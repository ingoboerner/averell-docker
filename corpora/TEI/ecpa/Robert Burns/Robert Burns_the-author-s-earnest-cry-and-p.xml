<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>THE AUTHOR'S EARNEST CRY AND PRAYER, TO THE RIGHT HONORABLE AND HONORABLE, THE SCOTCH REPRESENTATIVES IN THE HOUSE OF COMMONS.</title>
    <author>Robert Burns</author>
   </titleStmt>
   <extent>
    <measure unit="stanza">31</measure>
    <measure unit="line">186</measure>
   </extent>
   <publicationStmt>
    <publisher>UNED University</publisher>
    <idno>Robert Burns_the-author-s-earnest-cry-and-p</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>THE AUTHOR'S EARNEST CRY AND PRAYER, TO THE RIGHT HONORABLE AND HONORABLE, THE SCOTCH REPRESENTATIVES IN THE HOUSE OF COMMONS.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>THE AUTHOR'S EARNEST CRY AND PRAYER, TO THE RIGHT HONORABLE AND HONORABLE, THE SCOTCH REPRESENTATIVES IN THE HOUSE OF COMMONS.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="sestet">
     <l n="1" met="-+|-+|-+|-+" line_length="8">YE Irish lords, ye knights an' squires,</l>
     <l n="2" met="-+|-+|-+|-+" line_length="8">Wha represent our Brughs an' Shires,</l>
     <l n="3" met="-+|-+|-+|-+" line_length="8">An' dousely manage our affairs</l>
     <l n="4" met="-+|-+" line_length="4">In Parliament,</l>
     <l n="5" met="-+|-+|-+|-+" line_length="8">To you a simple Bardie's pray'rs</l>
     <l n="6" met="-+|-+" line_length="4">Are humbly sent.</l>
    </lg>
    <lg n="2" stanza_type="sestet">
     <l n="7" met="-+|-+|-+|-+" line_length="8">Alas! my roupet Muse: is haerse!</l>
     <l n="8" met="-+|-+|-+|-+" line_length="8">Your Honor's hearts wi' grief 'twad pierce</l>
     <l n="9" met="-+|-+|-+|-+" line_length="8">To see her sittan on her arse</l>
     <l n="10" met="-+|-+" line_length="4">Low i' the dust,</l>
     <l n="11" met="-+|-+|-+|-+" line_length="8">An' scriechan out prosaic verse,</l>
     <l n="12" met="-+|-+" line_length="4">An' like to brust!</l>
    </lg>
    <lg n="3" stanza_type="sestet">
     <l n="13" met="-+|-+|-+|-+" line_length="8">Tell them wha hae the chief direction,</l>
     <l n="14" met="-+|-+|-+|-+" line_length="8">Scotland an' me's in great affliction,</l>
     <l n="15" met="-+|-+|-+|-+" line_length="8">E'er sin' they laid that curst restriction</l>
     <l n="16" met="-+|-+" line_length="4">On AQUAVITÆ;</l>
     <l n="17" met="-+|-+|-+|-+" line_length="8">An' rouse them up to strong conviction,</l>
     <l n="18" met="-+|-+" line_length="4">An' move their pity.</l>
    </lg>
    <lg n="4" stanza_type="sestet">
     <l n="19" met="-+|-+|-+|-+" line_length="8">Stand forth and tell yon PREMIER YOUTH,</l>
     <l n="20" met="-+|-+|-+|-+" line_length="8">The honest, open, naked truth:</l>
     <l n="21" met="-+|-+|-+|-+" line_length="8">Tell him o' mine an' Scotland's drouth,</l>
     <l n="22" met="-+|-+" line_length="4">His servants humble:</l>
     <l n="23" met="-+|-+|-+|-+" line_length="8">The muckle devil blaw you south,</l>
     <l n="24" met="-+|-+" line_length="4">If ye dissemble!</l>
    </lg>
    <lg n="5" stanza_type="sestet">
     <l n="25" met="-+|-+|-+|-+" line_length="8">Does ony great man glunch an' gloom?</l>
     <l n="26" met="-+|-+|-+|-+" line_length="8">Speak out an never fash your thumb.</l>
     <l n="27" met="-+|-+|-+|-+" line_length="8">Let posts an' pensions sink or swoom</l>
     <l n="28" met="-+|-+" line_length="4">'Wi them wha grant them:</l>
     <l n="29" met="-+|-+|-+|-+" line_length="8">If honestly they canna come,</l>
     <l n="30" met="-+|-+" line_length="4">Far better want them.</l>
    </lg>
    <lg n="6" stanza_type="sestet">
     <l n="31" met="-+|-+|-+|-+" line_length="8">In gath'rin votes you were na slack,</l>
     <l n="32" met="-+|-+|-+|-+" line_length="8">Now stand as tightly by your tack:</l>
     <l n="33" met="-+|-+|-+|-+" line_length="8">Ne'er claw your lug, an' fidge your back,</l>
     <l n="34" met="-+|-+" line_length="4">An' hum an' haw,</l>
     <l n="35" met="-+|-+|-+|-+" line_length="8">But raise your arm, an' tell your crack</l>
     <l n="36" met="-+|-+" line_length="4">Before them a'.</l>
    </lg>
    <lg n="7" stanza_type="sestet">
     <l n="37" met="-+|-+|-+|-+" line_length="8">Paint Scotland greetan owre her thrissle;</l>
     <l n="38" met="-+|-+|-+|-+" line_length="8">Her mutchkin stowp as toom's a whissle;</l>
     <l n="39" met="-+|-+|-+|-+" line_length="8">An' d — mn'd Excise-men in a bussle,</l>
     <l n="40" met="-+|-+" line_length="4">Seizan a Stell,</l>
     <l n="41" met="-+|-+|-+|-+" line_length="8">Triumphant crushan't like a muscle</l>
     <l n="42" met="-+|-+" line_length="4">Or laimpet shell.</l>
    </lg>
    <lg n="8" stanza_type="sestet">
     <l n="43" met="-+|-+|-+|-+" line_length="8">Then on the tither hand present her,</l>
     <l n="44" met="-+|-+|-+|-+" line_length="8">A blackguard Smuggler, right behint her,</l>
     <l n="45" met="-+|-+|-+|-+" line_length="8">An' cheek-for-chow, a chuffie Vintner,</l>
     <l n="46" met="-+|-+" line_length="4">Colleaguing join,</l>
     <l n="47" met="-+|-+|-+|-+" line_length="8">Picking her pouch as bare as Winter,</l>
     <l n="48" met="-+|-+" line_length="4">Of a' kind coin.</l>
    </lg>
    <lg n="9" stanza_type="sestet">
     <l n="49" met="-+|-+|-+|-+" line_length="8">Is there, that bears the name o' SCOT,</l>
     <l n="50" met="-+|-+|-+|-+" line_length="8">But feels his heart's bluid rising hot,</l>
     <l n="51" met="-+|-+|-+|-+" line_length="8">To see his poor, auld Mither's pot,</l>
     <l n="52" met="-+|-+" line_length="4">Thus dung in staves,</l>
     <l n="53" met="-+|-+|-+|-+" line_length="8">An' plunder'd o' her hindmost groat,</l>
     <l n="54" met="-+|-+" line_length="4">By gallows knaves?</l>
    </lg>
    <lg n="10" stanza_type="sestet">
     <l n="55" met="-+|-+|-+|-+" line_length="8">Alas! I'm but a nameless wight,</l>
     <l n="56" met="-+|-+|-+|-+" line_length="8">Trode i' the mire out o' sight!</l>
     <l n="57" met="-+|-+|-+|-+" line_length="8">But could I like MONTGOMERIES fight,</l>
     <l n="58" met="-+|-+" line_length="4">Or gab like BOSWELL,</l>
     <l n="59" met="-+|-+|-+|-+" line_length="8">There's some sark-necks I wad draw tight,</l>
     <l n="60" met="-+|-+" line_length="4">An' tye some hose well.</l>
    </lg>
    <lg n="11" stanza_type="sestet">
     <l n="61" met="-+|-+|-+|-+" line_length="8">God bless your Honors, can ye see't,</l>
     <l n="62" met="-+|-+|-+|-+" line_length="8">The kind, auld, cantie Carlin greet,</l>
     <l n="63" met="-+|-+|-+|-+" line_length="8">An' no get warmly to your feet,</l>
     <l n="64" met="-+|-+" line_length="4">An' gar them hear it,</l>
     <l n="65" met="-+|-+|-+|-+" line_length="8">An' tell them, wi' a patriot-heat,</l>
     <l n="66" met="-+|-+" line_length="4">Ye winna bear it?</l>
    </lg>
    <lg n="12" stanza_type="sestet">
     <l n="67" met="-+|-+|-+|-+" line_length="8">Some o' you nicely ken the laws,</l>
     <l n="68" met="-+|-+|-+|-+" line_length="8">To round the period an' pause,</l>
     <l n="69" met="-+|-+|-+|-+" line_length="8">An' with rhetoric clause on clause</l>
     <l n="70" met="-+|-+" line_length="4">To mak harangues;</l>
     <l n="71" met="-+|-+|-+|-+" line_length="8">Then echo thro' Saint Stephen's wa's</l>
     <l n="72" met="-+|-+" line_length="4">Auld Scotland's wrangs.</l>
    </lg>
    <lg n="13" stanza_type="sestet">
     <l n="73" met="-+|-+|-+|-+" line_length="8">Dempster, a true-blue Scot I'se warran;</l>
     <l n="74" met="-+|-+|-+|-+" line_length="8">Thee, aith-detesting, chalk Kilkerran;</l>
     <l n="75" met="-+|-+|-+|-+" line_length="8">An' that glib-gabbet Highland Baron,</l>
     <l n="76" met="-+|-+" line_length="4">The Laird o' Graham;</l>
     <l n="77" met="-+|-+|-+|-+" line_length="8">And ane, a chap that's d — mn'd auldfarran,</l>
     <l n="78" met="-+|-+" line_length="4">Dundas his name.</l>
    </lg>
    <lg n="14" stanza_type="sestet">
     <l n="79" met="-+|-+|-+|-+" line_length="8">Erskine, a spunkie norland billie;</l>
     <l n="80" met="-+|-+|-+|-+" line_length="8">True Campbells, Frederick an' Ilay;</l>
     <l n="81" met="-+|-+|-+|-+" line_length="8">An' Livistone, the bauld Sir Willie;</l>
     <l n="82" met="-+|-+" line_length="4">An' monie ithers,</l>
     <l n="83" met="-+|-+|-+|-+" line_length="8">Whom auld Demosthenes or Tully</l>
     <l n="84" met="-+|-+" line_length="4">Might own for brithers.</l>
    </lg>
    <lg n="15" stanza_type="sestet">
     <l n="85" met="-+|-+|-+|-+" line_length="8">Arouse my boys! exert your mettle,</l>
     <l n="86" met="-+|-+|-+|-+" line_length="8">To get auld Scotland back her kettle!</l>
     <l n="87" met="-+|-+|-+|-+" line_length="8">Or faith! I'll wad my new pleugh-pettle,</l>
     <l n="88" met="-+|-+" line_length="4">Ye'll see't or lang,</l>
     <l n="89" met="-+|-+|-+|-+" line_length="8">She'll teach you, wi' a reekan whittle,</l>
     <l n="90" met="-+|-+" line_length="4">Anither sang.</l>
    </lg>
    <lg n="16" stanza_type="sestet">
     <l n="91" met="-+|-+|-+|-+" line_length="8">This while she's been in crankous mood,</l>
     <l n="92" met="-+|-+|-+|-+" line_length="8">Her lost Militia fir'd her bluid;</l>
     <l n="93" met="-+|-+|-+|-+" line_length="8">(Deil na they never mair do guid,</l>
     <l n="94" met="-+|-+" line_length="4">Play'd her that pliskie!)</l>
     <l n="95" met="-+|-+|-+|-+" line_length="8">An' now she's like to rin red-wud</l>
     <l n="96" met="-+|-+" line_length="4">About her Whisky.</l>
    </lg>
    <lg n="17" stanza_type="sestet">
     <l n="97" met="-+|-+|-+|-+" line_length="8">An' L — d! if ance they pit her till't,</l>
     <l n="98" met="-+|-+|-+|-+" line_length="8">Her tartan petticoat she'll kilt,</l>
     <l n="99" met="-+|-+|-+|-+" line_length="8">An' durk an' pistol at her belt,</l>
     <l n="100" met="-+|-+" line_length="4">She'll tak the streets,</l>
     <l n="101" met="-+|-+|-+|-+" line_length="8">An' rin her whittle to the hilt,</l>
     <l n="102" met="-+|-+" line_length="4">I' th' first she meets!</l>
    </lg>
    <lg n="18" stanza_type="sestet">
     <l n="103" met="-+|-+|-+|-+" line_length="8">For G — d-sake, Sirs! then speak her fair,</l>
     <l n="104" met="-+|-+|-+|-+" line_length="8">An' straik her cannie wi' the hair,</l>
     <l n="105" met="-+|-+|-+|-+" line_length="8">An' to the muckle house repair,</l>
     <l n="106" met="-+|-+" line_length="4">Wi' instant speed,</l>
     <l n="107" met="-+|-+|-+|-+" line_length="8">An' strive, wi' a' your Wit an' Lear,</l>
     <l n="108" met="-+|-+" line_length="4">To get remead.</l>
    </lg>
    <lg n="19" stanza_type="sestet">
     <l n="109" met="-+|-+|-+|-+" line_length="8">Yon ill-tongu'd tinkler, Charlie Fox,</l>
     <l n="110" met="-+|-+|-+|-+" line_length="8">May taunt you wi' his jeers an' mocks;</l>
     <l n="111" met="-+|-+|-+|-+" line_length="8">But gie him't het, my hearty cocks!</l>
     <l n="112" met="-+|-+" line_length="4">E'en cowe the cadie!</l>
     <l n="113" met="-+|-+|-+|-+" line_length="8">An' send him to his dicing box,</l>
     <l n="114" met="-+|-+" line_length="4">An' sportin lady.</l>
    </lg>
    <lg n="20" stanza_type="sestet">
     <l n="115" met="-+|-+|-+|-+" line_length="8">Tell yon guid bluid o' auld Boconnock's,</l>
     <l n="116" met="-+|-+|-+|-+" line_length="8">I'll be his debt twa mashlum bonnocks,</l>
     <l n="117" met="-+|-+|-+|-+" line_length="8">An' drink his health in auld Nanse Tinnoch's.</l>
     <l n="118" met="-+|-+" line_length="4">Nine times a week,</l>
     <l n="119" met="-+|-+|-+|-+" line_length="8">If he some scheme, like tea an' winnocks,</l>
     <l n="120" met="-+|-+" line_length="4">Wad kindly seek.</l>
    </lg>
    <lg n="21" stanza_type="sestet">
     <l n="121" met="-+|-+|-+|-+" line_length="8">Could he some commutation broach,</l>
     <l n="122" met="-+|-+|-+|-+" line_length="8">I'll pledge my aith in guid braid Scotch,</l>
     <l n="123" met="-+|-+|-+|-+" line_length="8">He need na fear their foul reproach</l>
     <l n="124" met="-+|-+" line_length="4">Nor erudition,</l>
     <l n="125" met="-+|-+|-+|-+" line_length="8">Yon mixtie-maxtie, queer hotch-potch,</l>
     <l n="126" met="-+|-+" line_length="4">The Coalition.</l>
    </lg>
    <lg n="22" stanza_type="sestet">
     <l n="127" met="-+|-+|-+|-+" line_length="8">Auld Scotland has a raucle tongue;</l>
     <l n="128" met="-+|-+|-+|-+" line_length="8">She's just a devil wi' a rung;</l>
     <l n="129" met="-+|-+|-+|-+" line_length="8">An' if she promise auld or young</l>
     <l n="130" met="-+|-+" line_length="4">To tak their part,</l>
     <l n="131" met="-+|-+|-+|-+" line_length="8">Tho' by the neck she should be strung,</l>
     <l n="132" met="-+|-+" line_length="4">She'll no desert.</l>
    </lg>
    <lg n="23" stanza_type="sestet">
     <l n="133" met="-+|-+|-+|-+" line_length="8">And now, ye chosen FIVE AND FORTY,</l>
     <l n="134" met="-+|-+|-+|-+" line_length="8">May still your Mither's heart support ye;</l>
     <l n="135" met="-+|-+|-+|-+" line_length="8">Then, tho' a Minister grow dorty,</l>
     <l n="136" met="-+|-+" line_length="4">An' kick your place,</l>
     <l n="137" met="-+|-+|-+|-+" line_length="8">Ye'll snap your fingers, poor an' hearty,</l>
     <l n="138" met="-+|-+" line_length="4">Before his face.</l>
    </lg>
    <lg n="24" stanza_type="sestet">
     <l n="139" met="-+|-+|-+|-+" line_length="8">God bless your Honors, a' your days,</l>
     <l n="140" met="-+|-+|-+|-+" line_length="8">Wi' sowps o' kail and brats o' claise,</l>
     <l n="141" met="-+|-+|-+|-+" line_length="8">In spite o' a' the thievish kaes</l>
     <l n="142" met="-+|-+" line_length="4">That haunt St. Jamie's!</l>
     <l n="143" met="-+|-+|-+|-+" line_length="8">Your humble Bardie sings an' prays</l>
     <l n="144" met="-+|-+" line_length="4">While Rab his name is.</l>
    </lg>
    <lg n="25" stanza_type="sestet">
     <l n="145" met="-+|-+|-+|-+" line_length="8">Let half-starv'd slaves in warmer skies,</l>
     <l n="146" met="-+|-+|-+|-+" line_length="8">See future wines, rich-cluft'ring, rife;</l>
     <l n="147" met="-+|-+|-+|-+" line_length="8">Their lot auld Scotland ne'er envies,</l>
     <l n="148" met="-+|-+" line_length="4">But blythe an' frisky,</l>
     <l n="149" met="-+|-+|-+|-+" line_length="8">She eyes her freeborn, martial boys,</l>
     <l n="150" met="-+|-+" line_length="4">Tak aff their Whisky.</l>
    </lg>
    <lg n="26" stanza_type="sestet">
     <l n="151" met="-+|-+|-+|-+" line_length="8">What tho' their Phœbus kinder warms,</l>
     <l n="152" met="-+|-+|-+|-+" line_length="8">While Fragrance blooms an' Beauty charms!</l>
     <l n="153" met="-+|-+|-+|-+" line_length="8">When wretches range, in famish'd swarms,</l>
     <l n="154" met="-+|-+" line_length="4">The scented groves,</l>
     <l n="155" met="-+|-+|-+|-+" line_length="8">Or hounded forth, dishonor arms</l>
     <l n="156" met="-+|-+" line_length="4">In hungry droves.</l>
    </lg>
    <lg n="27" stanza_type="sestet">
     <l n="157" met="-+|-+|-+|-+" line_length="8">Their gun's a burden on their shouther;</l>
     <l n="158" met="-+|-+|-+|-+" line_length="8">They downa bide the stink o' powther;</l>
     <l n="159" met="-+|-+|-+|-+" line_length="8">Their bauldest thought's a hank'ring swither,</l>
     <l n="160" met="-+|-+" line_length="4">To stan' or rin,</l>
     <l n="161" met="-+|-+|-+|-+" line_length="8">Till skelp — a shot — they're aff, a' throw'ther,</l>
     <l n="162" met="-+|-+" line_length="4">To fave their skin.</l>
    </lg>
    <lg n="28" stanza_type="sestet">
     <l n="163" met="-+|-+|-+|-+" line_length="8">But bring a SCOTCHMAN frae his hill,</l>
     <l n="164" met="-+|-+|-+|-+" line_length="8">Clap in his cheek a Highland gill,</l>
     <l n="165" met="-+|-+|-+|-+" line_length="8">Say, such is royal GEORGE'S will,</l>
     <l n="166" met="-+|-+" line_length="4">An' there's the foe,</l>
     <l n="167" met="-+|-+|-+|-+" line_length="8">He has nae thought but how to kill</l>
     <l n="168" met="-+|-+" line_length="4">Twa at a blow.</l>
    </lg>
    <lg n="29" stanza_type="sestet">
     <l n="169" met="-+|-+|-+|-+" line_length="8">Nae cauld, faint-hearted doubtings tease him;</l>
     <l n="170" met="-+|-+|-+|-+" line_length="8">Death comes, wi' fearless eye he sees him;</l>
     <l n="171" met="-+|-+|-+|-+" line_length="8">Wi' bluidy han' a welcome gies him;</l>
     <l n="172" met="-+|-+" line_length="4">An' when he fa's,</l>
     <l n="173" met="-+|-+|-+|-+" line_length="8">His latest draught o' breathin lea'es him</l>
     <l n="174" met="-+|-+" line_length="4">In faint huzzas.</l>
    </lg>
    <lg n="30" stanza_type="sestet">
     <l n="175" met="-+|-+|-+|-+" line_length="8">Sages their solemn een may steek,</l>
     <l n="176" met="-+|-+|-+|-+" line_length="8">An' raise a philosophic reek,</l>
     <l n="177" met="-+|-+|-+|-+" line_length="8">An' physically causes seek,</l>
     <l n="178" met="-+|-+" line_length="4">In clime an' season,</l>
     <l n="179" met="-+|-+|-+|-+" line_length="8">But tell me Whisky's name in Greek,</l>
     <l n="180" met="-+|-+" line_length="4">I'll tell the reason.</l>
    </lg>
    <lg n="31" stanza_type="sestet">
     <l n="181" met="-+|-+|-+|-+" line_length="8">SCOTLAND, my auld, respected Mither!</l>
     <l n="182" met="-+|-+|-+|-+" line_length="8">Tho' whyles ye moistify your leather,</l>
     <l n="183" met="-+|-+|-+|-+" line_length="8">Till whare ye sit, on craps o' heather,</l>
     <l n="184" met="-+|-+" line_length="4">Ye tine your dam;</l>
     <l n="185" met="-+|-+|-+|-+" line_length="8">FREEDOM and WHISKY gang thegither,</l>
     <l n="186" met="-+|-+" line_length="4">Tak aff your dram!</l>
    </lg>
   </lg>
  </body>
 </text>
</TEI>