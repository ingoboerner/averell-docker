<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>EPISTLE TO J. L*****K, AN OLD SCOTCH BARD.</title>
    <author>Robert Burns</author>
   </titleStmt>
   <extent>
    <measure unit="stanza">22</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Robert Burns_epistle-to-j-l-k-an-old-scotch</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>EPISTLE TO J. L*****K, AN OLD SCOTCH BARD.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>EPISTLE TO J. L*****K, AN OLD SCOTCH BARD.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="sestet">
     <l n="1" met="-+|-+|-+|-+" line_length="8">WHILE briers an' woodbines budding green,</l>
     <l n="2" met="-+|-+|-+|-+" line_length="8">An' Paitricks scraichan loud at e'en,</l>
     <l n="3" met="-+|-+|-+|-+" line_length="8">And morning Poossie whiddan seen,</l>
     <l n="4" met="-+|-+" line_length="4">Inspire my Muse,</l>
     <l n="5" met="-+|-+|-+|-+" line_length="8">This freedom, in an unknown frien',</l>
     <l n="6" met="-+|-+" line_length="4">I pray excuse.</l>
    </lg>
    <lg n="2" stanza_type="sestet">
     <l n="7" met="-+|-+|-+|-+" line_length="8">On Fasteneen we had a rockin,</l>
     <l n="8" met="-+|-+|-+|-+" line_length="8">To ca' the crack and weave our stockin;</l>
     <l n="9" met="-+|-+|-+|-+" line_length="8">And there was muckle fun and jokin,</l>
     <l n="10" met="-+|-+" line_length="4">Ye need na doubt;</l>
     <l n="11" met="-+|-+|-+|-+" line_length="8">At length we had a hearty yokin,</l>
     <l n="12" met="-+|-+" line_length="4">At sang about.</l>
    </lg>
    <lg n="3" stanza_type="sestet">
     <l n="13" met="-+|-+|-+|-+" line_length="8">There was ae sang, amang the rest,</l>
     <l n="14" met="-+|-+|-+|-+" line_length="8">Aboon them a' it pleas'd me best,</l>
     <l n="15" met="-+|-+|-+|-+" line_length="8">That some kind husband had addrest,</l>
     <l n="16" met="-+|-+" line_length="4">To some sweet wife:</l>
     <l n="17" met="-+|-+|-+|-+" line_length="8">It thirl'd the heart-strings thro' the breast,</l>
     <l n="18" met="-+|-+" line_length="4">A' to the life.</l>
    </lg>
    <lg n="4" stanza_type="sestet">
     <l n="19" met="-+|-+|-+|-+" line_length="8">I've scarce heard ought describ'd sae weel,</l>
     <l n="20" met="-+|-+|-+|-+" line_length="8">What gen'rous, manly bosoms feel;</l>
     <l n="21" met="-+|-+|-+|-+" line_length="8">Thought I, 'Can this be Pope, or Steele,</l>
     <l n="22" met="-+|-+" line_length="4">Or Beattie's wark;'</l>
     <l n="23" met="-+|-+|-+|-+" line_length="8">They tald me 'twas an odd kind chiel</l>
     <l n="24" met="-+|-+" line_length="4">About Muirkirk.</l>
    </lg>
    <lg n="5" stanza_type="sestet">
     <l n="25" met="-+|-+|-+|-+" line_length="8">It pat me fidgean-fain to hear't,</l>
     <l n="26" met="-+|-+|-+|-+" line_length="8">An' sae about him there I spier't;</l>
     <l n="27" met="-+|-+|-+|-+" line_length="8">Then a' that kent him round declar'd,</l>
     <l n="28" met="-+|-+" line_length="4">He had ingine,</l>
     <l n="29" met="-+|-+|-+|-+" line_length="8">That nane excell'd it, few cam near't,</l>
     <l n="30" met="-+|-+" line_length="4">It was sae fine.</l>
    </lg>
    <lg n="6" stanza_type="sestet">
     <l n="31" met="-+|-+|-+|-+" line_length="8">That set him to a pint of ale,</l>
     <l n="32" met="-+|-+|-+|-+" line_length="8">An' either douse or merry tale,</l>
     <l n="33" met="-+|-+|-+|-+" line_length="8">Or rhymes an' sangs he'd made himsel,</l>
     <l n="34" met="-+|-+" line_length="4">Or witty catches,</l>
     <l n="35" met="-+|-+|-+|-+" line_length="8">'Tween Inverness and Tiviotdale,</l>
     <l n="36" met="-+|-+" line_length="4">He had few matches.</l>
    </lg>
    <lg n="7" stanza_type="sestet">
     <l n="37" met="-+|-+|-+|-+" line_length="8">Then up I gat, an swoor an aith,</l>
     <l n="38" met="-+|-+|-+|-+" line_length="8">Tho' I should pawn my pleugh an' graith,</l>
     <l n="39" met="-+|-+|-+|-+" line_length="8">Or die a cadger pownie's death,</l>
     <l n="40" met="-+|-+" line_length="4">At some dyke-back,</l>
     <l n="41" met="-+|-+|-+|-+" line_length="8">A pint an' gill I'd gie them baith,</l>
     <l n="42" met="-+|-+" line_length="4">To hear your crack.</l>
    </lg>
    <lg n="8" stanza_type="sestet">
     <l n="43" met="-+|-+|-+|-+" line_length="8">But first an' foremost, I should tell,</l>
     <l n="44" met="-+|-+|-+|-+" line_length="8">Amaist as soon as I could spell,</l>
     <l n="45" met="-+|-+|-+|-+" line_length="8">I to the crambo-jingle fell,</l>
     <l n="46" met="-+|-+" line_length="4">Tho' rude an' rough,</l>
     <l n="47" met="-+|-+|-+|-+" line_length="8">Yet crooning to a body's sel,</l>
     <l n="48" met="-+|-+" line_length="4">Does weel eneugh.</l>
    </lg>
    <lg n="9" stanza_type="sestet">
     <l n="49" met="-+|-+|-+|-+" line_length="8">I am nae Poet, in a sense,</l>
     <l n="50" met="-+|-+|-+|-+" line_length="8">But just a Rhymer like by chance,</l>
     <l n="51" met="-+|-+|-+|-+" line_length="8">An' hae to Learning nae pretence,</l>
     <l n="52" met="-+|-+" line_length="4">Yet, what the matter?</l>
     <l n="53" met="-+|-+|-+|-+" line_length="8">Whene'er my Muse does on me glance,</l>
     <l n="54" met="-+|-+" line_length="4">I jingle at her.</l>
    </lg>
    <lg n="10" stanza_type="sestet">
     <l n="55" met="-+|-+|-+|-+" line_length="8">Your Critic-folk may cock their nose,</l>
     <l n="56" met="-+|-+|-+|-+" line_length="8">And say, 'How can you e'er propose,</l>
     <l n="57" met="-+|-+|-+|-+" line_length="8">' You wha ken hardly verse frae prose,</l>
     <l n="58" met="-+|-+" line_length="4">'To mak a sang? '</l>
     <l n="59" met="-+|-+|-+|-+" line_length="8">But by your leaves, my learned foes,</l>
     <l n="60" met="-+|-+" line_length="4">Ye're maybe wrang.</l>
    </lg>
    <lg n="11" stanza_type="sestet">
     <l n="61" met="-+|-+|-+|-+" line_length="8">What's a' your jargon o' your Schools,</l>
     <l n="62" met="-+|-+|-+|-+" line_length="8">Your Latin names for horns an' stools;</l>
     <l n="63" met="-+|-+|-+|-+" line_length="8">If honest Nature made you fools,</l>
     <l n="64" met="-+|-+" line_length="4">What sairs your Grammars?</l>
     <l n="65" met="-+|-+|-+|-+" line_length="8">Ye'd better taen up spades and shools,</l>
     <l n="66" met="-+|-+" line_length="4">Or knappin-hammers.</l>
    </lg>
    <lg n="12" stanza_type="sestet">
     <l n="67" met="-+|-+|-+|-+" line_length="8">A set o' dull, conceited Hashes,</l>
     <l n="68" met="-+|-+|-+|-+" line_length="8">Confuse their brains in Colledge-classes!</l>
     <l n="69" met="-+|-+|-+|-+" line_length="8">They gang in Stirks, and come out Asses,</l>
     <l n="70" met="-+|-+" line_length="4">Plain truth to speak;</l>
     <l n="71" met="-+|-+|-+|-+" line_length="8">An' syne they think to climb Parnassus</l>
     <l n="72" met="-+|-+" line_length="4">By dint o' Greek!</l>
    </lg>
    <lg n="13" stanza_type="sestet">
     <l n="73" met="-+|-+|-+|-+" line_length="8">Gie me ae spark o' Nature's fire,</l>
     <l n="74" met="-+|-+|-+|-+" line_length="8">That's a' the learning I desire;</l>
     <l n="75" met="-+|-+|-+|-+" line_length="8">Then tho' I drudge thro' dub an' mire</l>
     <l n="76" met="-+|-+" line_length="4">At pleugh or cart,</l>
     <l n="77" met="-+|-+|-+|-+" line_length="8">My Muse, tho' hamely in attire,</l>
     <l n="78" met="-+|-+" line_length="4">May touch the heart.</l>
    </lg>
    <lg n="14" stanza_type="sestet">
     <l n="79" met="-+|-+|-+|-+" line_length="8">O for a spunk o' ALLAN'S glee,</l>
     <l n="80" met="-+|-+|-+|-+" line_length="8">Or FERGUSON'S, the bauld an' slee,</l>
     <l n="81" met="-+|-+|-+|-+" line_length="8">Or bright L*****K'S, my friend to be,</l>
     <l n="82" met="-+|-+" line_length="4">If I can hit it!</l>
     <l n="83" met="-+|-+|-+|-+" line_length="8">That would be lear eneugh for me,</l>
     <l n="84" met="-+|-+" line_length="4">If I could get it.</l>
    </lg>
    <lg n="15" stanza_type="sestet">
     <l n="85" met="-+|-+|-+|-+" line_length="8">Now, Sir, if ye hae friends enow,</l>
     <l n="86" met="-+|-+|-+|-+" line_length="8">Tho' real friends I b'lieve are few,</l>
     <l n="87" met="-+|-+|-+|-+" line_length="8">Yet, if your catalogue be fow,</l>
     <l n="88" met="-+|-+" line_length="4">I'se no insist;</l>
     <l n="89" met="-+|-+|-+|-+" line_length="8">But gif ye want ae friend that's true,</l>
     <l n="90" met="-+|-+" line_length="4">I'm on your list,</l>
    </lg>
    <lg n="16" stanza_type="sestet">
     <l n="91" met="-+|-+|-+|-+" line_length="8">I winna blaw about mysel,</l>
     <l n="92" met="-+|-+|-+|-+" line_length="8">As ill I like my fauts to tell;</l>
     <l n="93" met="-+|-+|-+|-+" line_length="8">But friends an' folk that wish me well,</l>
     <l n="94" met="-+|-+" line_length="4">They sometimes roose me;</l>
     <l n="95" met="-+|-+|-+|-+" line_length="8">Tho' I maun own, as monie still,</l>
     <l n="96" met="-+|-+" line_length="4">As far abuse me.</l>
    </lg>
    <lg n="17" stanza_type="sestet">
     <l n="97" met="-+|-+|-+|-+" line_length="8">There's ae wee faut they whiles lay to me;</l>
     <l n="98" met="-+|-+|-+|-+" line_length="8">I like the lasses â€” Gude forgie me!</l>
     <l n="99" met="-+|-+|-+|-+" line_length="8">For monie a Plack they wheedle frae me,</l>
     <l n="100" met="-+|-+" line_length="4">At dance or fair:</l>
     <l n="101" met="-+|-+|-+|-+" line_length="8">Maybe some ither thing they gie me</l>
     <l n="102" met="-+|-+" line_length="4">They weel can spare.</l>
    </lg>
    <lg n="18" stanza_type="sestet">
     <l n="103" met="-+|-+|-+|-+" line_length="8">But MAUCHLINE Race or MAUCHLINE Fair,</l>
     <l n="104" met="-+|-+|-+|-+" line_length="8">I should be proud to meet you there;</l>
     <l n="105" met="-+|-+|-+|-+" line_length="8">We'se gie ae night's discharge to care,</l>
     <l n="106" met="-+|-+" line_length="4">If we forgather,</l>
     <l n="107" met="-+|-+|-+|-+" line_length="8">An' hae a swap o' rhymin-ware,</l>
     <l n="108" met="-+|-+" line_length="4">Wi' ane anither</l>
    </lg>
    <lg n="19" stanza_type="sestet">
     <l n="109" met="-+|-+|-+|-+" line_length="8">The four-gill chap, we'se gar him clatter,</l>
     <l n="110" met="-+|-+|-+|-+" line_length="8">An kirs'n him wi' reekin water;</l>
     <l n="111" met="-+|-+|-+|-+" line_length="8">Syne we'll sit down an' tak our whitter,</l>
     <l n="112" met="-+|-+" line_length="4">To chear our heart;</l>
     <l n="113" met="-+|-+|-+|-+" line_length="8">An' faith, we'se be acquainted better</l>
     <l n="114" met="-+|-+" line_length="4">Before we part.</l>
    </lg>
    <lg n="20" stanza_type="sestet">
     <l n="115" met="-+|-+|-+|-+" line_length="8">Awa ye selfish, warly race,</l>
     <l n="116" met="-+|-+|-+|-+" line_length="8">Wha think that havins, sense an' grace,</l>
     <l n="117" met="-+|-+|-+|-+" line_length="8">Ev'n love an' friendship should give place</l>
     <l n="118" met="-+|-+" line_length="4">To catch-the-plack!</l>
     <l n="119" met="-+|-+|-+|-+" line_length="8">I dinna like to see your face,</l>
     <l n="120" met="-+|-+" line_length="4">Nor hear your crack.</l>
    </lg>
    <lg n="21" stanza_type="sestet">
     <l n="121" met="-+|-+|-+|-+" line_length="8">But ye whom social pleasure charms,</l>
     <l n="122" met="-+|-+|-+|-+" line_length="8">Whose hearts the tide of kindness warms,</l>
     <l n="123" met="-+|-+|-+|-+" line_length="8">Who hold your being on the terms,</l>
     <l n="124" met="-+|-+" line_length="4">'Each aid the others,'</l>
     <l n="125" met="-+|-+|-+|-+" line_length="8">Come to my bowl, come to my arms,</l>
     <l n="126" met="-+|-+" line_length="4">My friends, my brothers!</l>
    </lg>
    <lg n="22" stanza_type="sestet">
     <l n="127" met="-+|-+|-+|-+" line_length="8">But to conclude my lang epistle,</l>
     <l n="128" met="-+|-+|-+|-+" line_length="8">As my auld pen's worn to the grissle;</l>
     <l n="129" met="-+|-+|-+|-+" line_length="8">Twa lines frae you wad gar me sissle,</l>
     <l n="130" met="-+|-+" line_length="4">Who am, most fervent,</l>
     <l n="131" met="-+|-+|-+|-+" line_length="8">While I can either sing, or whissle,</l>
     <l n="132" met="-+|-+" line_length="4">Your friend and servent.</l>
    </lg>
   </lg>
  </body>
 </text>
</TEI>