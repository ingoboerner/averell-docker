<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>THE DEATH AND DYING WORDS OF POOR MAILIE, THE AUTHOR'S ONLY PET YOWE, AN UNCO MOURNFU' TALE.</title>
    <author>Robert Burns</author>
   </titleStmt>
   <extent>
    <measure unit="stanza">12</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Robert Burns_the-death-and-dying-words-of-p</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>THE DEATH AND DYING WORDS OF POOR MAILIE, THE AUTHOR'S ONLY PET YOWE, AN UNCO MOURNFU' TALE.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>THE DEATH AND DYING WORDS OF POOR MAILIE, THE AUTHOR'S ONLY PET YOWE, AN UNCO MOURNFU' TALE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="couplet">
     <l n="1" met="-+|-+|-+|-+" line_length="8">AS MAILIE, an' her lambs thegither,</l>
     <l n="2" met="-+|-+|-+|-+" line_length="8">Was ae day nibbling on the tether,</l>
     <l n="3" met="-+|-+|-+|-+" line_length="8">Upon her cloot she coost a hitch,</l>
     <l n="4" met="-+|-+|-+|-+" line_length="8">An' owre she warsl'd in the ditch:</l>
     <l n="5" met="-+|-+|-+|-+" line_length="8">There, groaning, dying, she did ly,</l>
     <l n="6" met="-+|-+|-+|-+" line_length="8">When Hughoc he cam doytan by,</l>
    </lg>
    <lg n="2" stanza_type="couplet">
     <l n="7" met="-+|-+|-+|-+" line_length="8">Wi' glowrin een, an' lifted han's,</l>
     <l n="8" met="-+|-+|-+|-+" line_length="8">Poor Hughoc like a statue stan's;</l>
     <l n="9" met="-+|-+|-+|-+" line_length="8">He saw her days were near hand ended,</l>
     <l n="10" met="-+|-+|-+|-+" line_length="8">But, waes my heart! he could na mend it</l>
     <l n="11" met="-+|-+|-+|-+" line_length="8">He gaped wide, but naething spak,</l>
     <l n="12" met="-+|-+|-+|-+" line_length="8">At length poor Mailie silence brak.</l>
    </lg>
    <lg n="3" stanza_type="couplet">
     <l n="13" met="-+|-+|-+|-+" line_length="8">"O thou, whase lamentable face</l>
     <l n="14" met="-+|-+|-+|-+" line_length="8">Appears to mourn my woefu' case!</l>
     <l n="15" met="-+|-+|-+|-+" line_length="8">My dying words attentive hear,</l>
     <l n="16" met="-+|-+|-+|-+" line_length="8">An' bear them to my Master dear.</l>
    </lg>
    <lg n="4" stanza_type="couplet">
     <l n="17" met="-+|-+|-+|-+" line_length="8">Tell him, if e'er again he keep</l>
     <l n="18" met="-+|-+|-+|-+" line_length="8">As muckle gear as buy a sheep,</l>
     <l n="19" met="-+|-+|-+|-+" line_length="8">O, bid him never tye them mair,</l>
     <l n="20" met="-+|-+|-+|-+" line_length="8">Wi' wicked strings o' hemp or hair!</l>
     <l n="21" met="-+|-+|-+|-+" line_length="8">But ca them out to park or hill,</l>
     <l n="22" met="-+|-+|-+|-+" line_length="8">An' let them wander at their will:</l>
     <l n="23" met="-+|-+|-+|-+" line_length="8">So, may his flock increase an' grow</l>
     <l n="24" met="-+|-+|-+|-+" line_length="8">To scores o' lambs, an' packs of woo' !</l>
    </lg>
    <lg n="5" stanza_type="couplet">
     <l n="25" met="-+|-+|-+|-+" line_length="8">Tell him, he was a Master kin',</l>
     <l n="26" met="-+|-+|-+|-+" line_length="8">An' ay was guid to me an' mine;</l>
     <l n="27" met="-+|-+|-+|-+" line_length="8">An' now my dying charge I gie him</l>
     <l n="28" met="-+|-+|-+|-+" line_length="8">My helpless lambs, I trust them wi' him.</l>
    </lg>
    <lg n="6" stanza_type="couplet">
     <l n="29" met="-+|-+|-+|-+" line_length="8">O, bid him save their harmless lives,</l>
     <l n="30" met="-+|-+|-+|-+" line_length="8">Frae dogs an' tods, an' butchers' knives!</l>
     <l n="31" met="-+|-+|-+|-+" line_length="8">But gie them guid cow-milk their fill,</l>
     <l n="32" met="-+|-+|-+|-+" line_length="8">Till they be fit to fend themsel;</l>
     <l n="33" met="-+|-+|-+|-+" line_length="8">An' tent them duely, e'en an' morn,</l>
     <l n="34" met="-+|-+|-+|-+" line_length="8">Wi' taets o' hay an' ripps o' corn.</l>
    </lg>
    <lg n="7" stanza_type="couplet">
     <l n="35" met="-+|-+|-+|-+" line_length="8">An' may they never learn the gaets,</l>
     <l n="36" met="-+|-+|-+|-+" line_length="8">Of ither vile, wanrestfu' Pets!</l>
     <l n="37" met="-+|-+|-+|-+" line_length="8">To flink thro' slaps, an' reave an' steal,</l>
     <l n="38" met="-+|-+|-+|-+" line_length="8">At stacks o' pease, or stocks o' kail.</l>
     <l n="39" met="-+|-+|-+|-+" line_length="8">So may they, like their great forbears,</l>
     <l n="40" met="-+|-+|-+|-+" line_length="8">For monie a year come thro' the sheers:</l>
     <l n="41" met="-+|-+|-+|-+" line_length="8">So wives will gie them bits o' bread,</l>
     <l n="42" met="-+|-+|-+|-+" line_length="8">An' bairns greet for them when they're dead.</l>
    </lg>
    <lg n="8" stanza_type="couplet">
     <l n="43" met="-+|-+|-+|-+" line_length="8">My poor toop-lamb, my son an' heir,</l>
     <l n="44" met="-+|-+|-+|-+" line_length="8">O, bid him breed him up wi' care!</l>
     <l n="45" met="-+|-+|-+|-+" line_length="8">An' if he live to be a beast,</l>
     <l n="46" met="-+|-+|-+|-+" line_length="8">To pit some havins in his breast!</l>
     <l n="47" met="-+|-+|-+|-+" line_length="8">An' warn him ay at ridin time,</l>
     <l n="48" met="-+|-+|-+|-+" line_length="8">To stay content wi' yowes at hame;</l>
     <l n="49" met="-+|-+|-+|-+" line_length="8">An' no to rin an' wear his cloots,</l>
     <l n="50" met="-+|-+|-+|-+" line_length="8">Like ither menseless, graceless brutes.</l>
    </lg>
    <lg n="9" stanza_type="couplet">
     <l n="51" met="-+|-+|-+|-+" line_length="8">An' niest my yowie, silly thing,</l>
     <l n="52" met="-+|-+|-+|-+" line_length="8">Gude keep thee frae a tether string!</l>
     <l n="53" met="-+|-+|-+|-+" line_length="8">O, may thou ne'er forgather up,</l>
     <l n="54" met="-+|-+|-+|-+" line_length="8">Wi' onie blastet, moorlan toop;</l>
     <l n="55" met="-+|-+|-+|-+" line_length="8">But ay keep mind to moop an' mell,</l>
     <l n="56" met="-+|-+|-+|-+" line_length="8">Wi' sheep o' credit like thysel!</l>
    </lg>
    <lg n="10" stanza_type="couplet">
     <l n="57" met="-+|-+|-+|-+" line_length="8">And now, my bairns, wi' my last breath,</l>
     <l n="58" met="-+|-+|-+|-+" line_length="8">I lea'e my blessin wi' you baith:</l>
     <l n="59" met="-+|-+|-+|-+" line_length="8">An' when ye think upo' your Mither,</l>
     <l n="60" met="-+|-+|-+|-+" line_length="8">Mind to be kind to ane anither.</l>
    </lg>
    <lg n="11" stanza_type="couplet">
     <l n="61" met="-+|-+|-+|-+" line_length="8">Now, honest Hughoc, dinna fail,</l>
     <l n="62" met="-+|-+|-+|-+" line_length="8">To tell my Master a' my tale;</l>
     <l n="63" met="-+|-+|-+|-+" line_length="8">An' bid him burn this cursed tether,</l>
     <l n="64" met="-+|-+|-+|-+" line_length="8">An' for thy pains thou'se get my blather.</l>
    </lg>
    <lg n="12" stanza_type="couplet">
     <l n="65" met="-+|-+|-+|-+" line_length="8">This said, poor Mailie turn'd her head</l>
     <l n="66" met="-+|-+|-+|-+" line_length="8">An' clos'd her een amang the dead!</l>
    </lg>
   </lg>
  </body>
 </text>
</TEI>