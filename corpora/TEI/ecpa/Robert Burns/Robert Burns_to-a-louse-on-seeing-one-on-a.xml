<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>TO A LOUSE, On Seeing one on a Lady's Bonnet at Church.</title>
    <author>Robert Burns</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Robert Burns_to-a-louse-on-seeing-one-on-a</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>TO A LOUSE, On Seeing one on a Lady's Bonnet at Church.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>TO A LOUSE, On Seeing one on a Lady's Bonnet at Church.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="sestet">
     <l n="1" met="-+|-+|-+|-+" line_length="8">HA! whare ye gaun, ye crowlan ferlie!</l>
     <l n="2" met="-+|-+|-+|-+" line_length="8">Your impudence protects you sairly:</l>
     <l n="3" met="-+|-+|-+|-+" line_length="8">I canna say but ye strunt rarely,</l>
     <l n="4" met="-+|-+" line_length="4">Owre gawze and lace;</l>
     <l n="5" met="-+|-+|-+|-+" line_length="8">Tho' faith, I fear ye dine but sparely,</l>
     <l n="6" met="-+|-+" line_length="4">On sic a place.</l>
    </lg>
    <lg n="2" stanza_type="sestet">
     <l n="7" met="-+|-+|-+|-+" line_length="8">Ye ugly, creepan, blastet wonner,</l>
     <l n="8" met="-+|-+|-+|-+" line_length="8">Detested, shunn'd, by saunt an' sinner,</l>
     <l n="9" met="-+|-+|-+|-+" line_length="8">How daur ye set your fit upon her,</l>
     <l n="10" met="-+|-+" line_length="4">Sae fine a Lady!</l>
     <l n="11" met="-+|-+|-+|-+" line_length="8">Gae somewhere else and seek your dinner,</l>
     <l n="12" met="-+|-+" line_length="4">On some poor body.</l>
    </lg>
    <lg n="3" stanza_type="sestet">
     <l n="13" met="-+|-+|-+|-+" line_length="8">Swith, in some beggar's haffet squattle;</l>
     <l n="14" met="-+|-+|-+|-+" line_length="8">There ye may creep, and sprawl, and sprattle,</l>
     <l n="15" met="-+|-+|-+|-+" line_length="8">Wi' ither kindred, jumping cattle,</l>
     <l n="16" met="-+|-+" line_length="4">In shoals and nations;</l>
     <l n="17" met="-+|-+|-+|-+" line_length="8">Whare horn nor bane ne'er daur unsettle,</l>
     <l n="18" met="-+|-+" line_length="4">Your thick plantations.</l>
    </lg>
    <lg n="4" stanza_type="sestet">
     <l n="19" met="-+|-+|-+|-+" line_length="8">Now haud you there, ye're out o' sight,</l>
     <l n="20" met="-+|-+|-+|-+" line_length="8">Below the fatt'rels, snug and tight,</l>
     <l n="21" met="-+|-+|-+|-+" line_length="8">Na faith ye yet! ye'll no be right,</l>
     <l n="22" met="-+|-+" line_length="4">Till ye've got on it,</l>
     <l n="23" met="-+|-+|-+|-+" line_length="8">The vera tapmost, towrin height</l>
     <l n="24" met="-+|-+" line_length="4">O' Miss's bonnet.</l>
    </lg>
    <lg n="5" stanza_type="sestet">
     <l n="25" met="-+|-+|-+|-+" line_length="8">My sooth! right bauld ye set your nose out,</l>
     <l n="26" met="-+|-+|-+|-+" line_length="8">As plump an' gray as onie grozet:</l>
     <l n="27" met="-+|-+|-+|-+" line_length="8">O fer some rank, mercurial rozet,</l>
     <l n="28" met="-+|-+" line_length="4">Or fell, red smeddum,</l>
     <l n="29" met="-+|-+|-+|-+" line_length="8">I'd gie you sic a hearty dose o't,</l>
     <l n="30" met="-+|-+" line_length="4">Wad dress your droddum!</l>
    </lg>
    <lg n="6" stanza_type="sestet">
     <l n="31" met="-+|-+|-+|-+" line_length="8">I wad na been surpriz'd to spy</l>
     <l n="32" met="-+|-+|-+|-+" line_length="8">You on an auld wife's flainen toy;</l>
     <l n="33" met="-+|-+|-+|-+" line_length="8">Or aiblins some bit duddie boy,</l>
     <l n="34" met="-+|-+" line_length="4">On's wylecoat;</l>
     <l n="35" met="-+|-+|-+|-+" line_length="8">But Miss's fine Lunardi, fye!</l>
     <l n="36" met="-+|-+" line_length="4">How daur ye do't?</l>
    </lg>
    <lg n="7" stanza_type="sestet">
     <l n="37" met="-+|-+|-+|-+" line_length="8">O Jenny dinna toss your head,</l>
     <l n="38" met="-+|-+|-+|-+" line_length="8">An' set your beauties a' abread!</l>
     <l n="39" met="-+|-+|-+|-+" line_length="8">Ye little ken what cursed speed</l>
     <l n="40" met="-+|-+" line_length="4">The blastie's makin!</l>
     <l n="41" met="-+|-+|-+|-+" line_length="8">Thae winks and finger-ends, I dread,</l>
     <l n="42" met="-+|-+" line_length="4">Are notice takin!</l>
    </lg>
    <lg n="8" stanza_type="sestet">
     <l n="43" met="-+|-+|-+|-+" line_length="8">O wad some Pow'r the giftie gie us</l>
     <l n="44" met="-+|-+|-+|-+" line_length="8">To see oursels as others see us!</l>
     <l n="45" met="-+|-+|-+|-+" line_length="8">It wad frae monie a blunder free us</l>
     <l n="46" met="-+|-+" line_length="4">An' foolish notion:</l>
     <l n="47" met="-+|-+|-+|-+" line_length="8">What airs in dress an' gait wad lea'e us,</l>
     <l n="48" met="-+|-+" line_length="4">And ev'n Devotion!</l>
    </lg>
   </lg>
  </body>
 </text>
</TEI>