<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>TO W. S*****N, OCHILTREE.</title>
    <author>Robert Burns</author>
   </titleStmt>
   <extent>
    <measure unit="stanza">31</measure>
    <measure unit="line">186</measure>
   </extent>
   <publicationStmt>
    <publisher>UNED University</publisher>
    <idno>Robert Burns_to-w-s-n-ochiltree</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>TO W. S*****N, OCHILTREE.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>TO W. S*****N, OCHILTREE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="sestet">
     <l n="1" met="-+|-+|-+|-+" line_length="8">I Gat your letter, winsome Willie;</l>
     <l n="2" met="-+|-+|-+|-+" line_length="8">Wi' gratefu' heart I thank you brawlie;</l>
     <l n="3" met="-+|-+|-+|-+" line_length="8">Tho' I maun say't, I wad be silly,</l>
     <l n="4" met="-+|-+" line_length="4">An' unco vain,</l>
     <l n="5" met="-+|-+|-+|-+" line_length="8">Should I believe, my coaxin billie,</l>
     <l n="6" met="-+|-+" line_length="4">Your flatterin strain.</l>
    </lg>
    <lg n="2" stanza_type="sestet">
     <l n="7" met="-+|-+|-+|-+" line_length="8">But I'se believe ye kindly meant it,</l>
     <l n="8" met="-+|-+|-+|-+" line_length="8">I sud be laith to think ye hinted</l>
     <l n="9" met="-+|-+|-+|-+" line_length="8">Ironic satire, sidelins sklented,</l>
     <l n="10" met="-+|-+" line_length="4">On my poor Musie;</l>
     <l n="11" met="-+|-+|-+|-+" line_length="8">Tho' in sic phraisin terms ye've penn'd it,</l>
     <l n="12" met="-+|-+" line_length="4">I scarce excuse ye.</l>
    </lg>
    <lg n="3" stanza_type="sestet">
     <l n="13" met="-+|-+|-+|-+" line_length="8">My senses wad be in a creel,</l>
     <l n="14" met="-+|-+|-+|-+" line_length="8">should I but dare a hope to speel,</l>
     <l n="15" met="-+|-+|-+|-+" line_length="8">Wi' Allan, or wi' Gilbertfield,</l>
     <l n="16" met="-+|-+" line_length="4">The braes o' fame;</l>
     <l n="17" met="-+|-+|-+|-+" line_length="8">Or Ferguson, the writer-chiel,</l>
     <l n="18" met="-+|-+" line_length="4">A deathless name.</l>
    </lg>
    <lg n="4" stanza_type="sestet">
     <l n="19" met="-+|-+|-+|-+" line_length="8">(O Ferguson! thy glorious parts,</l>
     <l n="20" met="-+|-+|-+|-+" line_length="8">Ill-suited law's dry, musty arts!</l>
     <l n="21" met="-+|-+|-+|-+" line_length="8">My curse upon your whunstane hearts,</l>
     <l n="22" met="-+|-+" line_length="4">Ye Enbrugh Gentry!</l>
     <l n="23" met="-+|-+|-+|-+" line_length="8">The tythe o' what ye waste at cartes</l>
     <l n="24" met="-+|-+" line_length="4">Wad stow'd his pantry!)</l>
    </lg>
    <lg n="5" stanza_type="sestet">
     <l n="25" met="-+|-+|-+|-+" line_length="8">Yet when a tale comes i' my head,</l>
     <l n="26" met="-+|-+|-+|-+" line_length="8">Or lasses gie my heart a screed,</l>
     <l n="27" met="-+|-+|-+|-+" line_length="8">As whiles they're like to be my dead,</l>
     <l n="28" met="-+|-+" line_length="4">(O sad disease!)</l>
     <l n="29" met="-+|-+|-+|-+" line_length="8">I kittle up my rustic reed;</l>
     <l n="30" met="-+|-+" line_length="4">It gies me ease.</l>
    </lg>
    <lg n="6" stanza_type="sestet">
     <l n="31" met="-+|-+|-+|-+" line_length="8">Auld COILA, now, may fidge fu' fain,</l>
     <l n="32" met="-+|-+|-+|-+" line_length="8">She's gotten Bardies o' her ain,</l>
     <l n="33" met="-+|-+|-+|-+" line_length="8">Chiels wha their chanters winna hain,</l>
     <l n="34" met="-+|-+" line_length="4">But tune their lays,</l>
     <l n="35" met="-+|-+|-+|-+" line_length="8">Till echoes a' resound again</l>
     <l n="36" met="-+|-+" line_length="4">Her weel-sung praise.</l>
    </lg>
    <lg n="7" stanza_type="sestet">
     <l n="37" met="-+|-+|-+|-+" line_length="8">Nae Poet thought her worth his while,</l>
     <l n="38" met="-+|-+|-+|-+" line_length="8">To set her name in measur'd style;</l>
     <l n="39" met="-+|-+|-+|-+" line_length="8">She lay like some unkend-of isle</l>
     <l n="40" met="-+|-+" line_length="4">Beside New Holland,</l>
     <l n="41" met="-+|-+|-+|-+" line_length="8">Or whare wild-meeting oceans boil</l>
     <l n="42" met="-+|-+" line_length="4">Besouth Magellan.</l>
    </lg>
    <lg n="8" stanza_type="sestet">
     <l n="43" met="-+|-+|-+|-+" line_length="8">Ramsay an' famous Ferguson</l>
     <l n="44" met="-+|-+|-+|-+" line_length="8">Gied Forth an' Tay a lift aboon;</l>
     <l n="45" met="-+|-+|-+|-+" line_length="8">Yarrow an' Tweed, to monie a tune,</l>
     <l n="46" met="-+|-+" line_length="4">Owre Scotland rings,</l>
     <l n="47" met="-+|-+|-+|-+" line_length="8">While Irwin, Lugar, Aire an' Doon,</l>
     <l n="48" met="-+|-+" line_length="4">Naebody sings.</l>
    </lg>
    <lg n="9" stanza_type="sestet">
     <l n="49" met="-+|-+|-+|-+" line_length="8">Th' Illissus, Tiber, Thames an' Seine,</l>
     <l n="50" met="-+|-+|-+|-+" line_length="8">Glide sweet in monie a tunefu' line;</l>
     <l n="51" met="-+|-+|-+|-+" line_length="8">But Willie set your fit to mine,</l>
     <l n="52" met="-+|-+" line_length="4">An' cock your crest,</l>
     <l n="53" met="-+|-+|-+|-+" line_length="8">We'll gar our streams an' burnies shine</l>
     <l n="54" met="-+|-+" line_length="4">Up wi' the best.</l>
    </lg>
    <lg n="10" stanza_type="sestet">
     <l n="55" met="-+|-+|-+|-+" line_length="8">We'll sing auld COILA'S plains an' fells,</l>
     <l n="56" met="-+|-+|-+|-+" line_length="8">Her moors red-brown wi' heather bells,</l>
     <l n="57" met="-+|-+|-+|-+" line_length="8">Her banks an' braes, her dens an' dells,</l>
     <l n="58" met="-+|-+" line_length="4">Where glorious WALLACE</l>
     <l n="59" met="-+|-+|-+|-+" line_length="8">Aft bure the gree, as story tells,</l>
     <l n="60" met="-+|-+" line_length="4">Frae Suthron billies.</l>
    </lg>
    <lg n="11" stanza_type="sestet">
     <l n="61" met="-+|-+|-+|-+" line_length="8">At WALLACE' name, what Scottish blood,</l>
     <l n="62" met="-+|-+|-+|-+" line_length="8">But boils up in a spring-tide flood!</l>
     <l n="63" met="-+|-+|-+|-+" line_length="8">Oft have our fearless fathers strode</l>
     <l n="64" met="-+|-+" line_length="4">By WALLACE' side,</l>
     <l n="65" met="-+|-+|-+|-+" line_length="8">Still pressing onward, red-wat-shod,</l>
     <l n="66" met="-+|-+" line_length="4">Or glorious dy'd!</l>
    </lg>
    <lg n="12" stanza_type="sestet">
     <l n="67" met="-+|-+|-+|-+" line_length="8">O sweet are COILA'S haughs an' woods,</l>
     <l n="68" met="-+|-+|-+|-+" line_length="8">When lintwhites chant amang the buds,</l>
     <l n="69" met="-+|-+|-+|-+" line_length="8">And jinkin hares, in amorous whids,</l>
     <l n="70" met="-+|-+" line_length="4">Their loves enjoy,</l>
     <l n="71" met="-+|-+|-+|-+" line_length="8">While thro' the braes the cushat croods</l>
     <l n="72" met="-+|-+" line_length="4">With wailfu' cry!</l>
    </lg>
    <lg n="13" stanza_type="sestet">
     <l n="73" met="-+|-+|-+|-+" line_length="8">Ev'n winter bleak has charms to me,</l>
     <l n="74" met="-+|-+|-+|-+" line_length="8">When winds rave thro' the naked tree;</l>
     <l n="75" met="-+|-+|-+|-+" line_length="8">Or frosts on hills of Ochiltree</l>
     <l n="76" met="-+|-+" line_length="4">Are hoary gray;</l>
     <l n="77" met="-+|-+|-+|-+" line_length="8">Or blinding drifts wild-furious flee,</l>
     <l n="78" met="-+|-+" line_length="4">Dark'ning the day!</l>
    </lg>
    <lg n="14" stanza_type="sestet">
     <l n="79" met="-+|-+|-+|-+" line_length="8">O NATURE! a' thy shews an' forms</l>
     <l n="80" met="-+|-+|-+|-+" line_length="8">To feeling, pensive hearts hae charms!</l>
     <l n="81" met="-+|-+|-+|-+" line_length="8">Whether the Summer kindly warms,</l>
     <l n="82" met="-+|-+" line_length="4">Wi' life an' light,</l>
     <l n="83" met="-+|-+|-+|-+" line_length="8">Or Winter howls, in gusty storms,</l>
     <l n="84" met="-+|-+" line_length="4">The lang, dark night!</l>
    </lg>
    <lg n="15" stanza_type="sestet">
     <l n="85" met="-+|-+|-+|-+" line_length="8">The Muse, nae Poet ever fand her,</l>
     <l n="86" met="-+|-+|-+|-+" line_length="8">Till by himsel he learn'd to wander,</l>
     <l n="87" met="-+|-+|-+|-+" line_length="8">Adown some trottin burn's meander,</l>
     <l n="88" met="-+|-+" line_length="4">An' no think lang;</l>
     <l n="89" met="-+|-+|-+|-+" line_length="8">O sweet, to stray an' pensive ponder</l>
     <l n="90" met="-+|-+" line_length="4">A heart-felt sang!</l>
    </lg>
    <lg n="16" stanza_type="sestet">
     <l n="91" met="-+|-+|-+|-+" line_length="8">The warly race may drudge an' drive,</l>
     <l n="92" met="-+|-+|-+|-+" line_length="8">Hog-shouther, jundie, stretch an' strive,</l>
     <l n="93" met="-+|-+|-+|-+" line_length="8">Let me fair NATURE'S face descrive,</l>
     <l n="94" met="-+|-+" line_length="4">And I, wi' pleasure,</l>
     <l n="95" met="-+|-+|-+|-+" line_length="8">Shall let the busy, grumbling hive</l>
     <l n="96" met="-+|-+" line_length="4">Bum owre their treasure.</l>
    </lg>
    <lg n="17" stanza_type="sestet">
     <l n="97" met="-+|-+|-+|-+" line_length="8">Fareweel, 'my rhyme-composing' brither!</l>
     <l n="98" met="-+|-+|-+|-+" line_length="8">We've been owre lang unkenn'd to ither:</l>
     <l n="99" met="-+|-+|-+|-+" line_length="8">Now let us lay our heads thegither,</l>
     <l n="100" met="-+|-+" line_length="4">In love fraternal:</l>
     <l n="101" met="-+|-+|-+|-+" line_length="8">May Envy wallop in a tether,</l>
     <l n="102" met="-+|-+" line_length="4">Black fiend, infernal!</l>
    </lg>
    <lg n="18" stanza_type="sestet">
     <l n="103" met="-+|-+|-+|-+" line_length="8">While Highlandmen hate tolls an' taxes;</l>
     <l n="104" met="-+|-+|-+|-+" line_length="8">While moorlan herds like guid, fat braxies;</l>
     <l n="105" met="-+|-+|-+|-+" line_length="8">While Terra firma, on her axis,</l>
     <l n="106" met="-+|-+" line_length="4">Diurnal turns,</l>
     <l n="107" met="-+|-+|-+|-+" line_length="8">Count on a friend, in faith an' practice,</l>
     <l n="108" met="-+|-+" line_length="4">In ROBERT BURNS.</l>
    </lg>
    <lg n="19" stanza_type="sestet">
     <l n="109" met="-+|-+|-+|-+" line_length="8">My memory's no worth a preen;</l>
     <l n="110" met="-+|-+|-+|-+" line_length="8">I had amaist forgotten clean,</l>
     <l n="111" met="-+|-+|-+|-+" line_length="8">Ye bad me write you what they mean</l>
     <l n="112" met="-+|-+" line_length="4">By this new-light,</l>
     <l n="113" met="-+|-+|-+|-+" line_length="8">'Bout which our herds sae aft hae been</l>
     <l n="114" met="-+|-+" line_length="4">Maist like to fight.</l>
    </lg>
    <lg n="20" stanza_type="sestet">
     <l n="115" met="-+|-+|-+|-+" line_length="8">In days when mankind were but callans,</l>
     <l n="116" met="-+|-+|-+|-+" line_length="8">At Grammar, Logic, an' sic talents,</l>
     <l n="117" met="-+|-+|-+|-+" line_length="8">They took nae pains their speech to balance,</l>
     <l n="118" met="-+|-+" line_length="4">Or rules to gie,</l>
     <l n="119" met="-+|-+|-+|-+" line_length="8">But spak their thoughts in plain, braid lallans,</l>
     <l n="120" met="-+|-+" line_length="4">Like you or me.</l>
    </lg>
    <lg n="21" stanza_type="sestet">
     <l n="121" met="-+|-+|-+|-+" line_length="8">In thae auld times, they thought the Moon,</l>
     <l n="122" met="-+|-+|-+|-+" line_length="8">Just like a sark, or pair o' shoon,</l>
     <l n="123" met="-+|-+|-+|-+" line_length="8">Woor by degrees, till her last roon</l>
     <l n="124" met="-+|-+" line_length="4">Gaed past their viewin,</l>
     <l n="125" met="-+|-+|-+|-+" line_length="8">An' shortly after she was done</l>
     <l n="126" met="-+|-+" line_length="4">They gat a new ane.</l>
    </lg>
    <lg n="22" stanza_type="sestet">
     <l n="127" met="-+|-+|-+|-+" line_length="8">This past for certain, undisputed;</l>
     <l n="128" met="-+|-+|-+|-+" line_length="8">It ne'er cam i' their heads to doubt it,</l>
     <l n="129" met="-+|-+|-+|-+" line_length="8">Till chiels gat up an' wad confute it,</l>
     <l n="130" met="-+|-+" line_length="4">An' ca'd it wrang;</l>
     <l n="131" met="-+|-+|-+|-+" line_length="8">An' muckle din there was about it,</l>
     <l n="132" met="-+|-+" line_length="4">Baith loud an' lang.</l>
    </lg>
    <lg n="23" stanza_type="sestet">
     <l n="133" met="-+|-+|-+|-+" line_length="8">Some herds, weel learn'd upo' the beuk,</l>
     <l n="134" met="-+|-+|-+|-+" line_length="8">Wad threap auld folk the thing misteuk;</l>
     <l n="135" met="-+|-+|-+|-+" line_length="8">For 'twas the auld moon turn'd a newk</l>
     <l n="136" met="-+|-+" line_length="4">An' out o' sight,</l>
     <l n="137" met="-+|-+|-+|-+" line_length="8">An' backlins-comin, to the leuk,</l>
     <l n="138" met="-+|-+" line_length="4">She grew mair bright.</l>
    </lg>
    <lg n="24" stanza_type="sestet">
     <l n="139" met="-+|-+|-+|-+" line_length="8">This was deny'd, it was affirm'd;</l>
     <l n="140" met="-+|-+|-+|-+" line_length="8">The herds an' hissels were alarm'd;</l>
     <l n="141" met="-+|-+|-+|-+" line_length="8">The rev'rend gray-beards rav'd an' storm'd,</l>
     <l n="142" met="-+|-+" line_length="4">That beardless laddies</l>
     <l n="143" met="-+|-+|-+|-+" line_length="8">Should think they better were inform'd,</l>
     <l n="144" met="-+|-+" line_length="4">Than their auld dadies.</l>
    </lg>
    <lg n="25" stanza_type="sestet">
     <l n="145" met="-+|-+|-+|-+" line_length="8">Frae less to mair it gaed to sticks;</l>
     <l n="146" met="-+|-+|-+|-+" line_length="8">Frae words an' aiths to clours an' nicks;</l>
     <l n="147" met="-+|-+|-+|-+" line_length="8">An' monie a fallow gat his licks,</l>
     <l n="148" met="-+|-+" line_length="4">Wi' hearty crunt;</l>
     <l n="149" met="-+|-+|-+|-+" line_length="8">An' some, to learn them for their tricks,</l>
     <l n="150" met="-+|-+" line_length="4">Were hang'd an' brunt,</l>
    </lg>
    <lg n="26" stanza_type="sestet">
     <l n="151" met="-+|-+|-+|-+" line_length="8">This game was play'd in monie lands,</l>
     <l n="152" met="-+|-+|-+|-+" line_length="8">An' auld-light caddies bure sic hands,</l>
     <l n="153" met="-+|-+|-+|-+" line_length="8">That faith, the youngsters took the sands</l>
     <l n="154" met="-+|-+" line_length="4">Wi' nimble shanks,</l>
     <l n="155" met="-+|-+|-+|-+" line_length="8">Till Lairds forbad, by strict commands,</l>
     <l n="156" met="-+|-+" line_length="4">Sic bluidy pranks.</l>
    </lg>
    <lg n="27" stanza_type="sestet">
     <l n="157" met="-+|-+|-+|-+" line_length="8">But new-light herds gat sic a cowe,</l>
     <l n="158" met="-+|-+|-+|-+" line_length="8">Folk thought them ruin'd stick-an-stowe,</l>
     <l n="159" met="-+|-+|-+|-+" line_length="8">Till now amaist on ev'ry knowe</l>
     <l n="160" met="-+|-+" line_length="4">Ye'll find ane plac'd;</l>
     <l n="161" met="-+|-+|-+|-+" line_length="8">An' some, their New-light fair avow,</l>
     <l n="162" met="-+|-+" line_length="4">Just quite barefac'd.</l>
    </lg>
    <lg n="28" stanza_type="sestet">
     <l n="163" met="-+|-+|-+|-+" line_length="8">Nae doubt the auld-light flocks are bleatan;</l>
     <l n="164" met="-+|-+|-+|-+" line_length="8">Their zealous herds are vex'd an' sweatan;</l>
     <l n="165" met="-+|-+|-+|-+" line_length="8">Mysel, I've ev'n seen them greetan</l>
     <l n="166" met="-+|-+" line_length="4">Wi' girnan spite,</l>
     <l n="167" met="-+|-+|-+|-+" line_length="8">To hear the Moon sae sadly lie'd on</l>
     <l n="168" met="-+|-+" line_length="4">By word an' write.</l>
    </lg>
    <lg n="29" stanza_type="sestet">
     <l n="169" met="-+|-+|-+|-+" line_length="8">But shortly they will cowe the louns!</l>
     <l n="170" met="-+|-+|-+|-+" line_length="8">Some auld-light herds in neebor towns</l>
     <l n="171" met="-+|-+|-+|-+" line_length="8">Are mind't, in things they ca' balloons,</l>
     <l n="172" met="-+|-+" line_length="4">To tak a flight,</l>
     <l n="173" met="-+|-+|-+|-+" line_length="8">An' stay ae month amang the Moons</l>
     <l n="174" met="-+|-+" line_length="4">An' see them right.</l>
    </lg>
    <lg n="30" stanza_type="sestet">
     <l n="175" met="-+|-+|-+|-+" line_length="8">Guid observation they will gie them;</l>
     <l n="176" met="-+|-+|-+|-+" line_length="8">An' when the auld Moon's gaun to le'ae them,</l>
     <l n="177" met="-+|-+|-+|-+" line_length="8">The hindmost shaird, they'll fetch it wi' them,</l>
     <l n="178" met="-+|-+" line_length="4">Just i' their pouch,</l>
     <l n="179" met="-+|-+|-+|-+" line_length="8">An' when the new-light billies see them,</l>
     <l n="180" met="-+|-+" line_length="4">I think they'll crouch!</l>
    </lg>
    <lg n="31" stanza_type="sestet">
     <l n="181" met="-+|-+|-+|-+" line_length="8">Sae, ye observe that a' this clatter</l>
     <l n="182" met="-+|-+|-+|-+" line_length="8">Is naething but a 'moonshine matter;'</l>
     <l n="183" met="-+|-+|-+|-+" line_length="8">But tho' dull prose-folk latin splatter</l>
     <l n="184" met="-+|-+" line_length="4">In logic tulzie,</l>
     <l n="185" met="-+|-+|-+|-+" line_length="8">I hope we, Bardies, ken some better</l>
     <l n="186" met="-+|-+" line_length="4">Than mind sic brulzie.</l>
    </lg>
   </lg>
  </body>
 </text>
</TEI>