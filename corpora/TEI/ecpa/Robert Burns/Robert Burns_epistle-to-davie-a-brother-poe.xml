<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>EPISTLE TO DAVIE. A BROTHER POET.</title>
    <author>Robert Burns</author>
   </titleStmt>
   <extent>
    <measure unit="stanza">11</measure>
    <measure unit="line">154</measure>
   </extent>
   <publicationStmt>
    <publisher>UNED University</publisher>
    <idno>Robert Burns_epistle-to-davie-a-brother-poe</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>EPISTLE TO DAVIE. A BROTHER POET.</title>
     <author>Robert Burns</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>EPISTLE TO DAVIE. A BROTHER POET.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="tetrameter">
     <l n="1" met="-+|-+|-+|-+" line_length="8">WHILE winds frae off BEN-LOMOND blaw,</l>
     <l n="2" met="-+|-+|-+|-+" line_length="8">And bar the doors wi' driving snaw,</l>
     <l n="3" met="-+|-+|-+" line_length="6">And hing us owre the ingle,</l>
     <l n="4" met="-+|-+|-+|-+" line_length="8">I set me down, to pass the time,</l>
     <l n="5" met="-+|-+|-+|-+" line_length="8">And spin a verse or twa o' rhyme,</l>
     <l n="6" met="-+|-+|-+" line_length="6">In hamely, westlin jingle.</l>
     <l n="7" met="-+|-+|-+|-+" line_length="8">While frosty winds blaw in the drift,</l>
     <l n="8" met="-+|-+|-+" line_length="6">Ben to the chimla lug,</l>
     <l n="9" met="-+|-+|-+|-+" line_length="8">I grudge a wee the Great-folk's gift,</l>
     <l n="10" met="-+|-+|-+" line_length="6">That live fae bien an' snug:</l>
     <l n="11" met="-+|-+|-+" line_length="6">I tent less, and want less</l>
     <l n="12" met="-+|-+|-+" line_length="6">Their roomy fire-side;</l>
     <l n="13" met="-+|-+|-+" line_length="6">But hanker, and canker,</l>
     <l n="14" met="-+|-+|-+" line_length="6">To see their cursed pride.</l>
    </lg>
    <lg n="2" stanza_type="tetrameter">
     <l n="15" met="-+|-+|-+|-+" line_length="8">It's hardly in a body's pow'r,</l>
     <l n="16" met="-+|-+|-+|-+" line_length="8">To keep, at times, frae being sour,</l>
     <l n="17" met="-+|-+|-+" line_length="6">To see how things are shar'd;</l>
     <l n="18" met="-+|-+|-+|-+" line_length="8">How best o' chiels are whyles in want,</l>
     <l n="19" met="-+|-+|-+|-+" line_length="8">While Cooss on countless thousands rant,</l>
     <l n="20" met="-+|-+|-+" line_length="6">And ken na how to wair't:</l>
     <l n="21" met="-+|-+|-+|-+" line_length="8">But DAVIE lad, ne'er fash your head,</l>
     <l n="22" met="-+|-+|-+" line_length="6">Tho' we hae little gear,</l>
     <l n="23" met="-+|-+|-+|-+" line_length="8">We're fit to win our daily bread,</l>
     <l n="24" met="-+|-+|-+" line_length="6">As lang's we're hale and fier:</l>
     <l n="25" met="-+|-+|-+" line_length="6">'Mair spier na, nor fear na,'</l>
     <l n="26" met="-+|-+|-+" line_length="6">Auld age ne'er mind a feg;</l>
     <l n="27" met="-+|-+|-+" line_length="6">The last o't, the warst o't,</l>
     <l n="28" met="-+|-+|-+" line_length="6">Is only but to beg.</l>
    </lg>
    <lg n="3" stanza_type="tetrameter">
     <l n="29" met="-+|-+|-+|-+" line_length="8">To lye in kilns and barns at e'en,</l>
     <l n="30" met="-+|-+|-+|-+" line_length="8">When banes are craz'd, and bluid is thin,</l>
     <l n="31" met="-+|-+|-+" line_length="6">Is, doubtless, great distress!</l>
     <l n="32" met="-+|-+|-+|-+" line_length="8">Yet then content could make us blest;</l>
     <l n="33" met="-+|-+|-+|-+" line_length="8">Ev'n then, sometimes we'd snatch a taste</l>
     <l n="34" met="-+|-+|-+" line_length="6">Of truest happiness.</l>
     <l n="35" met="-+|-+|-+|-+" line_length="8">The honest heart that's free frae a'</l>
     <l n="36" met="-+|-+|-+" line_length="6">Intended fraud or guile,</l>
     <l n="37" met="-+|-+|-+|-+" line_length="8">However Fortune kick the ba',</l>
     <l n="38" met="-+|-+|-+" line_length="6">Has ay some cause to smile:</l>
     <l n="39" met="-+|-+|-+" line_length="6">And mind still, you'll find still,</l>
     <l n="40" met="-+|-+|-+" line_length="6">A comfort this nae sma';</l>
     <l n="41" met="-+|-+|-+" line_length="6">Nae mair then, we'll care then,</l>
     <l n="42" met="-+|-+|-+" line_length="6">Nae farther we can fa'.</l>
    </lg>
    <lg n="4" stanza_type="tetrameter">
     <l n="43" met="-+|-+|-+|-+" line_length="8">What tho', like Commoners of air,</l>
     <l n="44" met="-+|-+|-+|-+" line_length="8">We wander out, we know not where,</l>
     <l n="45" met="-+|-+|-+" line_length="6">But either house or hal'?</l>
     <l n="46" met="-+|-+|-+|-+" line_length="8">Yet Nature's charms, the hills and woods,</l>
     <l n="47" met="-+|-+|-+|-+" line_length="8">The sweeping vales, and foaming floods,</l>
     <l n="48" met="-+|-+|-+" line_length="6">Are free alike to all.</l>
     <l n="49" met="-+|-+|-+|-+" line_length="8">In days when Daisies deck the ground,</l>
     <l n="50" met="-+|-+|-+" line_length="6">And Blackbirds whistle clear,</l>
     <l n="51" met="-+|-+|-+|-+" line_length="8">With honest joy, our hearts will bound,</l>
     <l n="52" met="-+|-+|-+" line_length="6">To see the coming year:</l>
     <l n="53" met="-+|-+|-+" line_length="6">On braes when we please then,</l>
     <l n="54" met="-+|-+|-+" line_length="6">We'll sit and sowth a tune;</l>
     <l n="55" met="-+|-+|-+" line_length="6">Syne rhyme till't, well time till't,</l>
     <l n="56" met="-+|-+|-+" line_length="6">And sing't when we hae done.</l>
    </lg>
    <lg n="5" stanza_type="tetrameter">
     <l n="57" met="-+|-+|-+|-+" line_length="8">It's no in titles nor in rank;</l>
     <l n="58" met="-+|-+|-+|-+" line_length="8">It's no in wealth like Lon'on Bank,</l>
     <l n="59" met="-+|-+|-+" line_length="6">To purchase peace and rest;</l>
     <l n="60" met="-+|-+|-+|-+" line_length="8">It's no in makin muckle, mair:</l>
     <l n="61" met="-+|-+|-+|-+" line_length="8">It's no in books; it's no in Lear,</l>
     <l n="62" met="-+|-+|-+" line_length="6">To make us truly blest:</l>
     <l n="63" met="-+|-+|-+|-+" line_length="8">If Happiness hae not her seat</l>
     <l n="64" met="-+|-+|-+" line_length="6">And center in the breast,</l>
     <l n="65" met="-+|-+|-+|-+" line_length="8">We may be wise, or rich, or great,</l>
     <l n="66" met="-+|-+|-+" line_length="6">But never can be blest:</l>
     <l n="67" met="-+|-+|-+" line_length="6">Nae treasures, nor pleasures</l>
     <l n="68" met="-+|-+|-+" line_length="6">Could make us happy lang;</l>
     <l n="69" met="-+|-+|-+" line_length="6">The heart ay's the part ay,</l>
     <l n="70" met="-+|-+|-+" line_length="6">That makes us right or wrang.</l>
    </lg>
    <lg n="6" stanza_type="tetrameter">
     <l n="71" met="-+|-+|-+|-+" line_length="8">Think ye, that sic as you and I,</l>
     <l n="72" met="-+|-+|-+|-+" line_length="8">Wha drudge and drive thro' wet and dry</l>
     <l n="73" met="-+|-+|-+" line_length="6">Wi' never-ceasing toil;</l>
     <l n="74" met="-+|-+|-+|-+" line_length="8">Think ye, are we less blest than they,</l>
     <l n="75" met="-+|-+|-+|-+" line_length="8">Wha scarcely tent us in their way,</l>
     <l n="76" met="-+|-+|-+" line_length="6">As hardly worth their while?</l>
     <l n="77" met="-+|-+|-+|-+" line_length="8">Alas! how aft, in haughty mood,</l>
     <l n="78" met="-+|-+|-+" line_length="6">GOD'S creatures they oppress!</l>
     <l n="79" met="-+|-+|-+|-+" line_length="8">Or else, neglecting a' that's guid,</l>
     <l n="80" met="-+|-+|-+" line_length="6">They riot in excess!</l>
     <l n="81" met="-+|-+|-+" line_length="6">Baith careless, and fearless,</l>
     <l n="82" met="-+|-+|-+" line_length="6">Of either Heaven or Hell;</l>
     <l n="83" met="-+|-+|-+" line_length="6">Esteeming, and deeming,</l>
     <l n="84" met="-+|-+|-+" line_length="6">It a' an idle tale!</l>
    </lg>
    <lg n="7" stanza_type="tetrameter">
     <l n="85" met="-+|-+|-+|-+" line_length="8">Then let us chearfu' acquiesce;</l>
     <l n="86" met="-+|-+|-+|-+" line_length="8">Nor make our scanty Pleasures less,</l>
     <l n="87" met="-+|-+|-+" line_length="6">By pining at our state:</l>
     <l n="88" met="-+|-+|-+|-+" line_length="8">And, ev'n should Misfortunes come,</l>
     <l n="89" met="-+|-+|-+|-+" line_length="8">I, here wha sit, hae met wi' some,</l>
     <l n="90" met="-+|-+|-+" line_length="6">An's thankfu' for them yet.</l>
     <l n="91" met="-+|-+|-+|-+" line_length="8">They gie the wit of Age to Youth;</l>
     <l n="92" met="-+|-+|-+" line_length="6">They let us ken oursel;</l>
     <l n="93" met="-+|-+|-+|-+" line_length="8">They make us see the naked truth,</l>
     <l n="94" met="-+|-+|-+" line_length="6">The real guid and ill.</l>
     <l n="95" met="-+|-+|-+" line_length="6">Tho' losses, and crosses,</l>
     <l n="96" met="-+|-+|-+" line_length="6">Be lessons right severe,</l>
     <l n="97" met="-+|-+|-+" line_length="6">There's wit there, ye'll get there,</l>
     <l n="98" met="-+|-+|-+" line_length="6">Ye'll find nae other where.</l>
    </lg>
    <lg n="8" stanza_type="tetrameter">
     <l n="99" met="-+|-+|-+|-+" line_length="8">But tent me, DAVIE, Ace o' Hearts!</l>
     <l n="100" met="-+|-+|-+|-+" line_length="8">(To say aught less wad wrang the cartes,</l>
     <l n="101" met="-+|-+|-+" line_length="6">And flatt'ry I detest)</l>
     <l n="102" met="-+|-+|-+|-+" line_length="8">This life has joys for you and I;</l>
     <l n="103" met="-+|-+|-+|-+" line_length="8">And joys that riches ne'er could buy;</l>
     <l n="104" met="-+|-+|-+" line_length="6">And joys the very best.</l>
     <l n="105" met="-+|-+|-+|-+" line_length="8">There's a' the Pleasures o' the Heart,</l>
     <l n="106" met="-+|-+|-+" line_length="6">The Lover and the Frien';</l>
     <l n="107" met="-+|-+|-+|-+" line_length="8">Ye hae your MEG, your dearest part,</l>
     <l n="108" met="-+|-+|-+" line_length="6">And I my darling JEAN!</l>
     <l n="109" met="-+|-+|-+" line_length="6">It warms me, it charms me,</l>
     <l n="110" met="-+|-+|-+" line_length="6">To mention but her name:</l>
     <l n="111" met="-+|-+|-+" line_length="6">It heats me, it beets me,</l>
     <l n="112" met="-+|-+|-+" line_length="6">And sets me a' on flame!</l>
    </lg>
    <lg n="9" stanza_type="tetrameter">
     <l n="113" met="-+|-+|-+|-+" line_length="8">O, all ye Pow'rs who rule above!</l>
     <l n="114" met="-+|-+|-+|-+" line_length="8">O THOU, whose very self art love!</l>
     <l n="115" met="-+|-+|-+" line_length="6">THOU know'st my words sincere!</l>
     <l n="116" met="-+|-+|-+|-+" line_length="8">The life blood streaming thro' my heart,</l>
     <l n="117" met="-+|-+|-+|-+" line_length="8">Or my more dear Immortal part,</l>
     <l n="118" met="-+|-+|-+" line_length="6">Is not more fondly dear!</l>
     <l n="119" met="-+|-+|-+|-+" line_length="8">When heart-corroding care and grief</l>
     <l n="120" met="-+|-+|-+" line_length="6">Deprive my soul of rest,</l>
     <l n="121" met="-+|-+|-+|-+" line_length="8">Her dear idea brings relief,</l>
     <l n="122" met="-+|-+|-+" line_length="6">And solace to my breast.</l>
     <l n="123" met="-+|-+|-+" line_length="6">Thou BEING, Allseeing,</l>
     <l n="124" met="-+|-+|-+" line_length="6">O hear my fervent pray'r!</l>
     <l n="125" met="-+|-+|-+" line_length="6">Still take her, and make her,</l>
     <l n="126" met="-+|-+|-+" line_length="6">THY most peculiar care!</l>
    </lg>
    <lg n="10" stanza_type="tetrameter">
     <l n="127" met="-+|-+|-+|-+" line_length="8">All hail! ye tender feelings dear!</l>
     <l n="128" met="-+|-+|-+|-+" line_length="8">The smile of love, the friendly tear,</l>
     <l n="129" met="-+|-+|-+" line_length="6">The sympathetic glow!</l>
     <l n="130" met="-+|-+|-+|-+" line_length="8">Long since, this world's thorny ways</l>
     <l n="131" met="-+|-+|-+|-+" line_length="8">Had number'd out my weary days,</l>
     <l n="132" met="-+|-+|-+" line_length="6">Had it not been for you!</l>
     <l n="133" met="-+|-+|-+|-+" line_length="8">Fate still has blest me with a friend,</l>
     <l n="134" met="-+|-+|-+" line_length="6">In ev'ry care and ill;</l>
     <l n="135" met="-+|-+|-+|-+" line_length="8">And oft a more endearing band,</l>
     <l n="136" met="-+|-+|-+" line_length="6">A tye more tender still.</l>
     <l n="137" met="-+|-+|-+" line_length="6">It lightens, it brightens,</l>
     <l n="138" met="-+|-+|-+" line_length="6">The tenebrisic scene,</l>
     <l n="139" met="-+|-+|-+" line_length="6">To meet with, and greet with,</l>
     <l n="140" met="-+|-+|-+" line_length="6">My DAVIE or my JEAN!</l>
    </lg>
    <lg n="11" stanza_type="tetrameter">
     <l n="141" met="-+|-+|-+|-+" line_length="8">O, how that name inspires my style!</l>
     <l n="142" met="-+|-+|-+|-+" line_length="8">The words come skelpan, rank and file,</l>
     <l n="143" met="-+|-+|-+" line_length="6">Amaist before I ken!</l>
     <l n="144" met="-+|-+|-+|-+" line_length="8">The ready measure rins as fine,</l>
     <l n="145" met="-+|-+|-+|-+" line_length="8">As Phœbus and the famous Nine</l>
     <l n="146" met="-+|-+|-+" line_length="6">Were glowran owre my pen.</l>
     <l n="147" met="-+|-+|-+|-+" line_length="8">My spavet Pegasus will limp,</l>
     <l n="148" met="-+|-+|-+" line_length="6">Till ance he's fairly het;</l>
     <l n="149" met="-+|-+|-+|-+" line_length="8">And then he'll hilch, and stilt, and jimp,</l>
     <l n="150" met="-+|-+|-+" line_length="6">And rin an unco fit:</l>
     <l n="151" met="-+|-+|-+" line_length="6">But least then, the beast then,</l>
     <l n="152" met="-+|-+|-+" line_length="6">Should rue this hasty ride,</l>
     <l n="153" met="-+|-+|-+" line_length="6">I'll light now, and dight now,</l>
     <l n="154" met="-+|-+|-+" line_length="6">His sweaty, wizen'd hide.</l>
    </lg>
   </lg>
  </body>
 </text>
</TEI>