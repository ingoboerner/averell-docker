<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>FY, LET US A' TO THE WEDDING. (AN AULD SANG NEW BUSKIT.)</title>
    <author>Joanna Baillie</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Joanna Baillie_fy-let-us-a-to-the-wedding-an</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Eighteenth Century Poetry Archive</title>
   </seriesStmt>
   <sourceDesc>
    <bibl>
     <title>FY, LET US A' TO THE WEDDING. (AN AULD SANG NEW BUSKIT.)</title>
     <author>Joanna Baillie</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>FY, LET US A' TO THE WEDDING. (AN AULD SANG NEW BUSKIT.)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1" stanza_type="quatrain">
     <l n="1">, let us a' to the wedding,</l>
     <l n="2">For they will be lilting there;</l>
     <l n="3">For Jock's to be married to Maggy,</l>
     <l n="4">The lass wi' the gowden hair.</l>
    </lg>
    <lg n="2" stanza_type="quatrain">
     <l n="5">And there will be jibing and jeering,</l>
     <l n="6">And glancing of bonny dark een,</l>
     <l n="7">Loud laughing and smooth-gabbit speering</l>
     <l n="8">O' questions baith pawky and keen.</l>
    </lg>
    <lg n="3" stanza_type="quatrain">
     <l n="9">And there will be Bessy the beauty,</l>
     <l n="10">Wha raises her cockup sae hie,</l>
     <l n="11">And giggles at preaehings and duty,</l>
     <l n="12">Guid grant that she gang na' ajee!</l>
    </lg>
    <lg n="4" stanza_type="quatrain">
     <l n="13">And there will be auld Geordie Taunner,</l>
     <l n="14">Wha coft a young wife wi' his gowd;</l>
     <l n="15">She'll flaunt wi' a silk gown upon her,</l>
     <l n="16">But wow! he looks dowie and cow'd.</l>
    </lg>
    <lg n="5" stanza_type="quatrain">
     <l n="17">And brown Tibby Fouler the Heiress</l>
     <l n="18">Will perk at the tap o' the ha',</l>
     <l n="19">Encircled wi' suitors, wha's care is</l>
     <l n="20">To catch up her gloves when they fa', —</l>
    </lg>
    <lg n="6" stanza_type="quatrain">
     <l n="21">Repeat a' her jokes as they're cleckit,</l>
     <l n="22">And haver and glower in her face,</l>
     <l n="23">When tocherless mays are negleckit, —</l>
     <l n="24">A crying and scandalous case.</l>
    </lg>
    <lg n="7" stanza_type="quatrain">
     <l n="25">And Maysie, wha's clavering aunty</l>
     <l n="26">Wad match her wi' Laurie the Laird,</l>
     <l n="27">And learns the young fule to be vaunty,</l>
     <l n="28">But neither to spin nor to caird.</l>
    </lg>
    <lg n="8" stanza_type="quatrain">
     <l n="29">And Andrew, wha's Granny is yearning</l>
     <l n="30">To see him a clerical blade,</l>
     <l n="31">Was sent to the college for learning,</l>
     <l n="32">And cam' back a coof as he gaed.</l>
    </lg>
    <lg n="9" stanza_type="quatrain">
     <l n="33">And there will be auld Widow Martin,</l>
     <l n="34">That ca's hersel thrity and twa;</l>
     <l n="35">And thraw-gabbit Madge wha for certain</l>
     <l n="36">Was jilted by Hab o' the Shaw.</l>
    </lg>
    <lg n="10" stanza_type="quatrain">
     <l n="37">And Elspy the sewster sae genty,</l>
     <l n="38">A pattern of havens and sense,</l>
     <l n="39">Will straik on her mittens sae dainty,</l>
     <l n="40">And crack wi' Mess John i' the spence.</l>
    </lg>
    <lg n="11" stanza_type="quatrain">
     <l n="41">And Angus, the seer o' fairlies,</l>
     <l n="42">That sits on the stane at his door,</l>
     <l n="43">And tells about bogles, and mair lies</l>
     <l n="44">Than tongue ever uttered before.</l>
    </lg>
    <lg n="12" stanza_type="quatrain">
     <l n="45">And there will be Bauldy the boaster,</l>
     <l n="46">Sae ready wi' hands and wi' tongue;</l>
     <l n="47">Proud Paty and silly Sam Foster,</l>
     <l n="48">Wha quarrel wi' auld and wi' young:</l>
    </lg>
    <lg n="13" stanza_type="quatrain">
     <l n="49">And Hugh the town-writer, I'm thinking,</l>
     <l n="50">That trades in his lawerly skill,</l>
     <l n="51">Will egg on the fighting and drinking</l>
     <l n="52">To bring after-grist to his mill:</l>
    </lg>
    <lg n="14" stanza_type="quatrain">
     <l n="53">And Maggy — na, na! we'll be civil,</l>
     <l n="54">And let the wee bridie a-be;</l>
     <l n="55">A vilipend tongue is the devil,</l>
     <l n="56">And ne'er was encouraged by me.</l>
    </lg>
    <lg n="15" stanza_type="quatrain">
     <l n="57">Then fy, let us a' to the wedding,</l>
     <l n="58">For they will be lilting there,</l>
     <l n="59">Frae mony a far-distant ha'ding,</l>
     <l n="60">The fun and the feasting to share.</l>
    </lg>
    <lg n="16" stanza_type="quatrain">
     <l n="61">For they will get sheep's head, and haggis,</l>
     <l n="62">And browst o' the barley-mow;</l>
     <l n="63">E'en he that comes latest, and lag is,</l>
     <l n="64">May feast upon dainties enow:</l>
    </lg>
    <lg n="17" stanza_type="quatrain">
     <l n="65">Veal florentines in the oon baken,</l>
     <l n="66">Weel plenished wi' raisins and fat,</l>
     <l n="67">Beef, mutton, and chuckies, a' taken</l>
     <l n="68">Het reeking frae spit and frae pat:</l>
    </lg>
    <lg n="18" stanza_type="quatrain">
     <l n="69">And glasses (I trow 'tis na' said ill),</l>
     <l n="70">To drink the young couple good luck,</l>
     <l n="71">Weel filled wi' a braw beechen ladle</l>
     <l n="72">Frae punch-bowl as big as Dumbuck.</l>
    </lg>
    <lg n="19" stanza_type="quatrain">
     <l n="73">And then will come dancing and daffing,</l>
     <l n="74">And reelin and crossin o' hans,</l>
     <l n="75">Till even auld Lucky is laughing,</l>
     <l n="76">As back by the aumry she stans.</l>
    </lg>
    <lg n="20" stanza_type="quatrain">
     <l n="77">Sic bobbing and flinging and whirling,</l>
     <l n="78">While fiddlers are making their din;</l>
     <l n="79">And pipers are droning and skirling,</l>
     <l n="80">As loud as the roar o' the lin.</l>
    </lg>
    <lg n="21" stanza_type="quatrain">
     <l n="81">Then fy, let us a' to the wedding,</l>
     <l n="82">For they will be lilting there,</l>
     <l n="83">For Jock's to be married to Maggy,</l>
     <l n="84">The lass wi' the gowden hair.</l>
    </lg>
   </lg>
  </body>
 </text>
</TEI>