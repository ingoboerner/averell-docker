<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - LXXXVI</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">7</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-lxxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - LXXXVI</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - LXXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, tu che formasti i pensier miei</l>
     <l n="2">su la maggior del ben di Dio fattura,</l>
     <l n="3">che riluca qua giuso a gli occhi nostri,</l>
     <l n="4">e vedi che pietà, che doglia e cura</l>
     <l n="5">arso già m'abbia e m'arda il cor per lei,</l>
     <l n="6">e aperto dimostri</l>
     <l n="7">che dal suo imperio sol tu grande sei,</l>
     <l n="8">dettami in rime l'alta tua ventura,</l>
     <l n="9">quando fortuna oscura,</l>
     <l n="10">ch'egre fe'le sue membra,</l>
     <l n="11">tu rischiarasti, e il modo a me rimembra.</l>
     <l n="12">Dettami in rime ancora</l>
     <l n="13">quel che fatto hai per riserbarle il tempo,</l>
     <l n="14">sì che sia vaga a tempo,</l>
     <l n="15">e scopra da le interne spoglie allora</l>
     <l n="16">invisibili spirti, e da'begli occhi</l>
     <l n="17">e dal bel petto fora</l>
     <l n="18">mandi virtù, che accenda pria che tocchi.</l>
    </lg>
    <lg n="2">
     <l n="19">Incontro al corso del gran re de i fiumi,</l>
     <l n="20">per incontrar la gloriosa prole</l>
     <l n="21">del magno Augusto, l'alta nostra diva</l>
     <l n="22">e sua soror, le di bellezze sole</l>
     <l n="23">scielto avea già tra angelici costumi.</l>
     <l n="24">In quest'una fioriva</l>
     <l n="25">così gioconda a i risplendenti lumi,</l>
     <l n="26">che non uguaglia no, ma vince il sole,</l>
     <l n="27">le cui sagge parole,</l>
     <l n="28">i cui dolci concenti,</l>
     <l n="29">sveller ponno alpi e abbissar torrenti.</l>
     <l n="30">Or ch'ella inferma langue,</l>
     <l n="31">Amor, che vede quanto or perder possa,</l>
     <l n="32">perché in breve sia scossa</l>
     <l n="33">l'interposta cagion, che le arde il sangue,</l>
     <l n="34">e per tardar le ispane armate squadre,</l>
     <l n="35">che qua il cesareo sangue</l>
     <l n="36">portan sul mar Tirren, sen va a la madre.</l>
    </lg>
    <lg n="3">
     <l n="37">Da questo mondo al mondo novo gita,</l>
     <l n="38">in quella parte ch'ha più lieto il giorno,</l>
     <l n="39">l'aria più dolce e più benigno il cielo,</l>
     <l n="40">dentro la sua magion facea soggiorno,</l>
     <l n="41">da insidie e armi e falsi cor fuggita.</l>
     <l n="42">Qui con soave zelo</l>
     <l n="43">in isoletta ombrosa e al sol gradita</l>
     <l n="44">si posa e scorge lidi e monti intorno</l>
     <l n="45">e altrui periglio e scorno,</l>
     <l n="46">e con sicura vista</l>
     <l n="47">varia natura e sorte è sempre vista.</l>
     <l n="48">Qui baghe fonti e linfe</l>
     <l n="49">e voci e lire di celesti ninfe,</l>
     <l n="50">che nel mezzo hanno un colle,</l>
     <l n="51">dond'erto è un tempio a la lor dea sacrato.</l>
     <l n="52">Né a l'albergo beato</l>
     <l n="53">giunger si può per camin piano e molle.</l>
     <l n="54">L'aligero signor per lei felice</l>
     <l n="55">al monte, ove s'estolle,</l>
     <l n="56">scioglie le penne, indi la lingua, e dice:</l>
    </lg>
    <lg n="4">
     <l n="57">–Se brami, o dea, che il regno mio fiorisca,</l>
     <l n="58">se brami, o dea, che i generosi figli</l>
     <l n="59">del successor del tuo Cesare invitto,</l>
     <l n="60">saggio e dolce diletto ingombri e pigli,</l>
     <l n="61">e altamente l'alme lor nutrisca,</l>
     <l n="62">fa che dal corpo afflitto</l>
     <l n="63">de la nostra Lucrezia, onde gioisca,</l>
     <l n="64">Febo tosto il languir mandi in essigli,</l>
     <l n="65">fa che tosto ripigli</l>
     <l n="66">le prime forze e i dardi</l>
     <l n="67">de gli amorosi e casti canti e guardi.</l>
     <l n="68">E in tanto perché tremi</l>
     <l n="69">la regia corte co i raccolti legni,</l>
     <l n="70">da gli iberici regni</l>
     <l n="71">verso Liguria in spiegar vele o remi,</l>
     <l n="72">turba le tue salse onde senza tregua:</l>
     <l n="73">tal che aiuti supremi</l>
     <l n="74">sanin costei pria che il passaggio segua.</l>
    </lg>
    <lg n="5">
     <l n="75">Tra quante furon mai nel tempo prisco</l>
     <l n="76">greche, o latine, o di straniero clima,</l>
     <l n="77">o ne l'età più nova, alcuna mai</l>
     <l n="78">plettro né tromba infino al ciel sublima,</l>
     <l n="79">che con ben chiaro e prezioso visco</l>
     <l n="80">di vivi accenti e rai,</l>
     <l n="81">petti regali (e questi ancora invisco)</l>
     <l n="82">presi tenesse, che non voli in cima</l>
     <l n="83">a l'altre e sia la prima</l>
     <l n="84">ella, che qua la luce</l>
     <l n="85">e l'armonia de i cerchi eterni adduce.</l>
     <l n="86">Né alcun fregiò la gloria</l>
     <l n="87">con freschi fiori e con vetusta sterpe,</l>
     <l n="88">né in sen pregiato serpe</l>
     <l n="89">foco gentil, che in bel piacer si gloria</l>
     <l n="90">quanto son degni ambi gli australi, e quanto</l>
     <l n="91">d'infiammata memoria</l>
     <l n="92">degno è di questa donna il guardo e il canto.</l>
    </lg>
    <lg n="6">
     <l n="93">L'affetto, che ne prega ad alte imprese,</l>
     <l n="94">nasce da mente disnebbiata e chiara,</l>
     <l n="95">che nel ben noto a sé dolcezza prende,</l>
     <l n="96">e s'ammollisce, e al ben oprar, ch'impara,</l>
     <l n="97">drizza più sempre le sue voglie accese.</l>
     <l n="98">Onde s'amor incende</l>
     <l n="99">i giovanetti eccelsi cori, apprese</l>
     <l n="100">ch'abbian faville d'una fiamma cara,</l>
     <l n="101">non avran strada amara</l>
     <l n="102">a duri incontri e passi,</l>
     <l n="103">né a vivace valor spiriti lassi.</l>
     <l n="104">Però, poi che fien giunti</l>
     <l n="105">ove, madre, i tuoi cigni han lor[o] ricetto,</l>
     <l n="106">con puro almo diletto</l>
     <l n="107">leggiadramente sentiransi punti</l>
     <l n="108">in mezzo a l'alma da i più dolci giri</l>
     <l n="109">de i più dolci trapunti</l>
     <l n="110">ch'occhio e voce mortal disciolga o aggiri.–</l>
    </lg>
    <lg n="7">
     <l n="111">Detto ch'ha questo, Amor, poi ch'a le bianche</l>
     <l n="112">bende, ond'io moro, vola,</l>
     <l n="113">canzon, va seco e riverente aspetta</l>
     <l n="114">quella man vaga e stretta</l>
     <l n="115">(oh, me quanto quell'atto sol consola!),</l>
     <l n="116">sì che conosca gli amorosi preghi,</l>
     <l n="117">onde tempo s'invola,</l>
     <l n="118">perché lei sciolga, e altri in porto leghi.</l>
    </lg>
   </lg>
  </body>
 </text>
</TEI>