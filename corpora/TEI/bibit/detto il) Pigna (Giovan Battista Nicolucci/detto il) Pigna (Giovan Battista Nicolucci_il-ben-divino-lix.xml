<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - LIX</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">7</measure>
    <measure unit="line">134</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-lix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - LIX</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - LIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre che fuor de gli amorosi impacci</l>
     <l n="2">vissi gran tempo, allor potea l'ingegno</l>
     <l n="3">(ché, riposando, l'alma è più sublime,</l>
     <l n="4">e vole più se men noia l'impacci)</l>
     <l n="5">de la gloria cercar le strade e il regno,</l>
     <l n="6">e, ritornato a me con spoglie opime,</l>
     <l n="7">mostrar quanto valor, chi il segue, abbracci.</l>
     <l n="8">Ma tenuto or da questi or da quei lacci,</l>
     <l n="9">ignudo di splendore,</l>
     <l n="10">e con vesta servil d'atro dolore,</l>
     <l n="11">quasi notturno augel che il giorno opprime,</l>
     <l n="12">impallidiva in angosciosa notte,</l>
     <l n="13">là dove le sue grotte</l>
     <l n="14">tien digiune di lume e di calore,</l>
     <l n="15">l'intelletto selvaggio, inculto e fosco.</l>
     <l n="16">Or che, servando Amor, chiaro conosco</l>
     <l n="17">che sciolto son da la miseria mia,</l>
     <l n="18">s'io piansi libertà sì trista e orrenda,</l>
     <l n="19">canterò come preso e alzato i'sia</l>
     <l n="20">da risplendente e gloriosa benda,</l>
     <l n="21">che da terra mi slega e al ciel m'abbenda.</l>
    </lg>
    <lg n="2">
     <l n="22">Ne la stagion che la mia etade in erba</l>
     <l n="23">quasi pria che fiorir parve distrutta,</l>
     <l n="24">giunse con nere nebbie e soli ardenti</l>
     <l n="25">l'arsura inanzi a i giorni estivi acerba;</l>
     <l n="26">e tronco il tempo che matura e frutta,</l>
     <l n="27">temei del ghiaccio e de gli atroci venti,</l>
     <l n="28">per cui novella pianta, o al ciel soperba,</l>
     <l n="29">spesso s'estingue, o sterpe, o si riserba</l>
     <l n="30">in dolorosa vita,</l>
     <l n="31">se celeste vigor poi non l'aita.</l>
     <l n="32">Al fin vinti e dispersi i dì cocenti,</l>
     <l n="33">inclinava già il sol de gli anni miei,</l>
     <l n="34">non sol oscuri e rei,</l>
     <l n="35">ma senza speme e con virtù smarrita;</l>
     <l n="36">quando ecco dal seren di quel bel volto</l>
     <l n="37">con calda neve e fresche rose avolto</l>
     <l n="38">a un alto e novo in terra paradiso,</l>
     <l n="39">vidi, sì gli occhi ciechi Amor m'aperse,</l>
     <l n="40">rider due stelle e balenar un riso:</l>
     <l n="41">donde luce creossi, e luce offerse</l>
     <l n="42">grazie, che tali alcun mai non scoperse.</l>
    </lg>
    <lg n="3">
     <l n="43">A l'alto sfavillar di sì bel sole,</l>
     <l n="44">a sì gran segno del gran ben di Dio,</l>
     <l n="45">onde svegliossi de la mente il foco,</l>
     <l n="46">ratto m'invita il cor, che a lei gir vole,</l>
     <l n="47">perch'io m'appressi e l'apra il mio desio.</l>
     <l n="48">Ma per troppo voler tremante e fioco,</l>
     <l n="49">non sciogliendo né i piè né le parole,</l>
     <l n="50">attonito rimango come sòle</l>
     <l n="51">chi di vita o di morte</l>
     <l n="52">aspetta messaggier che annonzio porte.</l>
     <l n="53">Così restando nel medesmo loco,</l>
     <l n="54">di me stesso prigion, sentìi la forza</l>
     <l n="55">d'una marmorea scorza,</l>
     <l n="56">che me dentro a me chiuse, e per le porte</l>
     <l n="57">de la vista lasciò breve pertugio.</l>
     <l n="58">Allor Madonna, perché qualche indugio</l>
     <l n="59">non mi furasse ancor quel poco lume,</l>
     <l n="60">subito porse la sua ignuda mano,</l>
     <l n="61">che perle risembrava oltre il costume.</l>
     <l n="62">E l'atto fu così gentile e piano,</l>
     <l n="63">che il carcer mio s'aperse, e restò vano.</l>
    </lg>
    <lg n="4">
     <l n="64">Del peso de i soverchi affetti scarco,</l>
     <l n="65">rapidamente a lei mi mossi, e dissi:</l>
     <l n="66">–Se morend'io de la tua mano a un colpo,</l>
     <l n="67">felice trapassava questo varco,</l>
     <l n="68">penetrando del ciel profondi abissi</l>
     <l n="69">(né di ciò l'amorosa voglia incolpo),</l>
     <l n="70">qual mi fai tu, poi che sì grave incarco,</l>
     <l n="71">che di fascio mortal mi rendea carco,</l>
     <l n="72">tolto m'hai da le braccia?–</l>
     <l n="73">Ma non sia chi mai troppo si compiaccia:</l>
     <l n="74">ahi, che di novo i'mi distruggo e spolpo!</l>
     <l n="75">Quan non esperto reggitor, o ingiusto,</l>
     <l n="76">che per farsi più augusto,</l>
     <l n="77">non va mirando né sua dritta traccia,</l>
     <l n="78">né sella di vasal, né fren di legge,</l>
     <l n="79">tal mio desir, che se tra me si regge,</l>
     <l n="80">trabocca altrove: onde catene e nodi</l>
     <l n="81">e giogo ebbi a provar, come uom perduto;</l>
     <l n="82">fin che l'or de le chiome in dolci modi</l>
     <l n="83">fiero mi strinse, e chiese, ancor che muto,</l>
     <l n="84">di lagrime e sospir dolce tributo.</l>
    </lg>
    <lg n="5">
     <l n="85">Quell'aureo crin tirommi a la sua vista,</l>
     <l n="86">e del mondo spezzati i miei legami,</l>
     <l n="87">m'annodò stretto, a ciò ch'io avessi doglia.</l>
     <l n="88">Ché quando del suo errore altri s'attrista,</l>
     <l n="89">e il falso ben lasciando, il vero chiami,</l>
     <l n="90">conoscer fa che più cader non voglia,</l>
     <l n="91">e a i frutti di virtù semente acquista.</l>
     <l n="92">L'anima adunque in un gioiosa e trista</l>
     <l n="93">mi trasse il pensier saggio</l>
     <l n="94">dietro al crespo sottile e denso raggio:</l>
     <l n="95">sì ch'io, stancando la terrena spoglia,</l>
     <l n="96">tinta di polve e di sudore illustre,</l>
     <l n="97">fuor del nido palustre</l>
     <l n="98">stando, il seguìi per caro aspro viaggio,</l>
     <l n="99">lungo il sentier ch'a l'oriente s'erge.</l>
     <l n="100">Qui, perché il cor nostra grandezza asperge</l>
     <l n="101">di scintille d'onor, che al fin s'atterra,</l>
     <l n="102">ella, presa pietà del basso affanno,</l>
     <l n="103">soavemente mi rivolve e afferra</l>
     <l n="104">con angelica voce, e del mio inganno</l>
     <l n="105">al suon del ben divin mi scopre il danno.</l>
    </lg>
    <lg n="6">
     <l n="106">In spirto seco ascendo un sacro monte,</l>
     <l n="107">che da bosco di lauri oggi s'appella,</l>
     <l n="108">ove del parto suo la madre e figlia</l>
     <l n="109">vede nel tempio le fortune conte,</l>
     <l n="110">e ode i voti sciolti e la procella</l>
     <l n="111">di chi ricorse a sue pietose ciglia,</l>
     <l n="112">verso i divoti preghi ognora pronte.</l>
     <l n="113">Dentro a questo, toccando il puro fonte,</l>
     <l n="114">costei par che m'accenne</l>
     <l n="115">che il tinto viso i'mondi, e da mie penne</l>
     <l n="116">santi pensier distilli; indi s'appiglia</l>
     <l n="117">a cantar lodi e grazie alme beate</l>
     <l n="118">de l'immensa bontate.</l>
     <l n="119">E acciò che vero amor m'accenda e impenne,</l>
     <l n="120">i'mi sollievo e stendo il volo in alto,</l>
     <l n="121">sì che l'occhio smarrisce il verde smalto</l>
     <l n="122">a l'armonia, che dolce gira e poggia,</l>
     <l n="123">e nel calar, perché di poi ricresca,</l>
     <l n="124">sparge d'accenti graziosa pioggia,</l>
     <l n="125">che l'arse piume al sormontar rinfresca,</l>
     <l n="126">e a l'eterno Motor sù in ciel m'adesca.</l>
    </lg>
    <lg n="7">
     <l n="127">Canzon, l'altra Lucrezia a sé vergogna</l>
     <l n="128">e morte diede, acciò che desse Roma</l>
     <l n="129">a più tiran da un sol che l'avea doma.</l>
     <l n="130">Non così questa: perché vita e pregio</l>
     <l n="131">prendendo, ogni gentil spirto inamora.</l>
     <l n="132">E per recargli immaculato fregio,</l>
     <l n="133">trattol di mille artigli ascosi fora,</l>
     <l n="134">d'un sol verace ben, ch'è Dio, l'onora.</l>
    </lg>
   </lg>
  </body>
 </text>
</TEI>