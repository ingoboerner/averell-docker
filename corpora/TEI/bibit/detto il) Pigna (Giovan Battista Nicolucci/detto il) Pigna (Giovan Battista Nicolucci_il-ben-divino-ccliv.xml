<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CCLIV</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">6</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-ccliv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CCLIV</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CCLIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spirto divin, che a gli occhi, a le parole,</l>
     <l n="2">al canto, a gli atti, a l'opre e a i costumi</l>
     <l n="3">splendi d'intorno con lucente raggio,</l>
     <l n="4">e tra noi spieghi il ben del sommo Sole,</l>
     <l n="5">col guardo tuo di pietà santo e saggio</l>
     <l n="6">mira l'aspro passaggio,</l>
     <l n="7">ch'io fei con privi di lor vista i lumi</l>
     <l n="8">(sì ch'or gli afflige il cor, ch'anco sen dole),</l>
     <l n="9">quando li volsi da la parte diva</l>
     <l n="10">a le caduche spoglie,</l>
     <l n="11">infiammando le voglie</l>
     <l n="12">con tal esca e focil da terra viva,</l>
     <l n="13">che nero foco porse e viva morte.</l>
     <l n="14">La trapassata sorte</l>
     <l n="15">e il desir mio di te racceso mira,</l>
     <l n="16">indi nel petto novi accenti inspira.</l>
    </lg>
    <lg n="2">
     <l n="17">Quel seren che veder qui non si possa,</l>
     <l n="18">perch'è tolto da nebbie e nubi e piogge,</l>
     <l n="19">da i folgori, dal verno e da la notte,</l>
     <l n="20">turba la mente, di là su rimossa</l>
     <l n="21">per le luci qua giù fosche interrotte:</l>
     <l n="22">cagion che il dì s'annotte,</l>
     <l n="23">e in alto l'occhio in van contenda e pogge.</l>
     <l n="24">Così del vago manto affisso a l'ossa</l>
     <l n="25">i casi son sdegni, martiri e pianti,</l>
     <l n="26">l'ire, l'inferma etade,</l>
     <l n="27">e la morte, onde accade</l>
     <l n="28">ch'amor terren gran tempo non si vanti</l>
     <l n="29">di terrena beltà: ma amor celeste</l>
     <l n="30">sempre i suoi lumi veste</l>
     <l n="31">de l'eterno splendor ch'in donna alberga</l>
     <l n="32">senza che tempo o duol mai li disperga.</l>
    </lg>
    <lg n="3">
     <l n="33">Or ella di chi parla? Or di chi pensa?</l>
     <l n="34">Che fa? Che ascolta? Dove i passi volge?</l>
     <l n="35">Forse del tuo languir sospira seco:</l>
     <l n="36">forse non scende sua virtute immensa</l>
     <l n="37">sì basso, e col pensier non è mai teco.</l>
     <l n="38">Così l'insano e cieco</l>
     <l n="39">dice tra sé piangendo; e in sé rivolge</l>
     <l n="40">chi resta altrove e ad altro il cor dispensa,</l>
     <l n="41">e di queste ragion, di questi affanni,</l>
     <l n="42">di questo amor si ride.</l>
     <l n="43">Giunto dove ella asside,</l>
     <l n="44">da i guardi suoi, ma più da i propri inganni</l>
     <l n="45">legato ivi riman senz'altra fune:</l>
     <l n="46">e par che così imbrune</l>
     <l n="47">la vista, e il viso imbianchi, e infiga i piedi,</l>
     <l n="48">che senza lingua e fuor di senso il vedi.</l>
    </lg>
    <lg n="4">
     <l n="49">O infelice lui! quanto è giocondo</l>
     <l n="50">ne l'oggetto lontan viver interno:</l>
     <l n="51">e di sua vera fé non aver tema!</l>
     <l n="52">Quanto giova dinanzi a un capel biondo,</l>
     <l n="53">a un pertugio di lume, a un'aura estrema</l>
     <l n="54">di lieve fiato, scema</l>
     <l n="55">non dimostrar la mente, e il bel superno</l>
     <l n="56">godersi in cara faccia, ove il rio pondo</l>
     <l n="57">fa men grave fortuna, e il piacer cresce</l>
     <l n="58">de le fiorite imprese!</l>
     <l n="59">Quanto giova che accese</l>
     <l n="60">sian l'alme, se un sol fin tra lor si mesce,</l>
     <l n="61">e l'una altro non voglia, altro non chiami,</l>
     <l n="62">che quel che l'altra brami!</l>
     <l n="63">In questa guisa le trasforma e regge</l>
     <l n="64">perfetto amor sott'una istessa legge.</l>
    </lg>
    <lg n="5">
     <l n="65">Squalide gote, cave luci, e tempie,</l>
     <l n="66">arsi sospiri, e voi tremor di ghiaccio,</l>
     <l n="67">d'amoroso morir nunzî crudeli;</l>
     <l n="68">ozio, piume, diletti (a chi gli adempie</l>
     <l n="69">venen), vane armonie, fughe da i geli</l>
     <l n="70">al foco, e a ombrosi cieli</l>
     <l n="71">da i soli, e a i giochi da ogni illustre impaccio,</l>
     <l n="72">d'amoroso gioir fasce e poppe empie,</l>
     <l n="73">Cesare o Scipio come vostro fue,</l>
     <l n="74">se l'un poco v'apprezza,</l>
     <l n="75">e l'altro vi disprezza,</l>
     <l n="76">e de la guerra son fulmini due?</l>
     <l n="77">Come fur vostri i due sì saggi vegli</l>
     <l n="78">se a l'alme avean gli spegli?</l>
     <l n="79">Itene, e me lasciate a quel bel viso,</l>
     <l n="80">che grado esser mi pote al paradiso!</l>
    </lg>
    <lg n="6">
     <l n="81">Non mi sazio, canzon, né ancor mi stanco:</l>
     <l n="82">e perché la sorella, ch'è già inanzi,</l>
     <l n="83">di loco non t'avanzi,</l>
     <l n="84">per porti in mezzo un'altra s'apparecchia,</l>
     <l n="85">ch'un pezzo è che è vestita e sol si specchia.</l>
    </lg>
   </lg>
  </body>
 </text>
</TEI>