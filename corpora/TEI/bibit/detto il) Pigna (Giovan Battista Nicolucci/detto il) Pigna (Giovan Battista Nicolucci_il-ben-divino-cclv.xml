<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CCLV</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">6</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-cclv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CCLV</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CCLV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se l'un per l'altro incendio avampa e sorge,</l>
     <l n="2">e da due lumi più vigor si spande,</l>
     <l n="3">come amor per amor s'è in me distrutto?</l>
     <l n="4">Ben il dirò se a me la cetra porge</l>
     <l n="5">chi d'amara erba trasse un dolce frutto,</l>
     <l n="6">e in pro volse il mio lutto.</l>
     <l n="7">Amor verace luminoso e grande,</l>
     <l n="8">per cui l'error si fugge, e pria si scorge,</l>
     <l n="9">amor real, non da furtive braccia,</l>
     <l n="10">come il fratel tiranno,</l>
     <l n="11">prodotto a l'altrui danno,</l>
     <l n="12">amor, del ciel parto e armonia, ti piaccia</l>
     <l n="13">temprar le corde tue vive e sonore,</l>
     <l n="14">sì ch'io canti il tuo ardore,</l>
     <l n="15">e l'altro falso iniquo e rio dispregi,</l>
     <l n="16">ch'empie fiamme e rapine ha per suoi pregi.</l>
    </lg>
    <lg n="2">
     <l n="17">Quando con l'alma desiosa e pura</l>
     <l n="18">legato fui da una divina benda,</l>
     <l n="19">ove, al ciel sormontando i'dovea sciorre</l>
     <l n="20">ogni terrestre fascio e mortal cura,</l>
     <l n="21">e qua giù amando giusta meta porre,</l>
     <l n="22">da grave soma accòrre</l>
     <l n="23">lasciaimi: onde di poi di faccia orrenda</l>
     <l n="24">ebbi le notti, e i dì di nube oscura,</l>
     <l n="25">i piè fuor d'orma e fuor d'obietto gli occhi,</l>
     <l n="26">e gelida tremante</l>
     <l n="27">dinanzi a quel sembiante</l>
     <l n="28">lingua tal, che sospir, non voce, scocchi.</l>
     <l n="29">Così, cinto di ghiaccio e dentro foco,</l>
     <l n="30">impallidiva, e roco</l>
     <l n="31">era in chieder pietà, senza mai ch'io</l>
     <l n="32">le labra aprissi o il chiuso petto mio.</l>
    </lg>
    <lg n="3">
     <l n="33">Di pungenti desir tra sé nimici</l>
     <l n="34">l'anima armata in fronte i'discopriva.</l>
     <l n="35">Sforzati sdegni, gelosie mentite,</l>
     <l n="36">ire improvise, sguardi acri e mendici,</l>
     <l n="37">dolci paci in languir, voglie pentite,</l>
     <l n="38">le guerre mie gradite</l>
     <l n="39">rendeano, e la speranza or morta or viva,</l>
     <l n="40">la qual sempre tremò da le radici.</l>
     <l n="41">E se mai, benché oppressa, non la svelse</l>
     <l n="42">colpo di sorte indegno,</l>
     <l n="43">fu l'ostinato ingegno,</l>
     <l n="44">non mia virtù, che fieramente scielse</l>
     <l n="45">pria di crudel strazio, ohimè, morire,</l>
     <l n="46">ch'ogni duol non soffrire:</l>
     <l n="47">sì cieco era il mio lume e sì sommerso</l>
     <l n="48">nel profondo del cor crudo e perverso.</l>
    </lg>
    <lg n="4">
     <l n="49">Or che il chiaro splendor del mio bel sole</l>
     <l n="50">scorger mi fa ch'è ben di Dio ne l'alma</l>
     <l n="51">simile al suo Fattor simplice eterna,</l>
     <l n="52">e ch'ogni scorza amorosetta sòle</l>
     <l n="53">ritornar terra, e increspar quando verna,</l>
     <l n="54">tempo è ch'io pur discerna,</l>
     <l n="55">che se il fin de l'amor non è la salma,</l>
     <l n="56">convien che la ragion libera vole:</l>
     <l n="57">onde il pensier s'è da'miei nodi scosso,</l>
     <l n="58">sol da faville preso,</l>
     <l n="59">che l'han d'onore acceso,</l>
     <l n="60">e per madonna a leggiadre opre mosso.</l>
     <l n="61">Se sto, se vo, se veggo o parlo o penso,</l>
     <l n="62">non mi sospinge il senso,</l>
     <l n="63">né bramo il ben ch'io schifo e il mal che sego,</l>
     <l n="64">né a la morte d'amor gli spirti spiego.</l>
    </lg>
    <lg n="5">
     <l n="65">Cieco ignudo garzon, pon giù li strali,</l>
     <l n="66">l'arco protervo e le facelle ardenti!</l>
     <l n="67">pon giù le reti e i lacci e gli ami e l'esca!</l>
     <l n="68">E, raffrenati i corsi, or spunta l'ali!</l>
     <l n="69">E di queste tue spoglie non t'incresca</l>
     <l n="70">che il mio pin s'orni e cresca:</l>
     <l n="71">tal che chi passa il miri e non paventi</l>
     <l n="72">più de l'arme vittrici, or vinte e frali.</l>
     <l n="73">Non fuggir a quei crini e accenti e lumi,</l>
     <l n="74">con che ogni cor tu sforze,</l>
     <l n="75">per ricovrar le forze</l>
     <l n="76">dal tuo bel nido, e far ch'io mi consumi!</l>
     <l n="77">Non più lagrime dolci e acerbo riso</l>
     <l n="78">prendo dal vago viso,</l>
     <l n="79">ma sereno piacer, tranquilla vita,</l>
     <l n="80">e luce, che più amor, più gioia invita.</l>
    </lg>
    <lg n="6">
     <l n="81">Altra luce, altro amore e altra gioia,</l>
     <l n="82">con altre bende e faci e altri dardi,</l>
     <l n="83">canzon, se ben riguardi,</l>
     <l n="84">nascer vedi or d'un glorioso aspetto,</l>
     <l n="85">dal ciel per allumar la terra eletto.</l>
    </lg>
   </lg>
  </body>
 </text>
</TEI>