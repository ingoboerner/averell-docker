<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CCLVI</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">8</measure>
    <measure unit="line">139</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-cclvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CCLVI</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CCLVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che de l'arme, antiche ormai, mi spoglio,</l>
     <l n="2">con che corsi e perdei nel vasto campo</l>
     <l n="3">de le miserie (sì crudele e infida</l>
     <l n="4">mi fu l'umana fé, sì fiero orgoglio</l>
     <l n="5">in me versò la dura sorte), a guida</l>
     <l n="6">e a fin miglior da questa guerra i'scampo.</l>
     <l n="7">Né altro rifugio, né ricetto i'voglio,</l>
     <l n="8">che quei leggiadri lumi, in cui m'affida</l>
     <l n="9">così dolce balen di chiaro lampo,</l>
     <l n="10">che verso i ciel avampo.</l>
     <l n="11">Però m'invita l'amorosa fiamma</l>
     <l n="12">a cantar di quel bene,</l>
     <l n="13">che da la lor divina luce viene,</l>
     <l n="14">e illustra e scalda e inalza a dramma a dramma:</l>
     <l n="15">sì che il canto risone</l>
     <l n="16">oltre la forma usata,</l>
     <l n="17">e sentir faccia ancor, quanto a ragione</l>
     <l n="18">questa bella e gentil, saggia e beata</l>
     <l n="19">venga Lucrezia Bendidio nomata.</l>
    </lg>
    <lg n="2">
     <l n="20">Piove d'suoi begli occhi un dolce lume,</l>
     <l n="21">qual non si vide mai sotto le stelle,</l>
     <l n="22">che di colori il bel del mondo irriga,</l>
     <l n="23">onde il fior di virtù sorga e s'allume,</l>
     <l n="24">e il cieco suo contrario ognor s'affliga,</l>
     <l n="25">però che lascia a dietro ombra ribelle</l>
     <l n="26">con Stigio lago tal che la consume,</l>
     <l n="27">precedendo di gemma eterna riga,</l>
     <l n="28">per cui distente son da queste e quelle</l>
     <l n="29">le scielte cose belle</l>
     <l n="30">e mostre, se temenza altri non n'aggia,</l>
     <l n="31">in elevata cima,</l>
     <l n="32">disgiunta da ogni strada o torta od ima,</l>
     <l n="33">con sì acuto vigor, ch'assai più irraggia</l>
     <l n="34">che il sol vivo e cocente:</l>
     <l n="35">da tenebroso rio</l>
     <l n="36">vo al ciel con questa scorta risplendente,</l>
     <l n="37">e de i ben quanto è il ben, tutto vegg'io</l>
     <l n="38">ch'è di lei bene, e ch'ella è ben di Dio.</l>
    </lg>
    <lg n="3">
     <l n="39">Quando la vista sia di nebbie scarca,</l>
     <l n="40">e che possa ferir nel degno obietto,</l>
     <l n="41">rado avien che la voglia non s'accenda,</l>
     <l n="42">e là non poggi ove al piacer si varca,</l>
     <l n="43">schifando ch'altro per camin la prenda.</l>
     <l n="44">Qual dunque fia chi trema al gran diletto</l>
     <l n="45">de i guardi di costei, se non n'è parca?</l>
     <l n="46">Convien ch'arda d'amor, che sol s'estenda</l>
     <l n="47">al sottil foco che il divin aspetto</l>
     <l n="48">gli distilla nel petto.</l>
     <l n="49">Convien che qual ricco metallo impuro,</l>
     <l n="50">purghi l'anima mista</l>
     <l n="51">di contrari voler: dond'or s'attrista,</l>
     <l n="52">or vaneggia, or paventa, e mai sicuro</l>
     <l n="53">stato non ha, né fermo,</l>
     <l n="54">se non quanto vacille.</l>
     <l n="55">E io per me, quantunque basso e infermo,</l>
     <l n="56">sorgo a una sola de le sue scintille,</l>
     <l n="57">quanto il desir per ben di Dio sfaville.</l>
    </lg>
    <lg n="4">
     <l n="58">Come da questa gloriosa luce</l>
     <l n="59">crear si suol qua giù l'ardor, ch'è in cielo,</l>
     <l n="60">così da questo prezioso ardore</l>
     <l n="61">spira letizia a i lumi nostri, e luce</l>
     <l n="62">a l'interno spirar del nostro core,</l>
     <l n="63">che, rosseggiante del sereno zelo,</l>
     <l n="64">ineffabil conforto apre e n'adduce.</l>
     <l n="65">Né sete spense mai per dolce umore</l>
     <l n="66">l'arsiccia terra, né si sciolse il gelo</l>
     <l n="67">mai fieramente al velo</l>
     <l n="68">de gli infiammati crin, che spieghi il sole,</l>
     <l n="69">com'ei s'acqueta e adegua,</l>
     <l n="70">e come fatto ghiaccio, si dilegua</l>
     <l n="71">il desiar, viste le gioie sole.</l>
     <l n="72">Allor s'imparadisa,</l>
     <l n="73">restando in questo fondo,</l>
     <l n="74">l'alma, dal carcer suo stretta e divisa:</l>
     <l n="75">e s'ella in quel gran pro lasciasse il mondo,</l>
     <l n="76">oh, in dolce ben di Dio morir giocondo!</l>
    </lg>
    <lg n="5">
     <l n="77">Se del vivo splendor l'ultimo raggio,</l>
     <l n="78">che è il primo e solo a entrar ne l'alto regno,</l>
     <l n="79">sì vago è là, quanto potrà qua giuso</l>
     <l n="80">nel caduco, volgar, corto viaggio,</l>
     <l n="81">ove non è se non il van deluso,</l>
     <l n="82">vie scoprir, guidar passi a stato degno?</l>
     <l n="83">Quanto vestir potrà di pensier saggio</l>
     <l n="84">il nudo antiveder da sé confuso?</l>
     <l n="85">Quindi da lunge pria misura il segno</l>
     <l n="86">il già sublime ingegno,</l>
     <l n="87">e, sceso a fatti e lochi e tempi e modi,</l>
     <l n="88">da vario incontro, stile,</l>
     <l n="89">soggetto e caso, tutto pronto e umile,</l>
     <l n="90">ad ambe l'ale sue, con vari nodi,</l>
     <l n="91">piume diverse adatta:</l>
     <l n="92">di poi con spessi giri</l>
     <l n="93">or sorge e cala, or si dimostra e appiatta,</l>
     <l n="94">né fanno pesi mai lacci o martiri,</l>
     <l n="95">ch'a ben di Dio non s'erga e voli e spiri.</l>
    </lg>
    <lg n="6">
     <l n="96">Luci beate ad alta fronte affisse,</l>
     <l n="97">non sì che senza specchi a voi sia tolto</l>
     <l n="98">il voi stesse veder, luci superne,</l>
     <l n="99">che vedete, mirando intente e fisse,</l>
     <l n="100">voi e con voi ciò che da voi si scerne,</l>
     <l n="101">sì il colpo vostro è ripercosso e accolto,</l>
     <l n="102">luci tranquille fuor di tanta ecclisse</l>
     <l n="103">di natura e fortuna, o luci eterne,</l>
     <l n="104">saette al ciel di gloria e del bel volto,</l>
     <l n="105">da voi sia inciso e sciolto</l>
     <l n="106">il mio legame, e sia lo spirto spinto</l>
     <l n="107">con affetto soverchio</l>
     <l n="108">suso al primo Motor di cerchio in cerchio,</l>
     <l n="109">ove in tre visi un sol tiene indistinto</l>
     <l n="110">la maestà divina.</l>
     <l n="111">Lo spirto sia rapito</l>
     <l n="112">di qui, ché assai fu qui, né più v'inclina:</l>
     <l n="113">è tempo omai che per sentier spedito</l>
     <l n="114">iì venga a ben di Dio con l'alma unito.</l>
    </lg>
    <lg n="7">
     <l n="115">Non fia bisogno che chi sforza e regge</l>
     <l n="116">mia salma con lo spron, s'io col pensiero</l>
     <l n="117">in alto alberghi, da colei mi mova</l>
     <l n="118">che col fren de le ciglia è al cor mia legge:</l>
     <l n="119">perch'il silenzio parla, e sempre trova</l>
     <l n="120">più d'un celeste alato messaggiero</l>
     <l n="121">tra il suo intelletto e il mio, che mi corregge,</l>
     <l n="122">e la mente di viste orna e rinova.</l>
     <l n="123">Sì che al nobil contento e schietto e vero,</l>
     <l n="124">né rotto, altro non chero.</l>
     <l n="125">Né la rota incostante, né la chioma</l>
     <l n="126">non presa fuggitiva,</l>
     <l n="127">né voglie altrui fan ch'io tra me non viva.</l>
     <l n="128">Anzi quando la notte i sensi doma,</l>
     <l n="129">e gli altri uccide il sonno,</l>
     <l n="130">i sogni dar più vaga</l>
     <l n="131">con gli angeli e con lei vita mi ponno.</l>
     <l n="132">Così l'anima, in sé di sé presaga,</l>
     <l n="133">di ben di Dio né d'altro mai s'appaga.</l>
    </lg>
    <lg n="8">
     <l n="134">De i begli occhi a bontà sì vera e dolce,</l>
     <l n="135">canzon, volgiti meco,</l>
     <l n="136">e dille con inchiostro:</l>
     <l n="137">–Ben di Dio, perch'ognor non siam noi teco?</l>
     <l n="138">Ah, se a noi sei de i cieli unico mostro,</l>
     <l n="139">ben di Dio, non del mondo, abbi il cor nostro!–</l>
    </lg>
   </lg>
  </body>
 </text>
</TEI>