<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - LXXI</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-lxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - LXXI</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - LXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era già il ciel da tempestosa benda</l>
     <l n="2">cinto d'intorno, e fermo era il gran sole,</l>
     <l n="3">de i cui pensier le carte e giorno e notte</l>
     <l n="4">vado aspergendo al caldo estivo e al gelo.</l>
     <l n="5">Sì ch'ove appresso il mar pesossi l'oro,</l>
     <l n="6">ir non potemmo a l'alma nostra luce.</l>
    </lg>
    <lg n="2">
     <l n="7">Su l'onde salse una soave luce</l>
     <l n="8">m'apparse allor con graziosa benda,</l>
     <l n="9">e vicin vidi il fisso e liquid'oro</l>
     <l n="10">de le chiome e de gli occhi, e: –O mio bel sole–</l>
     <l n="11">dir volsi, ma sentii scorrermi un gelo</l>
     <l n="12">per l'ossa e farmi al core e a i lumi notte.</l>
    </lg>
    <lg n="3">
     <l n="13">Poi ch'ella rischiarò mia cieca notte</l>
     <l n="14">con l'angelica sua benigna luce,</l>
     <l n="15">intepidendo a poco a poco il gelo,</l>
     <l n="16">incominciai: –Madonna, ad alta benda</l>
     <l n="17">legato fui, tosto che il vostro sole</l>
     <l n="18">mi soperchiò con le saette d'oro.</l>
    </lg>
    <lg n="4">
     <l n="19">Questo legame poi di gemme e d'oro</l>
     <l n="20">tessean le fila, onde in profonda notte</l>
     <l n="21">tirato avrebbe ogni splendente sole.</l>
     <l n="22">L'opra non mia, ma di sì vaga luce,</l>
     <l n="23">riverenza allentò, che con tal benda</l>
     <l n="24">scaldar negava il mio amoroso gelo.</l>
    </lg>
    <lg n="5">
     <l n="25">Benché tempri l'ardor divoto gelo,</l>
     <l n="26">e a lo spirto mio s'annodi l'oro</l>
     <l n="27">di vostra chiara e preziosa benda,</l>
     <l n="28">sorge nel mio seren torbida notte,</l>
     <l n="29">qualora i'penso a i rai di quella luce,</l>
     <l n="30">che qua giù in terra è a noi sopremo sole.</l>
    </lg>
    <lg n="6">
     <l n="31">Però vi prego, o mio terreno sole,</l>
     <l n="32">per l'improviso e infiammato gelo,</l>
     <l n="33">che in me svegliaste con leggiadra luce,</l>
     <l n="34">a dirmi se il mio terso e lucid'oro</l>
     <l n="35">può fosco divenir per nube o notte,</l>
     <l n="36">o il laccio ha da lasciar chi ordì la benda.–</l>
    </lg>
    <lg n="7">
     <l n="37">Raggiata benda a vivo riso e sole</l>
     <l n="38">dolce vibrò, da notte amara e gelo</l>
     <l n="39">dolce oro in me spirando e ardente luce.</l>
    </lg>
   </lg>
  </body>
 </text>
</TEI>