<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - XLIV</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">6</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-xliv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - XLIV</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - XLIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, che vedi i miei pensieri aperti,</l>
     <l n="2">e ben sai che di spirti sol gli appago,</l>
     <l n="3">di spirti che da lei sovente involo,</l>
     <l n="4">la benda, onde il timor gli occhi ha coperti,</l>
     <l n="5">onde il cor lega e tien ristretto il duolo,</l>
     <l n="6">disciogli, e spiega il volo</l>
     <l n="7">de la mia speme nel suo aspetto vago</l>
     <l n="8">di fin gentil presago.</l>
     <l n="9">Sì ch'io possa non solo</l>
     <l n="10">mirar quei lumi e lor faville ardenti,</l>
     <l n="11">ma con sicuro senso</l>
     <l n="12">udir la voce e suoi divin concenti,</l>
     <l n="13">udir poscia gli accenti,</l>
     <l n="14">chiari e soavi segni</l>
     <l n="15">del più levato e prezioso senso,</l>
     <l n="16">che discendendo da gli empirei regni</l>
     <l n="17">in angelico sen risorga e regni.</l>
    </lg>
    <lg n="2">
     <l n="18">La notte luminosa e il chiaro caldo</l>
     <l n="19">dal desir che l'una apre e l'altro accende,</l>
     <l n="20">sì non m'ingombran ch'io non senta e scerna</l>
     <l n="21">la virtù contra cui non resta saldo</l>
     <l n="22">petto, s'amor e la ragion governa.</l>
     <l n="23">Me se la tema interna,</l>
     <l n="24">che le voglie a l'uscir m'allaccia e prende,</l>
     <l n="25">e l'ardir mi contende,</l>
     <l n="26">e sempre meco verna,</l>
     <l n="27">sciogliesse un giorno il sol de l'alma mia,</l>
     <l n="28">o che serena luce,</l>
     <l n="29">che viva fiamma distruggendo pia,</l>
     <l n="30">e dolcemente ria,</l>
     <l n="31">le tenebre e il gelo,</l>
     <l n="32">che a lagrimosa morte mi conduce,</l>
     <l n="33">fuggir farebbe? O che beato zelo?</l>
     <l n="34">Al mio tremante cor, che aperto cielo?</l>
    </lg>
    <lg n="3">
     <l n="35">Poi che l'unirsi a la celeste parte</l>
     <l n="36">del più bel parto ch'essaltasse il mondo,</l>
     <l n="37">ch'a sì perfetto essempio si rinova,</l>
     <l n="38">è l'infallibil ben che Dio comparte,</l>
     <l n="39">madonna i rai de'suoi begli occhi mova</l>
     <l n="40">con vaga foggia nova</l>
     <l n="41">da l'alta fronte, al tremolar giocondo</l>
     <l n="42">del crin ritorto e biondo,</l>
     <l n="43">e ne'miei spiri e piova</l>
     <l n="44">di sì densa pietà sì chiara nebbia,</l>
     <l n="45">che ne le luci sue</l>
     <l n="46">qual io mi sia raffigurar mi debbia.</l>
     <l n="47">Già di splendor m'annebbia</l>
     <l n="48">l'imaginar suoi sguardi,</l>
     <l n="49">e una sola fa d'anime due.</l>
     <l n="50">Se tal dunque è il pensier ch'io non ritardi</l>
     <l n="51">il sommo ben, che fia s'ella mi guardi?</l>
    </lg>
    <lg n="4">
     <l n="52">Perch'io col canto, che tra noi gioisce</l>
     <l n="53">e i morti sveglia, concentrar mi possa,</l>
     <l n="54">destasi l'armonia che dentro dorme.</l>
     <l n="55">E con quel suon, che i cori al ciel rapisce,</l>
     <l n="56">dietro a quei gradi omai, dietro a quell'orme</l>
     <l n="57">de i giri e de le forme</l>
     <l n="58">che son là sù, donde qua giù vien scossa</l>
     <l n="59">la midolla ne l'ossa,</l>
     <l n="60">lo spirto si conforme;</l>
     <l n="61">e inebriato in quell'umor, che snoda</l>
     <l n="62">sì viva e dolce lingua,</l>
     <l n="63">nel diletto mortal l'eterno goda.</l>
     <l n="64">Dal suo profondo l'oda</l>
     <l n="65">la mente, e seco posi,</l>
     <l n="66">e seco voli; e alcun mai non distingua</l>
     <l n="67">del mio intelletto i corsi e i riposi</l>
     <l n="68">da moti e stati suoi cari e gioiosi.</l>
    </lg>
    <lg n="5">
     <l n="69">Dinanzi al suo real cospetto puro,</l>
     <l n="70">se tanta grazia il mio destin mi porge,</l>
     <l n="71">tacito parli il mio sembiante afflitto;</l>
     <l n="72">e con color, bench'a tutt'altri oscuro,</l>
     <l n="73">noto a costei, l'acerbo mio despitto</l>
     <l n="74">porti dolce descritto;</l>
     <l n="75">e io nel viso suo, che a gloria scorge,</l>
     <l n="76">legga il valore invitto.</l>
     <l n="77">Largato poi de le parole il freno,</l>
     <l n="78">quinci e quindi si solva</l>
     <l n="79">l'animo in desiar fosco e sereno,</l>
     <l n="80">e con spesso baleno</l>
     <l n="81">i concetti discopra,</l>
     <l n="82">e a un fin ambi i voler giunga e rivolva.</l>
     <l n="83">Né morte, che nel fral di lei s'adopra,</l>
     <l n="84">rallentarne già mai possa quest'opra.</l>
    </lg>
    <lg n="6">
     <l n="85">Canzon, da te si preghi,</l>
     <l n="86">che in vece del timor turbato antico,</l>
     <l n="87">ond'io la vista intrico</l>
     <l n="88">e l'alma in pianto e in doglia,</l>
     <l n="89">questa benda d'amor vero mi leghi:</l>
     <l n="90">sì che schietto piacer sempre si voglia,</l>
     <l n="91">e due candidi cor stringa una voglia.</l>
    </lg>
   </lg>
  </body>
 </text>
</TEI>