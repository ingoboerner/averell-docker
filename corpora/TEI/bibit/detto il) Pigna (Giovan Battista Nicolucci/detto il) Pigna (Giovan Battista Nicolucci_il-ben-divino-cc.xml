<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CC</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">8</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-cc</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CC</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CC</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il vero ben, di cui sementi d'oro</l>
     <l n="2">sparsero già ne l'oriente i maghi,</l>
     <l n="3">produsse fior, che verno e sole e ombra</l>
     <l n="4">in erba fe'sparir ne i dì più vaghi,</l>
     <l n="5">senza che dal riposto alto tesoro</l>
     <l n="6">frondeggiasse il terren, che il mondo ingombra,</l>
     <l n="7">e l'aria e il cielo adombra:</l>
     <l n="8">sì che l'opra durò quanto il lavoro.</l>
     <l n="9">Or natura s'inchina e di sé sgombra</l>
     <l n="10">di ben di Dio quel rilucente raggio,</l>
     <l n="11">che in breve e dolce giro</l>
     <l n="12">lumi saetta d'un eterno maggio.</l>
     <l n="13">Questo ch'intento i'miro,</l>
     <l n="14">questo che più m'adesca,</l>
     <l n="15">quanto più spiega al cor le aurate bende,</l>
     <l n="16">questo che più m'accende</l>
     <l n="17">di meraviglia, perché amor più cresca,</l>
     <l n="18">mi fia soggetto e spirto, ovunque splende</l>
     <l n="19">ella, ch'è il don divin, di ch'io ragiono,</l>
     <l n="20">e per cui qual mi sia, tal parlo e sono.</l>
    </lg>
    <lg n="2">
     <l n="21">Veder non si potrà nuda bellezza</l>
     <l n="22">con vestiti pensier di duolo e morte,</l>
     <l n="23">né giunger là dov'è il suo eccelso albergo</l>
     <l n="24">con carca soma e ali inferme e corte</l>
     <l n="25">d'anima errante e in bassi nidi avezza.</l>
     <l n="26">Però qual lume, ond'io cantando m'ergo</l>
     <l n="27">e polve e nebbia tergo</l>
     <l n="28">da gli occhi afflitti, or sol si guarda e prezza,</l>
     <l n="29">postasi ogn'altra vaga vista a tergo:</l>
     <l n="30">come qua giù disceso e apparso in forma,</l>
     <l n="31">che la soperna grazia</l>
     <l n="32">visibilmente in gentil petto informa</l>
     <l n="33">col suo splendor, che spazia</l>
     <l n="34">da l'alma chiara e ardente</l>
     <l n="35">fuor per la spoglia in un leggiadra e grave,</l>
     <l n="36">e il lampeggiar soave</l>
     <l n="37">né di voler, né di natura sente</l>
     <l n="38">contrasto tal, che i suoi bei voli aggrave,</l>
     <l n="39">così costei con luce accesa e pura</l>
     <l n="40">in noi divinità stende e figura.</l>
    </lg>
    <lg n="3">
     <l n="41">La man, che dolcemente apre e ristringe</l>
     <l n="42">e annoda e scioglie, e in guise ascoste e mille</l>
     <l n="43">dona e ruba a gli aspetti altrui, già l'arte</l>
     <l n="44">da pargoletta prese, onde sfaville</l>
     <l n="45">d'aurei trapunti l'aria, allor che pinge</l>
     <l n="46">candido vel di foglie e stelle sparte.</l>
     <l n="47">Poscia di parte in parte</l>
     <l n="48">varie corde ferì, che s'ora attinge,</l>
     <l n="49">mentre veloce le combatte e parte,</l>
     <l n="50">udir si fanno in sì dolce lamento</l>
     <l n="51">de i colpi fuggitivi,</l>
     <l n="52">ch'a un lieve lor sospir s'atterra il vento.</l>
     <l n="53">Ma d'edifici divi</l>
     <l n="54">qual è il saldo sostegno?</l>
     <l n="55">Il piè che regge e move, e porta, e porge</l>
     <l n="56">l'alto sembiante, e sorge</l>
     <l n="57">e scende e gira e parte e torna a segno</l>
     <l n="58">con invisibil spron, se il tocca e scorge</l>
     <l n="59">sonora danza, ove tra vezzi in gioco</l>
     <l n="60">abbia sublime e grazioso loco.</l>
    </lg>
    <lg n="4">
     <l n="61">Da quella che sì ben con sciolti nodi</l>
     <l n="62">trapungendo dipinse, e sòno emulse,</l>
     <l n="63">e da questo che a gli atti e al suon risponde,</l>
     <l n="64">veder si può quel che da i cieli effulse</l>
     <l n="65">con sì gran magistero in tanti modi,</l>
     <l n="66">quando fe'il sommo Padre e pietre e fronde</l>
     <l n="67">e belve qua feconde,</l>
     <l n="68">e noi sopra di lor, ma senza frodi,</l>
     <l n="69">e segni e armonia ne le ritonde</l>
     <l n="70">del mondo scorze, e il firmamento pose,</l>
     <l n="71">e a destra e a sinistra</l>
     <l n="72">di contrario camin là sù dispose</l>
     <l n="73">moti, e chi li ministra;</l>
     <l n="74">e con giusti intervalli</l>
     <l n="75">vi collocò la trepidante spera,</l>
     <l n="76">perché fede sincera</l>
     <l n="77">rendesse ognor de gli angelici balli.</l>
     <l n="78">Se tanto adunque di saper si spera</l>
     <l n="79">de la sua mano e del suo piede a l'opre,</l>
     <l n="80">che fia se gli occhi o se la lingua adopre?</l>
    </lg>
    <lg n="5">
     <l n="81">Vivi fonti di Dio, che luce eterna</l>
     <l n="82">fondete non del sol che nasce e colca,</l>
     <l n="83">ma del maggior che a l'alme è paradiso,</l>
     <l n="84">oh, quando il cor da'vostri rai si solca,</l>
     <l n="85">se mai ventura fa ch'altri gli scerna,</l>
     <l n="86">quanta chiarezza ripercote il viso!</l>
     <l n="87">Oh, come vien reciso</l>
     <l n="88">da parto falso quel che occulto verna,</l>
     <l n="89">quel che spuntar non può, né d'improviso,</l>
     <l n="90">né a studio alcun, qualor pria non si cerchi</l>
     <l n="91">co i ben purgati lampi,</l>
     <l n="92">ch'escon da voi per due celesti cerchi,</l>
     <l n="93">acciò che schietto avampi</l>
     <l n="94">e l'ingegno e il desire!</l>
     <l n="95">Oh, che limpido rio, se in nera noia</l>
     <l n="96">l'intelletto non moia,</l>
     <l n="97">scopre il cocente mar de l'alto Sire!</l>
     <l n="98">Lucidi fonti di faville e gioia,</l>
     <l n="99">perché vana è virtù che non si mostra,</l>
     <l n="100">deh, non chiudete a noi la gloria vostra!</l>
    </lg>
    <lg n="6">
     <l n="101">Tu che a l'uscir da i candidi ligustri</l>
     <l n="102">e da vermiglie rose, aura odorata</l>
     <l n="103">apporti e spiri, e con dolcezza tocchi</l>
     <l n="104">l'avide orecchie, voce alma e beata,</l>
     <l n="105">tu sola chiaro nel profondo illustri,</l>
     <l n="106">dal bianco sen se l'aureo senno scocchi,</l>
     <l n="107">quanto da que'begli occhi</l>
     <l n="108">questi appreso non han, quantunque industri</l>
     <l n="109">nel sollevarsi, questi a pena tocchi,</l>
     <l n="110">e per divin colpo mortale oscuri.</l>
     <l n="111">Tu sola apri e avanzi</l>
     <l n="112">a l'orme peregrine i passi duri,</l>
     <l n="113">e quel che piaccia inanzi</l>
     <l n="114">e oggi e poscia e sempre</l>
     <l n="115">imprimi sì, ch'indi convien che resti.</l>
     <l n="116">Tu sola pungi e dèsti</l>
     <l n="117">l'alme a salir con pro che non si stempre</l>
     <l n="118">al Creator, quando in tuon lieti e mesti</l>
     <l n="119">or cresci e vaghi e scendi aperta e chiusa,</l>
     <l n="120">or con saldo tremor sei tutta esclusa.</l>
    </lg>
    <lg n="7">
     <l n="121">Da le parti di dentro e da le membra,</l>
     <l n="122">ch'infallibil vigor tempra e collega,</l>
     <l n="123">una essenza total propria riluce,</l>
     <l n="124">che viste e menti a sé piacendo piega,</l>
     <l n="125">e al sopremo ben ch'ella rassembra.</l>
     <l n="126">Tal che da la sembianza ne conduce</l>
     <l n="127">ove la prima luce</l>
     <l n="128">tutte altre forma e sparge e insieme assembra;</l>
     <l n="129">né sol unita un tanto amor produce,</l>
     <l n="130">accendendone i cori a veder Dio,</l>
     <l n="131">che in stille anco minute</l>
     <l n="132">d'ogni suo bel ci fa porre in oblio</l>
     <l n="133">noi stessi, e di virtute,</l>
     <l n="134">ch'è più che noi, ci infiamma.</l>
     <l n="135">Onde a un atto di palma, a un moto, a un guardo</l>
     <l n="136">a un sospir dolce e tardo,</l>
     <l n="137">a un riso, a sol due note, a una sol dramma</l>
     <l n="138">del parlar saggio, i'per me agghiaccio e ardo,</l>
     <l n="139">e mi trasformo, e sento poi rapirmi,</l>
     <l n="140">e col gran di beltà principio unirmi.</l>
    </lg>
    <lg n="8">
     <l n="141">Canzon, s'alcun ti chiede</l>
     <l n="142">perché suoi crini e cigli</l>
     <l n="143">sua fronte e guancia (soli, ebani, avori</l>
     <l n="144">e ostri e gemme e fiori)</l>
     <l n="145">e vaghezze altre, il canto mio non pigli,</l>
     <l n="146">dirai che colmo i'son d'alti stupori,</l>
     <l n="147">e ch'oltre che il ben scielsi a l'alma giunto,</l>
     <l n="148">il perfetto valor si scorge a un punto.</l>
    </lg>
   </lg>
  </body>
 </text>
</TEI>