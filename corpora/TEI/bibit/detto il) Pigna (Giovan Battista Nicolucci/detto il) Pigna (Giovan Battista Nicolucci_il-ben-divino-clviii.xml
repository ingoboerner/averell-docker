<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CLVIII</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">10</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-clviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CLVIII</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CLVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alpestri scogli eterni,</l>
     <l n="2">che quinci e quindi bagna</l>
     <l n="3">l'Adice, torto in lunga e stretta valle:</l>
     <l n="4">strade o di Stigi o Averni,</l>
     <l n="5">per cui si spande e lagna</l>
     <l n="6">più di un rio nero per angusto calle:</l>
     <l n="7">duri, limosi fondi, ch'accompagna</l>
     <l n="8">or nebbia, or pioggia, or sol squalido afflitto;</l>
     <l n="9">lasso, come trafitto</l>
     <l n="10">omai m'avete e spento,</l>
     <l n="11">col sì crudel de i corridor tormento,</l>
     <l n="12">che se poco più lungo il camin fia,</l>
     <l n="13">ne rimarran tra via</l>
     <l n="14">l'ossa, che si disciolgon già da i nerbi;</l>
     <l n="15">né tant'alpe anco è vinta, che si sorga</l>
     <l n="16">a i sassi più soperbi,</l>
     <l n="17">donde ver l'Istro l'acqua pende e sgorga.</l>
    </lg>
    <lg n="2">
     <l n="18">Famoso altero fiume,</l>
     <l n="19">tu almen tra dolci colli</l>
     <l n="20">precipitoso e strepitante arrivi,</l>
     <l n="21">tu almen ricco di spume</l>
     <l n="22">rendi i sentieri molli,</l>
     <l n="23">mille da i fianchi raccogliendo rivi;</l>
     <l n="24">e in Adria, quando s'alza, al sol t'estolli,</l>
     <l n="25">purificando il tuo tesoro immenso</l>
     <l n="26">in quel gran lampo accenso.</l>
    </lg>
    <lg n="3">
     <l n="27">Ma pria che in mare scarchi</l>
     <l n="28">l'alte ricchezze, il vago nido varchi,</l>
     <l n="29">e fendi, e onori, ove cantando nacque</l>
     <l n="30">chi di Lesbia non tacque.</l>
     <l n="31">I'dove giungo? I'che trovar vi spero?</l>
     <l n="32">Ahi, contra il nostro ben veloci corsi!</l>
     <l n="33">Ahi, destin empio e fero!</l>
     <l n="34">Quanto lontan dal mio bel sole i'corsi?</l>
    </lg>
    <lg n="4">
     <l n="35">Tu lasci i monti ignudi,</l>
     <l n="36">fiume felice, e grotte,</l>
     <l n="37">e inospiti boschi, e balzi orrendi;</l>
     <l n="38">e da i soggiorni crudi,</l>
     <l n="39">tinti d'oscura notte,</l>
     <l n="40">per lieti campi il tuo viaggio stendi,</l>
     <l n="41">e ne l'intiere cangi l'onde rotte:</l>
     <l n="42">io, come di splendor s'accorta l'ora,</l>
     <l n="43">di vista manco ognora.</l>
    </lg>
    <lg n="5">
     <l n="44">I'parto da la luce</l>
     <l n="45">del ben del ciel, per cui la terra luce,</l>
     <l n="46">e il mio cor vive, e il mio intelletto s'erge,</l>
     <l n="47">tal che più si disperge</l>
     <l n="48">quanto più il tristo spirto si disgiunge</l>
     <l n="49">da la splendente e gloriosa gemma,</l>
     <l n="50">e mira più da lunge</l>
     <l n="51">le altre bende, ch'ella move e ingemma.</l>
    </lg>
    <lg n="6">
     <l n="52">Che pensi pur? Che fai?</l>
     <l n="53">questi lamenti sciocchi</l>
     <l n="54">non ti porrân la preziosa vesta</l>
     <l n="55">di quei leggiadri rai,</l>
     <l n="56">di che spogliasti gli occhi,</l>
     <l n="57">né per dolerti vien chi li rivesta.</l>
    </lg>
    <lg n="7">
     <l n="58">Il duol dal petto sospirando scocchi,</l>
     <l n="59">e perché il bel sembiante qua trasformi,</l>
     <l n="60">vive parole formi:</l>
     <l n="61">ma non sì che ne sfaccia.</l>
    </lg>
    <lg n="8">
     <l n="62">Si contempri più tosto e si compiaccia</l>
     <l n="63">con dolce imaginar l'acre desio</l>
     <l n="64">o stanco pensier mio;</l>
     <l n="65">e da tal cibo tal conforto nasca,</l>
     <l n="66">che l'alma regga le cadenti membra,</l>
     <l n="67">e di speme si pasca</l>
     <l n="68">di gire a quella, che il ver ben rassembra.</l>
    </lg>
    <lg n="9">
     <l n="69">La dov'è d'Eno il ponte,</l>
     <l n="70">fingiam ch'in nobil sede</l>
     <l n="71">del bianco augel sia la serena figlia.</l>
     <l n="72">Fingiam ch'a lato, o in fronte,</l>
     <l n="73">qual ora, ahimè, si vede,</l>
     <l n="74">la segga appresso e affissi in lei le ciglia</l>
     <l n="75">madonna, e in lei deponga ogni sua fede.</l>
     <l n="76">Fingiam benigno quel lucente raggio</l>
     <l n="77">dopo l'aspro passaggio.</l>
     <l n="78">Così a la salma frale</l>
     <l n="79">la voglia ardente sarà sproni e ale,</l>
     <l n="80">determinata che si vada, o moia,</l>
     <l n="81">a la sua pura gioia.</l>
     <l n="82">Così piacer gli strati e piane rupi,</l>
     <l n="83">e verdi poggi fien l'orride nevi,</l>
     <l n="84">e gli acuti dirupi,</l>
     <l n="85">e i travagliati passi cari e lievi.</l>
    </lg>
    <lg n="10">
     <l n="86">Canzon, tu ben conosci</l>
     <l n="87">ch'io me medesmo senza pro lusingo:</l>
     <l n="88">però va, dille che il suo dolce viso</l>
     <l n="89">(né di vederlo fingo)</l>
     <l n="90">da gli occhi miei non è già mai diviso.</l>
    </lg>
   </lg>
  </body>
 </text>
</TEI>