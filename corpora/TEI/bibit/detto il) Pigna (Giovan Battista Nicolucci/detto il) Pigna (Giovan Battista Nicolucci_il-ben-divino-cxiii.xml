<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CXIII</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">6</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-cxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CXIII</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La forza non ha legge,</l>
     <l n="2">e mal si regge in piè chi a terra cade.</l>
     <l n="3">Son diverse le strade: altri non pera</l>
     <l n="4">s'avampa e fugge, e resti l'alma intera;</l>
     <l n="5">altri, che sol si strugge,</l>
     <l n="6">e seco si dispera,</l>
     <l n="7">non mostri al volto suo fortuna fera;</l>
     <l n="8">altri sia in vista sciolto, e in cor legato.</l>
     <l n="9">Non è beato chi a signor soggiace,</l>
     <l n="10">e chi mal giace, mal non ben risorge:</l>
     <l n="11">ma se la fé ti scorge,</l>
     <l n="12">quanto giacere è meglio che star erto?</l>
     <l n="13">Se ben vano è volere</l>
     <l n="14">chiudere un foco aperto,</l>
     <l n="15">che quanto è più coperto più consuma,</l>
     <l n="16">più arde ove men fuma. O dura voglia,</l>
     <l n="17">quando verrà la morte,</l>
     <l n="18">che il nodo forte un dì col ferro scioglia?</l>
    </lg>
    <lg n="2">
     <l n="19">Cieco è chi il sol non vede,</l>
     <l n="20">e più chi crede ch'occhio san nol vegga.</l>
     <l n="21">Nel mio libro si legga il fallo altrui,</l>
     <l n="22">e il proprio errore, ond'io dolente fui,</l>
     <l n="23">mirasi nel mio core,</l>
     <l n="24">e in chi co i cenni sui</l>
     <l n="25">e a una parola mi trafisse lui.</l>
     <l n="26">E già mai non consola, o sana il morto,</l>
     <l n="27">pietà, conforto, prego, ingegno o cura.</l>
     <l n="28">Né del ben cura chi del mal si pasce.</l>
     <l n="29">Più la fronda rinasce</l>
     <l n="30">se più si taglia: [ch'] or verdeggiar non deve?</l>
     <l n="31">Ma perché in sù non saglia,</l>
     <l n="32">resterà secca e breve.</l>
     <l n="33">Né però le fia greve il suo languire:</l>
     <l n="34">perché basta fiorire a la radice,</l>
     <l n="35">poscia che per mie doglie</l>
     <l n="36">vestir di foglie i rami suoi non lice.</l>
    </lg>
    <lg n="3">
     <l n="37">Virtù vince fortuna,</l>
     <l n="38">che quando imbruna col valor riluce.</l>
     <l n="39">L'un mi toglie la luce, e l'altro imbianca</l>
     <l n="40">i miei capegli, e il rostro suo non stanca</l>
     <l n="41">mai né questi, né quegli.</l>
     <l n="42">Ma non sempre vien manca</l>
     <l n="43">la voglia ardente ove l'ardir ne manca.</l>
     <l n="44">Ognun cge vede e sente non discerne.</l>
     <l n="45">Ne i monti verne e alberghi in sabbia estiva</l>
     <l n="46">chiunque viva e il viver suo non goda.</l>
     <l n="47">Non sarà più chi m'oda</l>
     <l n="48">s'i'al garrir corvo, o s'i'al cantar sia cigno.</l>
     <l n="49">Né fia che pieghi il torvo</l>
     <l n="50">occhio oscuro e maligno</l>
     <l n="51">al mio destin benigno. Ah, sorte acerba,</l>
     <l n="52">quel che il petto riserba e è in mia forza</l>
     <l n="53">non potrai già levarmi</l>
     <l n="54">con tue crude armi: a te basti la scorza!</l>
    </lg>
    <lg n="4">
     <l n="55">Vincer non si può sempre,</l>
     <l n="56">ancor che tempre fine abbia elmo o scudo,</l>
     <l n="57">e mano ardita crudo ferro impugne,</l>
     <l n="58">e sian giuste e aperte nostre pugne.</l>
     <l n="59">Con voglie aspre e ingiuste</l>
     <l n="60">il più debil s'oppugne,</l>
     <l n="61">pur che la salda fé mai non s'espugne.</l>
     <l n="62">Se il sol troppo ti scalda, a l'ombra fuggi.</l>
     <l n="63">Ove rifuggi s'è sol terra e sole?</l>
     <l n="64">Rose e viole non s'accoglie in ghiaccio,</l>
     <l n="65">e s'io d'intorno agghiaccio</l>
     <l n="66">nel gelid'anno, ov'avrò fiori o fronde?</l>
     <l n="67">Grido qual è il mio affanno,</l>
     <l n="68">ma non mi si risponde.</l>
     <l n="69">E la risposta donde e come aspetto,</l>
     <l n="70">se chi può darla schietto in voci pie,</l>
     <l n="71">de l'interno mio foco</l>
     <l n="72">si prende gioco e vuol ch'io me n'oblie?</l>
    </lg>
    <lg n="5">
     <l n="73">Ben morir bella vita,</l>
     <l n="74">e non gradita morte è viver male.</l>
     <l n="75">Viene il colpo mortale a tempo assai,</l>
     <l n="76">se allora giunge che tu in peggio vai.</l>
     <l n="77">S'onesto duol ti punge,</l>
     <l n="78">viltà non t'unga mai.</l>
     <l n="79">Spesso la vista ha tenebrosi rai:</l>
     <l n="80">chi troppo si contrista alfin s'atterra,</l>
     <l n="81">e si fa guerra a torto e ognun sen ride.</l>
     <l n="82">Oh, chi m'affide almen se scampar voglio?</l>
     <l n="83">Oh, qual India, qual scoglio,</l>
     <l n="84">qual sirte, arena, od alpe mi raccolga?</l>
     <l n="85">Ma la fronte serena</l>
     <l n="86">se, ahi, lasso, mi si tolga</l>
     <l n="87">qual loco, ov'io mi volga, è a me sicuro?</l>
     <l n="88">Partito iniquo e duro a restar vivo,</l>
     <l n="89">perché morir disdica,</l>
     <l n="90">e de l'antica dolce vita privo.</l>
    </lg>
    <lg n="6">
     <l n="91">Cagli e soffra che è al fondo,</l>
     <l n="92">e sia giocondo e forte ancor che infermo.</l>
     <l n="93">Gran speranza è gran schermo: e chi è cortese</l>
     <l n="94">si sarà un giorno ancor forse palese,</l>
     <l n="95">udendo in bel soggiorno</l>
     <l n="96">le caste rime accese.</l>
     <l n="97">Tardo è il soccorso da lontan paese,</l>
     <l n="98">rimedio al duol già scorso in van si tenta.</l>
     <l n="99">Ma mi paventa Amor nel real viso,</l>
     <l n="100">e sotto un riso una vendetta ascosta.</l>
     <l n="101">Ove mia speme è posta?</l>
     <l n="102">Ahi, che men veggio se più i lumi giro.</l>
     <l n="103">Meglio è celare il peggio:</l>
     <l n="104">anco un breve sospiro</l>
     <l n="105">scopre un lungo martiro, e mal s'appiatta</l>
     <l n="106">l'alma in doglie disfatta e in viso chiara,</l>
     <l n="107">ché, se la bocca è chiusa,</l>
     <l n="108">il cor n'accusa e il gran desio dichiara.</l>
    </lg>
   </lg>
  </body>
 </text>
</TEI>