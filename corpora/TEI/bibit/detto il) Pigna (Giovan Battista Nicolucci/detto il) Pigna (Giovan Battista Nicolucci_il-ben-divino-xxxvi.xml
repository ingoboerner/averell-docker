<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - XXXVI</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">8</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-xxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - XXXVI</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - XXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Slega l'antica benda, Amor, da gli occhi:</l>
     <l n="2">e il piè ferito con pietà mirando,</l>
     <l n="3">queto e soave cingi,</l>
     <l n="4">e il sangue suo ristringi,</l>
     <l n="5">sì che forte spicciando,</l>
     <l n="6">né lei faccia svenir né terra tocchi.</l>
     <l n="7">Se il bianco velo intingi</l>
     <l n="8">nel nettare del ciel, che quindi stilla,</l>
     <l n="9">quanta fia la favilla,</l>
     <l n="10">che in ogni tempo e loco</l>
     <l n="11">empierà il mondo d'amoroso foco?</l>
     <l n="12">Ma perch'io più ne fregi alta memoria,</l>
     <l n="13">dentro al mio petto instilla</l>
     <l n="14">qual il suo caso sia, qual la tua gloria.</l>
    </lg>
    <lg n="2">
     <l n="15">Da leggiadretto avorio terso e vago,</l>
     <l n="16">ch'alabastro sostien, ne la cui cima</l>
     <l n="17">dolce concento spira,</l>
     <l n="18">e dolce lume gira,</l>
     <l n="19">che i cori arde e sublima</l>
     <l n="20">con rai, perle e rubin (celeste imago!),</l>
     <l n="21">scende (che ne sospira?)</l>
     <l n="22">quasi d'ebano un fil vivo lucente.</l>
     <l n="23">Questo il ferro pungente</l>
     <l n="24">colpir tosto volea,</l>
     <l n="25">per trarne umor di fiamma afflitta e rea;</l>
     <l n="26">e la man per pietà veloce e empia,</l>
     <l n="27">per tema non possente,</l>
     <l n="28">raddoppia il colpo, onde l'ufficio adempia.</l>
    </lg>
    <lg n="3">
     <l n="29">Beata, iniqua man, che là giungesti</l>
     <l n="30">a l'un de i due terrestri amati poli,</l>
     <l n="31">su cui si move e posa</l>
     <l n="32">con maestà gioiosa</l>
     <l n="33">e con due chiari soli</l>
     <l n="34">l'almo nostro emispero, e che poi festi</l>
     <l n="35">opra sì dispettosa,</l>
     <l n="36">se ben fu voglia tua contra tua voglia.</l>
     <l n="37">Or che sì bella soglia</l>
     <l n="38">di sì bel tempio è aspersa</l>
     <l n="39">di sì puro color di macchia tersa,</l>
     <l n="40">chi vide mai d'ostro rigata neve,</l>
     <l n="41">o l'alba allor che scioglia</l>
     <l n="42">di rosato candor suo corso lieve?</l>
    </lg>
    <lg n="4">
     <l n="43">Qua vola, Amor, donde il più degno impero</l>
     <l n="44">ch'avesti langue, poi che qui s' affligge</l>
     <l n="45">madonna e seco s' ange,</l>
     <l n="46">e il destin crudo piange</l>
     <l n="47">con voce e duol ch' infige</l>
     <l n="48">tal dolcezza e martir, ch' ahi lasso, i' pero.</l>
     <l n="49">Nova Euridice cange</l>
     <l n="50">il caro nome che la luce cria;</l>
     <l n="51">pur che cantata sia</l>
     <l n="52">da un novo Orfeo, ché canto</l>
     <l n="53">minor non merta il cambio e il suo gran vanto:</l>
     <l n="54">sì come ella medesma i venti arresta</l>
     <l n="55">con la dolce armonia,</l>
     <l n="56">e sassi e fere a seguitarla desta.</l>
     <l n="57">Qua vola, e ferma il suo liquor divino,</l>
     <l n="58">consola il tuo conforto e la tua gioia;</l>
     <l n="59">con la tua ardente face</l>
     <l n="60">l' affanno che la sface</l>
     <l n="61">distruggi anzi che moia.</l>
     <l n="62">Il lume da' begli occhi pellegrino,</l>
     <l n="63">che sfavillando tace,</l>
     <l n="64">aviva; e da lui prendi, e a lui da' forze,</l>
     <l n="65">pria che si fiacchi e ammorze.</l>
     <l n="66">Altronde non è aita,</l>
     <l n="67">né darle vita può se non sua vita.</l>
     <l n="68">Però se finir lasci i giorni suoi,</l>
     <l n="69">né lo spirto rinforze,</l>
     <l n="70">anco fien giunti al fin estremo i tuoi.</l>
    </lg>
    <lg n="5">
     <l n="71">Benché non si profani entro l'abisso</l>
     <l n="72">l'angelica virtù che vi discenda,</l>
     <l n="73">né tra le nubi oscure</l>
     <l n="74">Febo le luci pure</l>
     <l n="75">contaminate renda,</l>
     <l n="76">e in se stesso il valor rimanga fisso,</l>
     <l n="77">non convien che s'oscure</l>
     <l n="78">con l'appoggiarsi ad un soggetto vile</l>
     <l n="79">forma chiara e gentile.</l>
     <l n="80">Vieta tu dunque, Amore,</l>
     <l n="81">che da le pietre paradisi infiore</l>
     <l n="82">così pregiata goccia, onde quell'alma</l>
     <l n="83">con fomento sottile</l>
     <l n="84">solea nutrir la sua leggiadra salma.</l>
    </lg>
    <lg n="6">
     <l n="85">La fascia, che schifar può il grave oltraggio,</l>
     <l n="86">s'ove rosseggia la marmorea pianta</l>
     <l n="87">la leghi, ancora pote</l>
     <l n="88">le sanguinose note</l>
     <l n="89">tirar a sé con tanta</l>
     <l n="90">forza di spirto, ch'infiammato raggio</l>
     <l n="91">a ognun le renda note.</l>
     <l n="92">Se con quest'arte ti governi e guidi,</l>
     <l n="93">non è che più ti fidi</l>
     <l n="94">d'arco, facelle, o dardi:</l>
     <l n="95">spiega, e ti basti, tale insegna a i guardi.</l>
     <l n="96">Con questo incendio ogni lorica o scudo,</l>
     <l n="97">per monti e piani e lidi,</l>
     <l n="98">passar potrai, ché fia ogni core ignudo.</l>
    </lg>
    <lg n="7">
     <l n="99">Quando l'unica nostra alta reina</l>
     <l n="100">non degni che tu porti i tinti veli,</l>
     <l n="101">perché a gli occhi mortali</l>
     <l n="102">non siano oggetti uguali,</l>
     <l n="103">lasciali, e più non celi</l>
     <l n="104">altro legame alcun la tua meschina</l>
     <l n="105">vista, ch'è senza strali:</l>
     <l n="106">de le tenebre omai gli amanti priva</l>
     <l n="107">con questa donna e diva,</l>
     <l n="108">ch'è ben di Dio perfetto,</l>
     <l n="109">e alluma e scalda a noi la mente e il petto.</l>
     <l n="110">Non restar cieco più per far noi ciechi:</l>
     <l n="111">costei ch'a l'alme arriva,</l>
     <l n="112">sia la tua benda e divin lume rechi.</l>
    </lg>
    <lg n="8">
     <l n="113">Canzon, se giungi mai</l>
     <l n="114">a la sua bella faccia,</l>
     <l n="115">dille (e, oh, il ciel tanta mercé ne faccia!)</l>
     <l n="116">che, smorta lei, s'io vidi Amor già morto</l>
     <l n="117">a i lagrimosi rai,</l>
     <l n="118">nel vago viso suo vivo l'ho scorto.</l>
    </lg>
   </lg>
  </body>
 </text>
</TEI>