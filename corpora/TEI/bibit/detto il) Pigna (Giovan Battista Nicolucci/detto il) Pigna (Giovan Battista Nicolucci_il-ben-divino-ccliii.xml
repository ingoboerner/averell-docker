<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il ben divino - CCLIII</title>
    <author>detto il) Pigna (Giovan Battista Nicolucci</author>
   </titleStmt>
   <extent>
    <measure unit="stanza">6</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>detto il) Pigna (Giovan Battista Nicolucci_il-ben-divino-ccliii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il ben divino - CCLIII</title>
     <author>detto il) Pigna (Giovan Battista Nicolucci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il ben divino - CCLIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non più le forze tue crudeli e false,</l>
     <l n="2">che note a gli occhi miei dal cor son dome,</l>
     <l n="3">non più quel foco oscuro e aspro tanto,</l>
     <l n="4">dond'arse l'orgoglioso ardir, dond'alse</l>
     <l n="5">la scacciata ragion, non più quel canto,</l>
     <l n="6">che si cangiava in pianto,</l>
     <l n="7">e l'effetto perdea serbando il nome,</l>
     <l n="8">i'cheggio, Amor: ma se già mai mi calse</l>
     <l n="9">de le tue insegne, or franco i'le abbandono.</l>
     <l n="10">E di madonna a l'alma</l>
     <l n="11">che tien di te la palma,</l>
     <l n="12">rivolgo i sensi e le parole e il sono:</l>
     <l n="13">col suo spirto, ch'è luce e ben di Dio,</l>
     <l n="14">sì raccendendo il mio,</l>
     <l n="15">che novo pellegrin voler sublime</l>
     <l n="16">i'diffonda in concetti, e in voci, e in rime.</l>
    </lg>
    <lg n="2">
     <l n="17">Fu divina cagion, che a lei mi trasse,</l>
     <l n="18">quando ella a i gran tremor che diè la terra,</l>
     <l n="19">formava da'begli occhi e dal bel petto</l>
     <l n="20">sì pietoso dolor, che se mandasse</l>
     <l n="21">in faccia il ciel di sé simile affetto,</l>
     <l n="22">tai sariano a l'aspetto</l>
     <l n="23">le lagrime e i sospir che il ciel disserra.</l>
     <l n="24">I'perché adunque a voglie e opre basse</l>
     <l n="25">precipitai da sì alto principio?</l>
     <l n="26">Se spazioso Amore,</l>
     <l n="27">che mai non s'ange o more,</l>
     <l n="28">sciolto mi volse, perché fui mancipio</l>
     <l n="29">de l'empio Amor, che a un palmo sol di vista</l>
     <l n="30">sì ne stringe e contrista?</l>
     <l n="31">Or dopo mezzo rio con fin tranquillo</l>
     <l n="32">il primo santo ardor giungo e sigillo.</l>
    </lg>
    <lg n="3">
     <l n="33">Se non s'uniscon mai color diversi,</l>
     <l n="34">nel regno (anzi prigion) de i ciechi amanti</l>
     <l n="35">qual nodo accoppierà due cor difformi,</l>
     <l n="36">poi che sì rade volte ambi confêrsi,</l>
     <l n="37">ancor che, in van desio fatti conformi,</l>
     <l n="38">un stesso amor gli informi?</l>
     <l n="39">Spesse fiate l'un lieti ha i sembianti,</l>
     <l n="40">l'altro gli ha di pallor per doglia aspersi:</l>
     <l n="41">se gela l'un, l'altro arde: or qui sospetti</l>
     <l n="42">e là querele atroci:</l>
     <l n="43">or qui spietate voci,</l>
     <l n="44">e là taciti inchiusi alti dispetti:</l>
     <l n="45">quindi dolci umiltà, dolci preghiere,</l>
     <l n="46">quindi ripulse fiere.</l>
     <l n="47">E se ugual fiamma un dì li tiranneggia,</l>
     <l n="48">mille amari un tal dolce non pareggia.</l>
    </lg>
    <lg n="4">
     <l n="49">Da perversi pensier, da voglie ardenti</l>
     <l n="50">l'alma si sface, pria che si componga.</l>
     <l n="51">E chi da se medesmo ognor discorda,</l>
     <l n="52">e raggirato è da contrari venti,</l>
     <l n="53">come con altri mai stretto s'accorda?</l>
     <l n="54">Lume orbo e orecchia sorda</l>
     <l n="55">a veder ad udir non si disponga.</l>
     <l n="56">Come, chi sé non ama, altrui contenti</l>
     <l n="57">mirar potrà, non che bramar già mai?</l>
     <l n="58">E se tu il mondo fuggi,</l>
     <l n="59">e solingo ti struggi,</l>
     <l n="60">quando al mio scampo la man pronta avrai?</l>
     <l n="61">Due candide fedeli anime pari,</l>
     <l n="62">con spirti infusi e chiari,</l>
     <l n="63">sorte e virtù commune e propria fansi,</l>
     <l n="64">né in disvoler punto di noia dansi.</l>
    </lg>
    <lg n="5">
     <l n="65">Questi che il volgo ignaro estolle e appella</l>
     <l n="66">veri afflitti amator saldi e celati,</l>
     <l n="67">son falsi e stolti, e sono infermi, e aperti</l>
     <l n="68">nimici in ogni parte al ben rubella.</l>
     <l n="69">Onde, per far miei dì sereni e certi</l>
     <l n="70">e d'alma gloria esperti,</l>
     <l n="71">specchi eterni del ciel vivi e beati,</l>
     <l n="72">de i giri vostri a l'una e a l'altra stella</l>
     <l n="73">ricorro, e a l'altre angeliche bellezze;</l>
     <l n="74">che s'affrenar mio corso,</l>
     <l n="75">a strati e a morte corso,</l>
     <l n="76">quando le luci mie furon sì avezze</l>
     <l n="77">ne l'estremo splendor (ch'anco le abbaglia,</l>
     <l n="78">se improviso m'assaglia),</l>
     <l n="79">or che cede al divin la frale scorza,</l>
     <l n="80">da sollevarmi a Dio quanto avran forza?</l>
    </lg>
    <lg n="6">
     <l n="81">Canzon, lo sdegno accresco e non acqueto,</l>
     <l n="82">più ripensando ne l'error più grave</l>
     <l n="83">al mio stato soave:</l>
     <l n="84">e poi che il disfogar porge conforto,</l>
     <l n="85">se compagna ti do non ti fo torto.</l>
    </lg>
   </lg>
  </body>
 </text>
</TEI>