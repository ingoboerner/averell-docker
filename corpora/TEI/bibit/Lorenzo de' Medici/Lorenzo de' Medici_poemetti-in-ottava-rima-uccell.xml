<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in ottava rima - UCCELLAGIONE DI STARNE</title>
    <author>Lorenzo de' Medici</author>
   </titleStmt>
   <extent>
    <measure unit="stanza">45</measure>
    <measure unit="line">360</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-ottava-rima-uccell</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in ottava rima - UCCELLAGIONE DI STARNE</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in ottava rima - UCCELLAGIONE DI STARNE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era già rosso tutto l'oriente</l>
     <l n="2">e le cime de' monti parean d'oro;</l>
     <l n="3">la passeretta schiamazzar si sente</l>
     <l n="4">e 'l contadin tornava al suo lavoro;</l>
     <l n="5">le stelle eran fuggite, e già presente</l>
     <l n="6">si vedea quasi quel ch'amò l'alloro;</l>
     <l n="7">ritornavansi al bosco molto in fretta</l>
     <l n="8">l'allocco e 'l barbagianni e la civetta.</l>
    </lg>
    <lg n="2">
     <l n="9">La volpe ritornava alla sua tana</l>
     <l n="10">e 'l lupo ritornava al suo deserto:</l>
     <l n="11">era venuta e sparita Diana,</l>
     <l n="12">però forse saria suto scoperto;</l>
     <l n="13">avea già la sollecita villana</l>
     <l n="14">alle pecore e porci l'uscio aperto;</l>
     <l n="15">netta era l'aia, fresca e cristallina,</l>
     <l n="16">e da sperar buon dì per la mattina.</l>
    </lg>
    <lg n="3">
     <l n="17">Quando io fu' desto da certi romori</l>
     <l n="18">di buon' sonagli e allettar' di cani:</l>
     <l n="19">«Orsù, andianne presto, uccellatori,</l>
     <l n="20">perché gli è tardi e' luoghi son lontani;</l>
     <l n="21">el canettier sia el primo ch'esce fuori</l>
     <l n="22">acciò che i piè de' cavalli stamani</l>
     <l n="23">non ci guastassin di can' qualche paio.</l>
     <l n="24">Deh, vanne avanti presto, Cappellaio!».</l>
    </lg>
    <lg n="4">
     <l n="25">Adunque el Cappellaio 'nanzi cammina;</l>
     <l n="26">chiama Tamburo e Pezzuolo e Martello,</l>
     <l n="27">la Foglia, la Castagna e la Guercina,</l>
     <l n="28">Fagiano, Fagianin, Rocca e Cappello,</l>
     <l n="29">e Frizza e Biondo e Balocco e Rossina,</l>
     <l n="30">Ghiotto, la Corta, Viuola e Pestello,</l>
     <l n="31">Zambracco e Sacco e 'l mio Buontempo vecchio</l>
     <l n="32">e Staccio, Burattel, Fuso e Pennecchio.</l>
    </lg>
    <lg n="5">
     <l n="33">Quando i cani han di campo preso un pezzo,</l>
     <l n="34">quattro seguiron con quattro sparvieri:</l>
     <l n="35">Guglielmo, che per suo antico vezzo</l>
     <l n="36">sempre quest'arte ha fatta volentieri,</l>
     <l n="37">Giovan Francesco, e Dionigi è 'l sezzo,</l>
     <l n="38">ch'innanzi a lui cavalca il Foglia Amieri.</l>
     <l n="39">Ma, perch'egli era a buon'or la mattina,</l>
     <l n="40">per riverenza Dionigi inchina.</l>
    </lg>
    <lg n="6">
     <l n="41">E la Fortuna, che ha sempre piacere</l>
     <l n="42">di far diventar brun quel ch'è più bianco,</l>
     <l n="43">dormendo Dionigi fa cadere</l>
     <l n="44">appunto per disgrazia al lato manco,</l>
     <l n="45">sicché, cadendo addosso allo sparviere,</l>
     <l n="46">ruppegli un'alia e macerogli 'l fianco;</l>
     <l n="47">questo gli piacque assai, benché nol dica,</l>
     <l n="48">ché la sua dama è la poca fatica.</l>
    </lg>
    <lg n="7">
     <l n="49">Non cadde Dionigi, anzi rovina,</l>
     <l n="50">e, come debbi creder, toccò fondo,</l>
     <l n="51">ché, come un tratto egli ha preso la china,</l>
     <l n="52">presto lo truova come un sasso tondo.</l>
     <l n="53">Disse fra sé: «Meglio era stamattina</l>
     <l n="54">restar nel letto come fe' Gismondo,</l>
     <l n="55">scalzo e 'n camicia in su le pocce al fresco:</l>
     <l n="56">ma non c'incappo più, se di questa esco.</l>
    </lg>
    <lg n="8">
     <l n="57">Io ebbi pure un poco del cucciotto</l>
     <l n="58">a uscire staman per tempo fuori,</l>
     <l n="59">ché, s'io mi stavo, come il Birria, sotto,</l>
     <l n="60">facea per me e per gli uccellatori,</l>
     <l n="61">ché si saria meglio ordinato e cotto</l>
     <l n="62">e la tovaglia coperta di fiori:</l>
     <l n="63">meglio è straccar la coltrice e 'l piumaccio</l>
     <l n="64">che 'l cavallo e guastar l'uccello in braccio».</l>
    </lg>
    <lg n="9">
     <l n="65">Intanto lo sparvier vuol rimpugnare,</l>
     <l n="66">ma egli è sì rotto che non può far l'erta,</l>
     <l n="67">perché i frascon' cominciano a cascare</l>
     <l n="68">e da l'un lato pendea la coverta;</l>
     <l n="69">pur Dionigi il voleva aiutare,</l>
     <l n="70">ma, rassettando la manica aperta,</l>
     <l n="71">la man ghermìgli, onde sotto sel caccia,</l>
     <l n="72">saltògli addosso e fanne una cofaccia.</l>
    </lg>
    <lg n="10">
     <l n="73">Restano adunque tre da uccellare;</l>
     <l n="74">e drieto a questi andava molta gente,</l>
     <l n="75">chi per piacere e chi pur per guardare:</l>
     <l n="76">Bartolo e Ulivier, Braccio e 'l Parente,</l>
     <l n="77">che mai non vide più starne volare;</l>
     <l n="78">e io mi messi con lor; similmente</l>
     <l n="79">Piero Alamanni e 'l Portinar Giovanni,</l>
     <l n="80">che pare in su la nona un barbagianni.</l>
    </lg>
    <lg n="11">
     <l n="81">Strozzo drieto a costor, come maestro</l>
     <l n="82">di questa gente, andava scosto un poco,</l>
     <l n="83">come colui ch'all'arte è molto destro</l>
     <l n="84">e molte volte ha fatto simil giuoco.</l>
     <l n="85">E tanto va, chi a caval, chi pedestro,</l>
     <l n="86">che finalmente ei son venuti al loco,</l>
     <l n="87">il qual per uccellar fe' sol natura,</l>
     <l n="88">con tutta l'arte e ordine e misura.</l>
    </lg>
    <lg n="12">
     <l n="89">E' si vedea una gentil valletta,</l>
     <l n="90">un fossatel con certe macchie in mezzo,</l>
     <l n="91">da ogni parte rimunita e netta:</l>
     <l n="92">sol nel fossato star posson al rezzo;</l>
     <l n="93">era da ogni lato una piaggetta,</l>
     <l n="94">che d'uccellar faria venir riprezzo</l>
     <l n="95">a un gottoso e cieco, tanto è bella:</l>
     <l n="96">el mondo non ha una pari a quella.</l>
    </lg>
    <lg n="13">
     <l n="97">Scaldava il sole al monte già le spalle</l>
     <l n="98">e 'l resto della valle è ancora ombrosa,</l>
     <l n="99">quando giugnea la gente in su quel calle;</l>
     <l n="100">prima a vedere e disegnar si posa</l>
     <l n="101">e poi si spargon tutti per la valle;</l>
     <l n="102">e, perché a punto riesca ogni cosa,</l>
     <l n="103">chi va co' can', chi alla guardia o a getto,</l>
     <l n="104">sì come Strozzo ha ordinato e detto.</l>
    </lg>
    <lg n="14">
     <l n="105">Era da ogni lato uno sparviere,</l>
     <l n="106">alto, in buon luogo da poter gittare;</l>
     <l n="107">l'altro a capo ne va del canattiere,</l>
     <l n="108">ch'a la brigata la vorrà scagliare;</l>
     <l n="109">era Bartolo al fondo; ed Uliviere</l>
     <l n="110">ed alcuni altri, per poter guardare,</l>
     <l n="111">a mezza piaggia, in una bella stoppia.</l>
     <l n="112">El canattiere a' can' leva la coppia.</l>
    </lg>
    <lg n="15">
     <l n="113">Non altrimenti, quando la trombetta</l>
     <l n="114">sente alle mosse il lieve barberesco,</l>
     <l n="115">parte correndo o, vuoi dir, vola in fretta;</l>
     <l n="116">così quei can', che sciolti son di fresco;</l>
     <l n="117">e, se non pur che 'l canattier gli alletta,</l>
     <l n="118">chiamando alcuno e a chi scuote il pesco,</l>
     <l n="119">sarebbe il seguitargli troppa pena;</l>
     <l n="120">ma la pertica e 'l fischio gli raffrena.</l>
    </lg>
    <lg n="16">
     <l n="121">«Tira, buon can! Su, tira, su cammina!»,</l>
     <l n="122">«andianne! andianne!», «torna qui, te', torna!»,</l>
     <l n="123">«ah, sciagurato, Tamburo e Guercina!»,</l>
     <l n="124">«abbiate cura a Sacco, che soggiorna:</l>
     <l n="125">ah, bugiardo, ah poltron!», «volgi, Rossina!»,</l>
     <l n="126">«guata buon can, guata brigata adorna!»,</l>
     <l n="127">«te', Fagianino...», «oh, che volta fu quella!»,</l>
     <l n="128">«vedila qui, quella starnina, vella!».</l>
    </lg>
    <lg n="17">
     <l n="129">«State avveduti a Staccio...!», «frulla, frulla!»,</l>
     <l n="130">«ecco e' leva cacciando, l'amor mio»,</l>
     <l n="131">«ma io non veggo però levar nulla,</l>
     <l n="132">e n'ha pur voglia, e n'ha pur gran disio!»,</l>
     <l n="133">«guarda la Corta là che si trastulla!».</l>
     <l n="134">Oh, che romor faranno, già 'l sent'io:</l>
     <l n="135">chi salta e balla, e chi la leverà</l>
     <l n="136">di questi cani il miglior can sarà!</l>
    </lg>
    <lg n="18">
     <l n="137">Io veggo che Buontempo è in sulla traccia;</l>
     <l n="138">«Ve' che le corre: e' le farà levare;</l>
     <l n="139">abbi cura a Buontempo, che le caccia;</l>
     <l n="140">parmi vederle e sentirle frullare;</l>
     <l n="141">benché sia vecchio, ancor non ti dispiaccia,</l>
     <l n="142">ch'io l'ho veduto e so qual ch'ei sa fare:</l>
     <l n="143">i' so che 'l mio Buontempo mai non erra.</l>
     <l n="144">Ecco a te, Ulivier, guardale a terra!</l>
    </lg>
    <lg n="19">
     <l n="145">Guarda quell'altra all'erta, una al fossato:</l>
     <l n="146">non ti dissi io che mi parea sentille?</l>
     <l n="147">Guardane una alla vigna, all'altro lato</l>
     <l n="148">guardane due e tre, guardane mille!».</l>
     <l n="149">Alla brigata prima avea gittato</l>
     <l n="150">Giovan Francesco, e riempiea le ville</l>
     <l n="151">di grida e di conforti: «Ah, buono uccello!»,</l>
     <l n="152">ma, per la fretta, gittò col cappello.</l>
    </lg>
    <lg n="20">
     <l n="153">«Ecco, Guglielmo, a te una ne viene:</l>
     <l n="154">cava il cappello, ed alzerai la mano;</l>
     <l n="155">non istar più, Guglielmo! Ecco, a te, bene!».</l>
     <l n="156">Guglielmo getta e grida: «Ahi, villano!».</l>
     <l n="157">Fugge la starna, e drieto ben li tiene</l>
     <l n="158">quello sparvier, che mai non esce invano:</l>
     <l n="159">dettegli in aria forse cento braccia,</l>
     <l n="160">poi cadde in terra, e già la pela e straccia.</l>
    </lg>
    <lg n="21">
     <l n="161">«Garri a quel can!» Guglielmo grida forte,</l>
     <l n="162">che corre per cavargliele di piè.</l>
     <l n="163">E, perch'a ciò le pertiche eran corte,</l>
     <l n="164">un sasso prese e a Guercina diè,</l>
     <l n="165">per riscampar sì buon uccel da morte;</l>
     <l n="166">e, quando presso allo sparvier più è,</l>
     <l n="167">non lo veggendo, cheto usava stare,</l>
     <l n="168">per veder se sentissi sonagliare.</l>
    </lg>
    <lg n="22">
     <l n="169">E, così stando, gliel venne veduto:</l>
     <l n="170">«Presto» grida «a cavallo, e' l'ha pur presa!».</l>
     <l n="171">E poi s'accosta, destro e avveduto,</l>
     <l n="172">come colui che l'arte ha bene intesa;</l>
     <l n="173">presegli il geto e per quel l'ha tenuto;</l>
     <l n="174">dagli il capo e 'l cervel, ché non gli pesa;</l>
     <l n="175">sghermito, e l'ugne e 'l becco gli avea netto;</l>
     <l n="176">poi rimisse il cappello e torna al getto.</l>
    </lg>
    <lg n="23">
     <l n="177">Giovan Francesco intanto avea ripreso</l>
     <l n="178">il suo sparviere e preso miglior loco:</l>
     <l n="179">pargli veder ch'a lui ne venga teso</l>
     <l n="180">uno starnone; e, com'è presso un poco,</l>
     <l n="181">aperta la man presto, il braccio steso,</l>
     <l n="182">gittò come maestro di tal giuoco;</l>
     <l n="183">giunse la starna, e, perché ella è la vecchia,</l>
     <l n="184">si fe' lasciare e tutto lo spennecchia.</l>
    </lg>
    <lg n="24">
     <l n="185">Invero egli era un certo sparverugio,</l>
     <l n="186">che somigliava un gheppio, e in un calappio</l>
     <l n="187">non credo che pigliassi un calderugio,</l>
     <l n="188">legato bene stretto con un cappio;</l>
     <l n="189">non avere' speranza nello indugio,</l>
     <l n="190">ch'a giuoco ne va poi come un fatappio;</l>
     <l n="191">e la cagion ch'a qual tratto non prese</l>
     <l n="192">fu che non v'avea il capo e non v'attese.</l>
    </lg>
    <lg n="25">
     <l n="193">Intanto egli era uno starnone all'erta;</l>
     <l n="194">videlo il Foglia e fegli un gentil getto:</l>
     <l n="195">lo sparvier vola per la piaggia aperta</l>
     <l n="196">e presegnene innanzi al dirimpetto.</l>
     <l n="197">Corre giù il Foglia e pargnene aver certa,</l>
     <l n="198">però che lo sparvier molto è perfetto:</l>
     <l n="199">preselo al netto, ove non era stecco</l>
     <l n="200">in terra, e insanguinògli i piedi e 'l becco;</l>
    </lg>
    <lg n="26">
     <l n="201">e questo fe', ché lo sparviere è soro.</l>
     <l n="202">E intanto Ulivier forte chiamava:</l>
     <l n="203">«Chiama giù il Cappellaio, chiama costoro!</l>
     <l n="204">e' n'è qui una» (e col dito mostrava);</l>
     <l n="205">«rilega i can', però che basta loro</l>
     <l n="206">la Rocca, che di sotterra le cava;</l>
     <l n="207">vien giù, Guglielmo, non istare al rezzo,</l>
     <l n="208">e tu e 'l Foglia le mettete in mezzo».</l>
    </lg>
    <lg n="27">
     <l n="209">Così fu fatto; e come e' sono in punto,</l>
     <l n="210">el canattier diceva: «Sotto, Rocca!</l>
     <l n="211">Qui cadde, ve'. Ah, se tu l'arai giunto,</l>
     <l n="212">siesi tuo; torna qui, te' pogli bocca!».</l>
     <l n="213">Poi dice: «Avetel voi guardato a punto?».</l>
     <l n="214">E in quel lo starnon del fondo scocca.</l>
     <l n="215">«Ecco, a te, Foglia!». Il Foglia grida e getta,</l>
     <l n="216">e simil fe' Guglielmo molto in fretta.</l>
    </lg>
    <lg n="28">
     <l n="217">Lasciò la starna andarne lo sparvieri</l>
     <l n="218">e attende a fuggir quel ch'egli ha drieto.</l>
     <l n="219">Disse Guglielmo: «Tu l'hai, Foglia Amieri!»,</l>
     <l n="220">e benché nol dimostri, ei n'è pur lieto.</l>
     <l n="221">«Corri tu, che vi se' presso, Ulivieri!»,</l>
     <l n="222">diceva il Foglia, e Guglielmo sta cheto.</l>
     <l n="223">Corse Ulivieri, e com'egli è giù sceso,</l>
     <l n="224">vide che l'uno sparvier l'altro ha preso.</l>
    </lg>
    <lg n="29">
     <l n="225">Quel del Foglia avea preso per la gorga</l>
     <l n="226">quel di Guglielmo e crede che 'l suo sia;</l>
     <l n="227">par che a Guglielmo ta' parole porga:</l>
     <l n="228">«La tua è stata troppa villania!</l>
     <l n="229">Credo che 'l tuo sparvier massiccio scorga</l>
     <l n="230">a sparvier certo; e, per la fede mia,</l>
     <l n="231">tu pigli assai villani e stran' trastulli;</l>
     <l n="232">ma io pazzo a 'mpacciarmi con fanciulli!</l>
    </lg>
    <lg n="30">
     <l n="233">Questa è stata, per Dio, piacevol cosa,</l>
     <l n="234">che per la gorga è preso il mio sparviere!».</l>
     <l n="235">Disse Guglielmo: «E' fanno alla franciosa!»,</l>
     <l n="236">e non poteva le risa tenere,</l>
     <l n="237">ché così fa l'allegrezza nascosa.</l>
     <l n="238">Intanto più s'accosta il Foglia Amiere;</l>
     <l n="239">e, come agli sparvier' n'andò, di botto</l>
     <l n="240">vide che quel di Guglielmo è di sotto.</l>
    </lg>
    <lg n="31">
     <l n="241">E getta presto il suo logoro in terra,</l>
     <l n="242">e lo sparvier di sùbito v'andava,</l>
     <l n="243">e come vincitor di quella guerra,</l>
     <l n="244">gli fece vezzi, ché lo meritava.</l>
     <l n="245">Guglielmo intanto s'avvede ch'egli erra,</l>
     <l n="246">e lo sparvier suo guasto; onde gridava:</l>
     <l n="247">«Tu se' pur, Foglia, stato tu il villano!»,</l>
     <l n="248">e mancò poco e' nol disse con mano.</l>
    </lg>
    <lg n="32">
     <l n="249">Ma 'l Foglia innanzi alla furia si leva,</l>
     <l n="250">e stassi cheto, ed ha pur pazienza:</l>
     <l n="251">altro viso e parole non aveva</l>
     <l n="252">quel ch'aspettava in favor la sentenza,</l>
     <l n="253">e poi subitamente la perdeva.</l>
     <l n="254">Disse Guglielmo: «Io voglio usar prudenza:</l>
     <l n="255">ritroverrenci in luogo forse un tratto,</l>
     <l n="256">ch'io ti farò ben savio stu se' matto!».</l>
    </lg>
    <lg n="33">
     <l n="257">Già il sole in verso mezzogiorno cala</l>
     <l n="258">e vien l'ombre stremando e le raccorcia;</l>
     <l n="259">dà lor proporzione e brutta e mala,</l>
     <l n="260">come a figura dipinta in iscorcia;</l>
     <l n="261">rinforzava il suo canto la cicala</l>
     <l n="262">e 'l mondo ardea, come fussi una torcia;</l>
     <l n="263">l'aria sta cheta e ogni fronde salda</l>
     <l n="264">nella stagion più dispettosa e calda.</l>
    </lg>
    <lg n="34">
     <l n="265">Quando il mio Dionigi tutto rosso,</l>
     <l n="266">sudando come fussi un uovo fresco,</l>
     <l n="267">disse: «Star più con voi certo non posso.</l>
     <l n="268">Deh, vientene ancor tu, Giovan Francesco!».</l>
     <l n="269">Pietro Alamanni ancor disse: «Io son mosso,</l>
     <l n="270">ché star qui più a me stesso rincresco,</l>
     <l n="271">ché pazzia è, ché par la terra accesa,</l>
     <l n="272">aspettar più per pascer poi di presa».</l>
    </lg>
    <lg n="35">
     <l n="273">Diceva Dionigi: «Scalzo e scinto</l>
     <l n="274">a uno infrescatoio vo' starmi un'ora».</l>
     <l n="275">E finalmente il partito fu vinto</l>
     <l n="276">di partir tutti, ché 'l sol gli divora.</l>
     <l n="277">El Cappellaio ne va che par sospinto</l>
     <l n="278">co' bracchi ansando con la lingua fuora;</l>
     <l n="279">quanto più vanno, il caldo più raddoppia:</l>
     <l n="280">parea appiccato il fuoco in ogni stoppia.</l>
    </lg>
    <lg n="36">
     <l n="281">Tornossi a casa, chi tristo e chi lieto</l>
     <l n="282">e chi ha pieno il carnaiuol di starne;</l>
     <l n="283">alcun si sta sanza esse molto cheto,</l>
     <l n="284">e bisogna procacci d'altra carne.</l>
     <l n="285">Guglielmo viene dispettoso a drieto,</l>
     <l n="286">né può di tanta ingiuria pace farne;</l>
     <l n="287">Gioan Francesco già non se ne cura,</l>
     <l n="288">ch'uccella per piacer, non per natura:</l>
    </lg>
    <lg n="37">
     <l n="289">«Ov'è 'l Corona? Ov'è Giovan Simone?</l>
     <l n="290">- domanda - Braccio, ov'è quel del gran naso?».</l>
     <l n="291">Braccio rispose: «A me consolazione</l>
     <l n="292">è che ciascun di costor sia rimaso.</l>
     <l n="293">Non prese mai il Corona uno starnone,</l>
     <l n="294">se per disgrazia non l'ha preso o a caso;</l>
     <l n="295">e più sparvier' ha morti già meschini</l>
     <l n="296">ch'Orlando non uccise Saracini.</l>
    </lg>
    <lg n="38">
     <l n="297">Egli arà forse preso qualche grillo:</l>
     <l n="298">lascialo andar, ché questa è poca ingiuria,</l>
     <l n="299">ché me' sarebbe perder, che smarrillo:</l>
     <l n="300">menarlo meco i' m'ho recato a ingiuria.</l>
     <l n="301">Gioan Simone, gli tocca un certo grillo,</l>
     <l n="302">sella il cavallo o, se gli ha, mula, a furia</l>
     <l n="303">el sacco toglie, e questo è suo mal vecchio:</l>
     <l n="304">per mio consiglio e' non verrà a Fucecchio;</l>
    </lg>
    <lg n="39">
     <l n="305">ché 'l ciambellotto ha già presa la piega</l>
     <l n="306">d'andarne sanza dire agli altri addio,</l>
     <l n="307">il cappelluccio, e vassene a bottega,</l>
     <l n="308">a un grembiule, ch'è 'l cucco e 'l suo desio;</l>
     <l n="309">lui già, quando il fiero naso spiega</l>
     <l n="310">cani e cavalli aombra e fa restio;</l>
     <l n="311">né de' sentir della rosa l'odore,</l>
     <l n="312">se non conficca la punta nel fiore.</l>
    </lg>
    <lg n="40">
     <l n="313">Luigi Pulci anco rimaso fia:</l>
     <l n="314">e' se n'andò là oggi in un boschetto,</l>
     <l n="315">ch'aveva il capo pien di fantasia:</l>
     <l n="316">vorrà fantasticar qualche sonetto;</l>
     <l n="317">guarti, Corona, per la fede mia,</l>
     <l n="318">che borbottòe staman molto nel letto,</l>
     <l n="319">e' ricordava ogni volta il Corona,</l>
     <l n="320">e l'ha a cacciar in frottola o in canzona».</l>
    </lg>
    <lg n="41">
     <l n="321">Giungono a casa, e chi ripone il cuoio,</l>
     <l n="322">chi i can'governa e mette nella stalla;</l>
     <l n="323">poi, fatto cerchio a uno infrescatoio,</l>
     <l n="324">truovansi tutti co' bicchieri a galla.</l>
     <l n="325">Quivi si fa un altro uccellatoio,</l>
     <l n="326">quivi si dice un gru d'ogni farfalla;</l>
     <l n="327">e par trebbiano el vin, sendo cercone:</l>
     <l n="328">sì fa la voglia le vivande buone.</l>
    </lg>
    <lg n="42">
     <l n="329">Il primo assalto fu sanza romore:</l>
     <l n="330">ognuno attende a menar le mascella;</l>
     <l n="331">ma poi, passato quel primo furore,</l>
     <l n="332">chi d'una cosa e chi d'altra favella;</l>
     <l n="333">ciascuno al suo sparvier dava l'onore</l>
     <l n="334">cercando d'una scusa pronta e bella;</l>
     <l n="335">e chi molto non fe' col suo sparviere,</l>
     <l n="336">si sfoga or qui col ragionare e 'l bere.</l>
    </lg>
    <lg n="43">
     <l n="337">Ogni cosa guastava la quistione</l>
     <l n="338">del Foglia e di Guglielmo finalmente;</l>
     <l n="339">ma Dionigi con parole buone</l>
     <l n="340">dicea: «Guglielmo, e' non si tiene a mente</l>
     <l n="341">a caccia nulla e a l'uccellagione:</l>
     <l n="342">basta che 'l Foglia del caso si pente;</l>
     <l n="343">fa' che tu sia, come fu' io, discreto,</l>
     <l n="344">ch'uccisi il mio e stommi in pace cheto».</l>
    </lg>
    <lg n="44">
     <l n="345">Ora ecco il sol ne l'oceàn n'è ito,</l>
     <l n="346">e Luigi, e Luigi è già tornato;</l>
     <l n="347">e 'l Corona anche a desco è comparito;</l>
     <l n="348">Giovan Simone ha fatto al modo usato:</l>
     <l n="349">per arte di maiolica è sparito.</l>
     <l n="350">E, poi che molto si fu cicalato,</l>
     <l n="351">a letto tutti, e prima un centellino,</l>
     <l n="352">ché d'ogni cosa porta pena il vino.</l>
    </lg>
    <lg n="45">
     <l n="353">Or quel che poi si sognassi la notte,</l>
     <l n="354">questo sarebbe bello a poter dire,</l>
     <l n="355">ch'io so ch'ognun rimetterà le dotte</l>
     <l n="356">e insino a terza vorranno dormire;</l>
     <l n="357">poi ce n'andreno in Sieve, a quelle grotte,</l>
     <l n="358">e qualche lasca farem fuori uscire.</l>
     <l n="359">E così passa, o compar, lieto il tempo,</l>
     <l n="360">e con mille rime a zucchero e a tempo.</l>
    </lg>
   </lg>
  </body>
 </text>
</TEI>