<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XLIX</title>
    <author>Lorenzo de' Medici</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-xlix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XLIX</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XLIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu se' di ciascun mio pensiero e cura,</l>
     <l n="2">cara imagine mia, riposo e porto:</l>
     <l n="3">con teco piango e teco mi conforto,</l>
     <l n="4">s'avvien ch'abbi speranza o ver paura.</l>
    </lg>
    <lg n="2">
     <l n="5">Talor, come se fussi viva e pura,</l>
     <l n="6">teco mi dolgo d'ogni inganno e torto,</l>
     <l n="7">e fammi il van pensier sì poco accorto,</l>
     <l n="8">che altro non chiederei, se l'error dura.</l>
    </lg>
    <lg n="3">
     <l n="9">Ma poi nuovi sospir' dal cor risorge;</l>
     <l n="10">fan gli occhi un lacrimoso fiume e largo,</l>
     <l n="11">e si rinnuovan tutti e miei martìri,</l>
    </lg>
    <lg n="4">
     <l n="12">quando la misera alma alfin s'accorge</l>
     <l n="13">che indarno i prieghi e le parole spargo;</l>
     <l n="14">ond'io pur torno a' primi miei desiri.</l>
    </lg>
   </lg>
  </body>
 </text>
</TEI>