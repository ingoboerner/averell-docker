<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - III</title>
    <author>Lorenzo de' Medici</author>
   </titleStmt>
   <extent>
    <measure unit="stanza">15</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - III</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Grazie a te, sommo, esuperante Nume,</l>
     <l n="2">da poi che per tua grazia, e non altronde,</l>
     <l n="3">della tua cognizione abbiamo lume.</l>
    </lg>
    <lg n="2">
     <l n="4">Nome santo, onorando: sol nome, onde</l>
     <l n="5">dobbiam te benedir, sol con paterna</l>
     <l n="6">religion, cui tua bontà risponde;</l>
    </lg>
    <lg n="3">
     <l n="7">perché tu, Padre, tu, Bontate eterna,</l>
     <l n="8">pietà, religione, amor ne dài,</l>
     <l n="9">o qual più dolce affetto si discerna.</l>
    </lg>
    <lg n="4">
     <l n="10">D'alto senso e ragione un don ne fai</l>
     <l n="11">e d'intelletto, o liberale e immenso,</l>
     <l n="12">che per tua grazia noi a te fatto hai.</l>
    </lg>
    <lg n="5">
     <l n="13">Che tu sei, conosciam con l'alto senso:</l>
     <l n="14">la ragion dubitando cerca, e truova</l>
     <l n="15">poi l'intelletto, e godo s'a te penso.</l>
    </lg>
    <lg n="6">
     <l n="16">Questo suave gaudio si rinnuova,</l>
     <l n="17">quando da te salvati a noi ti mostri</l>
     <l n="18">tutto te, Bene, onde ogni ben par muova.</l>
    </lg>
    <lg n="7">
     <l n="19">E stando ancor ne' fragil' corpi nostri,</l>
     <l n="20">sentiam dolcezza, che così mortali</l>
     <l n="21">ci hai consecrati agli alti, eterni chiostri.</l>
    </lg>
    <lg n="8">
     <l n="22">Questo è quel ben ch'è fuor di tutti i mali,</l>
     <l n="23">sola gratulazion nostra, se 'l numine</l>
     <l n="24">tuo santo conosciam, e quanto vali.</l>
    </lg>
    <lg n="9">
     <l n="25">Te conosciuto abbiamo, immenso Lumine,</l>
     <l n="26">lume che sente sol la mente degna</l>
     <l n="27">la mente sol, non sensitivo acumine.</l>
    </lg>
    <lg n="10">
     <l n="28">Te intendiam, Vita vera, onde par vegna</l>
     <l n="29">ogni altra vita, o Natura alta e vera,</l>
     <l n="30">ch'ogni natura pienamente impregna.</l>
    </lg>
    <lg n="11">
     <l n="31">Te conosciam della natura, ch'era</l>
     <l n="32">in te, da te concetta; pien te intendo,</l>
     <l n="33">Eternità che sempre persevèra.</l>
    </lg>
    <lg n="12">
     <l n="34">In questo mio orar, quale a te rendo,</l>
     <l n="35">il ben della bontà tua adorando,</l>
     <l n="36">questo impetrar da te sol bramo e intendo,</l>
    </lg>
    <lg n="13">
     <l n="37">per questo gli umil' prieghi a te, Dio, mando,</l>
     <l n="38">che vogli conservarmi nello amore</l>
     <l n="39">della tua cognizion perseverando;</l>
    </lg>
    <lg n="14">
     <l n="40">né lasci separar già mai il mio core</l>
     <l n="41">dal santo affetto o da sì dolce vita:</l>
     <l n="42">tu puoi, onnipotente alto Signore;</l>
    </lg>
    <lg n="15">
     <l n="43">tu vuoi, perché tu se' bontà infinita.</l>
    </lg>
   </lg>
  </body>
 </text>
</TEI>