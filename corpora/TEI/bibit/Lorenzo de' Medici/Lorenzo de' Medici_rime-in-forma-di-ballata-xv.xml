<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime in forma di ballata - XV</title>
    <author>Lorenzo de' Medici</author>
   </titleStmt>
   <extent>
    <measure unit="stanza">5</measure>
    <measure unit="line">26</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_rime-in-forma-di-ballata-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime in forma di ballata - XV</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime in forma di ballata - XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io non so qual maggior dispetto sia,</l>
     <l n="2">che aspettar quel che 'l cor brama e disia.</l>
    </lg>
    <lg n="2">
     <l n="3">Ogni ora a chi aspetta pare un anno,</l>
     <l n="4">e ogni brieve tempo è troppo lungo:</l>
     <l n="5">color che 'l pruovon, molto ben lo sanno.</l>
     <l n="6">Io son di quei che dicon: "Ora la giungo";</l>
     <l n="7">e, quando ben nascessi come il fungo,</l>
     <l n="8">mi par che troppo al mio bisogno stia.</l>
    </lg>
    <lg n="3">
     <l n="9">Quel ch'io aspetto, e' me lo par vedere;</l>
     <l n="10">quel ch'io vorrei, e' me lo par sentire:</l>
     <l n="11">s'i' penso a quel ch'io spero presto avere,</l>
     <l n="12">parmi vederti lieta a me venire;</l>
     <l n="13">ma poi per doglia sono in sul morire,</l>
     <l n="14">ch'io veggio vana ogni speranza mia.</l>
    </lg>
    <lg n="4">
     <l n="15">E il core a oncia a oncia si distrugge:</l>
     <l n="16">pure aspettando io mi consumo ed ardo;</l>
     <l n="17">e priego il tempo, che sì ratto fugge,</l>
     <l n="18">che sia al passar via più lento e tardo.</l>
     <l n="19">E, mentre che il passato indrieto guardo,</l>
     <l n="20">veggo il presente che se ne va via.</l>
    </lg>
    <lg n="5">
     <l n="21">Donna, deh, pon' rimedio a questo male!</l>
     <l n="22">Tu non t'avvedi forse, poveretta,</l>
     <l n="23">che tu se' a te stessa micidiale,</l>
     <l n="24">ch'è maggior danno, sendo giovinetta.</l>
     <l n="25">Abbi compassion di chi aspetta,</l>
     <l n="26">e della tua bellezza e leggiadria!</l>
    </lg>
   </lg>
  </body>
 </text>
</TEI>