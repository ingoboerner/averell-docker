<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXVII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">6</measure>
    <measure unit="line">83</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-lxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXVII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, tu vuoi di me far tante pruove,</l>
     <l n="2">e sì i tuoi servi aspreggi,</l>
     <l n="3">quanto più fedel' sono, antichi e interi;</l>
     <l n="4">che più servire alle tue inique leggi</l>
     <l n="5">non vo', ma per vie nuove</l>
     <l n="6">andare e ricercar nuovi sentieri:</l>
     <l n="7">perché non par che io speri</l>
     <l n="8">nel vecchio altro piacer che affanni e pianti,</l>
     <l n="9">sospir', paura, vergogna, ira e disdegno.</l>
     <l n="10">Così avess'io il tuo regno</l>
     <l n="11">conosciuto e la vita delli amanti,</l>
     <l n="12">quel dì che i casti e i santi</l>
     <l n="13">pensier' miei in tutto volsi</l>
     <l n="14">a te, che dimostravi darmi pace,</l>
     <l n="15">quando me a me tolsi,</l>
     <l n="16">che, quanto fu più presto, men mi piace!</l>
    </lg>
    <lg n="2">
     <l n="17">Io m'ero sanza alcun riserbo dato,</l>
     <l n="18">e per più vero segno</l>
     <l n="19">della mia intera, pura e vera fede,</l>
     <l n="20">non prezzo alcun, ma il cor li die' per pegno;</l>
     <l n="21">(e 'l dominio e lo stato</l>
     <l n="22">di me libero prese, ove ancor siede),</l>
     <l n="23">sperando che merzede</l>
     <l n="24">dovessi aver de' mia gravosi affanni,</l>
     <l n="25">e di mille promesse che almeno una</l>
     <l n="26">fussi vera, e Fortuna</l>
     <l n="27">qualche volta mutassi volto e panni.</l>
     <l n="28">Or la fatica e li anni</l>
     <l n="29">mi veggio avere al tutto</l>
     <l n="30">perduti e l'età mia florida e verde,</l>
     <l n="31">sanza altri fiori o frutto,</l>
     <l n="32">ché 'l tempo più che un tratto non si perde.</l>
    </lg>
    <lg n="3">
     <l n="33">Ma non è maraviglia s'io fu' giunto,</l>
     <l n="34">semplice e giovinetto:</l>
     <l n="35">sotto tal esca mi mettesti l'amo!</l>
     <l n="36">Perché non mortal cosa per oggetto</l>
     <l n="37">mi desti l'ora e 'l punto</l>
     <l n="38">che facesti che ancor servo mi chiamo,</l>
     <l n="39">perché chi mi fe' gramo</l>
     <l n="40">cosa divina parve agli occhi miei;</l>
     <l n="41">né credo che ingannar potessi o voglia.</l>
     <l n="42">Onde i pianti e la doglia,</l>
     <l n="43">ch'io ho sofferti per seguir costei,</l>
     <l n="44">già corsi solar' sei,</l>
     <l n="45">mi fûr piacer, ma ora,</l>
     <l n="46">ch'io veggo esser fallace ogni mia spene,</l>
     <l n="47">sendone al tutto fora,</l>
     <l n="48">Amore, io lascio i lacci e le catene;</l>
    </lg>
    <lg n="4">
     <l n="49">e do le vele mie al miglior vento,</l>
     <l n="50">ché in sì crudel tempesta</l>
     <l n="51">non era il navicar sanza periglio.</l>
     <l n="52">Lascio la vita lacrimosa e mesta</l>
     <l n="53">e 'l faticoso stento,</l>
     <l n="54">e nuova via, altro governo piglio;</l>
     <l n="55">e con miglior consiglio</l>
     <l n="56">reggo la barca mia fra le salse onde,</l>
     <l n="57">ch'era già vicina ad uno scoglio.</l>
     <l n="58">Per altro mare ir voglio,</l>
     <l n="59">la stanca prora vo' drizzar d'altronde,</l>
     <l n="60">ove non si nasconde</l>
     <l n="61">sicur riposo e porto,</l>
     <l n="62">che poco innanzi m'era sì lontano.</l>
     <l n="63">Fammi il passato accorto,</l>
     <l n="64">e la fatica e 'l tempo perso invano.</l>
    </lg>
    <lg n="5">
     <l n="65">E' mi s'agghiaccia nelle vene il sangue,</l>
     <l n="66">quando or meco ripenso</l>
     <l n="67">la dura vita perigliosa e ria.</l>
     <l n="68">E, come quasi perde ciascun senso</l>
     <l n="69">chi un venenoso angue</l>
     <l n="70">passando calca in mezzo ad una via;</l>
     <l n="71">che poi via più che pria</l>
     <l n="72">teme, già sendo del pericol fore,</l>
     <l n="73">non conoscendo il male allor quando era;</l>
     <l n="74">e quella crudel fera,</l>
     <l n="75">la qual calcato avea con franco core,</l>
     <l n="76">rimira con maggiore</l>
     <l n="77">temenza, già sicuro;</l>
     <l n="78">così riguardo il mio viver indrieto,</l>
     <l n="79">rigido, impio, aspro e duro,</l>
     <l n="80">né so ben qual son più, pauroso o lieto.</l>
    </lg>
    <lg n="6">
     <l n="81">Canzona, poiché abbiam mutato stile,</l>
     <l n="82">non far l'usata via:</l>
     <l n="83">conforta a libertà l'alma gentile.</l>
    </lg>
   </lg>
  </body>
 </text>
</TEI>