<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - VII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">11</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - VII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deh, state a udire, giovane e donzelle,</l>
     <l n="2">queste sette allegrezze ch'io vi vo' dire,</l>
     <l n="3">divotamente, ché son dolci e belle,</l>
     <l n="4">che Amore a chi lo serve fa sentire;</l>
     <l n="5">io dico a tutte quante, e prima a quelle</l>
     <l n="6">che son vaghe e gentili e in sul fiorire:</l>
     <l n="7">gustate ben queste allegrezze sante,</l>
     <l n="8">che Amor ve ne contenti tutte quante!</l>
    </lg>
    <lg n="2">
     <l n="9">Prima allegrezza, che conceda Amore,</l>
     <l n="10">si è mirar duo pietosi occhi fiso:</l>
     <l n="11">escene un vago, bel, dolce splendore;</l>
     <l n="12">veder mover la bocca un dolce riso,</l>
     <l n="13">le man', la gola e i modi pien' d'onore,</l>
     <l n="14">l'andar che uscito par di paradiso,</l>
     <l n="15">ogni atto e movimento che si faccia;</l>
     <l n="16">e così prima un cor gentil s'allaccia.</l>
    </lg>
    <lg n="3">
     <l n="17">La seconda allegrezza, che Amor dona,</l>
     <l n="18">è quando hai grazia di toccar la mano</l>
     <l n="19">accortamente, ove si balla o suona</l>
     <l n="20">o in altro modo strignerla pian piano;</l>
     <l n="21">e, mentre che si giuoca o si ragiona,</l>
     <l n="22">gittar certe parole, e non invano;</l>
     <l n="23">toccare alquanto e strigner sopra i panni</l>
     <l n="24">in modo che chi è intorno se ne inganni.</l>
    </lg>
    <lg n="4">
     <l n="25">Terza allegrezza, quale Amor concede,</l>
     <l n="26">è quando ella una tua lettera accetta,</l>
     <l n="27">e degna di rispondere e far fede</l>
     <l n="28">di propria man che 'l giogo al collo metta;</l>
     <l n="29">ben è duro colui che, quando vede</l>
     <l n="30">sì dolce pegno, lacrime non getta:</l>
     <l n="31">leggela cento volte e non si sazia</l>
     <l n="32">e con dolci sospiri Amor ringrazia.</l>
    </lg>
    <lg n="5">
     <l n="33">Più dolce assai quest'allegrezza quarta,</l>
     <l n="34">se ti conduce a dir qualche parola</l>
     <l n="35">a solo a solo, e far del tuo cor carta,</l>
     <l n="36">e dire a bocca bene ove ti duole;</l>
     <l n="37">se avvien che Amor le some ben comparta,</l>
     <l n="38">senti dir cose da fermare il sole:</l>
     <l n="39">dolci pianti e sospiri, e maladire</l>
     <l n="40">uscio o finestra, che ti può impedire.</l>
    </lg>
    <lg n="6">
     <l n="41">Chi può gustar questa quinta allegrezza,</l>
     <l n="42">può dir che A4more il suo servizio piaccia</l>
     <l n="43">se avvien che baci con gran tenerezza</l>
     <l n="44">un'amorosa, vaga e gentil faccia,</l>
     <l n="45">le labbra, e dentro ov'è tanta dolcezza,</l>
     <l n="46">la gola e 'l petto e le candide braccia</l>
     <l n="47">e tutte l'altre membra dolci e vaghe,</l>
     <l n="48">lasciando spesso i segni delle piaghe.</l>
    </lg>
    <lg n="7">
     <l n="49">Questa sesta allegrezza, ch'io ti dico ora</l>
     <l n="50">è venir quasi alla conclusione,</l>
     <l n="51">e a quel fin per che ognuno s'innamora</l>
     <l n="52">e si sopporta ogni aspra passione;</l>
     <l n="53">chi l'ha provato e chi lo pruova ancora</l>
     <l n="54">sa che dolcezza e che consolazione</l>
     <l n="55">è quella di poter sanza sospetto</l>
     <l n="56">tenere il suo signore in braccio stretto.</l>
    </lg>
    <lg n="8">
     <l n="57">Vien drieto a questa l'ultima allegrezza,</l>
     <l n="58">ché Amor infin pur contentar ci vuole:</l>
     <l n="59">non si può dir con quanta gentilezza,</l>
     <l n="60">con che dolci sospir', con che parole</l>
     <l n="61">si perviene a quest'ultima allegrezza,</l>
     <l n="62">come si piange dolcemente e duole;</l>
     <l n="63">fassi certi atti allor, chi non vuol fingere,</l>
     <l n="64">che un dipintor non li potria dipingere.</l>
    </lg>
    <lg n="9">
     <l n="65">Queste so' l'allegrezze che Amor dà,</l>
     <l n="66">donne, a chi lo serve fedelmente;</l>
     <l n="67">però gustile e pruovile chi ha</l>
     <l n="68">bellezza, gentilezza, età florente,</l>
     <l n="69">Queste allegrezze, che detto ho al presente,</l>
     <l n="70">ché perder tempo duole a chi più sa.</l>
     <l n="71">chi dice e pruova con divozione,</l>
     <l n="72">non può morir sanza l'estrema unzione.</l>
    </lg>
    <lg n="10">
     <l n="73">Questo povero cieco, quale ha detto</l>
     <l n="74">queste allegrezze, a voi si raccomanda:</l>
     <l n="75">vorrebbe qualche carità in effetto,</l>
     <l n="76">almen la grazia vostra vi domanda;</l>
     <l n="77">Amor l'ha così concio il poveretto,</l>
     <l n="78">come vedete, e cieco attorno il manda.</l>
     <l n="79">Fateli qualche ben, donne amorose,</l>
     <l n="80">che gustar possi delle vostre cose.</l>
    </lg>
    <lg n="11">
     <l n="81">Il poveretto è già condotto a tale,</l>
     <l n="82">che non ha con chi fare il carnasciale.</l>
    </lg>
   </lg>
  </body>
 </text>
</TEI>