<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXIII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">6</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXIII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, veggo che ancor non se' contento</l>
     <l n="2">alle mie antiche pene,</l>
     <l n="3">che altri lacci e catene</l>
     <l n="4">vai fabricando ognor più aspre e forte</l>
     <l n="5">delle tue usate; tal ch'ogni mia spene</l>
     <l n="6">d'alcun prospero evento</l>
     <l n="7">or se ne porta il vento,</l>
     <l n="8">né spero libertà se non per morte.</l>
     <l n="9">O cieche, o poco accorte</l>
     <l n="10">mente dei tristi amanti!</l>
     <l n="11">Chi ne' be' lumi santi</l>
     <l n="12">avre' però stimato tanta asprezza?</l>
     <l n="13">Né parea che durezza</l>
     <l n="14">promettessino a noi i suo sembianti.</l>
     <l n="15">Così dato mi sono in forz'a altrui,</l>
     <l n="16">né spero esser già mai quel che già fui.</l>
    </lg>
    <lg n="2">
     <l n="17">Io conosco or la libertate antica,</l>
     <l n="18">e 'l tempo onesto e lieto,</l>
     <l n="19">e mio stato quieto,</l>
     <l n="20">che già mi die' mia benigna fortuna;</l>
     <l n="21">Ma poi, come ogni ben ritorna indrieto,</l>
     <l n="22">mi diventò nimica,</l>
     <l n="23">ed a darmi fatica</l>
     <l n="24">Amore e lei n'accordorno ad una:</l>
     <l n="25">come assai non fosse una</l>
     <l n="26">parte di tanta forza</l>
     <l n="27">a chi per sé si sforza</l>
     <l n="28">di rilegarsi ognor di più e più stretto!</l>
     <l n="29">E come semplicetto,</l>
     <l n="30">non mirando più oltre che la scorza,</l>
     <l n="31">con le mie man' li aiutai fare i lacci,</l>
     <l n="32">acciò che più e più servo mi facci.</l>
    </lg>
    <lg n="3">
     <l n="33">Uno augelletto o semplice animale,</l>
     <l n="34">se li vien discoperto</l>
     <l n="35">un inganno che certo</l>
     <l n="36">si mostri turbator della sua pace,</l>
     <l n="37">tiene al secondo poi più l'occhio aperto,</l>
     <l n="38">ch'è ragion naturale</l>
     <l n="39">che ognun fugga il suo male;</l>
     <l n="40">ed io, che veggo che m'inganna e sface,</l>
     <l n="41">di seguir pur mi piace</l>
     <l n="42">la via nella qual veggio</l>
     <l n="43">el mal passato e peggio,</l>
     <l n="44">come se io non avessi essempli cento.</l>
     <l n="45">Ma in tal modo ha spento</l>
     <l n="46">Amore in me d'ogni ragione il seggio,</l>
     <l n="47">ch'io non vorrei trovar rimedio o tempre,</l>
     <l n="48">che mi togliessi il voler arder sempre.</l>
    </lg>
    <lg n="4">
     <l n="49">Tanto han potuto gli amorosi inganni</l>
     <l n="50">e 'l mio martirio antico,</l>
     <l n="51">ch'io non ho più nimico</l>
     <l n="52">alcun d'ogni mia pace, che me stesso:</l>
     <l n="53">né cerco altro o per altro m'affatico,</l>
     <l n="54">se non com'io m'inganni,</l>
     <l n="55">ed arroga a' mia danni,</l>
     <l n="56">e chiamo mia salute male espresso;</l>
     <l n="57">Godo se m'è concesso</l>
     <l n="58">stare in sospiri e in doglia,</l>
     <l n="59">ho in odio chi mi spoglia</l>
     <l n="60">di servitù, e cerca liber farmi,</l>
     <l n="61">e, vedendo legarmi,</l>
     <l n="62">parmi, chi 'l fa, dar libertà mi voglia.</l>
     <l n="63">Così del mio mal godo e del ben dolgo,</l>
     <l n="64">e quel ch'io cerco io stesso poi mi tolgo.</l>
    </lg>
    <lg n="5">
     <l n="65">Così Fortuna e 'l mio nimico Amore,</l>
     <l n="66">tra speme oscure e incerte,</l>
     <l n="67">pene chiare e aperte</l>
     <l n="68">m'han tenuto, e, passato un lustro intero</l>
     <l n="69">e sotto mille pelle e rie coverte,</l>
     <l n="70">della mia etate il fiore</l>
     <l n="71">sotto un crudel signore</l>
     <l n="72">ho consumato, e più gioir non spero.</l>
     <l n="73">Amor, sai pure il vero</l>
     <l n="74">della mia intera fede,</l>
     <l n="75">che dovre' di merzede</l>
     <l n="76">aver dimostro almen pur qualche segno;</l>
     <l n="77">or son sì presso al regno</l>
     <l n="78">di quella qual fuggir foll'è chi crede,</l>
     <l n="79">che, sendo il resto di mia vita lieto,</l>
     <l n="80">quant'esser può, non pagherà l'addrieto.</l>
    </lg>
    <lg n="6">
     <l n="81">Canzon mia, teco i tua lamenti serba,</l>
     <l n="82">e nostra doglia acerba</l>
     <l n="83">tu non dimosterrai in alcuna parte;</l>
     <l n="84">ma tanto cela il tuo tormento amaro,</l>
     <l n="85">ch'Amor, Morte o Fortuna dia riparo.</l>
    </lg>
   </lg>
  </body>
 </text>
</TEI>