<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime in forma di ballata - XXVI</title>
    <author>Lorenzo de' Medici</author>
   </titleStmt>
   <extent>
    <measure unit="stanza">8</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_rime-in-forma-di-ballata-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime in forma di ballata - XXVI</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime in forma di ballata - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«Io son suta consigliata</l>
     <l n="2">da te in modo, madre mia,</l>
     <l n="3">ch'io non credo alcuna sia,</l>
     <l n="4">più di me, lieta o beata.</l>
    </lg>
    <lg n="2">
     <l n="5">Ieri un giovane gentile</l>
     <l n="6">mi si offerse innanzi al viso</l>
     <l n="7">con un atto dolce e umìle.</l>
     <l n="8">Cominciommi a guatar fiso;</l>
     <l n="9">femmi un certo ghigno o riso,</l>
     <l n="10">che dicea, sanza dir nulla:</l>
     <l n="11">"Più di me t'amo, fanciulla!".</l>
     <l n="12">Presto m'ebbe innamorata.</l>
    </lg>
    <lg n="3">
     <l n="13">Destramente per la mano</l>
     <l n="14">poi mi prese accortamente,</l>
     <l n="15">che nessun, presso o lontano,</l>
     <l n="16">non se ne avvide niente;</l>
     <l n="17">la mia man, che la sua sente,</l>
     <l n="18">presto quella strinse e prese,</l>
     <l n="19">fece in modo, che palese</l>
     <l n="20">non fu alcun della brigata.</l>
    </lg>
    <lg n="4">
     <l n="21">E' mi messe un piè in sul mio,</l>
     <l n="22">sì che impolverò la cotta;</l>
     <l n="23">poi mi disse aver disio</l>
     <l n="24">di parlar meco a cert'otta,</l>
     <l n="25">soli al buio e non in frotta;</l>
     <l n="26">io da prima non lo intesi,</l>
     <l n="27">poi pe' suoi cenni compresi,</l>
     <l n="28">e rimbeccai la ballata.</l>
    </lg>
    <lg n="5">
     <l n="29">Disse mi volea parlare</l>
     <l n="30">di tal cose, ch'arei caro:</l>
     <l n="31">com'io lo stetti âscoltare,</l>
     <l n="32">non pote' far più riparo;</l>
     <l n="33">e risposi tutto chiaro:</l>
     <l n="34">"Trar ti vo' di questa noia;</l>
     <l n="35">io non vo' che per me muoia;</l>
     <l n="36">ecco io sono apparecchiata!".</l>
    </lg>
    <lg n="6">
     <l n="37">Onde che stanotte venne</l>
     <l n="38">per un luogo molto strano;</l>
     <l n="39">s'egli avessi avuto penne,</l>
     <l n="40">era troppo a venir sano;</l>
     <l n="41">e ne venne a me pian piano,</l>
     <l n="42">dove io ero in sul mio letto.</l>
     <l n="43">S'io dicessi il gran diletto,</l>
     <l n="44">so da te sare' invidiata.</l>
    </lg>
    <lg n="7">
     <l n="45">Tanto ci stemmo a quel modo,</l>
     <l n="46">che alfin fu contento e sazio;</l>
     <l n="47">mentre lo racconto, io godo;</l>
     <l n="48">pur mi parve un brieve spazio.</l>
     <l n="49">Madre mia, io ti ringrazio</l>
     <l n="50">del ricordo che mi desti,</l>
     <l n="51">perché mai cosa facesti,</l>
     <l n="52">che a me fussi più grata».</l>
    </lg>
    <lg n="8">
     <l n="53">Donne mie, pigliate esemplo</l>
     <l n="54">da costei, che seppe fare:</l>
     <l n="55">ché, se 'l vero ben contemplo,</l>
     <l n="56">chi può far non de' tardare;</l>
     <l n="57">perché spesso l'indugiare</l>
     <l n="58">fa scoprir cose secrete:</l>
     <l n="59">fate, mentre che potete,</l>
     <l n="60">ch'altri poi non è lasciata.</l>
    </lg>
   </lg>
  </body>
 </text>
</TEI>