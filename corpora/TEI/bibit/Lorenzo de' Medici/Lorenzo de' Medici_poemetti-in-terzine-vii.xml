<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - VII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">20</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - VII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Déstati, pigro ingegno, da quel sonno,</l>
     <l n="2">che par che gli occhi tua d'un vel ricuopra,</l>
     <l n="3">onde veder la verità non ponno;</l>
    </lg>
    <lg n="2">
     <l n="4">svégliati omai, contempla ogni tua opra</l>
     <l n="5">quanto disutil sia, vana e fallace,</l>
     <l n="6">poi che 'l disio alla ragione è sopra.</l>
    </lg>
    <lg n="3">
     <l n="7">Deh, pensa quanto falsamente piace</l>
     <l n="8">onore, utilità, o ver diletto,</l>
     <l n="9">ove per ' più s'afferma esser la pace.</l>
    </lg>
    <lg n="4">
     <l n="10">Pensa alla dignità del tuo intelletto,</l>
     <l n="11">non dato per seguir cosa mortale,</l>
     <l n="12">ma perché avessi il cielo per suo obietto.</l>
    </lg>
    <lg n="5">
     <l n="13">Sai per esperienzia quanto vale</l>
     <l n="14">quel ch'altri chiama ben, dal ben più scosto</l>
     <l n="15">che l'oriente dall'occidentale.</l>
    </lg>
    <lg n="6">
     <l n="16">Quella vaghezza, ch'agli occhi ha proposto</l>
     <l n="17">Amor (e cominciò ne' teneri anni),</l>
     <l n="18">d'ogni tuo viver lieto t'ha deposto:</l>
    </lg>
    <lg n="7">
     <l n="19">brieve, fugace, falsa e pien d'affanni,</l>
     <l n="20">ornata in vista, ma poi crudel mostro,</l>
     <l n="21">che tien lupi e delfin' sotto i be' panni.</l>
    </lg>
    <lg n="8">
     <l n="22">Deh, pensa qual sarebbe il viver nostro,</l>
     <l n="23">se quel che dee tener la prima parte,</l>
     <l n="24">preso avessi il cammin qual io t'ho mostro.</l>
    </lg>
    <lg n="9">
     <l n="25">Pensa se tanto tempo, ingegno e arte</l>
     <l n="26">avessi vòlto a più giusto disio,</l>
     <l n="27">ti potresti or in pace consolarte.</l>
    </lg>
    <lg n="10">
     <l n="28">Se ver'te fussi il tuo voler più pio,</l>
     <l n="29">forse quel che per te si brama e spera,</l>
     <l n="30">conosceresti me' s'è buono o rio.</l>
    </lg>
    <lg n="11">
     <l n="31">Dell'età tua la verde primavera</l>
     <l n="32">hai consumata, e forse tal fia il resto,</l>
     <l n="33">fin che del verno sia l'ultima sera,</l>
    </lg>
    <lg n="12">
     <l n="34">sotto falsa ombra e sotto rio pretesto</l>
     <l n="35">persuadendo a te che gentilezza,</l>
     <l n="36">che vien dal cuor, abbi causato questo.</l>
    </lg>
    <lg n="13">
     <l n="37">Questi tristi legami oramai spezza:</l>
     <l n="38">leva dal collo tuo quella catena,</l>
     <l n="39">ch'avvolta vi tenea falsa bellezza,</l>
    </lg>
    <lg n="14">
     <l n="40">e la vana speranza che ti mena</l>
     <l n="41">leva dal cor, e fa' il governo pigli</l>
     <l n="42">di te la parte più bella e serena,</l>
    </lg>
    <lg n="15">
     <l n="43">e sottometta questa alli sua artigli</l>
     <l n="44">ogni disir al suo voler contrario,</l>
     <l n="45">con maggior forza e con miglior' consigli,</l>
    </lg>
    <lg n="16">
     <l n="46">sì che, sbattuto il suo tristo avversario,</l>
     <l n="47">non drizzi più la venenosa cresta,</l>
     <l n="48">ma resti servo vile e mercenario.</l>
    </lg>
    <lg n="17">
     <l n="49">Quattro venti in mar fanno ogni tempesta,</l>
     <l n="50">percotendo la nostra fragil barca,</l>
     <l n="51">da coste, poppa, prua, che mai non resta.</l>
    </lg>
    <lg n="18">
     <l n="52">Questi la fanno d'ignoranzia carca,</l>
     <l n="53">tal che convien che per perduta corra,</l>
     <l n="54">ch'esser dee d'ogni ben albergo et arca.</l>
    </lg>
    <lg n="19">
     <l n="55">Con questo tristo incarco par che scorra</l>
     <l n="56">e ne' più cari lochi, ove star suole</l>
     <l n="57">le cose preziose, è la zavorra.</l>
    </lg>
    <lg n="20">
     <l n="58">Il primo vento, che percuoter vuole</l>
     <l n="59">il disiato legno, è vana spene,</l>
     <l n="60">da prua il corso le interrompe e tole.</l>
    </lg>
   </lg>
  </body>
 </text>
</TEI>