<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime in forma di ballata - III</title>
    <author>Lorenzo de' Medici</author>
   </titleStmt>
   <extent>
    <measure unit="stanza">12</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_rime-in-forma-di-ballata-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime in forma di ballata - III</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime in forma di ballata - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Dio, o sommo Bene, or come fai,</l>
     <l n="2">che te sol cerco e non ti trovo mai?</l>
    </lg>
    <lg n="2">
     <l n="3">Lasso, s'io cerco questa cosa o quella,</l>
     <l n="4">te cerco in esse, o dolce Signor mio!</l>
     <l n="5">Ogni cosa per te è buona e bella</l>
     <l n="6">e muove, come buona, il mio disio;</l>
     <l n="7">tu se' pur tutto in ogni luogo, o Dio,</l>
     <l n="8">e in alcun luogo non ti truovo mai.</l>
    </lg>
    <lg n="3">
     <l n="9">Per trovar te la trista alma si strugge,</l>
     <l n="10">il dì m'affliggo e la notte non poso.</l>
     <l n="11">Lasso, quanto più cerco, più si fugge</l>
     <l n="12">il dolce e desiato mio riposo!</l>
     <l n="13">Deh, dimmi, Signor mio, ove se' ascoso:</l>
     <l n="14">stanco già son, Signor, dimmelo omai.</l>
    </lg>
    <lg n="4">
     <l n="15">Se a cercar di te, Signor, mi muovo</l>
     <l n="16">in ricchezze, in onore o in diletto,</l>
     <l n="17">quanto più di te cerco, men ne truovo,</l>
     <l n="18">onde stanco mai posa il vano affetto.</l>
     <l n="19">Tu m'hai del tuo amore acceso il petto,</l>
     <l n="20">poi se' fuggito, e non ti veggo mai.</l>
    </lg>
    <lg n="5">
     <l n="21">La vista, in mille varie cose volta,</l>
     <l n="22">ti guarda e non ti vede, e sei lucente;</l>
     <l n="23">l'orecchio ancor diverse voci ascolta,</l>
     <l n="24">il tuo suono è per tutto, e non ti sente:</l>
     <l n="25">la dolcezza comune a ogni gente</l>
     <l n="26">cerca ogni senso, e non la truova mai.</l>
    </lg>
    <lg n="6">
     <l n="27">Deh, perché cerchi, anima trista, ancora</l>
     <l n="28">beata vita in tanti affanni e pene?</l>
     <l n="29">Cerca quel cerchi pur, ma non dimora</l>
     <l n="30">nel luogo ove tu cerchi questo bene:</l>
     <l n="31">beata vita onde la morte viene</l>
     <l n="32">cerchi, e vita ove vita non fu mai.</l>
    </lg>
    <lg n="7">
     <l n="33">Muoia in me questa misera vita,</l>
     <l n="34">acciò che io viva, o vera vita, in te;</l>
     <l n="35">la morte in multitudine infinita</l>
     <l n="36">in te sol vita sia, che vita se';</l>
     <l n="37">muoio quanto te lascio e guardo me:</l>
     <l n="38">converso a te, io non morrò già mai.</l>
    </lg>
    <lg n="8">
     <l n="39">Degli occhi vani ogni luce sia spenta,</l>
     <l n="40">perché vegga te, vera luce amica;</l>
     <l n="41">assorda e miei orecchi, acciò che io senta</l>
     <l n="42">la disiata voce che mi dica:</l>
     <l n="43">"Venite a me, chi ha peso o fatica,</l>
     <l n="44">ch'io vi ristori": egli è ben tempo omai!</l>
    </lg>
    <lg n="9">
     <l n="45">Allor l'occhio vedrà luce invisibile,</l>
     <l n="46">l'orecchio udirà suon ch'è senza voce,</l>
     <l n="47">luce e suon che alla mente è sol sensibile,</l>
     <l n="48">né il troppo offende o a tal senso nuoce.</l>
     <l n="49">Stando e piè fermi, correrà veloce</l>
     <l n="50">l'alma a quel ben che è seco sempre mai.</l>
    </lg>
    <lg n="10">
     <l n="51">Allor vedrò, o Signor dolce e bello,</l>
     <l n="52">che questo bene o quel non mi contenta,</l>
     <l n="53">ma levando dal bene e questo e quello,</l>
     <l n="54">quel ben che resta il dolce Dio diventa.</l>
     <l n="55">Questa vera dolcezza e sola senta</l>
     <l n="56">chi cerca il ben: questo non manca mai.</l>
    </lg>
    <lg n="11">
     <l n="57">La nostra eterna sete mai non spegne</l>
     <l n="58">l'acqua corrente di questo o quel rivo,</l>
     <l n="59">ma giugne al tristo foco ognor più legne:</l>
     <l n="60">sol ne contenta il fonte eterno e vivo.</l>
     <l n="61">O acqua santa, se al tuo fonte arrivo,</l>
     <l n="62">berrò, e sete non arò più mai.</l>
    </lg>
    <lg n="12">
     <l n="63">Tanto desio non dovria esser vano,</l>
     <l n="64">a te si muove pure il nostro ardore.</l>
     <l n="65">Porgi benigno l'una e l'altra mano,</l>
     <l n="66">O Iesù mio: tu se' infinito amore!</l>
     <l n="67">Poiché hai piagato dolcemente il core,</l>
     <l n="68">sana tu quella piaga che tu fai!</l>
    </lg>
   </lg>
  </body>
 </text>
</TEI>