<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime in forma di ballata - XXII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">5</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_rime-in-forma-di-ballata-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime in forma di ballata - XXII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime in forma di ballata - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E' convien ti dica il vero</l>
     <l n="2">una volta, donna mia:</l>
     <l n="3">benché forse egli è pazzia,</l>
     <l n="4">pur saprai il mio pensiero.</l>
    </lg>
    <lg n="2">
     <l n="5">Tu non sai pigliar partito:</l>
     <l n="6">tu vorresti e poi non vuoi;</l>
     <l n="7">poi ti torna l'appetito:</l>
     <l n="8">servir vuo'mi e non sai poi.</l>
     <l n="9">Questo giuoco già fra noi,</l>
     <l n="10">come sai, è stato un pezzo:</l>
     <l n="11">egli è pur cattivo vezzo</l>
     <l n="12">non fermare il suo pensiero.</l>
    </lg>
    <lg n="3">
     <l n="13">Tu mi mandi una imbasciata</l>
     <l n="14">che mi tiene un pezzo lieto;</l>
     <l n="15">poi in un punto sei mutata:</l>
     <l n="16">ond'io resto tristo e cheto.</l>
     <l n="17">Tu non hai punto il discreto:</l>
     <l n="18">sciogli un tratto questo laccio:</l>
     <l n="19">trai e te e me d'impaccio,</l>
     <l n="20">ché gli è tempo, a dire il vero.</l>
    </lg>
    <lg n="4">
     <l n="21">Tu hai pur tanto indugiato,</l>
     <l n="22">che se n'è avveduto ognuno;</l>
     <l n="23">prima, avendomi spacciato,</l>
     <l n="24">non se ne avvedeva alcuno.</l>
     <l n="25">Non guardar s'io t'importuno,</l>
     <l n="26">ch'io tel dico per tuo bene:</l>
     <l n="27">questo nuoce e a te e a mene,</l>
     <l n="28">non fermare il tuo pensiero.</l>
    </lg>
    <lg n="5">
     <l n="29">Credo che tu sappi a punto</l>
     <l n="30">che chi quando può non vuole,</l>
     <l n="31">quando passa poi quel punto,</l>
     <l n="32">rade volte poter suole.</l>
     <l n="33">Facciam fatti e non parole,</l>
     <l n="34">come dee buona maestra.</l>
     <l n="35">Deh!, sta' meno alla finestra,</l>
     <l n="36">e conchiudi a dire il vero.</l>
    </lg>
   </lg>
  </body>
 </text>
</TEI>