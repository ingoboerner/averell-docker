<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXXII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">6</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-lxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXXII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per rinnovare Amor l'antiche piaghe,</l>
     <l n="2">che avea nel cor richiuse</l>
     <l n="3">o fredda voglia o suo poco valore,</l>
     <l n="4">l'obietto antico e quelle luci vaghe</l>
     <l n="5">di pietà circumfuse</l>
     <l n="6">offerse agli occhi, e per lor mezzo al core.</l>
     <l n="7">Sembrava il pio sembiante che dolore</l>
     <l n="8">non tanto avessi di mia dura sorte,</l>
     <l n="9">ma con umili e accorte</l>
     <l n="10">voci parea del mal chieder merzede,</l>
     <l n="11">come conviensi a tanta ingiusta offesa;</l>
     <l n="12">persuadendo al cor che troppo pesa</l>
     <l n="13">negar perdon, chi umilmente il chiede.</l>
     <l n="14">Questo dicea, tacendo, il bel sembiante:</l>
     <l n="15">nol potea altri udire che un amante.</l>
    </lg>
    <lg n="2">
     <l n="16">Io, come quel che non avea ben salde</l>
     <l n="17">l'antiche cicatrice,</l>
     <l n="18">di tal sùbita forza, incauto!, oppresso,</l>
     <l n="19">non ben pensando ancor quanto è gran lalde</l>
     <l n="20">svegliere alle radice</l>
     <l n="21">quel che è difficil poi tagliare appresso,</l>
     <l n="22">non pote' far che a sì suave messo</l>
     <l n="23">non inclinassi l'uno e l'altro orecchio;</l>
     <l n="24">ché 'l rio costume vecchio</l>
     <l n="25">tôr non mi può dal core in tempo breve.</l>
     <l n="26">E benché avessi ancor quasi presenti</l>
     <l n="27">l'ira, li sdegni e' tristi pentimenti,</l>
     <l n="28">fu più il disio su tal bilancia grieve:</l>
     <l n="29">né altro fe' che far soglia colui</l>
     <l n="30">che ha i primi moti in potestà d'altrui.</l>
    </lg>
    <lg n="3">
     <l n="31">Ma poi, come uomo usato aver vittoria</l>
     <l n="32">d'imprese assai dubbiose</l>
     <l n="33">sa qual sia del vittor la condizione,</l>
     <l n="34">parte per racquistar la persa gloria,</l>
     <l n="35">parte per non far cose</l>
     <l n="36">che ad altri dian di me iuridizione,</l>
     <l n="37">ripensando alla prima inclinazione,</l>
     <l n="38">vergogna ebbe di sé l'animo degno;</l>
     <l n="39">onde scudo di sdegno</l>
     <l n="40">oppose al colpo sùbito e mortale.</l>
     <l n="41">Così feci a tal forza resistenza:</l>
     <l n="42">e fu tanto maggior la mia potenza,</l>
     <l n="43">che invan fe' la percossa dello strale;</l>
     <l n="44">né però sì mi copersi e difesi,</l>
     <l n="45">che ancor di tal difesa non mi pesi.</l>
    </lg>
    <lg n="4">
     <l n="46">Perché restò dentro al mio petto sculto,</l>
     <l n="47">come in cera sigillo,</l>
     <l n="48">quel benigno sembiante umìle e pio;</l>
     <l n="49">e fu tanto veemente il primo insulto,</l>
     <l n="50">che poi punto tranquillo</l>
     <l n="51">per tal pensier non ha avuto il cor mio,</l>
     <l n="52">anzi sempre lo truovo ove sono io.</l>
     <l n="53">Veggo quelli occhi di pietate adorni,</l>
     <l n="54">e par spesso mi torni</l>
     <l n="55">innanzi quel ch'io disiai già tanto.</l>
     <l n="56">Queste parole suonan nella mente:</l>
     <l n="57">onde un pensier dentro dal cor si serra,</l>
     <l n="58">che, s'è presente, assente mi fa guerra.</l>
    </lg>
    <lg n="5">
     <l n="59">Questo pensiero e 'l riguardare indrieto</l>
     <l n="60">qual sia suta la mia vita,</l>
     <l n="61">mentre inimico fui a mia salute,</l>
     <l n="62">mi fêr veder che 'l dolce sguardo lieto,</l>
     <l n="63">e 'l simulato aita</l>
     <l n="64">era alfin per lungar mia servitute.</l>
     <l n="65">E perché poco val quella virtute</l>
     <l n="66">che 'l mal vede venir se non soccorre,</l>
     <l n="67">pensai quel nodo sciôrre</l>
     <l n="68">che all'alma avea il suo bel viver tolto,</l>
     <l n="69">e renderli l'antica libertate;</l>
     <l n="70">e più forza ebbe in me la mia pietate,</l>
     <l n="71">che quella che mostrava il vago volto.</l>
     <l n="72">Così mi tolsi dall'error commesso,</l>
     <l n="73">e libero rende' me a me stesso.</l>
    </lg>
    <lg n="6">
     <l n="74">Priega, canzona, il bel figlio di Venere,</l>
     <l n="75">che omai l'ardente face</l>
     <l n="76">per me rimetta e lo stral fiammeggiante;</l>
     <l n="77">spento è il suo foco, e se ancor caldo è il cenere,</l>
     <l n="78">non prolunghi la pace</l>
     <l n="79">per questo: che fatto è il core adamante;</l>
     <l n="80">né inquieti omai la mente errante</l>
     <l n="81">con sue speranze, o pensi più condurne</l>
     <l n="82">per vision notturne</l>
     <l n="83">al primo impio disio ove già m'ebbe.</l>
     <l n="84">Poiché, quando era avermi in sua possanza,</l>
     <l n="85">non volse, di me perda ogni speranza,</l>
     <l n="86">or che non può, quando forse vorrebbe.</l>
     <l n="87">Di' che non facci indarno omai più prove,</l>
     <l n="88">ma serbi l'arco e le saette altrove.</l>
    </lg>
   </lg>
  </body>
 </text>
</TEI>