<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in ottava rima - Selva II</title>
    <author>Lorenzo de' Medici</author>
   </titleStmt>
   <extent>
    <measure unit="stanza">31</measure>
    <measure unit="line">256</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-ottava-rima-selva</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in ottava rima - Selva II</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in ottava rima - Selva II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O dolce servitù che liberasti</l>
     <l n="2">el cor d'ogni servizio basso e vile,</l>
     <l n="3">quando a sì bel servizio me obbligasti</l>
     <l n="4">sciogliesti il cor da cento cure umìle.</l>
     <l n="5">O bella man, quando oggi mi legasti,</l>
     <l n="6">tu mi facesti libero e gentile.</l>
     <l n="7">Che benedetti sieno e primi nodi,</l>
     <l n="8">Amor, che mi legasti in tanti modi.</l>
    </lg>
    <lg n="2">
     <l n="9">O dolce e bel signore, in cui s'aduna</l>
     <l n="10">beltade e gentilezza tal, che eccede</l>
     <l n="11">ogni altra in altri, e poi tra lor ciascuna</l>
     <l n="12">il primo grado in la mia donna chiede,</l>
     <l n="13">quanto è dolce e beata la fortuna,</l>
     <l n="14">che servo a sì gentil signor mi diede</l>
     <l n="15">e servo più che alcun libero e degno,</l>
     <l n="16">servendo a tale, il cui servire è regno!</l>
    </lg>
    <lg n="3">
     <l n="17">Così, se l'una e l'altra ripa frena,</l>
     <l n="18">el fiume lieto il lento corso serva,</l>
     <l n="19">suave agli occhi l'onda chiara mena</l>
     <l n="20">e ' pesci nel queto alveo conserva;</l>
     <l n="21">di vaghi fior' la verde ripa piena</l>
     <l n="22">bagna, e così par lietamente serva;</l>
     <l n="23">sta nel cieco antro, indi preme e distilla</l>
     <l n="24">con dolce mormorio l'onda tranquilla.</l>
    </lg>
    <lg n="4">
     <l n="25">Ma, se leva del sol la luce a noi,</l>
     <l n="26">piovendo, un nimbo tempestoso e spesso,</l>
     <l n="27">a poco a poco il vedi gonfiar poi,</l>
     <l n="28">tanto che alfin non cape più se stesso,</l>
     <l n="29">e le fatiche de' già stanchi buoi</l>
     <l n="30">e selve trarre e pinger sassi in esso:</l>
     <l n="31">l'erbosa ripa in mezzo e 'l curvo ponte</l>
     <l n="32">resta, e torbido lago è 'l chiaro fonte.</l>
    </lg>
    <lg n="5">
     <l n="33">Allor che un venticel suave spira</l>
     <l n="34">con dolce legge, e ' fiori a terra piega,</l>
     <l n="35">e scherzando con essi intorno gira,</l>
     <l n="36">talor gli annoda, or scioglie, or gli rilega;</l>
     <l n="37">le biade impregna, ondeggia alta e s'adira</l>
     <l n="38">l'erba vicina alla futura sega;</l>
     <l n="39">suave suon la giovinetta frasca</l>
     <l n="40">rende, né pure un fiore a terra casca.</l>
    </lg>
    <lg n="6">
     <l n="41">Ma se dà libertà dalla spelunca</l>
     <l n="42">Eolo a' venti tempestosi e feri,</l>
     <l n="43">non solamente e verdi rami trunca,</l>
     <l n="44">ma vanno a terra e vecchi pini interi,</l>
     <l n="45">e ' miser' legni con la prora adunca</l>
     <l n="46">minaccia il mare irato e par disperi;</l>
     <l n="47">l'aria di folte nebbie prende un velo;</l>
     <l n="48">così si duol la terra, il mare e 'l cielo.</l>
    </lg>
    <lg n="7">
     <l n="49">Poca favilla, dalla pietra scossa,</l>
     <l n="50">nutrita in foglie e in picciol' rami secchi,</l>
     <l n="51">scalda, e, dal vento rapido percossa,</l>
     <l n="52">arde gli sterpi pria, virgulti e stecchi;</l>
     <l n="53">poi, vicina alla selva folta e grossa,</l>
     <l n="54">le querce incende e ' roveri alti e vecchi;</l>
     <l n="55">cruda inimica al bosco l'ira adempie,</l>
     <l n="56">fumo e faville e stran' stridor' l'aria empie.</l>
    </lg>
    <lg n="8">
     <l n="57">L'ombrose case in fiamme e i dolci nidi</l>
     <l n="58">vanno e l'antiche alte silvestre stalle,</l>
     <l n="59">né fera alcuna al bosco par si fidi,</l>
     <l n="60">ma spaventata al foco dà le spalle;</l>
     <l n="61">émpieno il ciel diversi mughi e stridi,</l>
     <l n="62">percossa rende il suon l'opaca valle;</l>
     <l n="63">l'incauto pastor, cui s'è fuggito</l>
     <l n="64">il foco, piange attonito e invilito.</l>
    </lg>
    <lg n="9">
     <l n="65">Benigna legge all'acqua ha il termin posto</l>
     <l n="66">che non lo passi e la terra ricuopra;</l>
     <l n="67">in mezzo del gran corpo è 'l centro ascosto,</l>
     <l n="68">grave e contrario al foco, che è di sopra;</l>
     <l n="69">diverse cose un tutto hanno composto,</l>
     <l n="70">tra lor contrarie fan conforme l'opra.</l>
     <l n="71">Ordina e muove il ciel benigna legge;</l>
     <l n="72">dolce catena il tutto lega e regge.</l>
    </lg>
    <lg n="10">
     <l n="73">Dolce e bella catena al collo misse</l>
     <l n="74">quel lieto dì la dilicata mano,</l>
     <l n="75">che aperse il petto e drento al core scrisse</l>
     <l n="76">quel nome, e sculse il bel sembiante umano.</l>
     <l n="77">Da poi sempre mirâr le luci fisse</l>
     <l n="78">sì begli occhi, ch'ogni altro obietto è vano.</l>
     <l n="79">Quest'unica bellezza or sol contenta</l>
     <l n="80">la vista, pria in mille cose intenta:</l>
    </lg>
    <lg n="11">
     <l n="81">non ornate di fronde apriche valli,</l>
     <l n="82">non chiaro rivo che l'erbetta bagni</l>
     <l n="83">di color' pitta bianchi, rossi e gialli,</l>
     <l n="84">non città grande o edifizi magni,</l>
     <l n="85">ludi feri, stran' giuochi, o molli balli,</l>
     <l n="86">non legni in mar che Zefiro acompagni,</l>
     <l n="87">non vaghi uccei, nuovi animali o mostri,</l>
     <l n="88">non sculta pietra, òr, gemme agli occhi nostri.</l>
    </lg>
    <lg n="12">
     <l n="89">In queste cose senza legge alcuna</l>
     <l n="90">givan gli occhi cercando la lor pace</l>
     <l n="91">ascosa, e non sapevano in questa una</l>
     <l n="92">che, conosciuta, poi tanto a lor piace.</l>
     <l n="93">Occultamente mia lieta fortuna</l>
     <l n="94">conduceva il disio che nel cor giace:</l>
     <l n="95">condotto era il mio core, e non sapeva,</l>
     <l n="96">a riveder chi già veduto aveva.</l>
    </lg>
    <lg n="13">
     <l n="97">Quel giorno adunque che nel cor dipinse</l>
     <l n="98">quella amorosa man l'imagin bella,</l>
     <l n="99">con volontario fren gli occhi costrinse</l>
     <l n="100">lei sol mirar, non questa cosa o quella;</l>
     <l n="101">mille vari pensieri in un ristrinse,</l>
     <l n="102">né poi la lingua mia d'altro favella,</l>
     <l n="103">né cercon altro gli amorosi passi:</l>
     <l n="104">con lei sempre il mio cor legato stassi.</l>
    </lg>
    <lg n="14">
     <l n="105">Legato sta nel gran tempio di Iano</l>
     <l n="106">con mille e mille nodi il fer Furore;</l>
     <l n="107">cerca disciôrsi l'una e l'altra mano,</l>
     <l n="108">freme di sangue tinto e pien d'orrore.</l>
     <l n="109">Cerber nel basso regno cieco e vano</l>
     <l n="110">latrando all'ombre triste dà terrore;</l>
     <l n="111">stretto da tre catene, par che ira aggia,</l>
     <l n="112">rabbia, schiuma, venen da' denti caggia.</l>
    </lg>
    <lg n="15">
     <l n="113">Non già così la mia bella catena:</l>
     <l n="114">stringe il mio cor gentil pien di dolcezza;</l>
     <l n="115">di tre nodi composta, lieto il mena:</l>
     <l n="116">con le sue mani el primo fe' Bellezza,</l>
     <l n="117">la Pietà l'altro per sì dolce pena,</l>
     <l n="118">e l'altro Amor, né tempo alcun gli spezza;</l>
     <l n="119">la bella mano insieme poi gli strinse</l>
     <l n="120">e di sì dolce laccio il core avinse.</l>
    </lg>
    <lg n="16">
     <l n="121">Mostrommi Amor quel benedetto giorno</l>
     <l n="122">più che mai belle le luci serene,</l>
     <l n="123">le Grazie tutte alla mia donna intorno;</l>
     <l n="124">né usò per rilegarmi altre catene.</l>
     <l n="125">Qual maraviglia è se a me non torno?</l>
     <l n="126">o qual disio si fugge dal suo bene?</l>
     <l n="127">Somma Bellezza, Amor, dolce Clemenzia,</l>
     <l n="128">al cor fan volontaria violenzia.</l>
    </lg>
    <lg n="17">
     <l n="129">Quando tessuta fu questa catena,</l>
     <l n="130">l'aria, la terra e 'l ciel lieto concorse;</l>
     <l n="131">l'aria non fu già mai tanto serena,</l>
     <l n="132">né il sol già mai sì bella luce porse;</l>
     <l n="133">di fronde giovinette e di fior' piena</l>
     <l n="134">la terra lieta, ove un chiar rivo corse;</l>
     <l n="135">Ciprigna in grembo al padre il dì si mise,</l>
     <l n="136">lieta mirò dal ciel quel loco, e rise.</l>
    </lg>
    <lg n="18">
     <l n="137">Dal divin capo ed amoroso seno</l>
     <l n="138">prese con ambo man' rose diverse,</l>
     <l n="139">e le sparse nel ciel queto e sereno:</l>
     <l n="140">di questi fior' la mia donna coperse.</l>
     <l n="141">Giove benigno, di letizia pieno,</l>
     <l n="142">gli umani orecchi quel bel giorno aperse</l>
     <l n="143">a sentir la celeste melodia,</l>
     <l n="144">che in canti, ritmi e suon' dal ciel venìa.</l>
    </lg>
    <lg n="19">
     <l n="145">Movevan belle donne al suono e piedi</l>
     <l n="146">ballando, d'uno amor gentile accese;</l>
     <l n="147">l'amante apresso la sua donna vedi,</l>
     <l n="148">le disiate mani insieme prese,</l>
     <l n="149">sguardi, cenni, sospir', d'amor rimedi,</l>
     <l n="150">breve parole e sol tra loro intense,</l>
     <l n="151">dalla donna cascati e fior' ricôrre,</l>
     <l n="152">baciati pria, in testa e in sen riporre.</l>
    </lg>
    <lg n="20">
     <l n="153">In mezzo a tante cose grate e belle</l>
     <l n="154">la mia donna bellissima e gentile,</l>
     <l n="155">vincendo l'altre, ornava tutte quelle</l>
     <l n="156">in una vesta candida e sottile;</l>
     <l n="157">parlando in nuove e tacite favelle</l>
     <l n="158">con li occhi al cor, quando la bocca sile,</l>
     <l n="159">«Vientene - disse - a me, caro cor mio:</l>
     <l n="160">qui è la pace d'ogni tuo disio».</l>
    </lg>
    <lg n="21">
     <l n="161">Questa suave voce el petto aperse</l>
     <l n="162">e a partirse il cor lieto costrinse;</l>
     <l n="163">la bella mano incontro se li offerse</l>
     <l n="164">a mezza via, e dolcemente el strinse;</l>
     <l n="165">pria rozzo, in gentilezza lo converse,</l>
     <l n="166">poi quel bel nome e 'l volto vi dipinse:</l>
     <l n="167">così ornato e di sì belle cose,</l>
     <l n="168">nel petto alla mia donna lo nascose.</l>
    </lg>
    <lg n="22">
     <l n="169">Quivi si sta, indi non può partire;</l>
     <l n="170">non può partir, perché poter non vuole:</l>
     <l n="171">più dolce obietto el suo alto disire</l>
     <l n="172">né ha né puote aver, però non vuole;</l>
     <l n="173">lui a sé stesso è legge, lui servire</l>
     <l n="174">a questa gentil legge elegge e vuole;</l>
     <l n="175">con le sue man' lui stesso ha fatto e lacci,</l>
     <l n="176">né vuol poter voler che altri li piacci.</l>
    </lg>
    <lg n="23">
     <l n="177">Miri chi vuol, diverse cose miri</l>
     <l n="178">e vari obietti agli occhi ognor rinuovi,</l>
     <l n="179">se avvien che ora uno e poi un altro il tiri,</l>
     <l n="180">non par vera bellezza in alcun truovi,</l>
     <l n="181">ma, come avida pecchia e vaga, giri</l>
     <l n="182">cercando per nutrirsi ognor fior' nuovi;</l>
     <l n="183">né muteria sì spesso il lento volo</l>
     <l n="184">se quel ch'è in molti fior' fussi in un solo.</l>
    </lg>
    <lg n="24">
     <l n="185">Nel primo tempo che Amor gli occhi aperse,</l>
     <l n="186">questa beltade innanzi al disio pose,</l>
     <l n="187">e poi che, come è bella, me la offerse,</l>
     <l n="188">ridendo, lasso, agli occhi la nascose.</l>
     <l n="189">Con quanti pianti bellezze diverse</l>
     <l n="190">poi cercâr, quanto tempo, in quante cose!</l>
     <l n="191">Talor vedevan pur l'afflitte ciglia</l>
     <l n="192">cosa la qual questa beltà simiglia.</l>
    </lg>
    <lg n="25">
     <l n="193">Allor, sì come can bramoso in caccia</l>
     <l n="194">tra le fronde trovar l'occulta fera,</l>
     <l n="195">se vede terra impressa dalla traccia,</l>
     <l n="196">conosce al segno che indi passata era,</l>
     <l n="197">perché la simiglianza par che faccia</l>
     <l n="198">certo argumento alla bellezza vera,</l>
     <l n="199">così, cercando questa cosa e quella,</l>
     <l n="200">Amor mostrommi alfin mia donna bella.</l>
    </lg>
    <lg n="26">
     <l n="201">Disson gli occhi allor lieti al cor mio: «Questa</l>
     <l n="202">è quella che mostrò la prima volta</l>
     <l n="203">Amor, da noi sol desiata e chiesta,</l>
     <l n="204">mostra e renduta poi che ci fu tolta.</l>
     <l n="205">La sua vera dolcezza manifesta</l>
     <l n="206">quanta grazia e virtute abbi raccolta.</l>
     <l n="207">In molte non trovammo mai questa una</l>
     <l n="208">che sola in sé ogni bellezza aduna».</l>
    </lg>
    <lg n="27">
     <l n="209">Anzi sempre si truova in ogni parte</l>
     <l n="210">che ciò che agli occhi è bel da questa viene.</l>
     <l n="211">Varie bellezze in varie cose sparte</l>
     <l n="212">dà al mondo el fonte vivo d'ogni bene,</l>
     <l n="213">e quel che mostron l'altre cose in parte,</l>
     <l n="214">in lui tutto e perfetto si contiene;</l>
     <l n="215">e se la simiglianza agli occhi piace,</l>
     <l n="216">quanto è qui più perfetta ogni lor pace!</l>
    </lg>
    <lg n="28">
     <l n="217">Contrarie voce fanno un suon suave,</l>
     <l n="218">e diversi color' bellezza nuova;</l>
     <l n="219">piace la voce acuta per la grave;</l>
     <l n="220">nel negro el bianco la sua grazia truova.</l>
     <l n="221">Mirabilmente l'alta bellezza have</l>
     <l n="222">fatto che l'un nimico all'altro giova,</l>
     <l n="223">l'alta bellezza, che ogni cor disia</l>
     <l n="224">ed io sol veggo nella donna mia.</l>
    </lg>
    <lg n="29">
     <l n="225">Questa sol bramo, e le mie luci ardenti</l>
     <l n="226">non fanno in altra cosa alcun soggiorno;</l>
     <l n="227">e come gli beati spirti intenti</l>
     <l n="228">stanno alla santa faccia sempre intorno,</l>
     <l n="229">né posson le celesti pure menti</l>
     <l n="230">altro mirar, ché ogni altro è manco adorno,</l>
     <l n="231">così quel primo tempo e quel bel luogo</l>
     <l n="232">al collo misse un simil dolce giogo.</l>
    </lg>
    <lg n="30">
     <l n="233">Sento il mio cor, nell'amoroso petto</l>
     <l n="234">di mia donna gentil, che cantar vuole</l>
     <l n="235">e, nel laudar quel tempo benedetto,</l>
     <l n="236">usar la bella bocca (come suole)</l>
     <l n="237">della mia donna a così grato effetto,</l>
     <l n="238">dolce istrumento al canto, alle parole.</l>
     <l n="239">Non può tenersi il cor lieto e felice:</l>
     <l n="240">così cantando in la sua bocca dice:</l>
    </lg>
    <lg n="31">
     <l n="241">«O benedetto giorno,</l>
     <l n="242">giorno che fusti el primo agli occhi nostri,</l>
     <l n="243">che con la luce vera</l>
     <l n="244">ogni ombra cacci, e che fussi ombra mostri!</l>
     <l n="245">Ombra invisibile era</l>
     <l n="246">che agli occhi nostri sempre era d'intorno;</l>
     <l n="247">e pur questa vedièno,</l>
     <l n="248">e il lume alto e sereno</l>
     <l n="249">non potevan vedere, o occhi tristi!</l>
     <l n="250">O per me fortunato</l>
     <l n="251">tempo, che gli occhi a sì bel sol m'apristi!</l>
     <l n="252">Forse ch'io parrò ingrato,</l>
     <l n="253">tempo dolce, se viene</l>
     <l n="254">da te ogni mio bene,</l>
     <l n="255">se il cor per te felice or sol disia</l>
     <l n="256">che senza tempo alcun questo ben sia».</l>
    </lg>
   </lg>
  </body>
 </text>
</TEI>