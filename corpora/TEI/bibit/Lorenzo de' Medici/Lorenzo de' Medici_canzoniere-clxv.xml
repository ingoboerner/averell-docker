<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CLXV</title>
    <author>Lorenzo de' Medici</author>
   </titleStmt>
   <extent>
    <measure unit="stanza">8</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-clxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CLXV</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CLXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando raggio di sole,</l>
     <l n="2">per picciola fessura</l>
     <l n="3">dell'ape entrando nella casa oscura,</l>
     <l n="4">al dolce tempo le riscalda e desta,</l>
     <l n="5">escono accese di novella cura</l>
     <l n="6">per la vaga foresta,</l>
     <l n="7">predando disiose or quella or questa</l>
     <l n="8">spezie di fior', di che la terra è adorna.</l>
     <l n="9">Qual esce fuor, qual torna</l>
     <l n="10">carca di bella ed odorata preda;</l>
     <l n="11">qual sollecita e strigne,</l>
     <l n="12">se avvien che alcuna oziosa all'opra veda;</l>
     <l n="13">altra il vil fuco spigne,</l>
     <l n="14">che 'nvan l'altrui fatica goder vuole.</l>
     <l n="15">Così, di varii fior', di fronde e d'erba,</l>
     <l n="16">saggia e parca fa il mèl, qual dipoi serba,</l>
     <l n="17">quando il mondo non ha rose o viole.</l>
    </lg>
    <lg n="2">
     <l n="18">Venne per gli occhi pria</l>
     <l n="19">nel petto tenebroso</l>
     <l n="20">degli occhi vaghi el bel raggio amoroso,</l>
     <l n="21">e destò ciascun spirto che dormiva,</l>
     <l n="22">sparti pel petto, sanza cure ozioso;</l>
     <l n="23">ma, tosto che sen giva</l>
     <l n="24">in mezzo al cor la bella luce viva,</l>
     <l n="25">li spirti, accesi del bel lume adorno</l>
     <l n="26">corsono al core intorno.</l>
     <l n="27">Questa vaghezza alquanto ivi gli tenne;</l>
     <l n="28">poi, da nuovo diletto</l>
     <l n="29">spinti a vedere onde tal luce venne,</l>
     <l n="30">drento all'afflitto petto</l>
     <l n="31">lasciando il cor, che in fiamme è tuttavia,</l>
     <l n="32">salîr negli occhi miei, onde era entrata</l>
     <l n="33">questa gentil novella fiamma e grata,</l>
     <l n="34">vagheggiando di lì la donna mia.</l>
    </lg>
    <lg n="3">
     <l n="35">Indi, mirando Amore,</l>
     <l n="36">che in quella bella faccia</l>
     <l n="37">armato, altero, e duri cor' minaccia</l>
     <l n="38">da quella luce, e prende la difesa</l>
     <l n="39">che a' cuor' gentili e non ad altri piaccia,</l>
     <l n="40">lasciôr tristi la impresa</l>
     <l n="41">di gire al fonte ove è la fiamma accesa;</l>
     <l n="42">e stavansi negli occhi paurosi,</l>
     <l n="43">quando spirti pietosi</l>
     <l n="44">vidon venir dagli occhi ove Amor era,</l>
     <l n="45">dicendo a' miei: “Venite</l>
     <l n="46">al dolce fonte della luce vera:</l>
     <l n="47">con noi sicuri gite!</l>
     <l n="48">Se bene incende, quel gentil signore,</l>
     <l n="49">non arde, o a ria morte non conduce,</l>
     <l n="50">ma splende il core acceso di tal luce;</l>
     <l n="51">e, se non vive, assai più lieto muore”.</l>
    </lg>
    <lg n="4">
     <l n="52">Questo parlar suave</l>
     <l n="53">dètte a' miei spirti lassi</l>
     <l n="54">qualche ardire, e movendo e lenti passi,</l>
     <l n="55">da quei più belli accompagnati, al loco</l>
     <l n="56">givan dubbiosi, ove Amor lieto stassi;</l>
     <l n="57">là dove, a poco a poco,</l>
     <l n="58">sicuri in così bello e dolce foco,</l>
     <l n="59">già d'Amor spirti, non paurosi o tristi,</l>
     <l n="60">stavan confusi e misti</l>
     <l n="61">con quei che mossi avea la pia virtùe:</l>
     <l n="62">Saria occhio cervero</l>
     <l n="63">chi l'un dall'altro discernessi piùe.</l>
     <l n="64">Alcuno in quell'altero</l>
     <l n="65">sguardo si pasce, bello, dolce e grave;</l>
     <l n="66">altri dal volto nutrimento invola,</l>
     <l n="67">altri dal petto e dalla bianca gola;</l>
     <l n="68">altri in preda la man e ' crin d'oro have.</l>
    </lg>
    <lg n="5">
     <l n="69">Certo converria bene</l>
     <l n="70">che chi narrar volessi</l>
     <l n="71">tante bellezze, e fior' diversi e spessi</l>
     <l n="72">che al nuovo tempo per le piagge Flora</l>
     <l n="73">mostra, contare ad uno ad un potessi;</l>
     <l n="74">né son del petto fòra</l>
     <l n="75">tanti spirti d'Amor creati ancora,</l>
     <l n="76">che non sien le beltà per ognun mille:</l>
     <l n="77">onde eterne faville</l>
     <l n="78">manda al cor la bellezza sempre nuova.</l>
     <l n="79">Li spirti or questa or quella</l>
     <l n="80">porton per li occhi al cor ciascuno a pruova:</l>
     <l n="81">o dolce preda e bella,</l>
     <l n="82">che ogni spirto amoroso agli omer' tiene!</l>
     <l n="83">Così, acceso ognor di più disio,</l>
     <l n="84">da quei belli occhi al loco ov'è il cor mio,</l>
     <l n="85">sanza fermarsi mai, chi va, chi viene.</l>
    </lg>
    <lg n="6">
     <l n="86">Più bellezze ognor vede,</l>
     <l n="87">se ben ne porta assai</l>
     <l n="88">ciascun spirto, onde tiensi sempremai</l>
     <l n="89">povero el cor, da maggior disio preso;</l>
     <l n="90">e se alcun spirto è pigro, allor, “Che fai?”,</l>
     <l n="91">dice di sdegno acceso,</l>
     <l n="92">“tu sai pur quanto suave è questo peso”,</l>
     <l n="93">e lo minaccia, vinto da' disiri</l>
     <l n="94">ne' primi suoi sospiri,</l>
     <l n="95">mandarlo fuora e darlo in preda al vento.</l>
     <l n="96">E se alcun peregrino</l>
     <l n="97">pensier venisse, il caccia in un momento,</l>
     <l n="98">perché in quel bel cammino,</l>
     <l n="99">ch'è tra' belli occhi e 'l cor, chi non ha fede</l>
     <l n="100">d'Amor d'esser de' suoi, sì come vile</l>
     <l n="101">star non può tra la turba alta e gentile.</l>
     <l n="102">Così si pasce il cor, ch'altro non chiede.</l>
    </lg>
    <lg n="7">
     <l n="103">Onde trarrai la vita,</l>
     <l n="104">o cuor dolente e saggio,</l>
     <l n="105">Da poi che l'amoroso e bel viaggio</l>
     <l n="106">è interdetto alli spirti, e è fuggito</l>
     <l n="107">el verde tempo già d'aprile e maggio,</l>
     <l n="108">e scalda un altro sito</l>
     <l n="109">quel gentil Sole, onde è il tuo foco uscito?</l>
     <l n="110">Quelli amorosi spirti, che ora stanno</l>
     <l n="111">rinchiusi, converso hanno</l>
     <l n="112">la dolce preda nella afflitta mente</l>
     <l n="113">in pensier', che tra loro</l>
     <l n="114">mostrano al cor e vari fior' sovente,</l>
     <l n="115">de' qual' feron tesoro</l>
     <l n="116">e parchi spirti alla stagion fiorita.</l>
     <l n="117">Di questi pensier' dolci el mio cor pasce</l>
     <l n="118">el disio, che ad ogn'or nuovo rinasce,</l>
     <l n="119">poi che la bella luce s'è fuggita.</l>
    </lg>
    <lg n="8">
     <l n="120">Novella canzonetta,</l>
     <l n="121">questi dolenti versi,</l>
     <l n="122">ch'e pensier' fanno in sospir' già conversi</l>
     <l n="123">e di sospiri in parole pietose,</l>
     <l n="124">porta al bel prato di color' diversi;</l>
     <l n="125">in mezzo a' qual' si pose</l>
     <l n="126">Amor lieto, e tra l'erba si nascose.</l>
     <l n="127">E se non sai el cammin di gire a lei,</l>
     <l n="128">l'orme de' pensier' miei</l>
     <l n="129">vedrai, di che è la via segnata e impressa.</l>
     <l n="130">Prendi d'Amor la strada:</l>
     <l n="131">troverrai forse e suoi pensieri in essa,</l>
     <l n="132">ché ancora a loro aggrada</l>
     <l n="133">el bel cammin. Giunta ov'ella è soletta,</l>
     <l n="134">digli che al cor non resta onde più speri</l>
     <l n="135">dolcezza, per nutrirsi co' pensieri:</l>
     <l n="136">onde o morte o la bella luce aspetta.</l>
    </lg>
   </lg>
  </body>
 </text>
</TEI>