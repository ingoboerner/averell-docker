<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - 6</title>
    <author>Lorenzo de' Medici</author>
   </titleStmt>
   <extent>
    <measure unit="stanza">54</measure>
    <measure unit="line">162</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - 6</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La luna in mezzo alle minori stelle</l>
     <l n="2">chiara fulgea nel ciel quieto e sereno,</l>
     <l n="3">quasi ascondendo lo splendor di quelle;</l>
    </lg>
    <lg n="2">
     <l n="4">e 'l sonno avea ogni animal terreno</l>
     <l n="5">dalle fatiche lor diurne sciolti,</l>
     <l n="6">e il mondo è d'ombre e di silenzio pieno.</l>
    </lg>
    <lg n="3">
     <l n="7">Sol Corinto pastor ne' boschi folti</l>
     <l n="8">cantava per amor di Galatea</l>
     <l n="9">tra' faggi, e non v'è altri che l'ascolti;</l>
    </lg>
    <lg n="4">
     <l n="10">né alle luci lacrimose avea</l>
     <l n="11">data quiete alcuna, anzi soletto</l>
     <l n="12">con questi versi il suo amor piangea:</l>
    </lg>
    <lg n="5">
     <l n="13">«O Galatea, perché tanto in dispetto</l>
     <l n="14">hai Corinto pastor, che t'ama tanto?</l>
     <l n="15">perché vuoi tu che muoia il poveretto?</l>
    </lg>
    <lg n="6">
     <l n="16">Quel sieno i mia sospiri e il tristo pianto</l>
     <l n="17">odonlo i boschi e tu, Notte, lo senti,</l>
     <l n="18">poi ch'io son sotto il tuo stellato ammanto.</l>
    </lg>
    <lg n="7">
     <l n="19">Sanza sospetto i ben pasciuti armenti</l>
     <l n="20">lieti si stanno nella lor quiete,</l>
     <l n="21">e ruminando forse erbe pallenti.</l>
    </lg>
    <lg n="8">
     <l n="22">Le pecorelle ancor drento alla rete,</l>
     <l n="23">guardate dal can vigile, si stanno</l>
     <l n="24">all'aura fresca dormienti e liete.</l>
    </lg>
    <lg n="9">
     <l n="25">Io piango non udito il duro affanno;</l>
     <l n="26">i' pianto i prieghi e le parole all'ugge:</l>
     <l n="27">che, se udite non son, che frutto fanno?</l>
    </lg>
    <lg n="10">
     <l n="28">Deh, come innanzi agli occhi nostri fugge,</l>
     <l n="29">non fugge ancor davanti dal pensiero!</l>
     <l n="30">ché poi più che presente il cor mi strugge.</l>
    </lg>
    <lg n="11">
     <l n="31">Deh, non aver il cor tanto severo!</l>
     <l n="32">Tre lustri già della tua casta vita</l>
     <l n="33">servito hai di Diana il duro impero:</l>
    </lg>
    <lg n="12">
     <l n="34">non basta questo? Or dammi qualche aita,</l>
     <l n="35">ninfa, che se' sanza pietate alcuna.</l>
     <l n="36">Ma, lasso a me, non è la voce udita!</l>
    </lg>
    <lg n="13">
     <l n="37">Se almen di mille udita ne fussi una!</l>
     <l n="38">Io so ch'e versi posson, se li sente,</l>
     <l n="39">di cielo in terra far venir la luna.</l>
    </lg>
    <lg n="14">
     <l n="40">I versi feron già l'itaca gente</l>
     <l n="41">in fere trasformar: ne' verdi prati</l>
     <l n="42">rompono i versi il frigido serpente.</l>
    </lg>
    <lg n="15">
     <l n="43">Adunque i rozzi versi e poco ornati</l>
     <l n="44">daremo al vento; et or ho visto come</l>
     <l n="45">saranno a lei li mia pianti portati.</l>
    </lg>
    <lg n="16">
     <l n="46">L'aura move degli arbor' l'alte chiome,</l>
     <l n="47">che rendon, mosse, un mormorio suave,</l>
     <l n="48">ch'empie l'aere et i boschi del suo nome:</l>
    </lg>
    <lg n="17">
     <l n="49">se porta questo a me, non li fia grave</l>
     <l n="50">portar mio pianto a questa dura femmina</l>
     <l n="51">per gli alti monti e per le valli cave,</l>
    </lg>
    <lg n="18">
     <l n="52">ov'abita Eco, ch'e mia pianti gemina;</l>
     <l n="53">o questo o il vento a lei lo portin seco:</l>
     <l n="54">io so che 'l pianto in pietra non si semina.</l>
    </lg>
    <lg n="19">
     <l n="55">Forse ode ella vicina in qualche speco;</l>
     <l n="56">non so se sei qui presso: so ben ch'io,</l>
     <l n="57">fuggi dove tu vuoi, sempre son teco.</l>
    </lg>
    <lg n="20">
     <l n="58">Se 'l tuo crudo voler fussi più pio,</l>
     <l n="59">s'io ti vedessi qui, s'io ti toccassi</l>
     <l n="60">le bianche mani e 'l tuo bel viso, o Dio!;</l>
    </lg>
    <lg n="21">
     <l n="61">se meco sopra l'erba ti posassi,</l>
     <l n="62">della scorza faria d'un lento salcio</l>
     <l n="63">una zampogna, e vorrei tu cantassi.</l>
    </lg>
    <lg n="22">
     <l n="64">L'errante chiome poi strette in un tralcio,</l>
     <l n="65">vedrei per l'erba il candido piè movere</l>
     <l n="66">ballando e dare al vento qualche calcio;</l>
    </lg>
    <lg n="23">
     <l n="67">poi stracca giaceresti sotto un rovere,</l>
     <l n="68">io pel prato côrrei diversi fiori</l>
     <l n="69">e sopra il viso tuo li farei piovere;</l>
    </lg>
    <lg n="24">
     <l n="70">di color' mille e mille vari odori</l>
     <l n="71">tu ridendo faresti, dove fôro</l>
     <l n="72">i primi còlti, uscir degli altri fuori.</l>
    </lg>
    <lg n="25">
     <l n="73">Quante ghirlande sopra i bei crin' d'oro</l>
     <l n="74">farei, miste di fronde e di fioretti!</l>
     <l n="75">Tu vinceresti ogni bellezza loro.</l>
    </lg>
    <lg n="26">
     <l n="76">Il mormorio di chiari ruscelletti</l>
     <l n="77">risponderebbe alla nostra dolcezza</l>
     <l n="78">e 'l canto di amorosi augelletti.</l>
    </lg>
    <lg n="27">
     <l n="79">Fugga, ninfa, da te tanta durezza:</l>
     <l n="80">questo acerbo pensier del tuo cor caccia,</l>
     <l n="81">deh, non far micidial la tua bellezza!</l>
    </lg>
    <lg n="28">
     <l n="82">Se delle fiere vuoi seguir la traccia,</l>
     <l n="83">non c'è pastor o più robusto o dotto</l>
     <l n="84">a seguir fere fuggitive in caccia.</l>
    </lg>
    <lg n="29">
     <l n="85">Tu nascosta starai sanza far motto</l>
     <l n="86">con l'arco in mano; io con lo spiedo acuto</l>
     <l n="87">il fer cignale aspetterò di sotto.</l>
    </lg>
    <lg n="30">
     <l n="88">Lasso, quanto dolor io aggio avuto,</l>
     <l n="89">quanto fuggi dagli occhi col piè scalzo!,</l>
     <l n="90">e con quanti sospiri ho già temuto</l>
    </lg>
    <lg n="31">
     <l n="91">che spine o fere venenose o il balzo</l>
     <l n="92">non offenda i tua piè!, quanto n'ho sdegno!</l>
     <l n="93">Per te fuggo i piè invano e per te gli alzo;</l>
    </lg>
    <lg n="32">
     <l n="94">come chi drizza stral veloce al segno,</l>
     <l n="95">poi che tratto ha, torcendo il capo, crede</l>
     <l n="96">drizzarlo: egli è già fuor del curvo legno.</l>
    </lg>
    <lg n="33">
     <l n="97">Ma tu se' sì leggiera, ch'io ho fede</l>
     <l n="98">che la tua levità porria per l'acque</l>
     <l n="99">liquide correr sanza intigner piede.</l>
    </lg>
    <lg n="34">
     <l n="100">Ma che paura dentro al cor mi nacque,</l>
     <l n="101">che non facessi come già Narciso,</l>
     <l n="102">a cui la sua bellezza troppo piacque,</l>
    </lg>
    <lg n="35">
     <l n="103">quando al bel fonte ti lavasti il viso,</l>
     <l n="104">poi, queta la tempesta da te mossa,</l>
     <l n="105">miravi nel tranquillo specchio fiso!</l>
    </lg>
    <lg n="36">
     <l n="106">Ah, mente degli amanti stolta e grossa!,</l>
     <l n="107">partita tu, là corsi, non credendo</l>
     <l n="108">la bella effigie fussi indi remossa;</l>
    </lg>
    <lg n="37">
     <l n="109">guardai nell'acqua e, te non vi vedendo,</l>
     <l n="110">viddi me stesso, a parvemi esser tale</l>
     <l n="111">da te non esser ripreso, te chiedendo.</l>
    </lg>
    <lg n="38">
     <l n="112">S'io non son bianco, è il sol, né mi sta male,</l>
     <l n="113">sendo io pastor così forte e robusto;</l>
     <l n="114">ma dimmi: un uom che non sia brun che vale?</l>
    </lg>
    <lg n="39">
     <l n="115">Se pien di peli ho io le spalle e il busto,</l>
     <l n="116">questo non ti dovrebbe dispiacere,</l>
     <l n="117">se hai, quanto bellezza, ingegno e gusto.</l>
    </lg>
    <lg n="40">
     <l n="118">Tu non sai forse quanto è il mio potere:</l>
     <l n="119">s'io piglio per le corna un toro bravo,</l>
     <l n="120">a suo dispetto in terra il fo cadere.</l>
    </lg>
    <lg n="41">
     <l n="121">L'altrieri in uno speco oscuro e cavo</l>
     <l n="122">fui per cavare una coppia d'orsatti,</l>
     <l n="123">ove appiccando con le man' m'andavo;</l>
    </lg>
    <lg n="42">
     <l n="124">giunsi alla tana e, poi ch'io gli ebbi tratti,</l>
     <l n="125">sentì'mi l'orsa rabida e superba,</l>
     <l n="126">e cominciommi a far di cattivi atti.</l>
    </lg>
    <lg n="43">
     <l n="127">Io colsi un duro ramo e sopra l'erba</l>
     <l n="128">la lasciai morta, e reca'ne la preda,</l>
     <l n="129">la qual, se tu vorrai, per te si serba.</l>
    </lg>
    <lg n="44">
     <l n="130">Alle braccia convien che ognun mi ceda:</l>
     <l n="131">vinsi l'altrier, per la festa di Pana,</l>
     <l n="132">una vacca, che avea drieto la reda.</l>
    </lg>
    <lg n="45">
     <l n="133">Con l'arco in man certar voglio con Diana:</l>
     <l n="134">per premio ebbi un monton di quattro corna,</l>
     <l n="135">col vello bianco insino a terra piana:</l>
    </lg>
    <lg n="46">
     <l n="136">tuo fia, benché Neifil se ne scorna,</l>
     <l n="137">a cui son per tuo amor pur troppo ingrato:</l>
     <l n="138">lei per piacermi indarno ognor s'adorna.</l>
    </lg>
    <lg n="47">
     <l n="139">S'io son ricco, tu 'l sai; ché in ogni lato</l>
     <l n="140">sonar senti le valle del muggito</l>
     <l n="141">de' buoi e delle pecorelle il belato.</l>
    </lg>
    <lg n="48">
     <l n="142">Latte ho fresco ad ognor, e nel fiorito</l>
     <l n="143">prato fragole còlte, belle e rosse,</l>
     <l n="144">pallide ov'è il tuo viso colorito;</l>
    </lg>
    <lg n="49">
     <l n="145">frutte ad ogni stagion mature e grosse;</l>
     <l n="146">nutrisco d'ape molte e molte milia,</l>
     <l n="147">né crederesti al mondo più ne fosse,</l>
    </lg>
    <lg n="50">
     <l n="148">che fanno un mèl sì dolce, ch'assimilia</l>
     <l n="149">l'ambrosia ch'alcun dice pascer Giove,</l>
     <l n="150">non sol vince le canne di Sicilia.</l>
    </lg>
    <lg n="51">
     <l n="151">O ninfa, se 'l mio canto non ti move,</l>
     <l n="152">muovati almen quello d'augei diversi</l>
     <l n="153">che canton con pietose voci e nove.</l>
    </lg>
    <lg n="52">
     <l n="154">Non odi tu d'amor meco dolersi</l>
     <l n="155">misera Filomena, che si lagna</l>
     <l n="156">d'altrui, com'io di te, ne' dolci versi?</l>
    </lg>
    <lg n="53">
     <l n="157">Questa sol sanza sonno m'accompagna.</l>
     <l n="158">Ma io ti credo movere a pietate;</l>
     <l n="159">tu ridi, se 'l mio pianto il terren bagna.</l>
    </lg>
    <lg n="54">
     <l n="160">Dov'è somma bellezza e crudeltate</l>
     <l n="161">è viva morte; pur ti venga in mente:</l>
     <l n="162">non dee sempre durar la tua beltate.</l>
    </lg>
   </lg>
  </body>
 </text>
</TEI>