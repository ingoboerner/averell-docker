<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - II</title>
    <author>Lorenzo de' Medici</author>
   </titleStmt>
   <extent>
    <measure unit="stanza">24</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - II</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Magno Iddio, per la cui costante legge</l>
     <l n="2">e sotto il cui perpetuo governo</l>
     <l n="3">questo universo si conserva e regge;</l>
    </lg>
    <lg n="2">
     <l n="4">del tutto Creator, che dallo eterno</l>
     <l n="5">punto comandi corra il tempo labile,</l>
     <l n="6">come rota faria su fisso perno;</l>
    </lg>
    <lg n="3">
     <l n="7">quieto sempre, e già mai non mutabile,</l>
     <l n="8">fai e muti ogni cosa, e tutto muove</l>
     <l n="9">da te, fermo motore infaticabile.</l>
    </lg>
    <lg n="4">
     <l n="10">Né fuor di te alcuna causa truove,</l>
     <l n="11">che ti muova a formar questa matera,</l>
     <l n="12">avida sempre d'aver forme nuove.</l>
    </lg>
    <lg n="5">
     <l n="13">Non indigenzia, sol di bontà vera</l>
     <l n="14">la forma forma questa fluente opra,</l>
     <l n="15">bontà, che sanza invidia o malizia era.</l>
    </lg>
    <lg n="6">
     <l n="16">Questa bontà sol per amor s'adopra</l>
     <l n="17">in far le cose a guisa di modello,</l>
     <l n="18">simile allo edifizio ch'è di sopra.</l>
    </lg>
    <lg n="7">
     <l n="19">Bellissimo Architetto, il mondo bello</l>
     <l n="20">fingendo prima nell'eterna mente,</l>
     <l n="21">fatto hai questo all'immagine di quello.</l>
    </lg>
    <lg n="8">
     <l n="22">Ciascuna parte perfetta esistente</l>
     <l n="23">nel grado suo, alto Signor, comandi</l>
     <l n="24">che assolva il tutto ancor perfettamente.</l>
    </lg>
    <lg n="9">
     <l n="25">Tu gli elementi a' propri luoghi mandi,</l>
     <l n="26">legandoli con tal proporzione,</l>
     <l n="27">che l'un dall'altro non disiungi o spandi.</l>
    </lg>
    <lg n="10">
     <l n="28">Tra 'l fuoco e 'l ghiaccio fai cognazione,</l>
     <l n="29">così temperi insieme il molle e il duro:</l>
     <l n="30">da te fatti contrari hanno unione.</l>
    </lg>
    <lg n="11">
     <l n="31">Così non fugge più leggiero e puro</l>
     <l n="32">il foco in alto, né più il peso affonda</l>
     <l n="33">in terra in basso, sotto il centro oscuro.</l>
    </lg>
    <lg n="12">
     <l n="34">Per la tua provvidenzia fai s'infonda</l>
     <l n="35">l'anima in mezzo del gran corpo, donde</l>
     <l n="36">in tutti i membri par poi si diffonda.</l>
    </lg>
    <lg n="13">
     <l n="37">Ciò che si muove, non si muove altronde</l>
     <l n="38">in sì bello animale; e tre nature</l>
     <l n="39">quest'anima gentile in sé nasconde.</l>
    </lg>
    <lg n="14">
     <l n="40">Le due più degne, più gentili e pure,</l>
     <l n="41">da sé movendo, due gran cerchi fanno,</l>
     <l n="42">in se medesme ritornando pure,</l>
    </lg>
    <lg n="15">
     <l n="43">e intorno alla profonda mente vanno;</l>
     <l n="44">l'altra va dritta, mossa dall'amore</l>
     <l n="45">di far gli effetti, che da lei vita hanno.</l>
    </lg>
    <lg n="16">
     <l n="46">E come muove sé questo motore,</l>
     <l n="47">movendo il cielo, il suo moto simiglia</l>
     <l n="48">come membra in mezzo al petto il core.</l>
    </lg>
    <lg n="17">
     <l n="49">Da te, primo Fattor, la vita piglia</l>
     <l n="50">ogni animale ancor di minor vita,</l>
     <l n="51">benché più vile: questa è pur tua famiglia.</l>
    </lg>
    <lg n="18">
     <l n="52">A questi dà la tua bontà infinita</l>
     <l n="53">curri leggier' di puro foco adorni,</l>
     <l n="54">quando la terra e 'l ciel li chiama e invita.</l>
    </lg>
    <lg n="19">
     <l n="55">E dipoi, adempiuti i mortal' giorni,</l>
     <l n="56">la tua benigna legge allor concede</l>
     <l n="57">che 'l curro ciascun monti, e a te torni.</l>
    </lg>
    <lg n="20">
     <l n="58">Concedi, o Padre, l'alta e sacra sede</l>
     <l n="59">monti la mente, e vegga il vivo fonte,</l>
     <l n="60">fonte ver, bene onde ogni ben procede.</l>
    </lg>
    <lg n="21">
     <l n="61">Mostra la luce vera alla mia fronte</l>
     <l n="62">e, poi ch'è conosciuto il tuo bel Sole,</l>
     <l n="63">dell'alma ferma in lui le luci pronte.</l>
    </lg>
    <lg n="22">
     <l n="64">Fuga le nebbie e la terrestre mole</l>
     <l n="65">leva da me e splendi in la tua luce:</l>
     <l n="66">tu se' quel sommo Ben che ciascun vuole.</l>
    </lg>
    <lg n="23">
     <l n="67">A te, dolce riposo, si conduce,</l>
     <l n="68">e te, come suo fin, vede ogni pio;</l>
     <l n="69">tu se' principio, portatore e duce,</l>
    </lg>
    <lg n="24">
     <l n="70">la via e 'l termin tu sol, magno Iddio.</l>
    </lg>
   </lg>
  </body>
 </text>
</TEI>