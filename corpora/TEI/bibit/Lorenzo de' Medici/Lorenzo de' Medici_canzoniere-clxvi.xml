<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CLXVI</title>
    <author>Lorenzo de' Medici</author>
   </titleStmt>
   <extent>
    <measure unit="stanza">8</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-clxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CLXVI</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CLXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parton leggieri e pronti</l>
     <l n="2">del petto e miei pensieri,</l>
     <l n="3">che l'alma trista alli amorosi monti</l>
     <l n="4">manda suoi messaggeri</l>
     <l n="5">a quel petto gentile, ov'è il mio core.</l>
    </lg>
    <lg n="2">
     <l n="6">Nel cammino amoroso</l>
     <l n="7">ciascuno di loro ad ogni passo truova</l>
     <l n="8">qualche pensier pietoso,</l>
     <l n="9">che par dal petto di mia donna muova</l>
     <l n="10">in conforto dell'alma ad ora ad ora.</l>
     <l n="11">Fermonsi insieme, e, domandati allora,</l>
     <l n="12">dicon tutti una cosa sempre nuova</l>
     <l n="13">della Pietà che fuora</l>
     <l n="14">gli manda del bel petto,</l>
     <l n="15">dentro dal quale il bel signor dimora;</l>
     <l n="16">e si staria soletto</l>
     <l n="17">in esso el cor, ma vi è Pietà e Amore.</l>
    </lg>
    <lg n="3">
     <l n="18">Delle caverne antiche</l>
     <l n="19">trae la fiamma del sol fervente e chiara</l>
     <l n="20">le picciole formiche;</l>
     <l n="21">sagace alcuna e sollecita, impara</l>
     <l n="22">e dice all'altre ove ha il parco villano</l>
     <l n="23">ascoso, astuto, un monticel di grano:</l>
     <l n="24">ond'esce fuor la negra turba avara.</l>
     <l n="25">Tutte di mano in mano</l>
     <l n="26">vanno e vengon dal monte,</l>
     <l n="27">porton la cara preda e in bocca e in mano;</l>
     <l n="28">vanno leggiere e pronte,</l>
     <l n="29">e grave e carche ritornon di fòre.</l>
    </lg>
    <lg n="4">
     <l n="30">Fermon la picciola orma,</l>
     <l n="31">scontrandosi in cammino; e, mentre posa</l>
     <l n="32">l'una, quell'altra informa</l>
     <l n="33">dell'altra preda, onde più disiosa</l>
     <l n="34">alla dolce fatica ognor la invita.</l>
     <l n="35">Calcata e spessa è la via lunga e trita;</l>
     <l n="36">e se riporton ben tutte una cosa,</l>
     <l n="37">più cara e più gradita</l>
     <l n="38">sempre è, quanto esser deve</l>
     <l n="39">cosa sanza la qual manca la vita:</l>
     <l n="40">lo iniusto fascio è lieve,</l>
     <l n="41">se 'l picciolo animal sanz'esso muore.</l>
    </lg>
    <lg n="5">
     <l n="42">Così li pensier' miei</l>
     <l n="43">van più leggieri alla mia donna bella;</l>
     <l n="44">scontrando quei di lei,</l>
     <l n="45">fermonsi, e l'un con l'altro allor favella.</l>
     <l n="46">Dolce preda, se ben grave, con loro</l>
     <l n="47">portan dal caro ed immortal tesoro</l>
     <l n="48">(una sempre è, e è sempre più bella!),</l>
     <l n="49">ché dal petto decoro</l>
     <l n="50">ove Amor, Pietà regna,</l>
     <l n="51">da' dolenti sospir' cacciati fôro.</l>
     <l n="52">Quinci s'allegra e sdegna</l>
     <l n="53">l'alma ad un tempo, e ha dolce dolore:</l>
    </lg>
    <lg n="6">
     <l n="54">ha dolcezza, se sente</l>
     <l n="55">Amor, Pietà regnar nel bianco seno;</l>
     <l n="56">duolsi l'afflitta mente,</l>
     <l n="57">che da' duri sospir' cacciati sièno</l>
     <l n="58">e pensier' belli, e che dolente e trista</l>
     <l n="59">sia per me la mia donna. E così mista</l>
     <l n="60">doglia e disio fanno un dolce veneno,</l>
     <l n="61">onde o rea vita acquista</l>
     <l n="62">o dolce morte l'alma,</l>
     <l n="63">che del mal gode e del suo ben s'attrista.</l>
     <l n="64">Questa è la cara salma,</l>
     <l n="65">di cui carchi e pensier' mi dan vigore.</l>
    </lg>
    <lg n="7">
     <l n="66">Quando a quel monte bello</l>
     <l n="67">giungon, dov'è la gran bellezza adorna,</l>
     <l n="68">prendon diletto in quello,</l>
     <l n="69">tanto che alla trista alma alcun non torna:</l>
     <l n="70">per lo essemplo del cor crudele e saggio;</l>
     <l n="71">qual truovon lieto al fin del bel viaggio,</l>
     <l n="72">dell'alma oblito, e con Amor soggiorna.</l>
     <l n="73">E se non che pure aggio</l>
     <l n="74">soccorso in tanto affanno</l>
     <l n="75">da quei che manda quel pietoso raggio,</l>
     <l n="76">poiché tradito m'hanno</l>
     <l n="77">e miei, perderia l'alma ogni valore.</l>
    </lg>
    <lg n="8">
     <l n="78">Li miei pensieri scuso,</l>
     <l n="79">se nell'abisso della gran bellezza</l>
     <l n="80">ciascun resta confuso:</l>
     <l n="81">però che chi si muove el fin sol prezza:</l>
     <l n="82">muovonsi a questo, e nol trovando poi,</l>
     <l n="83">smarriti, più non san tornare a noi,</l>
     <l n="84">nello infinito fin di tal dolcezza.</l>
     <l n="85">Rendo ben grazie a voi,</l>
     <l n="86">pensier' pietosi e belli,</l>
     <l n="87">che soccorrete al cor nelli error' suoi;</l>
     <l n="88">e se non fusser quelli,</l>
     <l n="89">nella troppo alta impresa morria il core.</l>
    </lg>
   </lg>
  </body>
 </text>
</TEI>