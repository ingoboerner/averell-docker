<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - L</title>
    <author>Lorenzo de' Medici</author>
   </titleStmt>
   <extent>
    <measure unit="stanza">9</measure>
    <measure unit="line">125</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-l</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - L</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - L</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per molte vie e mille vari modi</l>
     <l n="2">provato ha Amor se mia constanzia è vera,</l>
     <l n="3">come li parve e come spesso ho detto;</l>
     <l n="4">e benché m'abbi agiunti mille nodi,</l>
     <l n="5">ancor ben chiar della mia fe' non era,</l>
     <l n="6">volendomi legar molto più stretto.</l>
     <l n="7">E fece ne' primi anni un suo concetto,</l>
     <l n="8">che se il celeste viso ornato e puro</l>
     <l n="9">mi si mostrassi duro,</l>
     <l n="10">impaurito lascerei la 'mpresa:</l>
     <l n="11">onde già mai accesa</l>
     <l n="12">face non fu della mia donna al core,</l>
     <l n="13">ma del mio mal lieta era ne' sembianti.</l>
     <l n="14">Non è maggior dolore</l>
     <l n="15">che veder ch'altri rida de' sua pianti.</l>
    </lg>
    <lg n="2">
     <l n="16">In questo modo un tempo Amor mi tenne,</l>
     <l n="17">sanza che mai provassi altra dolcezza</l>
     <l n="18">che contemplar cosa celeste in terra:</l>
     <l n="19">questo mi prese, e questo mi mantenne;</l>
     <l n="20">stavo contento sotto tal bellezza</l>
     <l n="21">e lieto in pace in mezzo a tanta guerra.</l>
     <l n="22">Amor, che vide che 'l mio cor non erra,</l>
     <l n="23">ma fermo, fece in sé nuovo pensiero,</l>
     <l n="24">e l'indomito, altèro</l>
     <l n="25">cor della donna mia accese alquanto:</l>
     <l n="26">non già molto, ma tanto</l>
     <l n="27">quanto aggiugnessi a me speranza</l>
     <l n="28">per mantenermi vivo in tanti affanni;</l>
     <l n="29">e poi con più baldanza</l>
     <l n="30">raddoppia in me suo tradimenti e inganni.</l>
    </lg>
    <lg n="3">
     <l n="31">Quanti fussino allora i miei martìri</l>
     <l n="32">e quanto dura e aspra la mia sorte,</l>
     <l n="33">difficilmente e si dice e si crede.</l>
     <l n="34">era i conforti miei pianti e sospiri,</l>
     <l n="35">e la speranza già ridotta a morte,</l>
     <l n="36">dove credevo sol trovar merzede;</l>
     <l n="37">Ma la constanzia mia e intera fede</l>
     <l n="38">non manca già per pene e non si perde,</l>
     <l n="39">ma rinasce più verde</l>
     <l n="40">quanto maggiore era ogni mio tormento.</l>
     <l n="41">In mezzo a tanto stento,</l>
     <l n="42">sempre la sua bellezza mi soccorse,</l>
     <l n="43">e faceami ogni doglia stimar poco.</l>
     <l n="44">Amor di ciò s'accorse,</l>
     <l n="45">e fe' nuovo pensiero e nuovo gioco.</l>
    </lg>
    <lg n="4">
     <l n="46">E' pregò dolcemente la Fortuna</l>
     <l n="47">ch'ella cercassi d'ogni cosa nuova</l>
     <l n="48">quale alla donna mia fussi molesta.</l>
     <l n="49">Ella, che volentier sempre importuna,</l>
     <l n="50">diliberò di far l'ultima pruova,</l>
     <l n="51">e di varii dolor' suo core infesta.</l>
     <l n="52">E di ciò molto addolorata e mesta</l>
     <l n="53">era madonna, e più sarebbe stata;</l>
     <l n="54">ma ne fu liberata,</l>
     <l n="55">come Amor volle e la Fortuna insieme,</l>
     <l n="56">che le salute estreme</l>
     <l n="57">posono in man del suo fedele amante.</l>
     <l n="58">Allor ne vide esperienzia certa,</l>
     <l n="59">quanto egli era costante</l>
     <l n="60">e quanto la sua fede da lei merta.</l>
    </lg>
    <lg n="5">
     <l n="61">Quand'ebbe fatto questo, il suo stral d'oro</l>
     <l n="62">rimisse e 'l plumbeo trasse, che Amor caccia,</l>
     <l n="63">e punse il cor della mia luce viva;</l>
     <l n="64">né mai poi da quel tempo al verde alloro</l>
     <l n="65">mostrò più il Sol benigna la sua faccia,</l>
     <l n="66">ma fu d'ogni speranza l'alma priva.</l>
     <l n="67">Onde l'amor, che dentro al cor bolliva,</l>
     <l n="68">come l'animo fa gentile e degno,</l>
     <l n="69">quasi vòlto in isdegno,</l>
     <l n="70">difficilmente comportò tal torto:</l>
     <l n="71">e fu tale sconforto</l>
     <l n="72">che 'l cor di tanta ingratitudin prese,</l>
     <l n="73">che lasciò quasi l'amorosa scuola.</l>
     <l n="74">Ma pur poi si raccese,</l>
     <l n="75">pensando alla bellezza al mondo sola.</l>
    </lg>
    <lg n="6">
     <l n="76">Amor, che vede ogni sua pruova invano,</l>
     <l n="77">pensò nuova malizia, e la cagione</l>
     <l n="78">di tanta mia constanzia levar vòlse:</l>
     <l n="79">perché, levato el bel sembiante umano,</l>
     <l n="80">li par che sia levata ogni ragione</l>
     <l n="81">di mia fede. E a questo il pensier volse,</l>
     <l n="82">e parte di beltà da quella tolse</l>
     <l n="83">con fare scolorir quel dolce viso,</l>
     <l n="84">fede del paradiso</l>
     <l n="85">qui fra' mortali, albergo d'ogni bene.</l>
     <l n="86">Questo accresce le pene,</l>
     <l n="87">ma non già scema la mia fede antica;</l>
     <l n="88">perché da questa mai mi potrà stôrre</l>
     <l n="89">dolor', pianti o fatica;</l>
     <l n="90">né tu la sua bellezza li puoi tôrre.</l>
    </lg>
    <lg n="7">
     <l n="91">Perché, se pur di tue bellezze spogli</l>
     <l n="92">questo gentile ed onorato fiore,</l>
     <l n="93">e toi le penne a sì bella fenice,</l>
     <l n="94">a te tua prima preminenzia togli,</l>
     <l n="95">te privi e spogli del sovran tuo onore,</l>
     <l n="96">della cagion la qual ti fe' felice.</l>
     <l n="97">Questa del regno tuo è la radice;</l>
     <l n="98">questa è la tua baldanza e la tua gloria;</l>
     <l n="99">questa eterna memoria</l>
     <l n="100">darà di te alla prole futura:</l>
     <l n="101">mentre che questa dura,</l>
     <l n="102">del nostro mondo cieco guida e duce,</l>
     <l n="103">durerà la tua forza e 'l tuo valore:</l>
     <l n="104">ma, se la viva luce</l>
     <l n="105">si spegne in terra, spegnerassi Amore.</l>
    </lg>
    <lg n="8">
     <l n="106">Non dare, Amore, in podestà d'altrui</l>
     <l n="107">quel ch'è tuo sol, quel ch'è l'onor tuo vero:</l>
     <l n="108">deh, mostra contro a Morte la tua forza!</l>
     <l n="109">Amor, soccorri al mal d'ambo noi dui,</l>
     <l n="110">soccorri alla ruina del tuo impero!</l>
     <l n="111">A questa volta i duri fati sforza,</l>
     <l n="112">sì che l'alma gentile e la sua scorza,</l>
     <l n="113">la qual degno ti fa, lieto e giocondo,</l>
     <l n="114">si mantenga nel mondo,</l>
     <l n="115">a me la vita che da lei dipende.</l>
     <l n="116">Per te chiar si comprende</l>
     <l n="117">che omai la mia constanzia è ferma e intera;</l>
     <l n="118">Non far oramai meco, Amor, più pruove,</l>
     <l n="119">ché la mia fede è vera:</l>
     <l n="120">riserba le tue forze e ingegni altrove.</l>
    </lg>
    <lg n="9">
     <l n="121">Va', canzona; Amor priega</l>
     <l n="122">che più non tardi il soccorso a se stesso,</l>
     <l n="123">perché veggo il suo impero in gran periglio;</l>
     <l n="124">ed è il suo mal sì presso,</l>
     <l n="125">che, poco stato, non varre' consiglio.</l>
    </lg>
   </lg>
  </body>
 </text>
</TEI>