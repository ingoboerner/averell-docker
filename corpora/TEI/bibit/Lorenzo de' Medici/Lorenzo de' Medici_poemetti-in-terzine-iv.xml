<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - IV</title>
    <author>Lorenzo de' Medici</author>
   </titleStmt>
   <extent>
    <measure unit="stanza">12</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - IV</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Santo Iddio, padre di ciò che 'l mondo empie;</l>
     <l n="2">santo Iddio, perché quel che hai voluto</l>
     <l n="3">dalla tua propria potestà s'adempie;</l>
    </lg>
    <lg n="2">
     <l n="4">santo Iddio, il quale sol sei conosciuto</l>
     <l n="5">da' tuoi familiari e santo se',</l>
     <l n="6">che nel Verbo ogni cosa hai costituto:</l>
    </lg>
    <lg n="3">
     <l n="7">santo Iddio, del qual solo immagin è</l>
     <l n="8">ogni natura; santo per essenzia,</l>
     <l n="9">perché mai la natura formò te;</l>
    </lg>
    <lg n="4">
     <l n="10">santo, potente più ch'ogni potenzia;</l>
     <l n="11">santo, la tua bontà vince ogni loda;</l>
     <l n="12">santo se' e maggior d'ogni eccellenzia;</l>
    </lg>
    <lg n="5">
     <l n="13">i santi sacrifizi il tuo orecchio oda</l>
     <l n="14">del mio orar, che manda alla tua faccia</l>
     <l n="15">il cor, che d'esser tuo tutto par goda.</l>
    </lg>
    <lg n="6">
     <l n="16">Ineffabil, chi vuol laudarti, taccia:</l>
     <l n="17">chi ben ti lauda, le fallacie ha scorte</l>
     <l n="18">per vane e vede il ver ch'ogni ombra caccia.</l>
    </lg>
    <lg n="7">
     <l n="19">Esaudimi, Signore, e fammi forte</l>
     <l n="20">e fa', in tanta grazia meco pari,</l>
     <l n="21">partecipi di questa santa sorte</l>
    </lg>
    <lg n="8">
     <l n="22">color che son di tanto bene ignari:</l>
     <l n="23">Natura, madre comune, li diede</l>
     <l n="24">fratelli a me e a te figli cari.</l>
    </lg>
    <lg n="9">
     <l n="25">Signor, perch'io ti presto intera fede</l>
     <l n="26">e di te testimonio a ciascuno mando,</l>
     <l n="27">in vita surgo e l'alma lume vede.</l>
    </lg>
    <lg n="10">
     <l n="28">O Signor, tu se' padre venerando;</l>
     <l n="29">l'uomo tuo teco insieme santitate</l>
     <l n="30">fruir sempre desia, te solo amando.</l>
    </lg>
    <lg n="11">
     <l n="31">Tu gli hai arbitrio dato e potestate</l>
     <l n="32">d'ogni cosa; e però, s'egli ha desio</l>
     <l n="33">da te di voler sol la tua bontate,</l>
    </lg>
    <lg n="12">
     <l n="34">tu 'l muovi, tu 'l contenta, o santo Iddio.</l>
    </lg>
   </lg>
  </body>
 </text>
</TEI>