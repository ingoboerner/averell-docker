<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - V</title>
    <author>Lorenzo de' Medici</author>
   </titleStmt>
   <extent>
    <measure unit="stanza">21</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - V</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oda quest'inno tutta la natura,</l>
     <l n="2">oda la terra, e nebulosi e foschi</l>
     <l n="3">turbini e piove, che fan l'aria oscura.</l>
    </lg>
    <lg n="2">
     <l n="4">Silenzio, ombrosi e solitari boschi;</l>
     <l n="5">posate, venti; udite, cieli, il canto,</l>
     <l n="6">perché il creato il Creator conoschi.</l>
    </lg>
    <lg n="3">
     <l n="7">Il Creatore e il Tutto e l'Uno, io canto:</l>
     <l n="8">queste sacre orazion' sieno esaudite</l>
     <l n="9">dello immortale Dio dal cerchio santo.</l>
    </lg>
    <lg n="4">
     <l n="10">Il Fattor canto, che ha distribuite</l>
     <l n="11">le terre e il ciel bilancia; e quel che vuole</l>
     <l n="12">che sien dell'oceàn dolci acque uscite</l>
    </lg>
    <lg n="5">
     <l n="13">per nutrimento dell'umana prole;</l>
     <l n="14">pel quale ancor comanda sopra splenda</l>
     <l n="15">il foco, e per chi Dio adora e cole.</l>
    </lg>
    <lg n="6">
     <l n="16">Grazie ciascun con una voce renda</l>
     <l n="17">a lui, che passa i ciel': quel vive e sente</l>
     <l n="18">crea, e convien da lui natura prenda.</l>
    </lg>
    <lg n="7">
     <l n="19">Questo è solo e vero occhio della mente;</l>
     <l n="20">delle potenzie a lui le laude date:</l>
     <l n="21">questo riceverà benignamente.</l>
    </lg>
    <lg n="8">
     <l n="22">O forze mie, costui solo or laudate;</l>
     <l n="23">ogni virtù dell'alma questo Nume</l>
     <l n="24">laudi, conforme alla mia voluntate.</l>
    </lg>
    <lg n="9">
     <l n="25">Santa è la cognizion, che del tuo lume</l>
     <l n="26">splende, e canta illustrato in allegrezza</l>
     <l n="27">d'intelligibil luce il mio acume.</l>
    </lg>
    <lg n="10">
     <l n="28">O tutte mie potenzie, in gran dolcezza</l>
     <l n="29">meco cantate; o spirti miei costanti,</l>
     <l n="30">cantate la costante sua fermezza.</l>
    </lg>
    <lg n="11">
     <l n="31">La mia giustizia per me il Giusto canti;</l>
     <l n="32">laudate meco il Tutto insieme e intero,</l>
     <l n="33">gli spirti uniti e' membri tutti quanti.</l>
    </lg>
    <lg n="12">
     <l n="34">Canti per me la veritate il Vero</l>
     <l n="35">e tutto il nostro buon canti esso Bene,</l>
     <l n="36">Ben che appetisce ciascun desidèro.</l>
    </lg>
    <lg n="13">
     <l n="37">O Vita, o Luce, da voi in voi viene</l>
     <l n="38">la benedizion; grazie t'ho io,</l>
     <l n="39">o Dio, da cui potenzia ogni atto tiene.</l>
    </lg>
    <lg n="14">
     <l n="40">Il Verbo tuo per me te lauda, Dio;</l>
     <l n="41">per me ancor delle parole sante</l>
     <l n="42">riceve il mondo il sacrifizio pio.</l>
    </lg>
    <lg n="15">
     <l n="43">Questo chieggion le forze mie clamante:</l>
     <l n="44">cantono il Tutto, e così son perfette</l>
     <l n="45">da lor l'alte tue voglie tutte quante.</l>
    </lg>
    <lg n="16">
     <l n="46">Il tuo desio da te in te reflette;</l>
     <l n="47">ricevi il sacrifizio, o santo Re,</l>
     <l n="48">delle parole pie da ciascun dette.</l>
    </lg>
    <lg n="17">
     <l n="49">O Vita, salva tutto quel ch'è in me;</l>
     <l n="50">le tenebre, ove l'alma par vanegge,</l>
     <l n="51">Luce, illumina tu, che lume se'.</l>
    </lg>
    <lg n="18">
     <l n="52">Spirto Dio, il Verbo tuo la mente regge,</l>
     <l n="53">Opifice, che spirto a ciascun dài,</l>
     <l n="54">tu sol se' Dio, onde ogni cosa ha legge.</l>
    </lg>
    <lg n="19">
     <l n="55">L'uomo tuo questo chiama sempre mai;</l>
     <l n="56">per foco, aria, acqua e terra t'ha pregato</l>
     <l n="57">per lo spirto e per quel che creato hai.</l>
    </lg>
    <lg n="20">
     <l n="58">Dall'eterno ho benedizion trovato</l>
     <l n="59">e spero, come io son desideroso,</l>
     <l n="60">trovar nel tuo desio tranquillo stato:</l>
    </lg>
    <lg n="21">
     <l n="61">fuor di te, Dio, non è vero riposo.</l>
    </lg>
   </lg>
  </body>
 </text>
</TEI>