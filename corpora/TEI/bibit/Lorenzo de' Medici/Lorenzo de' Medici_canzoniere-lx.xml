<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LX</title>
    <author>Lorenzo de' Medici</author>
   </titleStmt>
   <extent>
    <measure unit="stanza">7</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-lx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LX</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">El tempo fugge e vola;</l>
     <l n="2">mia giovinezza passa e l'età lieta,</l>
     <l n="3">e la lunga speranza ognor più manca;</l>
     <l n="4">né però ancor s'acqueta</l>
     <l n="5">in me quel fer disio, che morte sola</l>
     <l n="6">può spegner nella afflitta anima stanca,</l>
     <l n="7">ma tienmi pur sotto l'antica branca</l>
     <l n="8">Amore, e fa che per la lunga usanza</l>
     <l n="9">bramo il mio mal per natural disio.</l>
     <l n="10">Ah destin fero e rio,</l>
     <l n="11">ch'a me hai dato contr'a me baldanza,</l>
     <l n="12">ond'io non posso aitarme!</l>
     <l n="13">Almen mancassi in tutto la speranza,</l>
     <l n="14">la qual ne' suoi belli occhi veder parme,</l>
     <l n="15">però che Amor m'offende con quest'arme.</l>
    </lg>
    <lg n="2">
     <l n="16">Almen non si vedessi</l>
     <l n="17">segno alcun di pietà nel suo bel viso,</l>
     <l n="18">né fussin così dolci le parole,</l>
     <l n="19">e quel suave riso</l>
     <l n="20">dagli orecchi e dagli occhi s'ascondessi,</l>
     <l n="21">ed a me si celassi il mio bel Sole:</l>
     <l n="22">perché l'alma né sa, né può, né vuole</l>
     <l n="23">fuggir da quel che in vita la mantiene,</l>
     <l n="24">anzi la 'nduce a più beata morte.</l>
     <l n="25">Così mia dubbia sorte</l>
     <l n="26">desperar non mi lascia o sperar bene;</l>
     <l n="27">ond'è ch'io priego Amore</l>
     <l n="28">che levi al tutto la fallace spene,</l>
     <l n="29">o ver soccorra il mio afflitto core:</l>
     <l n="30">questo il contenta, e l'altro il trae d'errore.</l>
    </lg>
    <lg n="3">
     <l n="31">Lasso!, ch'io mi credeva</l>
     <l n="32">che altra età e le diverse cure</l>
     <l n="33">mi facessin cangiar disii e voglie,</l>
     <l n="34">però ch'egli avvien pure</l>
     <l n="35">che il tempo altri pensieri induce e leva:</l>
     <l n="36">dando nuove impression', le vecchie toglie.</l>
     <l n="37">Or, questo più dolor nel cor accoglie:</l>
     <l n="38">ché tra mille pensier' che in lui s'aduna,</l>
     <l n="39">come la mente in varie cose scorre,</l>
     <l n="40">subitamente corre,</l>
     <l n="41">lasciando l'altre e sé, sola a quest'una,</l>
     <l n="42">ove stanco riposo</l>
     <l n="43">truova; e così la mena sua fortuna.</l>
     <l n="44">E in questo viver mio aspro e noioso</l>
     <l n="45">i pensier' vaghi e l'alma afflitta poso.</l>
    </lg>
    <lg n="4">
     <l n="46">Vorrei sapere, Amore,</l>
     <l n="47">non mi mostrando tu alcun soccorso,</l>
     <l n="48">per qual cagion pur l'alma stanca spera:</l>
     <l n="49">forse in natural corso</l>
     <l n="50">vòlto è il costume già per lungo errore,</l>
     <l n="51">e ha smarrita la via dritta e vera;</l>
     <l n="52">né credo esser le par quel che già era.</l>
     <l n="53">Va seguendo il disio ove e' la mena,</l>
     <l n="54">e perché la speranza la mantiene,</l>
     <l n="55">col disio cresce e viene:</l>
     <l n="56">dunque, se questo mai non si raffrena,</l>
     <l n="57">questa già mai si parte,</l>
     <l n="58">benché non si vegga onde e da qual vena</l>
     <l n="59">venga l'acqua che 'l fuoco spenga in parte,</l>
     <l n="60">Amor ha pur nuove versuzie e arte.</l>
    </lg>
    <lg n="5">
     <l n="61">Così me stesso inganno,</l>
     <l n="62">ed indi prende l'alma il suo conforto,</l>
     <l n="63">onde ha cagione il lungo mio martire.</l>
     <l n="64">Tanta dolcezza han porto</l>
     <l n="65">al cuor quelli occhi, che sperar lo fanno:</l>
     <l n="66">questo fa che consente al suo morire.</l>
     <l n="67">E come lo conduce il van desire,</l>
     <l n="68">va drieto a quel che non discerne o vede,</l>
     <l n="69">e 'l mal che pruova non conosce ancora,</l>
     <l n="70">e quel che al tutto è fora</l>
     <l n="71">di sua salute sol disia e chiede,</l>
     <l n="72">e come Amor l'invita,</l>
     <l n="73">crede nel morir suo trovar merzede;</l>
     <l n="74">né può più da se stesso avere aita,</l>
     <l n="75">che ad altri ha dato il fren della sua vita.</l>
    </lg>
    <lg n="6">
     <l n="76">Dunque di sé si dolga,</l>
     <l n="77">anzi del vago lume che lo indusse</l>
     <l n="78">al cieco errore, onde sua morte nacque.</l>
     <l n="79">E se questo il condusse,</l>
     <l n="80">non pensi che sì presto lo disciolga,</l>
     <l n="81">ché dispiacer non può quel che già piacque;</l>
     <l n="82">anzi dal primo dì che in esso giacque</l>
     <l n="83">quel gran disio, cacciò fuor della mente</l>
     <l n="84">qualunque altro pensiero, e lui la prese.</l>
     <l n="85">Se allor non si difese,</l>
     <l n="86">nol farà or, quando al suo mal consente.</l>
     <l n="87">Or, s'è per mio destino</l>
     <l n="88">che così esser debba, o presto o lente,</l>
     <l n="89">come quel vuol, convien segua il cammino,</l>
     <l n="90">finch'io sia giunto all'ultimo confino.</l>
    </lg>
    <lg n="7">
     <l n="91">Canzon, di mezza notte</l>
     <l n="92">poi che se' nata, fuggi il sole e 'l giorno;</l>
     <l n="93">piangi teco il tuo male;</l>
     <l n="94">fuggi l'aspetto del bel viso adorno,</l>
     <l n="95">lascia seguir la sorte tua fatale,</l>
     <l n="96">poi che il far altro è indarno e poco vale.</l>
    </lg>
   </lg>
  </body>
 </text>
</TEI>