<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XLI</title>
    <author>Lorenzo de' Medici</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-xli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XLI</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io sento ritornar quel dolce tempo</l>
     <l n="2">del qual non mi rimembra sanza pianti,</l>
     <l n="3">che fu principio alla mia aspra vita,</l>
     <l n="4">né mai da poi conobbi libertate;</l>
     <l n="5">e perché si rinnuova nella mente,</l>
     <l n="6">vuol ch'io ne faccia tal memoria Amore.</l>
    </lg>
    <lg n="2">
     <l n="7">Di sua vittoria si ricorda Amore,</l>
     <l n="8">e però vuol che la stagione e 'l tempo</l>
     <l n="9">sia celebrato in versi e nella mente;</l>
     <l n="10">né sia contento a' miei sospiri e pianti,</l>
     <l n="11">ma, lieta della persa libertate,</l>
     <l n="12">vuol pur che sia mia lacrimosa vita.</l>
    </lg>
    <lg n="3">
     <l n="13">S'egli è fatto signor della mia vita,</l>
     <l n="14">forza m'è far quel che comanda Amore,</l>
     <l n="15">sanza usar più l'antica libertate;</l>
     <l n="16">la qual, se si lasciò vincer quel tempo</l>
     <l n="17">che ancor non era sottoposta a' pianti,</l>
     <l n="18">ben cederà or, che serva è la mente.</l>
    </lg>
    <lg n="4">
     <l n="19">Se ad altri il corpo dato ho e la mente,</l>
     <l n="20">e per questo è afflitta la mia vita,</l>
     <l n="21">mi debbo sol doler di questi pianti</l>
     <l n="22">di me, non accusar per questo Amore,</l>
     <l n="23">il qual se m'ha tenuto tanto tempo,</l>
     <l n="24">è perch'io ne li detti libertate.</l>
    </lg>
    <lg n="5">
     <l n="25">Non è più sua la persa libertate,</l>
     <l n="26">perché il suo primo don dato ha la mente:</l>
     <l n="27">dunque, se vuol ch'io celèbri quel tempo</l>
     <l n="28">e sia di ciò contenta la mia vita,</l>
     <l n="29">se vinse sempre, ed io cedo ad Amore,</l>
     <l n="30">e lieto, come vuol, son de' mia pianti.</l>
    </lg>
    <lg n="6">
     <l n="31">Né sol contento son de' lunghi pianti,</l>
     <l n="32">ma al tutto ho in odio e fuggo libertate,</l>
     <l n="33">né vorrei non voler servire Amore,</l>
     <l n="34">ed odio ogni pensier che nella mente</l>
     <l n="35">mi surge di far libera mia vita,</l>
     <l n="36">e chiamo perso qualunche altro tempo.</l>
    </lg>
    <lg n="7">
     <l n="37">Lieto il tempo e felice e dolce i pianti,</l>
     <l n="38">nel qual la vita perse libertate,</l>
     <l n="39">chiama la mente, e così vuole Amore.</l>
    </lg>
   </lg>
  </body>
 </text>
</TEI>