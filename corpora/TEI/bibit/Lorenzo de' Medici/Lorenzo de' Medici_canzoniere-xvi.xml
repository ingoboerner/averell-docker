<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XVI</title>
    <author>Lorenzo de' Medici</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XVI</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fuggo i bei raggi del mio ardente sole,</l>
     <l n="2">silvestra fera all'ombra delle fronde,</l>
     <l n="3">e vo cercando ruscelletti e fonti</l>
     <l n="4">per piagge e valli e pe' più alti poggi,</l>
     <l n="5">ove le caste ninfe di Diana</l>
     <l n="6">vanno seguendo li animal' pe' boschi.</l>
    </lg>
    <lg n="2">
     <l n="7">Benché all'ombra de' faggi spesso imboschi,</l>
     <l n="8">cercando di difendermi dal sole,</l>
     <l n="9">non può far ciò che al mondo è di Diana,</l>
     <l n="10">che io mi ricopra tra le verdi fronde</l>
     <l n="11">dal foco, qual non teme ombra di poggi,</l>
     <l n="12">né si spegne per l'acqua de' chiar' fonti.</l>
    </lg>
    <lg n="3">
     <l n="13">Ma le lacrime mie fan nuovi fonti,</l>
     <l n="14">che annacquando spesso i verdi boschi</l>
     <l n="15">rigan per li alti e più elati poggi;</l>
     <l n="16">né però il foco del mio chiaro Sole</l>
     <l n="17">scema, e più verde l'amorose fronde</l>
     <l n="18">rinascon ne' be' luoghi di Diana.</l>
    </lg>
    <lg n="4">
     <l n="19">Io mi credea per l'arte di Diana</l>
     <l n="20">passasse il mio dolore, e' vivi fonti</l>
     <l n="21">spegnessi il foco, e l'ombra delle fronde,</l>
     <l n="22">la qual cercando vo per tanti boschi,</l>
     <l n="23">fussi ostacolo a' raggi del chiar Sole,</l>
     <l n="24">e che potessi meno in valle e poggi.</l>
    </lg>
    <lg n="5">
     <l n="25">Foco è l'aura che spira alli alti poggi;</l>
     <l n="26">son più e pensier' per l'arte di Diana,</l>
     <l n="27">e quant'è più lontan, più arde el sole;</l>
     <l n="28">e foco è l'acqua de' più freschi fonti,</l>
     <l n="29">e foco è l'ombra delli oscuri boschi,</l>
     <l n="30">e foco è l'onde e l'ombre, arbori e fronde.</l>
    </lg>
    <lg n="6">
     <l n="31">Che, benché sia in mezzo delle fronde</l>
     <l n="32">questa carca mortale, e su pe' poggi,</l>
     <l n="33">e, seguendo le fier' per campi e boschi</l>
     <l n="34">vada ne' bei paesi di Diana</l>
     <l n="35">e cerchi il suo rimedio all'ombra e fonti,</l>
     <l n="36">pur non è mai lontano il cor dal Sole.</l>
    </lg>
    <lg n="7">
     <l n="37">Mentre che 'l sole allumerà le fronde,</l>
     <l n="38">e' fonti righeran per li alti poggi,</l>
     <l n="39">la mia Diana seguirò pe' boschi.</l>
    </lg>
   </lg>
  </body>
 </text>
</TEI>