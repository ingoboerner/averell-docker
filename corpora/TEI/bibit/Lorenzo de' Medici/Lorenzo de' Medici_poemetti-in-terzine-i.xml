<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemetti in terzine - I</title>
    <author>Lorenzo de' Medici</author>
   </titleStmt>
   <extent>
    <measure unit="stanza">49</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_poemetti-in-terzine-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemetti in terzine - I</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemetti in terzine - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'amoroso mio stil, quel dolce canto,</l>
     <l n="2">qual, come volle il mio cieco disio,</l>
     <l n="3">un tempo lieto fu, or vòlto è in pianto.</l>
    </lg>
    <lg n="2">
     <l n="4">Flebile e mesto ha fatto il verso mio</l>
     <l n="5">quell'acerbo dolor, quale in me sparse</l>
     <l n="6">disio più vero, amor più santo e pio.</l>
    </lg>
    <lg n="3">
     <l n="7">Questa fiamma d'amor che nel petto arse,</l>
     <l n="8">non patì mie pupille esser digiune</l>
     <l n="9">di pianto o cheto in tal suo danno starse.</l>
    </lg>
    <lg n="4">
     <l n="10">Ma quando ha viste l'avverse fortune,</l>
     <l n="11">di quelle e del dolor tal parte assunse,</l>
     <l n="12">qual mostrassi ogni cosa esser comune:</l>
    </lg>
    <lg n="5">
     <l n="13">onde gran doglia il cor offese e punse,</l>
     <l n="14">amico, per la tua mal fausta sorte,</l>
     <l n="15">perché al proprio dolor il tuo s'aggiunse,</l>
    </lg>
    <lg n="6">
     <l n="16">quando sentì troppo immatura morte</l>
     <l n="17">della tua cara e tanto amata figlia,</l>
     <l n="18">le cui fila fe' Cloto troppo corte;</l>
    </lg>
    <lg n="7">
     <l n="19">se non che accorse alla mia mental ciglia</l>
     <l n="20">con la tua passion la tua prudenza,</l>
     <l n="21">ch'al corrente dolor dee por la briglia.</l>
    </lg>
    <lg n="8">
     <l n="22">Cercando confortarti a pazienza,</l>
     <l n="23">dar quel non ti potea, che in me non era:</l>
     <l n="24">tanto avea la tua doglia in me potenza.</l>
    </lg>
    <lg n="9">
     <l n="25">Dunque se in te la miglior parte impera,</l>
     <l n="26">leva dal cor quel mal che troppo il preme,</l>
     <l n="27">con la comun ragion, benché sia vera.</l>
    </lg>
    <lg n="10">
     <l n="28">Cercasi indarno, si disia e geme</l>
     <l n="29">quel che l'inesorabil morte fura:</l>
     <l n="30">e 'nvan quel, ch'esser dee, si fugge e teme:</l>
    </lg>
    <lg n="11">
     <l n="31">ella sta immota sempre, ferma e dura;</l>
     <l n="32">né tu doler ti dei, se a quella ha fatto</l>
     <l n="33">quel ch'a ciascun per nostra o sua natura.</l>
    </lg>
    <lg n="12">
     <l n="34">Non fu mai violato alcun suo patto,</l>
     <l n="35">né pate eccezion l'antica legge,</l>
     <l n="36">che chiunque nasce, sia così disfatto.</l>
    </lg>
    <lg n="13">
     <l n="37">Poi che il Monarca, ch'ogni cosa regge,</l>
     <l n="38">per la sua carità ardente e torrida</l>
     <l n="39">non trasse sé, non trarrà alcun di gregge.</l>
    </lg>
    <lg n="14">
     <l n="40">Tu mi dirai: «L'età sua verde e florida,</l>
     <l n="41">l'indole e di sé data opinione</l>
     <l n="42">la sùbita rapina fa più orrida».</l>
    </lg>
    <lg n="15">
     <l n="43">Qui vinca il tuo appetito la ragione,</l>
     <l n="44">perché conosce più l'amor divino</l>
     <l n="45">che noi il tempo della salvazione.</l>
    </lg>
    <lg n="16">
     <l n="46">S'una morte è questo mortal cammino,</l>
     <l n="47">all'età immaculata, pura e netta,</l>
     <l n="48">vita è lasciar di vita ogni confino;</l>
    </lg>
    <lg n="17">
     <l n="49">se l'età brieve, eterna e più perfetta</l>
     <l n="50">fussi, il dolor non saria forse a torto:</l>
     <l n="51">ma chi è quel che tanto a sé prometta?</l>
    </lg>
    <lg n="18">
     <l n="52">Dunque, se de' cader qualunche ha orto,</l>
     <l n="53">poco è da dir, rispetto al tempo eterno,</l>
     <l n="54">del lungo termin della vita al corto.</l>
    </lg>
    <lg n="19">
     <l n="55">Anzi, chi più sta al mondo e in suo governo,</l>
     <l n="56">deturpa più sua candida bianchezza,</l>
     <l n="57">giugnendo legne al foco sempiterno.</l>
    </lg>
    <lg n="20">
     <l n="58">Però non ti doler s'è in giovinezza</l>
     <l n="59">salita a maggior bene, che par offizio</l>
     <l n="60">di chi il suo mal più che l'altrui ben prezza.</l>
    </lg>
    <lg n="21">
     <l n="61">Tuo piacer brieve, eterno suo supplizio</l>
     <l n="62">era sua vita, che quel giorno ha sciolto</l>
     <l n="63">di questa fine e di miglior inizio.</l>
    </lg>
    <lg n="22">
     <l n="64">Se per lei bagni di lagrime il volto,</l>
     <l n="65">qui resti il pianto, perché a maggior bene</l>
     <l n="66">tirata l'ha Colui, che a te l'ha tolto.</l>
    </lg>
    <lg n="23">
     <l n="67">Né ti facci doler concetta spene</l>
     <l n="68">di più contento, ché da dolce fiore</l>
     <l n="69">il frutto spesse volte amaro viene.</l>
    </lg>
    <lg n="24">
     <l n="70">Se pur il proprio mal ti dà dolore,</l>
     <l n="71">ch'è transitorio, e sua gloria infinita,</l>
     <l n="72">sarebbe invidia, non già vero amore.</l>
    </lg>
    <lg n="25">
     <l n="73">Facci da te ogni dolor partita,</l>
     <l n="74">e se pur pianger dei, piangi te stesso,</l>
     <l n="75">non lei, perch'è trascesa a miglior vita.</l>
    </lg>
    <lg n="26">
     <l n="76">Piangi tua dura sorte, che concesso</l>
     <l n="77">non t'ha che sia al bel cammin suo scorta:</l>
     <l n="78">ch'or fia tua, quando sarà permesso.</l>
    </lg>
    <lg n="27">
     <l n="79">Et anco di te stesso ti conforta,</l>
     <l n="80">pur che per questo esempio sia più saggio</l>
     <l n="81">a non amar tanto una cosa morta.</l>
    </lg>
    <lg n="28">
     <l n="82">Già non t'ha fatto Fortuna oltraggio:</l>
     <l n="83">quel ch'era in suo poter, messo ha ad effetto,</l>
     <l n="84">quando è venuto il fin del suo viaggio.</l>
    </lg>
    <lg n="29">
     <l n="85">Ma tu perché ponesti tanto affetto</l>
     <l n="86">a mortal cosa, fragile e caduca,</l>
     <l n="87">come se eterno fussi il suo diletto?</l>
    </lg>
    <lg n="30">
     <l n="88">E 'l nostro sommo Bene, il vero Duca,</l>
     <l n="89">spesso il mortal cammin rompe e traversa,</l>
     <l n="90">perché il suo lume in nostro oscur più luca.</l>
    </lg>
    <lg n="31">
     <l n="91">Sare' di lui ogni memoria persa,</l>
     <l n="92">tanto sono i mortali al cader proni,</l>
     <l n="93">se non venissi qualche cosa avversa.</l>
    </lg>
    <lg n="32">
     <l n="94">Dunque il divino amor con questi sproni</l>
     <l n="95">nostra prostrata mente al ciel rileva,</l>
     <l n="96">perché se stessa al fin non abbandoni.</l>
    </lg>
    <lg n="33">
     <l n="97">Questo grieve dolor del cor tuo lieva,</l>
     <l n="98">né prendi tanto danno a tua salute,</l>
     <l n="99">qual, se non ora, ad altra età giugneva.</l>
    </lg>
    <lg n="34">
     <l n="100">Non ti doler se più cose vedute</l>
     <l n="101">quella non ha o a più tempo aggiunto;</l>
     <l n="102">ché piena d'ogni male è senettute.</l>
    </lg>
    <lg n="35">
     <l n="103">Tu lo pruovi or e (più sopra lo appunto)</l>
     <l n="104">quanto più là ti condurrà tua Parca:</l>
     <l n="105">che 'l viver lieto è il vero mortal punto;</l>
    </lg>
    <lg n="36">
     <l n="106">quanto più oltre nostra vita varca,</l>
     <l n="107">tanto truova al cammin più duri i passi</l>
     <l n="108">e di dannosa soma più si carca.</l>
    </lg>
    <lg n="37">
     <l n="109">E poi giugnendo al nostro estremo lassi,</l>
     <l n="110">quando il tornar e 'l penter poco vale,</l>
     <l n="111">conosciam chiaro aver perduti i passi.</l>
    </lg>
    <lg n="38">
     <l n="112">Ah quanto è troppo incomparabil male</l>
     <l n="113">quel tristo pentimento, che non giova!</l>
     <l n="114">E di più alto cade, chi più sale.</l>
    </lg>
    <lg n="39">
     <l n="115">Foll'è colui che quasi ognora pruova</l>
     <l n="116">del mondo cieco qualche gabbo o inganno,</l>
     <l n="117">e stimal sempre come cosa nuova.</l>
    </lg>
    <lg n="40">
     <l n="118">Ov'è minor affetto, è manco affanno:</l>
     <l n="119">ov'è manco speranza, è minor doglia,</l>
     <l n="120">quel che poco si prezza, fa men danno.</l>
    </lg>
    <lg n="41">
     <l n="121">La troppa accesa e sviscerata voglia</l>
     <l n="122">della salute di tua figlia cara</l>
     <l n="123">d'ogni dolcezza il cor tuo priva e spoglia.</l>
    </lg>
    <lg n="42">
     <l n="124">Da questo esemplo in tutti gli altri appara:</l>
     <l n="125">ricordati esser viro, onde s'appella</l>
     <l n="126">quella virtù, ch'è tanto degna e chiara.</l>
    </lg>
    <lg n="43">
     <l n="127">Perché più dura condizione è quella</l>
     <l n="128">della virtù per molti tempi esperta,</l>
     <l n="129">che dell'occulta, incognita e novella.</l>
    </lg>
    <lg n="44">
     <l n="130">Tanto più diligenzia e sudor merta</l>
     <l n="131">l'opra di quel, che opinione ha dato</l>
     <l n="132">che sia la sua virtù più ferma e certa.</l>
    </lg>
    <lg n="45">
     <l n="133">Più s'aspetta da quel che ha più provato,</l>
     <l n="134">anzi come per debito si chiede</l>
     <l n="135">l'operar grave, saggio e moderato.</l>
    </lg>
    <lg n="46">
     <l n="136">Poi che virtù tuo buon destin ti diede,</l>
     <l n="137">se in te stesso prima non fa' l'opra,</l>
     <l n="138">ch'ad altri giovar possa non si crede.</l>
    </lg>
    <lg n="47">
     <l n="139">Onde la miglior parte, ch'è di sopra,</l>
     <l n="140">la nebbia de' sospir', l'acqua de' pianti</l>
     <l n="141">levi dagli occhi, sì che il sol si scuopra.</l>
    </lg>
    <lg n="48">
     <l n="142">Questo con gli splendor' suoi radianti</l>
     <l n="143">scorga la guida di tua cara salma,</l>
     <l n="144">dove si gode in Ciel con gli altri santi,</l>
    </lg>
    <lg n="49">
     <l n="145">come conviensi a benemerita alma.</l>
    </lg>
   </lg>
  </body>
 </text>
</TEI>