<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime in forma di ballata - VII</title>
    <author>Lorenzo de' Medici</author>
   </titleStmt>
   <extent>
    <measure unit="stanza">10</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_rime-in-forma-di-ballata-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime in forma di ballata - VII</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime in forma di ballata - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O peccator, io sono Dio eterno,</l>
     <l n="2">che chiamo sol per trarti dello inferno.</l>
    </lg>
    <lg n="2">
     <l n="3">Deh, pensa chi è quel che tanto t'ama</l>
     <l n="4">e che sì dolcemente oggi ti chiama!</l>
     <l n="5">E tu chi se', la cui salute e' brama:</l>
     <l n="6">se tu ci pensi, non morrai in eterno.</l>
    </lg>
    <lg n="3">
     <l n="7">Io sono Dio, del tutto creatore;</l>
     <l n="8">tu non uom, anzi un vil vermin che muore;</l>
     <l n="9">in mille modi ognor ti tocco il core,</l>
     <l n="10">tu non odi, e più tosto vuoi l'inferno.</l>
    </lg>
    <lg n="4">
     <l n="11">Perché ti muova più la santa voce,</l>
     <l n="12">ecco per te io monto in su la croce;</l>
     <l n="13">col sangue lavo la tua colpa atroce,</l>
     <l n="14">tanto m'incresce del tuo male eterno.</l>
    </lg>
    <lg n="5">
     <l n="15">Deh, vieni a me, misero poveretto,</l>
     <l n="16">o peccator, che a braccia aperte aspetto</l>
     <l n="17">che lavi nel mio sangue el tuo difetto,</l>
     <l n="18">per abbracciarti e trarti dello inferno!</l>
    </lg>
    <lg n="6">
     <l n="19">Con amorosa voce e con soave</l>
     <l n="20">ti chiamo per mutar tue voglie prave.</l>
     <l n="21">Deh, prendi il giogo mio, che non è grave:</l>
     <l n="22">è leggier peso, che dà bene eterno.</l>
    </lg>
    <lg n="7">
     <l n="23">Io veggo ben che il tuo peccato vecchio</l>
     <l n="24">al mio chiamar ti fa serrar l'orecchio;</l>
     <l n="25">ecco, la grazia mia io t'apparecchio,</l>
     <l n="26">tu la fuggi, e più tosto vuoi l'inferno.</l>
    </lg>
    <lg n="8">
     <l n="27">Deh, dimmi che frutto hai o che contento</l>
     <l n="28">di questa che par vita et è tormento,</l>
     <l n="29">se non vergogna, affanno e pentimento?</l>
     <l n="30">E vuoi perder per questa il bene eterno?</l>
    </lg>
    <lg n="9">
     <l n="31">Pien d'amor, di pietà e di clemenzia,</l>
     <l n="32">ti chiamo or, peccatore, a penitenzia;</l>
     <l n="33">ma, se aspetti l'ultima sentenzia,</l>
     <l n="34">non è redenzion poi nello inferno.</l>
    </lg>
    <lg n="10">
     <l n="35">Non aspettar quella sentenzia cruda,</l>
     <l n="36">ch'ogni pietà allor convien si escluda;</l>
     <l n="37">non aspettar che morte gli occhi chiuda,</l>
     <l n="38">che ne vien ratta, e forse fia in eterno.</l>
    </lg>
   </lg>
  </body>
 </text>
</TEI>