<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXXV</title>
    <author>Lorenzo de' Medici</author>
   </titleStmt>
   <extent>
    <measure unit="stanza">5</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Lorenzo de' Medici_canzoniere-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXXV</title>
     <author>Lorenzo de' Medici</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pensavo, Amor, che tempo fussi omai</l>
     <l n="2">por fine al lungo, aspro, angoscioso pianto,</l>
     <l n="3">ed alla doglia mia,</l>
     <l n="4">non pur voler seguir nel mio mal tanto</l>
     <l n="5">tu e Fortuna, troppo iniqua e ria;</l>
     <l n="6">ché poi, quando vorrai,</l>
     <l n="7">come conviensi a tanta signoria,</l>
     <l n="8">mantener quel che già promesso m'hai,</l>
     <l n="9">(ah, quante volte e quanto!)</l>
     <l n="10">ti fia difficil, benché tutto possa.</l>
     <l n="11">L'alma, li spirti e l'ossa</l>
     <l n="12">state son tue sotto questa fidanza,</l>
     <l n="13">quanto sai, Amor, ed io, che 'l pruovo, meglio,</l>
     <l n="14">che con questa speranza</l>
     <l n="15">fanciul tuo servo fui, e son già veglio!</l>
    </lg>
    <lg n="2">
     <l n="16">Io mi vivea di tal sorte contento,</l>
     <l n="17">e sol pascevo l'affannato core</l>
     <l n="18">della sua amata vista;</l>
     <l n="19">le belle luce e 'l divino splendore</l>
     <l n="20">quetavan l'alma, benché afflitta e trista,</l>
     <l n="21">e per questo ogni stento</l>
     <l n="22">dolce parea, che per amar s'acquista.</l>
     <l n="23">Fa la speranza di maggior contento</l>
     <l n="24">ogni pena minore,</l>
     <l n="25">ma ria Fortuna, al mio bene invidiosa,</l>
     <l n="26">turbar volle ogni cosa</l>
     <l n="27">e 'l mio tranquillo stato e lieta sorte,</l>
     <l n="28">e tolsemi la vista onde sempre ardo.</l>
     <l n="29">Oimè, meglio era morte,</l>
     <l n="30">che star lontan dal mio sereno sguardo!</l>
    </lg>
    <lg n="3">
     <l n="31">Onde or, non potendo altro, pasco l'alma</l>
     <l n="32">della memoria di quel viso adorno,</l>
     <l n="33">ed a' divin costumi</l>
     <l n="34">col pensier mille volte il dì ritorno.</l>
     <l n="35">Se Fortuna mi toglie i vaghi lumi</l>
     <l n="36">e turba ogni mia calma,</l>
     <l n="37">non è però che in selve e 'n valli e 'n fiumi,</l>
     <l n="38">ove lo spirto porta la sua salma,</l>
     <l n="39">o notte oscura o giorno</l>
     <l n="40">sempre gli occhi non vegghino il lor Sole,</l>
     <l n="41">e le dolci parole</l>
     <l n="42">non risuonino ancor ne' nostri orecchi:</l>
     <l n="43">ché 'l rimembrar le cose amate e degne,</l>
     <l n="44">benché pur altri invecchi,</l>
     <l n="45">in cor gentil per tempo non si spegne.</l>
    </lg>
    <lg n="4">
     <l n="46">Io vo cercando i più elati colli,</l>
     <l n="47">e volgo gli occhi stanchi in quella parte,</l>
     <l n="48">ov'io lasciai il mio bene,</l>
     <l n="49">là onde il tristo cor mai non si parte;</l>
     <l n="50">e di questo il nutrisco e d'una spene:</l>
     <l n="51">che presto fien satolli,</l>
     <l n="52">(se non rompe il pensier Morte che viene)</l>
     <l n="53">gli occhi, che tanto tempo già son molli;</l>
     <l n="54">e con questo una parte</l>
     <l n="55">del mio mal queto e l'alma riconforto,</l>
     <l n="56">ed in pazienzia porto</l>
     <l n="57">l'ingiusto esilio e la sorte aspra e dura,</l>
     <l n="58">tanto che più felice tempo torni;</l>
     <l n="59">e se pure il mal dura,</l>
     <l n="60">può ristorare un'ora i persi giorni.</l>
    </lg>
    <lg n="5">
     <l n="61">Canzon, là dove è il core</l>
     <l n="62">or te ne andrai; se già non t'è impedita</l>
     <l n="63">la via, sì come a me, segui la traccia;</l>
     <l n="64">di' che lieta è mia vita,</l>
     <l n="65">sentendo questo esilio a lei dispiaccia.</l>
    </lg>
   </lg>
  </body>
 </text>
</TEI>