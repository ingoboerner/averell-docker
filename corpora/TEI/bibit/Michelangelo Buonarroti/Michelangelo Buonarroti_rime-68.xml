<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 68</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">6</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-68</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 68</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 68</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un gigante v'è ancor, d'altezza tanta</l>
     <l n="2">che da' sua occhi noi qua giù non vede,</l>
     <l n="3">e molte volte ha ricoperta e franta</l>
     <l n="4">una città colla pianta del piede;</l>
     <l n="5">al sole aspira e l'alte torre pianta</l>
     <l n="6">per aggiunger al cielo, e non lo vede,</l>
     <l n="7">ché 'l corpo suo, così robusto e magno,</l>
     <l n="8">un occhio ha solo e quell'ha 'n un calcagno.</l>
    </lg>
    <lg n="2">
     <l n="9">Vede per terra le cose passate,</l>
     <l n="10">e 'l capo ha fermo e prossim'a le stelle;</l>
     <l n="11">di qua giù se ne vede dua giornate</l>
     <l n="12">delle gran gambe, e irsut' ha la pelle;</l>
     <l n="13">da indi in su non ha verno né state,</l>
     <l n="14">ché le stagion gli sono equali e belle;</l>
     <l n="15">e come l' ciel fa pari alla suo fronte,</l>
     <l n="16">in terra al pian col piè fa ogni monte.</l>
    </lg>
    <lg n="3">
     <l n="17">Com'a noi è 'l minuzzol dell'arena,</l>
     <l n="18">sotto la pianta a lui son le montagne;</l>
     <l n="19">fra' folti pel delle suo gambe mena</l>
     <l n="20">diverse forme mostruose e magne:</l>
     <l n="21">per mosca vi sarebbe una balena;</l>
     <l n="22">e sol si turba e sol s'attrista e piagne</l>
     <l n="23">quando in quell'occhio il vento seco tira</l>
     <l n="24">fummo o festuca o polvere che gira.</l>
    </lg>
    <lg n="4">
     <l n="25">Una gran vecchia pigra e lenta ha seco,</l>
     <l n="26">che latta e mamma l'orribil figura,</l>
     <l n="27">e 'l suo arrogante, temerario e cieco</l>
     <l n="28">ardir conforta e sempre rassicura.</l>
     <l n="29">Fuor di lui stassi in un serrato speco,</l>
     <l n="30">nelle gran rocche e dentro all'alte mura;</l>
     <l n="31">quand'è lui in ozio, e le' in tenebre vive,</l>
     <l n="32">e sol inopia nel popol prescrive.</l>
    </lg>
    <lg n="5">
     <l n="33">Palida e gialla, e nel suo grave seno</l>
     <l n="34">il segno porta sol del suo signore:</l>
     <l n="35">cresce del mal d'altrui, del ben vien meno,</l>
     <l n="36">né s'empie per cibarsi a tutte l'ore;</l>
     <l n="37">il corso suo non ha termin né freno,</l>
     <l n="38">e odia altrui e sé non porta amore;</l>
     <l n="39">di pietra ha 'l core e di ferro le braccia,</l>
     <l n="40">e nel suo ventre il mare e ' monti caccia.</l>
    </lg>
    <lg n="6">
     <l n="41">Sette lor nati van sopra la terra,</l>
     <l n="42">che cercan tutto l'uno e l'altro polo,</l>
     <l n="43">e solo a' iusti fanno insidie e guerra,</l>
     <l n="44">e mille capi ha ciascun per sé solo.</l>
     <l n="45">L'etterno abisso per lor s'apre e serra,</l>
     <l n="46">tal preda fan nell'universo stuolo;</l>
     <l n="47">e lor membra ci prendon passo passo,</l>
     <l n="48">come edera fa el mur fra sasso e sasso.</l>
    </lg>
   </lg>
  </body>
 </text>
</TEI>