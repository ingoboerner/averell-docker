<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 86</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">23</measure>
    <measure unit="line">69</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-86</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 86</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 86</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ancor che 'l cor già mi premesse tanto,</l>
     <l n="2">per mie scampo credendo il gran dolore</l>
     <l n="3">n'uscissi con le lacrime e col pianto,</l>
    </lg>
    <lg n="2">
     <l n="4">fortuna al fonte di cotale umore</l>
     <l n="5">le radice e le vene ingrassa e 'mpingua</l>
     <l n="6">per morte, e non per pena o duol minore,</l>
    </lg>
    <lg n="3">
     <l n="7">col tuo partire; onde convien destingua</l>
     <l n="8">dal figlio prima e tu morto dipoi,</l>
     <l n="9">del quale or parlo, pianto, penna e lingua.</l>
    </lg>
    <lg n="4">
     <l n="10">L'un m'era frate, e tu padre di noi;</l>
     <l n="11">l'amore a quello, a te l'obrigo strigne:</l>
     <l n="12">non so qual pena più mi stringa o nòi.</l>
    </lg>
    <lg n="5">
     <l n="13">La memoria 'l fratel pur mi dipigne,</l>
     <l n="14">e te sculpisce vivo in mezzo il core,</l>
     <l n="15">che 'l core e 'l volto più m'affligge e tigne.</l>
    </lg>
    <lg n="6">
     <l n="16">Pur mi quieta che il debito, c'all'ore</l>
     <l n="17">pagò 'l mio frate acerbo, e tu maturo;</l>
     <l n="18">ché manco duole altrui chi vecchio muore.</l>
    </lg>
    <lg n="7">
     <l n="19">Tanto all'increscitor men aspro e duro</l>
     <l n="20">esser dié 'l caso quant'è più necesse,</l>
     <l n="21">là dove 'l ver dal senso è più sicuro.</l>
    </lg>
    <lg n="8">
     <l n="22">Ma chi è quel che morto non piangesse</l>
     <l n="23">suo caro padre, c'ha veder non mai</l>
     <l n="24">quel che vedea infinite volte o spesse?</l>
    </lg>
    <lg n="9">
     <l n="25">Nostri intensi dolori e nostri guai</l>
     <l n="26">son come più e men ciascun gli sente:</l>
     <l n="27">quant'in me posson tu, Signor, tel sai.</l>
    </lg>
    <lg n="10">
     <l n="28">E se ben l'alma alla ragion consente,</l>
     <l n="29">tien tanto in collo, che vie più abbondo</l>
     <l n="30">po' doppo quella in esser più dolente.</l>
    </lg>
    <lg n="11">
     <l n="31">E se 'l pensier, nel quale i' mi profondo</l>
     <l n="32">non fussi che 'l ben morto in ciel si ridi</l>
     <l n="33">del timor della morte in questo mondo,</l>
    </lg>
    <lg n="12">
     <l n="34">crescere' 'l duol; ma'dolorosi stridi</l>
     <l n="35">temprati son d'una credenza ferma</l>
     <l n="36">che 'l ben vissuto a morte me' s'annidi.</l>
    </lg>
    <lg n="13">
     <l n="37">Nostro intelletto dalla carne inferma</l>
     <l n="38">è tanto oppresso, che 'l morir più spiace</l>
     <l n="39">quanto più 'l falso persuaso afferma.</l>
    </lg>
    <lg n="14">
     <l n="40">Novanta volte el sol suo chiara face</l>
     <l n="41">prim'ha nell'oceàn bagnata e molle,</l>
     <l n="42">che tu sie giunto alla divina pace.</l>
    </lg>
    <lg n="15">
     <l n="43">Or che nostra miseria el ciel ti tolle,</l>
     <l n="44">increscati di me, che morto vivo,</l>
     <l n="45">come tuo mezzo qui nascer mi volle.</l>
    </lg>
    <lg n="16">
     <l n="46">Tu se' del morir morto e fatto divo,</l>
     <l n="47">né tem'or più cangiar vita né voglia,</l>
     <l n="48">che quasi senza invidia non lo scrivo.</l>
    </lg>
    <lg n="17">
     <l n="49">Fortuna e 'l tempo dentro a vostra soglia</l>
     <l n="50">non tenta trapassar, per cui s'adduce</l>
     <l n="51">fra no' dubbia letizia e certa doglia.</l>
    </lg>
    <lg n="18">
     <l n="52">Nube non è che scuri vostra luce,</l>
     <l n="53">l'ore distinte a voi non fanno forza,</l>
     <l n="54">caso o necessità non vi conduce.</l>
    </lg>
    <lg n="19">
     <l n="55">Vostro splendor per notte non s'ammorza,</l>
     <l n="56">né cresce ma' per giorno, benché chiaro,</l>
     <l n="57">sie quand'el sol fra no' il caldo rinforza.</l>
    </lg>
    <lg n="20">
     <l n="58">Nel tuo morire el mie morire imparo,</l>
     <l n="59">padre mie caro, e nel pensier ti veggio</l>
     <l n="60">dove 'l mondo passar ne fa di raro.</l>
    </lg>
    <lg n="21">
     <l n="61">Non è, com'alcun crede, morte il peggio</l>
     <l n="62">a chi l'ultimo dì trascende al primo,</l>
     <l n="63">per grazia, etterno appresso al divin seggio</l>
    </lg>
    <lg n="22">
     <l n="64">dove, Die grazia, ti prosumo e stimo</l>
     <l n="65">e spero di veder, se 'l freddo core</l>
     <l n="66">mie ragion tragge dal terrestre limo.</l>
    </lg>
    <lg n="23">
     <l n="67">E se tra l' padre e 'l figlio ottimo amore</l>
     <l n="68">cresce nel ciel, crescendo ogni virtute,</l>
     <l n="69" />
    </lg>
   </lg>
  </body>
 </text>
</TEI>