<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 67</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">15</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-67</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 67</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 67</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nuovo piacere e di maggiore stima</l>
     <l n="2">veder l'ardite capre sopr'un sasso</l>
     <l n="3">montar, pascendo or questa or quella cima,</l>
     <l n="4">e 'l mastro lor, con aspre note, al basso,</l>
     <l n="5">sfogare el cor colla suo rozza rima,</l>
     <l n="6">sonando or fermo, e or con lento passo,</l>
     <l n="7">e la suo vaga, che ha 'l cor di ferro,</l>
     <l n="8">star co' porci, in contegno, sott'un cerro;</l>
    </lg>
    <lg n="2">
     <l n="9">quant'è veder 'n un eminente loco</l>
     <l n="10">e di pagli' e di terra el loro ospizio:</l>
     <l n="11">chi ingombra 'l desco e chi fa fora 'l foco,</l>
     <l n="12">sott'a quel faggio ch'è più lor propizio;</l>
     <l n="13">chi ingrassa e gratta 'l porco, e prende gioco,</l>
     <l n="14">chi doma 'l ciuco col basto primizio;</l>
     <l n="15">el vecchio gode e fa poche parole,</l>
     <l n="16">fuor dell'uscio a sedere, e stassi al sole.</l>
    </lg>
    <lg n="3">
     <l n="17">Di fuor dentro si vede quel che hanno:</l>
     <l n="18">pace sanza oro e sanza sete alcuna.</l>
     <l n="19">El giorno c'a solcare i colli vanno,</l>
     <l n="20">contar puo' lor ricchezze ad una ad una.</l>
     <l n="21">Non han serrami e non temon di danno;</l>
     <l n="22">lascion la casa aperta alla fortuna;</l>
     <l n="23">po', doppo l'opra, lieti el sonno tentano;</l>
     <l n="24">sazi di ghiande, in sul fien s'adormentano.</l>
    </lg>
    <lg n="4">
     <l n="25">L'invidia non ha loco in questo stato;</l>
     <l n="26">la superbia se stessa si divora.</l>
     <l n="27">Avide son di qualche verde prato,</l>
     <l n="28">o di quell'erba che più bella infiora.</l>
     <l n="29">Il lor sommo tesoro è uno arato,</l>
     <l n="30">e 'l bomero è la gemma che gli onora;</l>
     <l n="31">un paio di ceste è la credenza loro,</l>
     <l n="32">e le pale e le zappe e' vasi d'oro.</l>
    </lg>
    <lg n="5">
     <l n="33">O avarizia cieca, o bassi ingegni,</l>
     <l n="34">che disusate 'l ben della natura!</l>
     <l n="35">Cercando l'or, le terre e ' ricchi regni,</l>
     <l n="36">vostre imprese superbia ha forte e dura.</l>
     <l n="37">L'accidia, la lussuria par v'insegni;</l>
     <l n="38">l'invidia 'l mal d'altrui provvede e cura:</l>
     <l n="39">non vi scorgete, in insaziabil foco,</l>
     <l n="40">che 'l tempo è breve e 'l necessario è poco.</l>
    </lg>
    <lg n="6">
     <l n="41">Color c'anticamente, al secol vecchio,</l>
     <l n="42">si trasser fame e sete d'acqua e ghiande</l>
     <l n="43">vi sieno esemplo, scorta, lume e specchio,</l>
     <l n="44">e freno alle delizie, alle vivande.</l>
     <l n="45">Porgete al mie parlare un po' l'orecchio:</l>
     <l n="46">colui che 'l mondo impera, e ch'è sì grande,</l>
     <l n="47">ancor disidra, e non ha pace poi;</l>
     <l n="48">e 'l villanel la gode co' suo buoi.</l>
    </lg>
    <lg n="7">
     <l n="49">D'oro e di gemme, e spaventata in vista,</l>
     <l n="50">adorna, la Ricchezza va pensando;</l>
     <l n="51">ogni vento, ogni pioggia la contrista,</l>
     <l n="52">e gli agùri e ' prodigi va notando.</l>
     <l n="53">La lieta Povertà, fuggendo, acquista</l>
     <l n="54">ogni tesor, né pensa come o quando;</l>
     <l n="55">secur ne' boschi, in panni rozzi e bigi,</l>
     <l n="56">fuor d'obrighi, di cure e di letigi.</l>
    </lg>
    <lg n="8">
     <l n="57">L'avere e 'l dar, l'usanze streme e strane,</l>
     <l n="58">el meglio e 'l peggio, e le cime dell'arte</l>
     <l n="59">al villanel son tutte cose piane,</l>
     <l n="60">e l'erba e l'acqua e 'l latte è la sua parte;</l>
     <l n="61">e 'l cantar rozzo, e ' calli delle mane,</l>
     <l n="62">è 'l dieci e 'l cento e ' conti e le suo carte</l>
     <l n="63">dell'usura che 'n terra surger vede;</l>
     <l n="64">e senza affanno alla fortuna cede.</l>
    </lg>
    <lg n="9">
     <l n="65">Onora e ama e teme e prega Dio</l>
     <l n="66">pe' pascol, per l'armento e pel lavoro,</l>
     <l n="67">con fede, con ispeme e con desio,</l>
     <l n="68">per la gravida vacca e pel bel toro.</l>
     <l n="69">El Dubbio, el Forse, el Come, el Perché rio</l>
     <l n="70">no 'l può ma' far, ché non istà fra loro:</l>
     <l n="71">se con semplice fede adora e prega</l>
     <l n="72">Iddio e 'l ciel, l'un lega e l'altro piega.</l>
    </lg>
    <lg n="10">
     <l n="73">El Dubbio armato e zoppo si figura,</l>
     <l n="74">e va saltando come la locuste,</l>
     <l n="75">tremando d'ogni tempo per natura,</l>
     <l n="76">qual suole al vento far canna paluste.</l>
     <l n="77">El Perché è magro, e 'ntorn'alla cintura</l>
     <l n="78">ha molte chiave, e non son tanto giuste,</l>
     <l n="79">c'agugina gl'ingegni della porta,</l>
     <l n="80">e va di notte, e 'l buio è la suo scorta.</l>
    </lg>
    <lg n="11">
     <l n="81">El Come e 'l Forse son parenti stretti,</l>
     <l n="82">e son giganti di sì grande altezza,</l>
     <l n="83">c'al sol andar ciascun par si diletti,</l>
     <l n="84">e ciechi fur per mirar suo chiarezza;</l>
     <l n="85">e quello alle città co' fieri petti</l>
     <l n="86">tengon, per tutto adombran lor bellezza;</l>
     <l n="87">e van per vie fra sassi erte e distorte,</l>
     <l n="88">tentando colle man qual istà forte.</l>
    </lg>
    <lg n="12">
     <l n="89">Povero e nudo e sol se ne va 'l Vero,</l>
     <l n="90">che fra la gente umìle ha gran valore:</l>
     <l n="91">un occhio ha sol, qual è lucente e mero,</l>
     <l n="92">e 'l corpo ha d'oro, e d'adamante 'l core;</l>
     <l n="93">e negli affanni cresce e fassi altero,</l>
     <l n="94">e 'n mille luoghi nasce, se 'n un muore;</l>
     <l n="95">di fuor verdeggia sì come smeraldo,</l>
     <l n="96">e sta co' suo fedel costante e saldo.</l>
    </lg>
    <lg n="13">
     <l n="97">Cogli occhi onesti e bassi in ver' la terra,</l>
     <l n="98">vestito d'oro e di vari ricami,</l>
     <l n="99">il Falso va, c'a' iusti sol fa guerra;</l>
     <l n="100">ipocrito, di fuor par c'ognuno ami;</l>
     <l n="101">perch'è di ghiaccio, al sol si cuopre e serra;</l>
     <l n="102">sempre sta 'n corte, e par che l'ombra brami;</l>
     <l n="103">e ha per suo sostegno e compagnia</l>
     <l n="104">la Fraude, la Discordia e la Bugia.</l>
    </lg>
    <lg n="14">
     <l n="105">L'Adulazion v'è poi, ch'è pien d'affanni,</l>
     <l n="106">giovane destra e di bella persona;</l>
     <l n="107">di più color coperta di più panni,</l>
     <l n="108">che 'l cielo a primavera a' fior non dona:</l>
     <l n="109">ottien ciò che la vuol con dolci inganni,</l>
     <l n="110">e sol di quel che piace altrui ragiona;</l>
     <l n="111">ha 'l pianto e 'l riso in una voglia sola;</l>
     <l n="112">cogli occhi adora, e con le mani invola.</l>
    </lg>
    <lg n="15">
     <l n="113">Non è sol madre in corte all'opre orrende,</l>
     <l n="114">ma è lor balia ancora, e col suo latte</l>
     <l n="115">le cresce, l'aümenta e le difende.</l>
    </lg>
   </lg>
  </body>
 </text>
</TEI>