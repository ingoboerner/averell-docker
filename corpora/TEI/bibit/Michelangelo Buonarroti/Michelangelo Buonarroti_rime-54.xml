<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 54</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">13</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-54</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 54</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 54</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io crederrei, se tu fussi di sasso,</l>
     <l n="2">amarti con tal fede, ch'i' potrei</l>
     <l n="3">farti meco venir più che di passo;</l>
     <l n="4">se fussi morto, parlar ti farei,</l>
     <l n="5">se fussi in ciel, ti tirerei a basso</l>
     <l n="6">co' pianti, co' sospir, co' prieghi miei.</l>
     <l n="7">Sendo vivo e di carne, e qui tra noi,</l>
     <l n="8">chi t'ama e serve che de' creder poi?</l>
    </lg>
    <lg n="2">
     <l n="9">I' non posso altro far che seguitarti,</l>
     <l n="10">e della grande impresa non mi pento.</l>
     <l n="11">Tu non se' fatta com'un uom da sarti,</l>
     <l n="12">che si muove di fuor, si muove drento;</l>
     <l n="13">e se dalla ragion tu non ti parti,</l>
     <l n="14">spero c'un dì tu mi fara' contento:</l>
     <l n="15">ché 'l morso il ben servir togli' a' serpenti,</l>
     <l n="16">come l'agresto quand'allega i denti.</l>
    </lg>
    <lg n="3">
     <l n="17">E' non è forza contr'a l'umiltate,</l>
     <l n="18">né crudeltà può star contr'a l'amore;</l>
     <l n="19">ogni durezza suol vincer pietate,</l>
     <l n="20">sì come l'allegrezza fa 'l dolore;</l>
     <l n="21">una nuova nel mondo alta beltate</l>
     <l n="22">come la tuo non ha 'ltrimenti il core;</l>
     <l n="23">c'una vagina, ch'è dritta a vedella,</l>
     <l n="24">non può dentro tener torte coltella.</l>
    </lg>
    <lg n="4">
     <l n="25">E non può esser pur che qualche poco</l>
     <l n="26">la mie gran servitù non ti sie cara;</l>
     <l n="27">pensa che non si truova in ogni loco</l>
     <l n="28">la fede negli amici, che è sì rara;</l>
     <l n="29" />
     <l n="30" />
     <l n="31" />
     <l n="32" />
    </lg>
    <lg n="5">
     <l n="33">Quando un dì sto che veder non ti posso,</l>
     <l n="34">non posso trovar pace in luogo ignuno;</l>
     <l n="35">se po' ti veggo, mi s'appicca addosso,</l>
     <l n="36">come suole il mangiar far al digiuno;</l>
     <l n="37" />
     <l n="38" />
     <l n="39">com' altri il ventre di votar si muore,</l>
     <l n="40">ch'è più 'l conforto, po' che pri' è 'l dolore.</l>
    </lg>
    <lg n="6">
     <l n="41">E non mi passa tra le mani un giorno</l>
     <l n="42">ch'i' non la vegga o senta con la mente;</l>
     <l n="43">né scaldar ma' si può fornace o forno</l>
     <l n="44">c'a' mie sospir nòn fussi più rovente;</l>
     <l n="45">e quando avvien ch'i' l'abbi un po' dintorno,</l>
     <l n="46">sfavillo come ferro in foco ardente;</l>
     <l n="47">e tanto vorre' dir, s'ella m'aspetta,</l>
     <l n="48">ch'i' dico men che quand'i' non ho fretta.</l>
    </lg>
    <lg n="7">
     <l n="49">S'avvien che la mi rida pure un poco</l>
     <l n="50">o mi saluti in mezzo della via,</l>
     <l n="51">mi levo come polvere dal foco</l>
     <l n="52">o di bombarda o d'altra artiglieria;</l>
     <l n="53">se mi domanda, subito m'affioco,</l>
     <l n="54">perdo la voce e la risposta mia,</l>
     <l n="55">e subito s'arrende il gran desio,</l>
     <l n="56">e la speranza cede al poter mio.</l>
    </lg>
    <lg n="8">
     <l n="57">I' sento in me non so che grand'amore,</l>
     <l n="58">che quasi arrivere' 'nsino alle stelle;</l>
     <l n="59">e quando alcuna volta il vo trar fore,</l>
     <l n="60">non ho buco sì grande nella pelle</l>
     <l n="61">che nol faccia, a uscirne, assa' minore</l>
     <l n="62">parere, e le mie cose assai men belle:</l>
     <l n="63">c'amore o forza el dirne è grazia sola;</l>
     <l n="64">e men ne dice chi più alto vola.</l>
    </lg>
    <lg n="9">
     <l n="65">I' vo pensando al mie viver di prima,</l>
     <l n="66">inanzi ch'i' t'amassi, com'egli era:</l>
     <l n="67">di me non fu ma' chi facesse stima,</l>
     <l n="68">perdendo ogni dì il tempo insino a sera,</l>
     <l n="69">forse pensavo di cantare in rima</l>
     <l n="70">o di ritrarmi da ogni altra schiera?</l>
     <l n="71">Or si fa 'l nome, o per tristo o per buono,</l>
     <l n="72">e sassi pure almen che i' ci sono.</l>
    </lg>
    <lg n="10">
     <l n="73">Tu m'entrasti per gli occhi, ond'io mi spargo,</l>
     <l n="74">come grappol d'agresto in un'ampolla,</l>
     <l n="75">che doppo 'l collo cresce ov'è più largo;</l>
     <l n="76">così l'immagin tua, che fuor m'immolla,</l>
     <l n="77">dentro per gli occhi cresce, ond'io m'allargo</l>
     <l n="78">come pelle ove gonfia la midolla;</l>
     <l n="79">entrando in me per sì stretto vïaggio,</l>
     <l n="80">che tu mai n'esca ardir creder non aggio.</l>
    </lg>
    <lg n="11">
     <l n="81">Come quand'entra in una palla il vento,</l>
     <l n="82">che col medesmo fiato l'animella,</l>
     <l n="83">come l'apre di fuor, la serra drento,</l>
     <l n="84">così l'immagin del tuo volto bella</l>
     <l n="85">per gli occhi dentro all'alma venir sento;</l>
     <l n="86">e come gli apre, poi si serra in quella;</l>
     <l n="87">e come palla pugno al primo balzo,</l>
     <l n="88">percosso da' tu' occhi al ciel po' m'alzo.</l>
    </lg>
    <lg n="12">
     <l n="89">Perché non basta a una donna bella</l>
     <l n="90">goder le lode d'un amante solo,</l>
     <l n="91">ché suo beltà potre' morir con ella;</l>
     <l n="92">dunche, s'i' t'amo, reverisco e colo,</l>
     <l n="93">al merito 'l poter poco favella;</l>
     <l n="94">c'un zoppo non pareggia un lento volo,</l>
     <l n="95">né gira 'l sol per un sol suo mercede,</l>
     <l n="96">ma per ogni occhio san c'al mondo vede.</l>
    </lg>
    <lg n="13">
     <l n="97">I' non posso pensar come 'l cor m'ardi,</l>
     <l n="98">passando a quel per gli occhi sempre molli,</l>
     <l n="99">che 'l foco spegnerien non ch'e' tuo sguardi.</l>
     <l n="100">Tutti e' ripari mie son corti e folli:</l>
     <l n="101">se l'acqua il foco accende, ogni altro è tardi</l>
     <l n="102">a camparmi dal mal ch'i' bramo e volli,</l>
     <l n="103">salvo il foco medesmo. O cosa strana,</l>
     <l n="104">se 'l mal del foco spesso il foco sana!</l>
    </lg>
   </lg>
  </body>
 </text>
</TEI>