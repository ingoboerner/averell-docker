<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 267</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">19</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-267</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 267</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 267</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I' sto rinchiuso come la midolla</l>
     <l n="2">da la sua scorza, qua pover e solo,</l>
     <l n="3">come spirto legato in un'ampolla;</l>
    </lg>
    <lg n="2">
     <l n="4">e la mia scura tomba è picciol volo,</l>
     <l n="5">dov'è Aragn' e mill'opre e lavoranti,</l>
     <l n="6">e fan di lor filando fusaiuolo.</l>
    </lg>
    <lg n="3">
     <l n="7">D'intorn'a l'uscio ho mete di giganti,</l>
     <l n="8">ché chi mangi'uva o ha presa medicina</l>
     <l n="9">non vanno altrove a cacar tutti quanti.</l>
    </lg>
    <lg n="4">
     <l n="10">I' ho 'mparato a conoscer l'orina</l>
     <l n="11">e la cannella ond'esce, per quei fessi</l>
     <l n="12">che 'nanzi dì mi chiamon la mattina.</l>
    </lg>
    <lg n="5">
     <l n="13">Gatti, carogne, canterelli o cessi,</l>
     <l n="14">chi n'ha per masserizi' o men vïaggio</l>
     <l n="15">non vïen a mutarmi mai senz'essi.</l>
    </lg>
    <lg n="6">
     <l n="16">L'anima mia dal corpo ha tal vantaggio,</l>
     <l n="17">che se stasat' allentasse l'odore,</l>
     <l n="18">seco non la terre' 'l pan e 'l formaggio.</l>
    </lg>
    <lg n="7">
     <l n="19">La toss' e 'l freddo il tien sol che non more;</l>
     <l n="20">se la non esce per l'uscio di sotto,</l>
     <l n="21">per bocca il fiato a pen' uscir può fore.</l>
    </lg>
    <lg n="8">
     <l n="22">Dilombato, crepato, infranto e rotto</l>
     <l n="23">son già per le fatiche, e l'osteria</l>
     <l n="24">è morte, dov'io viv' e mangio a scotto.</l>
    </lg>
    <lg n="9">
     <l n="25">La mia allegrezz' è la maninconia,</l>
     <l n="26">e 'l mio riposo son questi disagi:</l>
     <l n="27">che chi cerca il malanno, Dio gliel dia.</l>
    </lg>
    <lg n="10">
     <l n="28">Chi mi vedess' a la festa de' Magi</l>
     <l n="29">sarebbe buono; e più, se la mia casa</l>
     <l n="30">vedessi qua fra sì ricchi palagi.</l>
    </lg>
    <lg n="11">
     <l n="31">Fiamma d'amor nel cor non m'è rimasa;</l>
     <l n="32">se 'l maggior caccia sempre il minor duolo,</l>
     <l n="33">di penne l'alma ho ben tarpata e rasa.</l>
    </lg>
    <lg n="12">
     <l n="34">Io tengo un calabron in un orciuolo,</l>
     <l n="35">in un sacco di cuoio ossa e capresti,</l>
     <l n="36">tre pilole di pece in un bocciuolo.</l>
    </lg>
    <lg n="13">
     <l n="37">Gli occhi di biffa macinati e pesti,</l>
     <l n="38">i denti come tasti di stormento</l>
     <l n="39">c'al moto lor la voce suoni e resti.</l>
    </lg>
    <lg n="14">
     <l n="40">La faccia mia ha forma di spavento;</l>
     <l n="41">i panni da cacciar, senz'altro telo,</l>
     <l n="42">dal seme senza pioggia i corbi al vento.</l>
    </lg>
    <lg n="15">
     <l n="43">Mi cova in un orecchio un ragnatelo,</l>
     <l n="44">ne l'altro canta un grillo tutta notte;</l>
     <l n="45">né dormo e russ'al catarroso anelo.</l>
    </lg>
    <lg n="16">
     <l n="46">Amor, le muse e le fiorite grotte,</l>
     <l n="47">mie scombiccheri, a' cemboli, a' cartocci,</l>
     <l n="48">agli osti, a' cessi, a' chiassi son condotte.</l>
    </lg>
    <lg n="17">
     <l n="49">Che giova voler far tanti bambocci,</l>
     <l n="50">se m'han condotto al fin, come colui</l>
     <l n="51">che passò 'l mar e poi affogò ne' mocci?</l>
    </lg>
    <lg n="18">
     <l n="52">L'arte pregiata, ov'alcun tempo fui</l>
     <l n="53">di tant'opinïon, mi rec'a questo,</l>
     <l n="54">povero, vecchio e servo in forz' altrui,</l>
    </lg>
    <lg n="19">
     <l n="55">ch'i' son disfatto, s'i' non muoio presto.</l>
    </lg>
   </lg>
  </body>
 </text>
</TEI>