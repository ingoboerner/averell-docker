<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 83</title>
    <author>Michelangelo Buonarroti</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Michelangelo Buonarroti_rime-83</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 83</title>
     <author>Michelangelo Buonarroti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 83</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Veggio nel tuo bel viso, signor mio,</l>
     <l n="2">quel che narrar mal puossi in questa vita:</l>
     <l n="3">l'anima, della carne ancor vestita,</l>
     <l n="4">con esso è già più volte ascesa a Dio.</l>
    </lg>
    <lg n="2">
     <l n="5">E se 'l vulgo malvagio, isciocco e rio,</l>
     <l n="6">di quel che sente, altrui segna e addita,</l>
     <l n="7">non è l'intensa voglia men gradita,</l>
     <l n="8">l'amor, la fede e l'onesto desio.</l>
    </lg>
    <lg n="3">
     <l n="9">A quel pietoso fonte, onde siàn tutti,</l>
     <l n="10">s'assembra ogni beltà che qua si vede</l>
     <l n="11">più c'altra cosa alle persone accorte;</l>
    </lg>
    <lg n="4">
     <l n="12">né altro saggio abbiàn né altri frutti</l>
     <l n="13">del cielo in terra; e chi v'ama con fede</l>
     <l n="14">trascende a Dio e fa dolce la morte.</l>
    </lg>
   </lg>
  </body>
 </text>
</TEI>