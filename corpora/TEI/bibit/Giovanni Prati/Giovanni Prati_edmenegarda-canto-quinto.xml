<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Edmenegarda - CANTO QUINTO</title>
    <author>Giovanni Prati</author>
   </titleStmt>
   <extent>
    <measure unit="stanza">1</measure>
    <measure unit="line">402</measure>
   </extent>
   <publicationStmt>
    <publisher>UNED University</publisher>
    <idno>Giovanni Prati_edmenegarda-canto-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Edmenegarda - CANTO QUINTO</title>
     <author>Giovanni Prati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Edmenegarda - CANTO QUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deh, venitemi intorno, estri gentili</l>
     <l n="2">della terra del Sol, dalle gioconde</l>
     <l n="3">belle odalische, voluttà promessa</l>
     <l n="4">del paradiso; e freman le ricurve</l>
     <l n="5">arpe, miste al romor delle fontane</l>
     <l n="6">correnti in letto di corallo e perle; </l>
     <l n="7">e della mesta Rosellana al canto</l>
     <l n="8">dall'ardue torri lo stambùl risponda, </l>
     <l n="9">mentre scherzano i silfi entro al fogliame</l>
     <l n="10">delle mistiche palme, e i flessuosi</l>
     <l n="11">giovinetti rosai dell'Ellesponto</l>
     <l n="12">levano un nembo di celesti odori! </l>
     <l n="13">Deh, venitemi intorno, innamorate</l>
     <l n="14">fantasie di quei cieli, a consolarmi</l>
     <l n="15">la mente e il carme, per sì lungo pondo</l>
     <l n="16">di dolor contristati! </l>
     <l n="17">Io così prego; </l>
     <l n="18">ma renitenti alle invocate gioie</l>
     <l n="19">non rispondon le corde, e dalla triste</l>
     <l n="20">anima il vivo imaginar dilegua. </l>
     <l n="21">Alla fuggente prora apresi il mare. </l>
     <l n="22">Così fuggisser le memorie infami, </l>
     <l n="23">che lasciasti, o Leoni, avvinte al lido! </l>
     <l n="24">Altri, cui tocca la pietà profonda</l>
     <l n="25">della misera donna, a te daranno</l>
     <l n="26">di tristissimo il nome; altri, cui l'uso</l>
     <l n="27">d'abbandonar necessità crudele</l>
     <l n="28">fe' parer l'abbandono, un motto appena</l>
     <l n="29">sibileran dai labbri, e sarà incerto</l>
     <l n="30">se sia pietate o scherno, o indifferente</l>
     <l n="31">rumor di voce che col vento passa: </l>
     <l n="32">pochi dal cor sospireran tacendo, </l>
     <l n="33">pochi tremanti della propria polve, </l>
     <l n="34">che il giudicio dell'uom lasciano a Dio. </l>
     <l n="35">Quando si seppe di quel novo caso, </l>
     <l n="36">misto a vili racconti, onde sul capo</l>
     <l n="37">d'Edmenegarda ripiombar gli oltraggi, </l>
     <l n="38">in ferite s'aperse, e grondò sangue</l>
     <l n="39">l'anima altèra, affettuosa e degna</l>
     <l n="40">di quel misero Arrigo. </l>
     <l n="41">Egli, tradito, </l>
     <l n="42">privo per lei delle più sante gioie</l>
     <l n="43">che dispensa la vita, accompagnato</l>
     <l n="44">da perenni vergogne, egli l'amava... </l>
     <l n="45">Ancor l'amava! Era la sua fanciulla. </l>
     <l n="46">Vista sì bella sulle consce rive</l>
     <l n="47">del Tagliamento; era la dolce amica</l>
     <l n="48">del segreto suo talamo; la madre</l>
     <l n="49">di quei due fanciulletti, ultimo bene</l>
     <l n="50">ch'egli avesse nel mondo; or così sola, </l>
     <l n="51">così deserta, e misera, e percossa</l>
     <l n="52">dalla terra e da Dio! </l>
     <l n="53">Battea d'acerba</l>
     <l n="54">gioia e d'orrido affanno il cor d'Arrigo</l>
     <l n="55">confusamente, e prorompea: </l>
     <l n="56">— Son giunti</l>
     <l n="57">questi giorni una volta! Edmenegarda, </l>
     <l n="58">li volesti, e son giunti; e non è dritto</l>
     <l n="59">che nessun te li tolga. Il lutto e l'onta</l>
     <l n="60">nella mia casa hai seminato; or cogli, </l>
     <l n="61">cogli, ché è tuo, di quella dura pianta</l>
     <l n="62">il durissimo frutto. Oh pienamente</l>
     <l n="63">vendicato son io; ma troppo, ahi! costa</l>
     <l n="64">quest'amara vendetta. E chi sa come, </l>
     <l n="65">come, adesso, ai fuggiti anni ella pensa! </l>
     <l n="66">Quante lacrime sparge; ed una mano</l>
     <l n="67">non aver che le terga, ed una voce</l>
     <l n="68">non udir che la chiami e la consoli! </l>
     <l n="69">Povera infortunata! Io, che dovrei</l>
     <l n="70">maledirti, obliarti, io sento il peso</l>
     <l n="71">de' tuoi dolori, io solo! Oh questo pianto, </l>
     <l n="72">che frenai da gran tempo, uopo è che scorra. </l>
     <l n="73">Così bastasse! —</l>
     <l n="74">E in furiosi e torvi</l>
     <l n="75">pensamenti quel suo spirito errava</l>
     <l n="76">dietro al vil fuggitivo; ed arrivarlo</l>
     <l n="77">avria voluto, e dirgli: — Hai lacerato</l>
     <l n="78">la vita mia; quel vago fior m'hai tolto, </l>
     <l n="79">l'hai lasciato languir; perfido! rendi</l>
     <l n="80">conto col sangue. —</l>
     <l n="81">E, l'aspre alle dolenti</l>
     <l n="82">cose mescendo, rasciugava gli occhi, </l>
     <l n="83">che tornavan per forza a inumidirsi, </l>
     <l n="84">e divorava i fremiti, e in disparte</l>
     <l n="85">torceva il capo. E que' suoi due angioletti, </l>
     <l n="86">quasi con senso di pietà celeste, </l>
     <l n="87">senza parole, gli piangean da lato. </l>
     <l n="88">Ma una più tetra e desolata stanza, </l>
     <l n="89">e ben diversa dal palagio antico, </l>
     <l n="90">d'ombre s'avvolge, e da quell'ombre un cupo</l>
     <l n="91">gemito insorge, e in una febbre ardente</l>
     <l n="92">trangoscia un core che morir non puote. </l>
     <l n="93">E tra due mani discarnate e stanche</l>
     <l n="94">langue il lavoro, sovra cui s'incurva</l>
     <l n="95">la debil vita a guadagnarsi il pane. </l>
     <l n="96">O Edmenegarda, in così verde etade, </l>
     <l n="97">ornai per te sì miserabil fatta, </l>
     <l n="98">che la stessa Pietà non ha più accento</l>
     <l n="99">per consolarti! Orribili pensieri</l>
     <l n="100">ti si volgono in mente, e a quando a quando</l>
     <l n="101">incapace ti senti a soggiogarli: </l>
     <l n="102">sì turbinosi assalgono. </l>
     <l n="103">Infelice! </l>
     <l n="104">Da quell'orlo sacrilego rimovi</l>
     <l n="105">gli ammaliati sguardi. All'acre punta</l>
     <l n="106">di quel pugnal non accostarti. Il nappo, </l>
     <l n="107">che cercavi di mescere, percoti</l>
     <l n="108">alla parete; ché dei tanti falli</l>
     <l n="109">sepolcro infame una viltà non sia. </l>
     <l n="110">Ed ella veramente era tentata</l>
     <l n="111">di finir quegli spasimi. Ma il forte</l>
     <l n="112">pensier de' figli, e una continua speme</l>
     <l n="113">che il digiuno e la febbre avria consunto</l>
     <l n="114">quelle estreme reliquie, e il provvidente</l>
     <l n="115">terror di Dio nel comparirgli innanzi</l>
     <l n="116">così com'era, e non chiamata, un freno</l>
     <l n="117">posero a quella bramosia di morte. </l>
     <l n="118">Ma, per quanto ella di pregar tentasse, </l>
     <l n="119">più pregar non sapeva. Era la sua</l>
     <l n="120">vita un torbido mar, corso dai nembi, </l>
     <l n="121">senza un filo di luce. </l>
     <l n="122">A lui pensava, </l>
     <l n="123">che credea d'obliar; pensava a un altro, </l>
     <l n="124">che obliar non poteva; e, con veloce</l>
     <l n="125">ricordanza crudele e detti e sguardi</l>
     <l n="126">ricomponendo e patimenti e gioie, </l>
     <l n="127">stupida e lassa al suo lavor tornava. </l>
     <l n="128">Degli aurei fregi e delle ricche vesti</l>
     <l n="129">non possedea più nulla: in sacrificio</l>
     <l n="130">lieto le offerse, a liberar le fedi</l>
     <l n="131">da Leoni tradite. E dopo tanto</l>
     <l n="132">e sì intenso patir, venne quel giorno</l>
     <l n="133">aspettato e terribile, che all'opra</l>
     <l n="134">cadder le membra, e il cibo, che non manca</l>
     <l n="135">al più mendìco, le mancò. Soccorsi</l>
     <l n="136">limosinar dal mondo? Oh! pria di farlo</l>
     <l n="137">era meglio morir. Morir non era</l>
     <l n="138">la gioia sua? </l>
     <l n="139">Ma la mordente fame</l>
     <l n="140">vinse i fieri proposti; e, ripensando</l>
     <l n="141">che del molto fallir pena e riscatto</l>
     <l n="142">esser potea la vita, ella ne volle</l>
     <l n="143">vtrangugiar l'amarezza insino al fondo; </l>
     <l n="144">e, offenditrice, il pan del pentimento</l>
     <l n="145">dimandar dall'offeso. </l>
     <l n="146">— Alle sue soglie</l>
     <l n="147">ben mi sta ch'io ritorni: ei così smunta</l>
     <l n="148">mi vedrà, così debole alla terra</l>
     <l n="149">curvata e supplicante! Io fui la dolce</l>
     <l n="150">compagna sua! Gli parlerò d'un tempo, </l>
     <l n="151">ai nostri cuori memorabil troppo. </l>
     <l n="152">Non dirò nulla; piangerò. Che importa, </l>
     <l n="153">se quel mio Arrigo io non potrò guardarlo? </l>
     <l n="154">Parole acerbe ei mi dirà; ma, al prezzo</l>
     <l n="155">di risparmiar nuovi peccati, il pane</l>
     <l n="156">non vorrà rifiutarmi. Io non gli chiedo</l>
     <l n="157">altro che il pane! —</l>
     <l n="158">Alla più dura croce</l>
     <l n="159">oggi la miseranda anima è posta. </l>
     <l n="160">Ben merita, o Signor, quando ella giunga</l>
     <l n="161">nel tuo cospetto, che, coi tanti giorni</l>
     <l n="162">di spavento e di colpa, anche quest'ora</l>
     <l n="163">ella trovi notata. </l>
     <l n="164">In ampio velo</l>
     <l n="165">chiuse la fronte, e con gli sguardi a terra</l>
     <l n="166">sforzatamente a quella volta mosse. </l>
     <l n="167">Dopo quattr'anni ripassò per vie</l>
     <l n="168">non obliate! da lontan scoperse</l>
     <l n="169">quella dimora! entrò per quella soglia! </l>
     <l n="170">quelle mura conobbe! ad ogni sguardo</l>
     <l n="171">una fiera memoria! ad ogni passo</l>
     <l n="172">un sorvenire, un assalir d'affetti, </l>
     <l n="173">un acceso disordine, un tumulto</l>
     <l n="174">vertiginoso! Entrata era felice; </l>
     <l n="175">n'uscìa reietta; vi tornava quasi</l>
     <l n="176">moribonda di fame. Il cor materno</l>
     <l n="177">si dilatava, si stringea, spirando</l>
     <l n="178">l'aura spirata da' suoi dolci figli; </l>
     <l n="179">e così a stento, finalmente venne</l>
     <l n="180">alle stanze d'Arrigo. </l>
     <l n="181">In fondo egli era, </l>
     <l n="182">solo e pensoso. Alzò gli sguardi e vide... </l>
     <l n="183">e credea d'ingannarsi; e, in piè balzando, </l>
     <l n="184">un tremito contenne, immobil stette. </l>
     <l n="185">E la guardò. </l>
     <l n="186">La misera prostrata</l>
     <l n="187">gli era davanti ad aspettar. </l>
     <l n="188">— Chi siete? </l>
     <l n="189">Che cercate da me? —</l>
     <l n="190">Levò tremando</l>
     <l n="191">Edmenegarda la consunta faccia, </l>
     <l n="192">e — Guardatemi! — disse. — Un dolce nome</l>
     <l n="193">io portava una volta; a voi dinanzi</l>
     <l n="194">più recar nol poss'io!... Ma ho fame, Arrigo! </l>
     <l n="195">Sì, guardatemi!... ho fame! </l>
     <l n="196">— Ah! che i sepolti</l>
     <l n="197">non han più desidèri; ed è gran tempo</l>
     <l n="198">ch'ella è sotterra, e disertati e soli</l>
     <l n="199">qui restiam noi. Vedete quelle stanze? </l>
     <l n="200">Là mi venne rapito, ahi! così presto</l>
     <l n="201">quel mio tenero fiore. E questi cari... </l>
     <l n="202">li vedete?... Appressatevi, infelici</l>
     <l n="203">orfani miei! —</l>
     <l n="204">La disperata madre</l>
     <l n="205">stese le braccia; ma li strinse Arrigo</l>
     <l n="206">forte sul petto, come per salvarli</l>
     <l n="207">da quell'amplesso. </l>
     <l n="208"> — Sono miei! Non sono</l>
     <l n="209">d'altri che miei! Partitevi: alle vostre</l>
     <l n="210">gioie fate ritorno; e non turbate</l>
     <l n="211">questa dimora ove obliar si tenta. —</l>
     <l n="212">Così dicendo, e accortosi che i figli</l>
     <l n="213">eran vicini a rannodar le sparse</l>
     <l n="214">reminiscenze dell'amato aspetto, </l>
     <l n="215">li strappò seco; e si perdea nel vuoto</l>
     <l n="216">aere il romor dei concitati passi. </l>
     <l n="217">Quella larva s'alzò; segno non fece; </l>
     <l n="218">non proferse parola; uscì più ratta, </l>
     <l n="219">qual s'ella avesse il suo vigore antico. </l>
     <l n="220">Gelido un riso le movea dai labbri; </l>
     <l n="221">sotto l'urto precipite del sangue, </l>
     <l n="222">non vedea più le cose; e camminava, </l>
     <l n="223">camminava convulsa e strascinata</l>
     <l n="224">da un'orribile idea. </l>
     <l n="225">Vide una striscia</l>
     <l n="226">d'acque terse e lucenti. Era il canale, </l>
     <l n="227">la mèta sua. Con un'ebbrezza intensa</l>
     <l n="228">girò lo sguardo, misurò quell'acque, </l>
     <l n="229">doppiò le forze, si cacciò sull'orlo, </l>
     <l n="230">v'inarcò la persona... e già il mortale</l>
     <l n="231">tratto mancava. Quando ai disperati</l>
     <l n="232">occhi una luce balenò; dischiusa</l>
     <l n="233">vede una bianca soglia; ode un soave</l>
     <l n="234">salmodiar di voci; un infinito</l>
     <l n="235">scoramento la vince; una speranza</l>
     <l n="236">vien come lampo: quel disegno orrendo</l>
     <l n="237">torna, cede, rincalza, è dileguato! </l>
     <l n="238">Inneggiate, o celesti! Ella è nel tempio</l>
     <l n="239">col suo dolce Pastor l'agna perduta; </l>
     <l n="240">rifiutata dal mondo, ella è raccolta</l>
     <l n="241">nelle braccia di Dio. </l>
     <l n="242">Godi, infelice, </l>
     <l n="243">questo bene supremo. Ogni vivente, </l>
     <l n="244">ch'oggi stolto scendesse a contristarti, </l>
     <l n="245">senza misura irriteria l'Eterno. </l>
     <l n="246">E là, dinanzi al più remoto altare, </l>
     <l n="247">non turbata pregò; pregò pei figli, </l>
     <l n="248">per Arrigo, per sé, per quel ramingo</l>
     <l n="249">ch'era lunge, per tutti; e, non potendo</l>
     <l n="250">quel ramingo scordar, chiedea dal cielo</l>
     <l n="251">che gli desse fortuna; indi pentita, </l>
     <l n="252">il periglio sentìa di quella prece; </l>
     <l n="253">e, pensando ad Arrigo, in sé chiudendo</l>
     <l n="254">qualche rancor pel rifiutato pane, </l>
     <l n="255">non finiva di piangere, e col pianto</l>
     <l n="256">dimandava che Dio le perdonasse. </l>
     <l n="257">Indi, tornata alle deserte case, </l>
     <l n="258">trovò dell'oro. Il generoso ignoto, </l>
     <l n="259">arrossendo, conobbe. </l>
     <l n="260">— Or dunque estinta</l>
     <l n="261">son io per lui, senza riparo? Estinta</l>
     <l n="262">sarò per tutti. —</l>
     <l n="263">Ma venìa frequente</l>
     <l n="264">quell'amor tenebroso a conturbarla, </l>
     <l n="265">e pensava al lontano, e aver novelle</l>
     <l n="266">pregava sempre, e sempre era delusa. </l>
     <l n="267">Più sperar non volea; dopo un istante</l>
     <l n="268">ritornava a sperar. </l>
     <l n="269">Misera! acqueta</l>
     <l n="270">la tormentata anima tua; da lui, </l>
     <l n="271">se ti è concesso, ogni pensier distogli. </l>
     <l n="272">Amor che nasce e si matura in colpa, </l>
     <l n="273">che col rimorso e col terror s'annoda,</l>
     <l n="274">senza voto né legge, infausto fiore, </l>
     <l n="275">lungamente non dura. Aprir le foglie</l>
     <l n="276">alla vampa del sol, chiuderle ai baci</l>
     <l n="277">rugiadosi dell'alba, abbandonarle</l>
     <l n="278">non vigilate ai venti, ed una sera</l>
     <l n="279">inchinarsi e morire, ecco la sorte</l>
     <l n="280">di quell'infausto fiore. </l>
     <l n="281">Egli, il cui nome</l>
     <l n="282">t'è rimprovero al cor, d'ogni allegrezza</l>
     <l n="283">essiccate ha le fonti, e intensi amori</l>
     <l n="284">più custodir non puote. Egli oggi oblia</l>
     <l n="285">quel che ieri adorava, ed oggi adora</l>
     <l n="286">quel che domani oblierà. </l>
     <l n="287">Malvagia</l>
     <l n="288">e steril landa è di costor la vita. </l>
     <l n="289">Solitari la passano; e l'estrema</l>
     <l n="290">necessità di morte li sorprende</l>
     <l n="291">nudi d'affetto; e non han figli o sposa, </l>
     <l n="292">non un caro superstite, che doni</l>
     <l n="293">lagrimando alle fredde ossa una croce! </l>
     <l n="294">Edmenegarda umiliar la fronte</l>
     <l n="295">tra le genti non seppe. E se talvolta</l>
     <l n="296">qualche compagna dei giocondi tempi</l>
     <l n="297">spiò da lunge, in altra parte mosse</l>
     <l n="298">delicata e superba. </l>
     <l n="299">Uscìan le turbe</l>
     <l n="300">agli allegri tumulti? Ella nell'orto</l>
     <l n="301">restava, ore con ore, contemplando</l>
     <l n="302">una viola del pensier, diletto</l>
     <l n="303">fiorellin ad Arrigo. O di feroci</l>
     <l n="304">note di sdegno o d'armonie d'amore</l>
     <l n="305">sonavano i teatri? Ella con mesta</l>
     <l n="306">voce sommessa modulava un canto, </l>
     <l n="307">che ad altri tempi in calda estasi Arrigo, </l>
     <l n="308">Arrigo suo rapì. Poi, quando i raggi</l>
     <l n="309">languìan nell'occidente, e qualche stella</l>
     <l n="310">scintillava nel ciel, sulla solinga</l>
     <l n="311">finestretta venìa guardando al mare; </l>
     <l n="312">perché ogni sera alla medesim'ora</l>
     <l n="313">una barca radea l'eremo lido, </l>
     <l n="314">non a' suoi dolorosi occhi straniera. </l>
     <l n="315">Ella da lunge la vedea sull'acque</l>
     <l n="316">avvicinarsi, le tremava il core, </l>
     <l n="317">le rivolgea qualche romito accento, </l>
     <l n="318">la seguìa sospirando; insin che il breve</l>
     <l n="319">suo fanaletto si perdea tra l'ombre. </l>
     <l n="320">Un dì, scendendo a visitar nell'orto</l>
     <l n="321">quella viola del pensier, curvata</l>
     <l n="322">sul tenue gambo e pallida la vide</l>
     <l n="323">presso a esalare i moribondi incensi</l>
     <l n="324">nell'etere materno. Anche quel caro</l>
     <l n="325">memore fior languiva! Al vedovato</l>
     <l n="326">vasellino lo tolse, in cor pensando</l>
     <l n="327">di lasciarlo cader sull'aspettata</l>
     <l n="328">navicella fuggente. </l>
     <l n="329">— O tu, pietoso</l>
     <l n="330">messaggio almen, sulla corolla estinta</l>
     <l n="331">recherai loro questi caldi baci! —</l>
     <l n="332">Aspettando ella sta. Che roseo sogno</l>
     <l n="333">le si dipinge nel pensier! Non sempre</l>
     <l n="334">volgon dure le sorti, e il duolo in parte</l>
     <l n="335">fu riscatto alle colpe, e la memoria</l>
     <l n="336">di quel lontan si discolora e passa. </l>
     <l n="337">Chi sa che un giorno la pietà non parli</l>
     <l n="338">all'anima d'Arrigo, ed ei non voglia</l>
     <l n="339">dimenticar, e le riapra il seno, </l>
     <l n="340">e monda dalle lacrime la chiami</l>
     <l n="341">novellamente sua! Dio, che perdona</l>
     <l n="342">più che l'uom non fallisca, eternamente</l>
     <l n="343">lascerà l'odio nella sua fattura? </l>
     <l n="344">Aspettando ella sta. L'acume intende</l>
     <l n="345">delle pupille ad esplorar le vaghe</l>
     <l n="346">lontananze; non ode urto di remo. </l>
     <l n="347">L'ora è trascorsa; ancor silenzio. Addoppia</l>
     <l n="348">gli occhi e l'udito; e il navicel non giunge. </l>
     <l n="349">Ahi! la viola del pensier, funesto</l>
     <l n="350">vaticinio è di mali. </l>
     <l n="351">Una pedata</l>
     <l n="352">ode; si volge; un sigillato foglio</l>
     <l n="353">le si reca; lo guarda, impallidisce; </l>
     <l n="354">la man d'Arrigo lo vergò; tremante</l>
     <l n="355">l'apre e vi legge... Misera! dagli occhi</l>
     <l n="356">quante lacrime ancor ti gronderanno! </l>
     <l n="357"> “Edmenegarda! I tuoi miseri falli</l>
     <l n="358">rimetta Iddio! Ma non sperar parole</l>
     <l n="359">di perdono da me. Tu mi rapisti</l>
     <l n="360">tutte le gioie; maledir m'hai fatto</l>
     <l n="361">questa tua bella Italia, ov'io sperava</l>
     <l n="362">viver lieto e morir; privi di madre</l>
     <l n="363">tu rendesti i miei figli. Alla natale</l>
     <l n="364">Inghilterra io mi reco a seppellirvi</l>
     <l n="365">il dolor, se m'è dato; e pensa come</l>
     <l n="366">lieta avrò l'alma nell'udir taluno</l>
     <l n="367">che di te mi dimandi. Ahi! sarà duro</l>
     <l n="368">il dover dirgli: — La mia donna è morta. —</l>
     <l n="369">E quando il guardo io volgerò dagli erti</l>
     <l n="370">miei colli al sito ove si spande questa</l>
     <l n="371">terribil terra, imagina se gli occhi</l>
     <l n="372">avrò giocondi! Oh sì, fibra per fibra</l>
     <l n="373">tu m'hai lacero il core, e più non posso</l>
     <l n="374">parlar di pace. Ma per tutti un'ora, </l>
     <l n="375">Edmenegarda, arriva; ed io la sento</l>
     <l n="376">più di tutti vicina. All'appressarsi</l>
     <l n="377">di quell'ora di Dio, fuggon dall'alma</l>
     <l n="378">i corrucci e le offese, e bisognosi</l>
     <l n="379">di perdono siam tutti. O Edmenegarda, </l>
     <l n="380">spera in quell'ora. Io non dimando al cielo</l>
     <l n="381">che d'obliar, di crescermi vicini</l>
     <l n="382">sempre i miei figli, e sostenere in pace</l>
     <l n="383">le agonie della morte... e perdonarti!”. </l>
     <l n="384">Di man le cadde il foglio; alla parete</l>
     <l n="385">s'appoggiò; le grondò larga una stilla</l>
     <l n="386">giù pel pallor del volto, e senza speme</l>
     <l n="387">tra le genti si vide; e allor l'acerba</l>
     <l n="388">coppa sentì d'aver vuotato intera. </l>
     <l n="389">Sì! la vuotasti. Ma il divino Amico</l>
     <l n="390">ti vestì di coraggio, e del tuo lungo</l>
     <l n="391">patir l'offerta, festeggiando, accetta. </l>
     <l n="392">Sola e pensosa il cammin novo imprendi, </l>
     <l n="393">come chi parta da dilette cose</l>
     <l n="394">per un lungo viaggio. </l>
     <l n="395">Incontrerai</l>
     <l n="396">sterpi e tenebre e gel; ma non ti colga</l>
     <l n="397">scoramento né téma! </l>
     <l n="398">In lontananza</l>
     <l n="399">s'apre una dolce, una serena plaga, </l>
     <l n="400">dove la pace i combattuti accoglie</l>
     <l n="401">come una madre, e della vita il sogno</l>
     <l n="402">lene si solve in una santa luce. </l>
    </lg>
   </lg>
  </body>
 </text>
</TEI>