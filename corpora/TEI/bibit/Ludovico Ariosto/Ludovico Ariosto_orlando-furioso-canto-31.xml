<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 31</title>
    <author>Ludovico Ariosto</author>
   </titleStmt>
   <extent>
    <measure unit="stanza">110</measure>
    <measure unit="line">880</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-31</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 31</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 31</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che dolce più, che più giocondo stato</l>
     <l n="2">saria di quel d'un amoroso core?</l>
     <l n="3">che viver più felice e più beato,</l>
     <l n="4">che ritrovarsi in servitù d'Amore?</l>
     <l n="5">se non fosse l'uom sempre stimulato</l>
     <l n="6">da quel sospetto rio, da quel timore,</l>
     <l n="7">da quel martìr, da quella frenesia,</l>
     <l n="8">da quella rabbia detta gelosia.</l>
    </lg>
    <lg n="2">
     <l n="9">Però ch'ogni altro amaro che si pone</l>
     <l n="10">tra questa soavissima dolcezza,</l>
     <l n="11">è un augumento, una perfezione,</l>
     <l n="12">et è un condurre amore a più finezza.</l>
     <l n="13">L'acque parer fa saporite e buone</l>
     <l n="14">la sete, e il cibo pel digiun s'apprezza:</l>
     <l n="15">non conosce la pace e non l'estima</l>
     <l n="16">chi provato non ha la guerra prima.</l>
    </lg>
    <lg n="3">
     <l n="17">Se ben non veggon gli occhi ciò che vede</l>
     <l n="18">ognora il core, in pace si sopporta.</l>
     <l n="19">Lo star lontano, poi quando si riede,</l>
     <l n="20">quanto più lungo fu, più riconforta.</l>
     <l n="21">Lo stare in servitù senza mercede</l>
     <l n="22">(pur che non resti la speranza morta)</l>
     <l n="23">patir si può: che premio al ben servire</l>
     <l n="24">pur viene al fin, se ben tarda a venire.</l>
    </lg>
    <lg n="4">
     <l n="25">Gli sdegni, le repulse, e finalmente</l>
     <l n="26">tutti i martìr d'amor, tutte le pene,</l>
     <l n="27">fan per lor rimembranza, che si sente</l>
     <l n="28">con miglior gusto un piacer quando viene.</l>
     <l n="29">Ma se l'infernal peste una egra mente</l>
     <l n="30">avvien ch'infetti, ammorbi et avelene;</l>
     <l n="31">se ben segue poi festa et allegrezza,</l>
     <l n="32">non la cura l'amante e non l'apprezza.</l>
    </lg>
    <lg n="5">
     <l n="33">Questa è la cruda e avelenata piaga</l>
     <l n="34">a cui non val liquor, non vale impiastro,</l>
     <l n="35">né murmure, né imagine di saga,</l>
     <l n="36">né val lungo osservar di benigno astro,</l>
     <l n="37">né quanta esperienzia d'arte maga</l>
     <l n="38">fece mai l'inventor suo Zoroastro:</l>
     <l n="39">piaga crudel che sopra ogni dolore</l>
     <l n="40">conduce l'uom, che disperato muore.</l>
    </lg>
    <lg n="6">
     <l n="41">Oh incurabil piaga che nel petto</l>
     <l n="42">d'un amator sì facile s'imprime,</l>
     <l n="43">non men per falso che per ver sospetto!</l>
     <l n="44">piaga che l'uom sì crudelmente opprime,</l>
     <l n="45">che la ragion gli offusca e l'intelletto,</l>
     <l n="46">e lo tra' fuor de le sembianze prime!</l>
     <l n="47">Oh iniqua gelosia, che così a torto</l>
     <l n="48">levasti a Bradamante ogni conforto!</l>
    </lg>
    <lg n="7">
     <l n="49">Non di questo ch'Ippalca e che 'l fratello</l>
     <l n="50">le avea nel core amaramente impresso,</l>
     <l n="51">ma dico d'uno annunzio crudo e fello</l>
     <l n="52">che le fu dato pochi giorni appresso.</l>
     <l n="53">Questo era nulla a paragon di quello</l>
     <l n="54">ch'io vi dirò, ma dopo alcun digresso.</l>
     <l n="55">Di Rinaldo ho da dir primieramente,</l>
     <l n="56">che vêr Parigi vien con la sua gente.</l>
    </lg>
    <lg n="8">
     <l n="57">Scontraro il dì seguente invêr la sera</l>
     <l n="58">un cavallier ch'avea una donna al fianco,</l>
     <l n="59">con scudo e sopravesta tutta nera,</l>
     <l n="60">se non che per traverso ha un fregio bianco.</l>
     <l n="61">Sfidò alla giostra Ricciardetto, ch'era</l>
     <l n="62">dinanzi, e vista avea di guerrier franco:</l>
     <l n="63">e quel, che mai nessun ricusar vòlse,</l>
     <l n="64">girò la briglia, e spazio a correr tolse.</l>
    </lg>
    <lg n="9">
     <l n="65">Senza dir altro, o più notizia darsi</l>
     <l n="66">de l'esser lor, si vengono all'incontro.</l>
     <l n="67">Rinaldo e gli altri cavallier fermârsi</l>
     <l n="68">per veder come seguiria lo scontro.</l>
     <l n="69">- Tosto costui per terra ha da versarsi,</l>
     <l n="70">se in luogo fermo a mio modo lo incontro -</l>
     <l n="71">dicea tra se medesmo Ricciardetto;</l>
     <l n="72">ma contrario al pensier seguì l'effetto:</l>
    </lg>
    <lg n="10">
     <l n="73">però che lui sotto la vista offese</l>
     <l n="74">di tanto colpo il cavalliero istrano,</l>
     <l n="75">che lo levò di sella, e lo distese</l>
     <l n="76">più di due lance al suo destrier lontano.</l>
     <l n="77">Di vendicarlo incontinente prese</l>
     <l n="78">l'assunto Alardo, e ritrovossi al piano</l>
     <l n="79">stordito e male acconcio: sì fu crudo</l>
     <l n="80">lo scontro fier, che gli spezzò lo scudo.</l>
    </lg>
    <lg n="11">
     <l n="81">Guicciardo pone incontinente in resta</l>
     <l n="82">l'asta, che vede i duo germani in terra,</l>
     <l n="83">ben che Rinaldo gridi: - Resta, resta;</l>
     <l n="84">che mia convien che sia la terza guerra: -</l>
     <l n="85">ma l'elmo ancor non ha allacciato in testa,</l>
     <l n="86">sì che Guicciardo al corso si disserra;</l>
     <l n="87">né più degli altri si seppe tenere,</l>
     <l n="88">e ritrovossi subito a giacere.</l>
    </lg>
    <lg n="12">
     <l n="89">Vuol Ricciardo, Viviano e Malagigi,</l>
     <l n="90">e l'un prima de l'altro essere in giostra:</l>
     <l n="91">ma Rinaldo pon fine ai lor litigi;</l>
     <l n="92">ch'inanzi a tutti armato si dimostra,</l>
     <l n="93">dicendo loro: - È tempo ire a Parigi;</l>
     <l n="94">e saria troppo la tardanza nostra,</l>
     <l n="95">s'io volesse aspettar fin che ciascuno</l>
     <l n="96">di voi fosse abbattuto ad uno ad uno. -</l>
    </lg>
    <lg n="13">
     <l n="97">Dissel tra sé, ma non che fosse inteso,</l>
     <l n="98">che saria stato agli altri ingiuria e scorno.</l>
     <l n="99">L'uno e l'altro del campo avea già preso,</l>
     <l n="100">e si faceano incontra aspro ritorno.</l>
     <l n="101">Non fu Rinaldo per terra disteso,</l>
     <l n="102">che valea tutti gli altri ch'avea intorno;</l>
     <l n="103">le lance si fiaccâr, come di vetro,</l>
     <l n="104">né i cavallier si piegâr oncia a dietro.</l>
    </lg>
    <lg n="14">
     <l n="105">L'uno e l'altro cavallo in guisa urtosse,</l>
     <l n="106">che gli fu forza in terra a por le groppe.</l>
     <l n="107">Baiardo immantinente ridrizzosse,</l>
     <l n="108">tanto ch'a pena il correre interroppe.</l>
     <l n="109">Sinistramente sì l'altro percosse,</l>
     <l n="110">che la spalla e la schena insieme roppe.</l>
     <l n="111">Il cavallier che 'l destrier morto vede,</l>
     <l n="112">lascia le staffe, et è subito in piede.</l>
    </lg>
    <lg n="15">
     <l n="113">Et al figlio d'Amon, che già rivolto</l>
     <l n="114">tornava a lui con la man vòta, disse:</l>
     <l n="115">- Signore, il buon destrier che tu m'hai tolto,</l>
     <l n="116">perché caro mi fu mentre che visse,</l>
     <l n="117">mi faria uscir del mio debito molto,</l>
     <l n="118">se così invendicato si morisse:</l>
     <l n="119">sì che vientene, e fa ciò che tu puoi,</l>
     <l n="120">perché battaglia esser convien tra noi. -</l>
    </lg>
    <lg n="16">
     <l n="121">Disse Rinaldo a lui: - Se 'l destrier morto,</l>
     <l n="122">e non altro ci de' porre a battaglia,</l>
     <l n="123">un de' miei ti darò, piglia conforto,</l>
     <l n="124">che men del tuo non crederò che vaglia. -</l>
     <l n="125">Colui soggiunse: - Tu sei malaccorto,</l>
     <l n="126">se creder vuoi che d'un destrier mi caglia.</l>
     <l n="127">Ma poi che non comprendi ciò ch'io voglio,</l>
     <l n="128">ti spiegherò più chiaramente il foglio.</l>
    </lg>
    <lg n="17">
     <l n="129">Vo' dir che mi parria commetter fallo,</l>
     <l n="130">se con la spada non ti provassi anco,</l>
     <l n="131">e non sapessi s'in quest'altro ballo</l>
     <l n="132">tu mi sia pari, o se più vali o manco.</l>
     <l n="133">Come ti piace, o scendi, o sta a cavallo:</l>
     <l n="134">pur che le man tu non ti tegna al fianco,</l>
     <l n="135">io son contento ogni vantaggio darti:</l>
     <l n="136">tanto alla spada bramo di provarti. -</l>
    </lg>
    <lg n="18">
     <l n="137">Rinaldo molto non lo tenne in lunga,</l>
     <l n="138">e disse: - La battaglia ti prometto;</l>
     <l n="139">e perché tu sia ardito, e non ti punga</l>
     <l n="140">di questi c'ho d'intorno alcun sospetto,</l>
     <l n="141">andranno inanzi fin ch'io gli raggiunga;</l>
     <l n="142">né meco resterà fuor ch'un valletto</l>
     <l n="143">che mi tenga il cavallo: - e così disse</l>
     <l n="144">alla sua compagnia che se ne gisse.</l>
    </lg>
    <lg n="19">
     <l n="145">La cortesia del paladin gagliardo</l>
     <l n="146">commendò molto il cavalliero estrano.</l>
     <l n="147">Smontò Rinaldo, e del destrier Baiardo</l>
     <l n="148">diede al valletto le redine in mano:</l>
     <l n="149">e poi che più non vede il suo stendardo,</l>
     <l n="150">il qual di lungo spazio è già lontano,</l>
     <l n="151">lo scudo imbraccia e stringe il brando fiero,</l>
     <l n="152">e sfida alla battaglia il cavalliero.</l>
    </lg>
    <lg n="20">
     <l n="153">E quivi s'incomincia una battaglia</l>
     <l n="154">di ch'altra mai non fu più fiera in vista.</l>
     <l n="155">Non crede l'un che tanto l'altro vaglia,</l>
     <l n="156">che troppo lungamente gli resista.</l>
     <l n="157">Ma poi che 'l paragon ben gli ragguaglia,</l>
     <l n="158">né l'un de l'altro più s'allegra o attrista,</l>
     <l n="159">pongon l'orgoglio et il furor da parte,</l>
     <l n="160">et al vantaggio loro usano ogn'arte.</l>
    </lg>
    <lg n="21">
     <l n="161">S'odon lor colpi dispietati e crudi</l>
     <l n="162">intorno rimbombar con suono orrendo,</l>
     <l n="163">ora i canti levando a' grossi scudi,</l>
     <l n="164">schiodando or piastre, e quando maglie aprendo.</l>
     <l n="165">Né qui bisogna tanto che si studi</l>
     <l n="166">a ben ferir, quanto a parar, volendo</l>
     <l n="167">star l'uno a l'altro par; ch'eterno danno</l>
     <l n="168">lor può causar il primo error che fanno.</l>
    </lg>
    <lg n="22">
     <l n="169">Durò l'assalto un'ora e più che 'l mezzo</l>
     <l n="170">d'un'altra; et era il sol già sotto l'onde,</l>
     <l n="171">et era sparso il tenebroso rezzo</l>
     <l n="172">de l'orizzon fin all'estreme sponde;</l>
     <l n="173">né riposato o fatto altro intermezzo</l>
     <l n="174">aveano alle percosse furibonde</l>
     <l n="175">questi guerrier, che non ira o rancore,</l>
     <l n="176">ma tratto all'arme avea disio d'onore.</l>
    </lg>
    <lg n="23">
     <l n="177">Rivolve tuttavia tra sé Rinaldo</l>
     <l n="178">chi sia l'estrano cavallier sì forte,</l>
     <l n="179">che non pur gli sta contra ardito e saldo,</l>
     <l n="180">ma spesso il mena a risco de la morte;</l>
     <l n="181">e già tanto travaglio e tanto caldo</l>
     <l n="182">gli ha posto, che del fin dubita forte:</l>
     <l n="183">e volentier, se con suo onor potesse,</l>
     <l n="184">vorria che quella pugna rimanesse.</l>
    </lg>
    <lg n="24">
     <l n="185">Da l'altra parte il cavallier estrano,</l>
     <l n="186">che similmente non avea notizia</l>
     <l n="187">che quel fosse il signor di Montalbano,</l>
     <l n="188">quel sì famoso in tutta la milizia,</l>
     <l n="189">che gli avea incontra con la spada in mano</l>
     <l n="190">condotto così poca nimicizia,</l>
     <l n="191">era certo che d'uom di più eccellenza</l>
     <l n="192">non potesson dar l'arme esperienza.</l>
    </lg>
    <lg n="25">
     <l n="193">Vorrebbe de l'impresa esser digiuno,</l>
     <l n="194">ch'avea di vendicare il suo cavallo;</l>
     <l n="195">e se potesse senza biasmo alcuno,</l>
     <l n="196">si trarria fuor del periglioso ballo.</l>
     <l n="197">Il mondo era già tanto oscuro e bruno,</l>
     <l n="198">che tutti i colpi quasi ivano in fallo:</l>
     <l n="199">poco ferire e men parar sapeano,</l>
     <l n="200">ch'a pena in man le spade si vedeano.</l>
    </lg>
    <lg n="26">
     <l n="201">Fu quel da Montalbano il primo a dire</l>
     <l n="202">che far battaglia non denno allo scuro,</l>
     <l n="203">ma quella indugiar tanto e differire,</l>
     <l n="204">ch'avesse dato volta il pigro Arturo;</l>
     <l n="205">e che può intanto al padiglion venire,</l>
     <l n="206">ove di sé non sarà men sicuro,</l>
     <l n="207">ma servito, onorato e ben veduto,</l>
     <l n="208">quanto in loco ove mai fosse venuto.</l>
    </lg>
    <lg n="27">
     <l n="209">Non bisognò a Rinaldo pregar molto,</l>
     <l n="210">che 'l cortese baron tenne lo 'nvito.</l>
     <l n="211">Ne vanno insieme ove il drappel raccolto</l>
     <l n="212">di Montalbano era in sicuro sito.</l>
     <l n="213">Rinaldo al suo scudiero avea già tolto</l>
     <l n="214">un bel cavallo e molto ben guernito,</l>
     <l n="215">a spada e a lancia e ad ogni prova buono,</l>
     <l n="216">et a quel cavallier fattone dono.</l>
    </lg>
    <lg n="28">
     <l n="217">Il guerrier peregrin conobbe quello</l>
     <l n="218">esser Rinaldo, che venìa con esso;</l>
     <l n="219">che prima che giungessero all'ostello,</l>
     <l n="220">venuto a caso era a nomar se stesso:</l>
     <l n="221">e perché l'un de l'altro era fratello,</l>
     <l n="222">si sentîr dentro di dolcezza oppresso,</l>
     <l n="223">e di pietoso affetto tocco il core;</l>
     <l n="224">e lacrimâr per gaudio e per amore.</l>
    </lg>
    <lg n="29">
     <l n="225">Questo guerriero era Guidon Selvaggio,</l>
     <l n="226">che dianzi con Marfisa e Sansonetto</l>
     <l n="227">e' figli d'Olivier molto viaggio</l>
     <l n="228">avea fatto per mar, come v'ho detto.</l>
     <l n="229">Di non veder più tosto il suo lignaggio</l>
     <l n="230">il fellon Pinabel gli avea interdetto,</l>
     <l n="231">avendol preso, e a bada poi tenuto</l>
     <l n="232">alla difesa del suo rio statuto.</l>
    </lg>
    <lg n="30">
     <l n="233">Guidon, che questo esser Rinaldo udio,</l>
     <l n="234">famoso sopra ogni famoso duce,</l>
     <l n="235">ch'avuto avea più di veder disio,</l>
     <l n="236">che non ha il cieco la perduta luce,</l>
     <l n="237">con molto gaudio disse: - O signor mio,</l>
     <l n="238">qual fortuna a combatter mi conduce</l>
     <l n="239">con voi, che lungamente ho amato et amo,</l>
     <l n="240">e sopra tutto il mondo onorar bramo?</l>
    </lg>
    <lg n="31">
     <l n="241">Mi partorì Costanza ne le estreme</l>
     <l n="242">ripe del mar Eusino: io son Guidone,</l>
     <l n="243">concetto de lo illustre inclito seme,</l>
     <l n="244">come ancor voi, del generoso Amone.</l>
     <l n="245">Di voi vedere, e gli altri nostri insieme,</l>
     <l n="246">il desiderio è del venir cagione;</l>
     <l n="247">e dove mia intenzion fu d'onorarvi,</l>
     <l n="248">mi veggo esser venuto a ingiuriarvi.</l>
    </lg>
    <lg n="32">
     <l n="249">Ma scusimi apo voi d'un error tanto,</l>
     <l n="250">ch'io non ho voi né gli altri conosciuto;</l>
     <l n="251">e s'emendar si può, ditemi quanto</l>
     <l n="252">far debbo, ch'in ciò far nulla rifiuto. -</l>
     <l n="253">Poi che si fu da questo e da quel canto</l>
     <l n="254">de' complessi iterati al fin venuto,</l>
     <l n="255">rispose a lui Rinaldo: - Non vi caglia</l>
     <l n="256">meco scusarvi più de la battaglia:</l>
    </lg>
    <lg n="33">
     <l n="257">che per certificarne che voi sète</l>
     <l n="258">di nostra antiqua stirpe un vero ramo,</l>
     <l n="259">dar miglior testimonio non potete,</l>
     <l n="260">che 'l gran valor ch'in voi chiaro proviamo.</l>
     <l n="261">Se più pacifiche erano e quiete</l>
     <l n="262">vostre maniere, mal vi credevamo;</l>
     <l n="263">che la damma non genera il leone,</l>
     <l n="264">né le colombe l'aquila o il falcone. -</l>
    </lg>
    <lg n="34">
     <l n="265">Non, per andar, di ragionar lasciando,</l>
     <l n="266">non di seguir, per ragionar, lor via,</l>
     <l n="267">vennero ai padiglioni; ove narrando</l>
     <l n="268">il buon Rinaldo alla sua compagnia</l>
     <l n="269">che questo era Guidon, che disiando</l>
     <l n="270">veder, tanto aspettato aveano pria,</l>
     <l n="271">molto gaudio apportò ne le sue squadre;</l>
     <l n="272">e parve a tutti assimigliarsi al padre.</l>
    </lg>
    <lg n="35">
     <l n="273">Non dirò l'accoglienze che gli fêro</l>
     <l n="274">Alardo, Ricciardetto e gli altri dui;</l>
     <l n="275">che gli fece Viviano et Aldigiero,</l>
     <l n="276">e Malagigi, frati e cugin sui;</l>
     <l n="277">ch'ogni signor gli fece e cavalliero;</l>
     <l n="278">ciò ch'egli disse a loro, et essi a lui:</l>
     <l n="279">ma vi concluderò che finalmente</l>
     <l n="280">fu ben veduto da tutta la gente.</l>
    </lg>
    <lg n="36">
     <l n="281">Caro Guidone a' suoi fratelli stato</l>
     <l n="282">credo sarebbe in ogni tempo assai;</l>
     <l n="283">ma lor fu al gran bisogno ora più grato,</l>
     <l n="284">ch'esser potesse in altro tempo mai.</l>
     <l n="285">Poscia che 'l nuovo sole incoronato</l>
     <l n="286">del mare uscì di luminosi rai,</l>
     <l n="287">Guidon coi frati e coi parenti in schiera</l>
     <l n="288">se ne tornò sotto la lor bandiera.</l>
    </lg>
    <lg n="37">
     <l n="289">Tanto un giorno et un altro se n'andaro,</l>
     <l n="290">che di Parigi alle assediate porte</l>
     <l n="291">a men di dieci miglia s'accostaro</l>
     <l n="292">in ripa a Senna; ove per buona sorte</l>
     <l n="293">Grifone et Aquilante ritrovaro,</l>
     <l n="294">i duo guerrier da l'armatura forte:</l>
     <l n="295">Grifone il bianco et Aquilante il nero,</l>
     <l n="296">che partorì Gismonda d'Oliviero.</l>
    </lg>
    <lg n="38">
     <l n="297">Con essi ragionava una donzella,</l>
     <l n="298">non già di vil condizione in vista,</l>
     <l n="299">che di sciamito bianco la gonnella</l>
     <l n="300">fregiata intorno avea d'aurata lista;</l>
     <l n="301">molto leggiadra in apparenza e bella,</l>
     <l n="302">fosse quantunque lacrimosa e trista:</l>
     <l n="303">e mostrava ne' gesti e nel sembiante</l>
     <l n="304">di cosa ragionar molto importante.</l>
    </lg>
    <lg n="39">
     <l n="305">Conobbe i cavallier, come essi lui,</l>
     <l n="306">Guidon, che fu con lor pochi dì inanzi;</l>
     <l n="307">et a Rinaldo disse: - Eccovi dui</l>
     <l n="308">a cui van pochi di valore inanzi;</l>
     <l n="309">e se per Carlo ne verran con nui,</l>
     <l n="310">non ne staranno i Saracini inanzi. -</l>
     <l n="311">Rinaldo di Guidon conferma il detto,</l>
     <l n="312">che l'uno e l'altro era guerrier perfetto.</l>
    </lg>
    <lg n="40">
     <l n="313">Gli avea riconosciuti egli non manco;</l>
     <l n="314">però che quelli sempre erano usati,</l>
     <l n="315">l'un tutto nero, e l'altro tutto bianco</l>
     <l n="316">vestir su l'arme, e molto andare ornati.</l>
     <l n="317">Da l'altra parte essi conobbero anco</l>
     <l n="318">e salutâr Guidon, Rinaldo e i frati;</l>
     <l n="319">et abbracciâr Rinaldo come amico,</l>
     <l n="320">messo da parte ogni lor odio antico.</l>
    </lg>
    <lg n="41">
     <l n="321">S'ebbero un tempo in urta e in gran dispetto</l>
     <l n="322">per Truffaldin, che fôra lungo a dire;</l>
     <l n="323">ma quivi insieme con fraterno affetto</l>
     <l n="324">s'accarezzâr, tutte obliando l'ire.</l>
     <l n="325">Rinaldo poi si volse a Sansonetto,</l>
     <l n="326">ch'era tardato un poco più a venire,</l>
     <l n="327">e lo raccolse col debito onore,</l>
     <l n="328">a pieno instrutto del suo gran valore.</l>
    </lg>
    <lg n="42">
     <l n="329">Tosto che la donzella più vicino</l>
     <l n="330">vide Rinaldo, e conosciuto l'ebbe</l>
     <l n="331">(ch'avea notizia d'ogni paladino),</l>
     <l n="332">gli disse una novella che gl'increbbe;</l>
     <l n="333">e cominciò: - Signore, il tuo cugino,</l>
     <l n="334">a cui la Chiesa e l'alto Imperio debbe,</l>
     <l n="335">quel già sì saggio et onorato Orlando,</l>
     <l n="336">è fatto stolto, e va pel mondo errando.</l>
    </lg>
    <lg n="43">
     <l n="337">Onde causato così strano e rio</l>
     <l n="338">accidente gli sia, non so narrarte.</l>
     <l n="339">La sua spada e l'altr'arme ho vedute io,</l>
     <l n="340">che per li campi avea gittate e sparte;</l>
     <l n="341">e vidi un cavallier cortese e pio</l>
     <l n="342">che le andò raccogliendo da ogni parte,</l>
     <l n="343">e poi di tutte quelle un arbuscello</l>
     <l n="344">fe', a guisa di trofeo, pomposo e bello.</l>
    </lg>
    <lg n="44">
     <l n="345">Ma la spada ne fu tosto levata</l>
     <l n="346">dal figliuol d'Agricane il dì medesmo.</l>
     <l n="347">Tu pòi considerar quanto sia stata</l>
     <l n="348">gran perdita alla gente del battesmo</l>
     <l n="349">l'essere un'altra volta ritornata</l>
     <l n="350">Durindana in poter del paganesmo.</l>
     <l n="351">Né Brigliadoro men, ch'errava sciolto</l>
     <l n="352">intorno all'arme, fu dal pagan tolto.</l>
    </lg>
    <lg n="45">
     <l n="353">Son pochi dì ch'Orlando correr vidi</l>
     <l n="354">senza vergogna e senza senno, ignudo,</l>
     <l n="355">con urli spaventevoli e con gridi:</l>
     <l n="356">ch'è fatto pazzo in somma ti conchiudo;</l>
     <l n="357">e non avrei, fuor ch'a questi occhi fidi,</l>
     <l n="358">creduto mai sì acerbo caso e crudo. -</l>
     <l n="359">Poi narrò che lo vide giù dal ponte</l>
     <l n="360">abbracciato cader con Rodomonte.</l>
    </lg>
    <lg n="46">
     <l n="361">- A qualunque io non creda esser nimico</l>
     <l n="362">d'Orlando (soggiungea) di ciò favello,</l>
     <l n="363">acciò ch'alcun di tanti a ch'io lo dico,</l>
     <l n="364">mosso a pietà del caso strano e fello,</l>
     <l n="365">cerchi o a Parigi o in altro luogo amico</l>
     <l n="366">ridurlo, fin che si purghi il cervello.</l>
     <l n="367">Ben so, se Brandimarte n'avrà nuova,</l>
     <l n="368">sarà per farne ogni possibil prova. -</l>
    </lg>
    <lg n="47">
     <l n="369">Era costei la bella Fiordiligi,</l>
     <l n="370">più cara a Brandimarte che se stesso,</l>
     <l n="371">la qual, per lui trovar, venìa a Parigi:</l>
     <l n="372">e de la spada ella suggiunse appresso,</l>
     <l n="373">che discordia e contesa e gran litigi</l>
     <l n="374">tra il Sericano e 'l Tartaro avea messo;</l>
     <l n="375">e ch'avuta l'avea, poi che fu casso</l>
     <l n="376">di vita Mandricardo, al fin Gradasso.</l>
    </lg>
    <lg n="48">
     <l n="377">Di così strano e misero accidente</l>
     <l n="378">Rinaldo senza fin si lagna e duole;</l>
     <l n="379">né il core intenerir men se ne sente,</l>
     <l n="380">che soglia intenerirsi il ghiaccio al sole:</l>
     <l n="381">e con disposta et immutabil mente,</l>
     <l n="382">ovunque Orlando sia, cercar lo vuole,</l>
     <l n="383">con speme, poi che ritrovato l'abbia,</l>
     <l n="384">di farlo risanar di quella rabbia.</l>
    </lg>
    <lg n="49">
     <l n="385">Ma già lo stuolo avendo fatto unire,</l>
     <l n="386">sia volontà del cielo o sia aventura,</l>
     <l n="387">vuol fare i Saracin prima fuggire,</l>
     <l n="388">e liberar le parigine mura.</l>
     <l n="389">Ma consiglia l'assalto differire,</l>
     <l n="390">che vi par gran vantaggio, a notte scura,</l>
     <l n="391">ne la terza vigilia o ne la quarta,</l>
     <l n="392">ch'avrà l'acqua di Lete il Sonno sparta.</l>
    </lg>
    <lg n="50">
     <l n="393">Tutta la gente alloggiar fece al bosco,</l>
     <l n="394">e quivi la posò per tutto 'l giorno;</l>
     <l n="395">ma poi che 'l sol, lasciando il mondo fosco,</l>
     <l n="396">alla nutrice antiqua fe' ritorno,</l>
     <l n="397">et orsi e capre e serpi senza tòsco</l>
     <l n="398">e l'altre fere ebbeno il cielo adorno,</l>
     <l n="399">che state erano ascose al maggior lampo,</l>
     <l n="400">mosse Rinaldo il taciturno campo:</l>
    </lg>
    <lg n="51">
     <l n="401">e venne con Grifon, con Aquilante,</l>
     <l n="402">con Vivian, con Alardo e con Guidone,</l>
     <l n="403">con Sansonetto, agli altri un miglio inante,</l>
     <l n="404">a cheti passi e senza alcun sermone.</l>
     <l n="405">Trovò dormir l'ascolta d'Agramante:</l>
     <l n="406">tutta l'uccise, e non ne fe' un prigione.</l>
     <l n="407">Indi arrivò tra l'altra gente Mora,</l>
     <l n="408">che non fu visto né sentito ancora.</l>
    </lg>
    <lg n="52">
     <l n="409">Del campo d'infedeli a prima giunta</l>
     <l n="410">la ritrovata guardia all'improviso</l>
     <l n="411">lasciò Rinaldo sì rotta e consunta,</l>
     <l n="412">ch'un sol non ne restò, se non ucciso.</l>
     <l n="413">Spezzata che lor fu la prima punta,</l>
     <l n="414">i Saracin non l'avean più da riso;</l>
     <l n="415">che sonnolenti, timidi et inermi,</l>
     <l n="416">poteano a tai guerrier far pochi schermi.</l>
    </lg>
    <lg n="53">
     <l n="417">Fece Rinaldo per maggior spavento</l>
     <l n="418">dei Saracini, al mover de l'assalto,</l>
     <l n="419">a trombe e a corni dar subito vento,</l>
     <l n="420">e, gridando, il suo nome alzar in alto.</l>
     <l n="421">Spinse Baiardo, e quel non parve lento;</l>
     <l n="422">che dentro all'alte sbarre entrò d'un salto,</l>
     <l n="423">e versò cavallier, pestò pedoni,</l>
     <l n="424">et atterrò trabacche e padiglioni.</l>
    </lg>
    <lg n="54">
     <l n="425">Non fu sì ardito tra il popul pagano,</l>
     <l n="426">a cui non s'arricciassero le chiome,</l>
     <l n="427">quando sentì "Rinaldo e Montalbano"</l>
     <l n="428">sonar per l'aria, il formidato nome.</l>
     <l n="429">Fugge col campo d'Africa l'ispano,</l>
     <l n="430">né perde tempo a caricar le some;</l>
     <l n="431">ch'aspettar quella furia più non vuole,</l>
     <l n="432">ch'aver provata anco si piagne e duole.</l>
    </lg>
    <lg n="55">
     <l n="433">Guidon lo segue, e non fa men di lui;</l>
     <l n="434">né men fanno i duo figli d'Oliviero,</l>
     <l n="435">Alardo e Ricciardetto, e gli altri dui:</l>
     <l n="436">col brando Sansonetto apre il sentiero:</l>
     <l n="437">Aldigiero e Vivian provar altrui</l>
     <l n="438">fan quanto in arme l'uno e l'altro è fiero.</l>
     <l n="439">Così fa ognun che segue lo stendardo</l>
     <l n="440">di Chiaramonte, da guerrier gagliardo.</l>
    </lg>
    <lg n="56">
     <l n="441">Settecento con lui tenea Rinaldo</l>
     <l n="442">in Montalbano e intorno a quelle ville,</l>
     <l n="443">usati a portar l'arme al freddo e al caldo,</l>
     <l n="444">non già più rei dei Mirmidon d'Achille.</l>
     <l n="445">Ciascun d'essi al bisogno era sì saldo,</l>
     <l n="446">che cento insieme non fuggian per mille;</l>
     <l n="447">e se ne potean molti sceglier fuori,</l>
     <l n="448">che d'alcun dei famosi eran migliori.</l>
    </lg>
    <lg n="57">
     <l n="449">E se Rinaldo ben non era molto</l>
     <l n="450">ricco né di città né di tesoro,</l>
     <l n="451">facea sì con parole e con buon volto,</l>
     <l n="452">e ciò ch'avea partendo ognor con loro,</l>
     <l n="453">ch'un di quel numer mai non gli fu tolto</l>
     <l n="454">per offerire altrui più somma d'oro.</l>
     <l n="455">Questi da Montalban mai non rimuove,</l>
     <l n="456">se non lo stringe un gran bisogno altrove.</l>
    </lg>
    <lg n="58">
     <l n="457">Et or, perch'abbia il Magno Carlo aiuto,</l>
     <l n="458">lasciò con poca guardia il suo castello.</l>
     <l n="459">Tra gli African questo drappel venuto,</l>
     <l n="460">questo drappel del cui valor favello,</l>
     <l n="461">ne fece quel che del gregge lanuto</l>
     <l n="462">sul falanteo Galeso il lupo fello,</l>
     <l n="463">o quel che soglia del barbato, appresso</l>
     <l n="464">il barbaro Cinifio, il leon spesso.</l>
    </lg>
    <lg n="59">
     <l n="465">Carlo, ch'aviso da Rinaldo avuto</l>
     <l n="466">avea che presso era a Parigi giunto,</l>
     <l n="467">e che la notte il campo sproveduto</l>
     <l n="468">volea assalir, stato era in arme e in punto;</l>
     <l n="469">e quando bisognò, venne in aiuto</l>
     <l n="470">coi paladini; e ai paladini aggiunto</l>
     <l n="471">avea il figliol del ricco Monodante,</l>
     <l n="472">di Fiordiligi il fido e saggio amante,</l>
    </lg>
    <lg n="60">
     <l n="473">ch'ella più giorni per sì lunga via</l>
     <l n="474">cercato avea per tutta Francia invano.</l>
     <l n="475">Quivi all'insegne che portar solia,</l>
     <l n="476">fu da lei conosciuto di lontano.</l>
     <l n="477">Come lei Brandimarte vide pria,</l>
     <l n="478">lasciò la guerra, e tornò tutto umano,</l>
     <l n="479">e corse ad abbracciarla; e d'amor pieno,</l>
     <l n="480">mille volte baciolla o poco meno.</l>
    </lg>
    <lg n="61">
     <l n="481">De le lor donne e de le lor donzelle</l>
     <l n="482">si fidâr molto a quella antica etade.</l>
     <l n="483">Senz'altra scorta andar lasciano quelle</l>
     <l n="484">per piani e monti e per strane contrade;</l>
     <l n="485">et al ritorno l'han per buone e belle,</l>
     <l n="486">né mai tra lor suspizione accade.</l>
     <l n="487">Fiordiligi narrò quivi al suo amante,</l>
     <l n="488">che fatto stolto era il signor d'Anglante.</l>
    </lg>
    <lg n="62">
     <l n="489">Brandimarte sì strana e ria novella</l>
     <l n="490">creder ad altri a pena avria potuto;</l>
     <l n="491">ma lo credette a Fiordiligi bella,</l>
     <l n="492">a cui già maggior cose avea creduto.</l>
     <l n="493">Non pur d'averlo udito gli dice ella,</l>
     <l n="494">ma che con gli occhi proprii l'ha veduto</l>
     <l n="495">(c'ha conoscenza e pratica d'Orlando,</l>
     <l n="496">quanto alcun altro), e dice dove e quando.</l>
    </lg>
    <lg n="63">
     <l n="497">E gli narra del ponte periglioso,</l>
     <l n="498">che Rodomonte ai cavallier difende,</l>
     <l n="499">ove un sepolcro adorna e fa pomposo</l>
     <l n="500">di sopraveste e d'arme di chi prende.</l>
     <l n="501">Narra c'ha visto Orlando furioso</l>
     <l n="502">far cose quivi orribili e stupende;</l>
     <l n="503">che nel fiume il pagan mandò riverso,</l>
     <l n="504">con gran periglio di restar summerso.</l>
    </lg>
    <lg n="64">
     <l n="505">Brandimarte, che 'l conte amava quanto</l>
     <l n="506">si può compagno amar, fratello o figlio,</l>
     <l n="507">disposto di cercarlo, e di far tanto,</l>
     <l n="508">non ricusando affanno né periglio,</l>
     <l n="509">che per opra di medico o d'incanto</l>
     <l n="510">si ponga a quel furor qualche consiglio,</l>
     <l n="511">così come trovossi armato in sella,</l>
     <l n="512">si mise in via con la sua donna bella.</l>
    </lg>
    <lg n="65">
     <l n="513">Verso la parte ove la donna il conte</l>
     <l n="514">avea veduto, il lor camin drizzaro,</l>
     <l n="515">di giornata in giornata, fin ch'al ponte</l>
     <l n="516">che guarda il re d'Algier, si ritrovaro.</l>
     <l n="517">La guardia ne fe' segno a Rodomonte;</l>
     <l n="518">e gli scudieri a un tempo gli arrecaro</l>
     <l n="519">l'arme e il cavallo: e quel si trovò in punto,</l>
     <l n="520">quando fu Brandimarte al passo giunto.</l>
    </lg>
    <lg n="66">
     <l n="521">Con voce qual conviene al suo furore</l>
     <l n="522">il Saracino a Brandimarte grida:</l>
     <l n="523">- Qualunque tu ti sia, che, per errore</l>
     <l n="524">di via o di mente, qui tua sorte guida,</l>
     <l n="525">scendi e spogliati l'arme, e fanne onore</l>
     <l n="526">al gran sepolcro, inanzi ch'io t'uccida,</l>
     <l n="527">e che vittima all'ombre tu sia offerto:</l>
     <l n="528">ch'io 'l farò poi, né te n'avrò alcun merto. -</l>
    </lg>
    <lg n="67">
     <l n="529">Non vòlse Brandimarte a quell'altiero</l>
     <l n="530">altra risposta dar, che de la lancia.</l>
     <l n="531">Sprona Batoldo, il suo gentil destriero,</l>
     <l n="532">e inverso quel con tanto ardir si lancia,</l>
     <l n="533">che mostra che può star d'animo fiero</l>
     <l n="534">con qual si voglia al mondo alla bilancia:</l>
     <l n="535">e Rodomonte, con la lancia in resta,</l>
     <l n="536">lo stretto ponte a tutta briglia pesta.</l>
    </lg>
    <lg n="68">
     <l n="537">Il suo destrier ch'avea continuo uso</l>
     <l n="538">d'andarvi sopra, e far di quel sovente</l>
     <l n="539">quando uno e quando un altro cader giuso,</l>
     <l n="540">alla giostra correa sicuramente;</l>
     <l n="541">l'altro, del corso insolito confuso,</l>
     <l n="542">venìa dubbioso, timido e tremente.</l>
     <l n="543">Trema anco il ponte, e par cader ne l'onda,</l>
     <l n="544">oltre che stretto e che sia senza sponda.</l>
    </lg>
    <lg n="69">
     <l n="545">I cavallier, di giostra ambi maestri,</l>
     <l n="546">che le lance avean grosse come travi,</l>
     <l n="547">tali qual fur nei lor ceppi silvestri,</l>
     <l n="548">si dieron colpi non troppo soavi.</l>
     <l n="549">Ai lor cavalli esser possenti e destri</l>
     <l n="550">non giovò molto agli aspri colpi e gravi;</l>
     <l n="551">che si versâr di pari ambi sul ponte,</l>
     <l n="552">e seco i signor lor tutti in un monte.</l>
    </lg>
    <lg n="70">
     <l n="553">Nel volersi levar con quella fretta</l>
     <l n="554">che lo spronar de' fianchi insta e richiede,</l>
     <l n="555">l'asse del ponticel lor fu sì stretta,</l>
     <l n="556">che non trovaro ove fermare il piede;</l>
     <l n="557">sì che una sorte uguale ambi li getta</l>
     <l n="558">ne l'acqua; e gran rimbombo al ciel ne riede,</l>
     <l n="559">simile a quel ch'uscì del nostro fiume,</l>
     <l n="560">quando ci cadde il mal rettor del lume.</l>
    </lg>
    <lg n="71">
     <l n="561">I duo cavalli andâr con tutto 'l pondo</l>
     <l n="562">dei cavallier, che steron fermi in sella,</l>
     <l n="563">a cercar la rivera insin al fondo,</l>
     <l n="564">se v'era ascosa alcuna ninfa bella.</l>
     <l n="565">Non è già il primo salto né 'l secondo,</l>
     <l n="566">che giù del ponte abbia il pagano in quella</l>
     <l n="567">onda spiccato col destrero audace;</l>
     <l n="568">però sa ben come quel fondo giace:</l>
    </lg>
    <lg n="72">
     <l n="569">sa dove è saldo e sa dove è più molle,</l>
     <l n="570">sa dove è l'acqua bassa e dove è l'alta.</l>
     <l n="571">Dal fiume il capo e il petto e i fianchi estolle,</l>
     <l n="572">e Brandimarte a gran vantaggio assalta.</l>
     <l n="573">Brandimarte il corrente in giro tolle:</l>
     <l n="574">ne la sabbia il destrier, che 'l fondo smalta,</l>
     <l n="575">tutto si ficca, e non può riaversi,</l>
     <l n="576">con rischio di restarvi ambi sommersi.</l>
    </lg>
    <lg n="73">
     <l n="577">L'onda si leva e li fa andar sozzopra,</l>
     <l n="578">e dove è più profonda li trasporta:</l>
     <l n="579">va Brandimarte sotto, e 'l destrier sopra.</l>
     <l n="580">Fiordiligi dal ponte afflitta e smorta</l>
     <l n="581">e le lacrime e i voti e i prieghi adopra:</l>
     <l n="582">- Ah Rodomonte, per colei che morta</l>
     <l n="583">tu riverisci, non esser sì fiero,</l>
     <l n="584">ch'affogar lasci un tanto cavalliero!</l>
    </lg>
    <lg n="74">
     <l n="585">Deh, cortese signor, s'unque tu amasti,</l>
     <l n="586">di me, ch'amo costui, pietà ti vegna.</l>
     <l n="587">Di farlo tuo prigion, per Dio, ti basti;</l>
     <l n="588">che, s'orni il sasso tuo di quella insegna,</l>
     <l n="589">di quante spoglie mai tu gli arrecasti,</l>
     <l n="590">questa fia la più bella e la più degna. -</l>
     <l n="591">E seppe sì ben dir, ch'ancor che fosse</l>
     <l n="592">sì crudo il re pagan, pur lo commosse;</l>
    </lg>
    <lg n="75">
     <l n="593">e fe' che 'l suo amator ratto soccorse,</l>
     <l n="594">che sotto acqua il destrier tenea sepolto,</l>
     <l n="595">e de la vita era venuto in forse,</l>
     <l n="596">e senza sete avea bevuto molto.</l>
     <l n="597">Ma aiuto non però prima gli porse,</l>
     <l n="598">che gli ebbe il brando e dipoi l'elmo tolto.</l>
     <l n="599">De l'acqua mezzo morto il trasse, e porre</l>
     <l n="600">con molti altri lo fe' ne la sua torre.</l>
    </lg>
    <lg n="76">
     <l n="601">Fu ne la donna ogni allegrezza spenta,</l>
     <l n="602">quando prigion vide il suo amante gire;</l>
     <l n="603">ma di questo pur meglio si contenta,</l>
     <l n="604">che di vederlo nel fiume perire.</l>
     <l n="605">Di se stessa, e non d'altri, si lamenta,</l>
     <l n="606">che fu cagion di farlo ivi venire,</l>
     <l n="607">per averli narrato ch'avea il conte</l>
     <l n="608">riconosciuto al periglioso ponte.</l>
    </lg>
    <lg n="77">
     <l n="609">Quindi si parte, avendo già concetto</l>
     <l n="610">di menarvi Rinaldo paladino,</l>
     <l n="611">o il Selvaggio Guidone, o Sansonetto,</l>
     <l n="612">o altri de la corte di Pipino,</l>
     <l n="613">in acqua e in terra cavallier perfetto</l>
     <l n="614">da poter contrastar col Saracino;</l>
     <l n="615">se non più forte, almen più fortunato</l>
     <l n="616">che Brandimarte suo non era stato.</l>
    </lg>
    <lg n="78">
     <l n="617">Va molti giorni, prima che s'abbatta</l>
     <l n="618">in alcun cavallier ch'abbia sembiante</l>
     <l n="619">d'esser come lo vuol, perché combatta</l>
     <l n="620">col Saracino e liberi il suo amante.</l>
     <l n="621">Dopo molto cercar di persona atta</l>
     <l n="622">al suo bisogno, un le vien pur avante,</l>
     <l n="623">che sopravesta avea ricca et ornata,</l>
     <l n="624">a tronchi di cipressi ricamata.</l>
    </lg>
    <lg n="79">
     <l n="625">Chi costui fosse, altrove ho da narrarvi;</l>
     <l n="626">che prima ritornar voglio a Parigi,</l>
     <l n="627">e de la gran sconfitta seguitarvi,</l>
     <l n="628">ch'a' Mori diè Rinaldo e Malagigi.</l>
     <l n="629">Quei che fuggiro io non saprei contarvi,</l>
     <l n="630">né quei che fur cacciati ai fiumi stigi.</l>
     <l n="631">Levò a Turpino il conto l'aria oscura,</l>
     <l n="632">che di contarli s'avea preso cura.</l>
    </lg>
    <lg n="80">
     <l n="633">Nel primo sonno dentro al padiglione</l>
     <l n="634">dormia Agramante; e un cavallier lo desta,</l>
     <l n="635">dicendogli che fia fatto prigione,</l>
     <l n="636">se la fuga non è via più che presta.</l>
     <l n="637">Guarda il re intorno, e la confusione</l>
     <l n="638">vede dei suoi, che van senza far testa</l>
     <l n="639">chi qua chi là fuggendo inermi e nudi,</l>
     <l n="640">che non han tempo di pur tor gli scudi.</l>
    </lg>
    <lg n="81">
     <l n="641">Tutto confuso e privo di consiglio</l>
     <l n="642">si facea porre indosso la corazza,</l>
     <l n="643">quando con Falsiron vi giunse il figlio</l>
     <l n="644">Grandonio e Balugante e quella razza;</l>
     <l n="645">e al re Agramante mostrano il periglio</l>
     <l n="646">di restar morto o preso in quella piazza:</l>
     <l n="647">e che può dir, se salva la persona,</l>
     <l n="648">che Fortuna gli sia propizia e buona.</l>
    </lg>
    <lg n="82">
     <l n="649">Così Marsilio e così il buon Sobrino,</l>
     <l n="650">e così dicon gli altri ad una voce,</l>
     <l n="651">ch'a sua distruzion tanto è vicino,</l>
     <l n="652">quanto a Rinaldo il qual ne vien veloce;</l>
     <l n="653">che s'aspetta che giunga il paladino</l>
     <l n="654">con tanta gente, e un uom tanto feroce,</l>
     <l n="655">render certo si può ch'egli e i suo' amici</l>
     <l n="656">rimarran morti, o in man degli nimici.</l>
    </lg>
    <lg n="83">
     <l n="657">Ma ridur si può in Arli o sia in Narbona</l>
     <l n="658">con quella poca gente c'ha d'intorno;</l>
     <l n="659">che l'una e l'altra terra è forte e buona</l>
     <l n="660">da mantener la guerra più d'un giorno:</l>
     <l n="661">e quando salva sia la sua persona,</l>
     <l n="662">si potrà vendicar di questo scorno,</l>
     <l n="663">rifacendo l'esercito in un tratto,</l>
     <l n="664">onde al fin Carlo ne sarà disfatto.</l>
    </lg>
    <lg n="84">
     <l n="665">Il re Agramante al parer lor s'attenne,</l>
     <l n="666">ben che 'l partito fosse acerbo e duro.</l>
     <l n="667">Andò verso Arli, e parve aver le penne,</l>
     <l n="668">per quel camin che più trovò sicuro.</l>
     <l n="669">Oltre alle guide, in gran favor gli venne</l>
     <l n="670">che la partita fu per l'aer scuro.</l>
     <l n="671">Venti mila tra d'Africa e di Spagna</l>
     <l n="672">fur, ch'a Rinaldo uscîr fuor de la ragna.</l>
    </lg>
    <lg n="85">
     <l n="673">Quei ch'egli uccise e quei che i suoi fratelli,</l>
     <l n="674">quei che i duo figli del signor di Vienna,</l>
     <l n="675">quei che provaro empi nimici e felli</l>
     <l n="676">i settecento a cui Rinaldo accenna,</l>
     <l n="677">e quei che spense Sansonetto, e quelli</l>
     <l n="678">che ne la fuga s'affogaro in Senna,</l>
     <l n="679">chi potesse contar, conteria ancora</l>
     <l n="680">ciò che sparge d'april Favonio e Flora.</l>
    </lg>
    <lg n="86">
     <l n="681">Istima alcun che Malagigi parte</l>
     <l n="682">ne la vittoria avesse de la notte;</l>
     <l n="683">non che di sangue le campagne sparte</l>
     <l n="684">fosser per lui, né per lui teste rotte:</l>
     <l n="685">ma che gl'infernali angeli per arte</l>
     <l n="686">facesse uscir da le tartaree grotte,</l>
     <l n="687">e con tante bandiere e tante lance,</l>
     <l n="688">ch'insieme più non ne porrian due France;</l>
    </lg>
    <lg n="87">
     <l n="689">e che facesse udir tanti metalli,</l>
     <l n="690">tanti tamburi e tanti varii suoni,</l>
     <l n="691">tanti anitriri in voce di cavalli,</l>
     <l n="692">tanti gridi e tumulti di pedoni,</l>
     <l n="693">che risonare e piani e monti e valli</l>
     <l n="694">dovean de le longinque regioni:</l>
     <l n="695">et ai Mori con questo un timor diede,</l>
     <l n="696">che li fece voltare in fuga il piede.</l>
    </lg>
    <lg n="88">
     <l n="697">Non si scordò il re d'Africa Ruggiero,</l>
     <l n="698">ch'era ferito e stava ancora grave.</l>
     <l n="699">Quanto poté più acconcio s'un destriero</l>
     <l n="700">lo fece por, ch'avea l'andar soave;</l>
     <l n="701">e poi che l'ebbe tratto ove il sentiero</l>
     <l n="702">fu più sicuro, il fe' posar in nave,</l>
     <l n="703">e verso Arli portar commodamente,</l>
     <l n="704">dove s'avea a raccor tutta la gente.</l>
    </lg>
    <lg n="89">
     <l n="705">Quei ch'a Rinaldo e a Carlo dier le spalle</l>
     <l n="706">(fur, credo, cento mila o poco manco),</l>
     <l n="707">per campagne, per boschi e monte e valle</l>
     <l n="708">cercaro uscir di man del popul franco;</l>
     <l n="709">ma la più parte trovò chiuso il calle,</l>
     <l n="710">e fece rosso ov'era verde e bianco.</l>
     <l n="711">Così non fece il re di Sericana,</l>
     <l n="712">ch'avea da lor la tenda più lontana:</l>
    </lg>
    <lg n="90">
     <l n="713">anzi, come egli sente che 'l signore</l>
     <l n="714">di Montalbano è questo che gli assalta,</l>
     <l n="715">gioisce di tal iubilo nel core,</l>
     <l n="716">che qua e là per allegrezza salta.</l>
     <l n="717">Loda e ringrazia il suo sommo Fattore,</l>
     <l n="718">che quella notte gli occorra tant'alta</l>
     <l n="719">e sì rara aventura d'acquistare</l>
     <l n="720">Baiardo, quel destrier che non ha pare.</l>
    </lg>
    <lg n="91">
     <l n="721">Avea quel re gran tempo desiato</l>
     <l n="722">(credo ch'altrove voi l'abbiate letto)</l>
     <l n="723">d'aver la buona Durindana a lato,</l>
     <l n="724">e cavalcar quel corridor perfetto.</l>
     <l n="725">E già con più di cento mila armato</l>
     <l n="726">era venuto in Francia a questo effetto;</l>
     <l n="727">e con Rinaldo già sfidato s'era</l>
     <l n="728">per quel cavallo alla battaglia fiera;</l>
    </lg>
    <lg n="92">
     <l n="729">e sul lito del mar s'era condutto</l>
     <l n="730">ove dovea la pugna diffinire:</l>
     <l n="731">ma Malagigi a turbar venne il tutto,</l>
     <l n="732">che fe' il cugin, mal grado suo, partire,</l>
     <l n="733">avendol sopra un legno in mar ridutto.</l>
     <l n="734">Lungo saria tutta l'istoria dire.</l>
     <l n="735">Da indi in qua stimò timido e vile</l>
     <l n="736">sempre Gradasso il paladin gentile.</l>
    </lg>
    <lg n="93">
     <l n="737">Or che Gradasso esser Rinaldo intende</l>
     <l n="738">costui ch'assale il campo, se n'allegra.</l>
     <l n="739">Si veste l'arme, e la sua alfana prende,</l>
     <l n="740">e cercando lo va per l'aria negra:</l>
     <l n="741">e quanti ne riscontra, a terra stende;</l>
     <l n="742">et in confuso lascia afflitta et egra</l>
     <l n="743">la gente, o sia di Libia o sia di Francia:</l>
     <l n="744">tutti li mena a un par la buona lancia.</l>
    </lg>
    <lg n="94">
     <l n="745">Lo va di qua di là tanto cercando,</l>
     <l n="746">chiamando spesso e quanto può più forte,</l>
     <l n="747">e sempre a quella parte declinando,</l>
     <l n="748">ove più folte son le genti morte,</l>
     <l n="749">ch'al fin s'incontra in lui brando per brando,</l>
     <l n="750">poi che le lancie loro ad una sorte</l>
     <l n="751">eran salite in mille scheggie rotte</l>
     <l n="752">sin al carro stellato de la Notte.</l>
    </lg>
    <lg n="95">
     <l n="753">Quando Gradasso il paladin gagliardo</l>
     <l n="754">conosce, e non perché ne vegga insegna,</l>
     <l n="755">ma per gli orrendi colpi e per Baiardo,</l>
     <l n="756">che par che sol tutto quel campo tegna;</l>
     <l n="757">non è, gridando, a improverargli tardo</l>
     <l n="758">la prova che di sé fece non degna:</l>
     <l n="759">ch'al dato campo il giorno non comparse,</l>
     <l n="760">che tra lor la battaglia dovea farse.</l>
    </lg>
    <lg n="96">
     <l n="761">Suggiunse poi: - Tu forse avevi speme,</l>
     <l n="762">se potevi nasconderti quel punto,</l>
     <l n="763">che non mai più per raccozzarci insieme</l>
     <l n="764">fossimo al mondo: or vedi ch'io t'ho giunto.</l>
     <l n="765">Sie certo, se tu andassi ne l'estreme</l>
     <l n="766">fosse di Stigie, o fossi in cielo assunto,</l>
     <l n="767">ti seguirò, quando abbi il destrier teco,</l>
     <l n="768">ne l'alta luce e giù nel mondo cieco.</l>
    </lg>
    <lg n="97">
     <l n="769">Se d'aver meco a far non ti dà il core,</l>
     <l n="770">e vedi già che non puoi starmi a paro,</l>
     <l n="771">e più stimi la vita che l'onore,</l>
     <l n="772">senza periglio ci puoi far riparo,</l>
     <l n="773">quando mi lasci in pace il corridore;</l>
     <l n="774">e viver puoi, se sì t'è il viver caro:</l>
     <l n="775">ma vivi a piè, che non merti cavallo,</l>
     <l n="776">s'alla cavalleria fai sì gran fallo. -</l>
    </lg>
    <lg n="98">
     <l n="777">A quel parlar si ritrovò presente</l>
     <l n="778">con Ricciardetto il cavallier Selvaggio;</l>
     <l n="779">e le spade ambi trassero ugualmente,</l>
     <l n="780">per far parere il Serican mal saggio.</l>
     <l n="781">Ma Rinaldo s'oppose immantinente,</l>
     <l n="782">e non patì che se gli fêsse oltraggio,</l>
     <l n="783">dicendo: - Senza voi dunque non sono</l>
     <l n="784">a chi m'oltraggia per risponder buono? -</l>
    </lg>
    <lg n="99">
     <l n="785">Poi se ne ritornò verso il pagano,</l>
     <l n="786">e disse: - Odi, Gradasso; io voglio farte,</l>
     <l n="787">se tu m'ascolti, manifesto e piano</l>
     <l n="788">ch'io venni alla marina a ritrovarte:</l>
     <l n="789">e poi ti sosterrò con l'arme in mano,</l>
     <l n="790">che t'avrò detto il vero in ogni parte;</l>
     <l n="791">e sempre che tu dica mentirai,</l>
     <l n="792">ch'alla cavalleria mancass'io mai.</l>
    </lg>
    <lg n="100">
     <l n="793">Ma ben ti priego che prima che sia</l>
     <l n="794">pugna tra noi, che pianamente intenda</l>
     <l n="795">la giustissima e vera scusa mia,</l>
     <l n="796">acciò ch'a torto più non mi riprenda;</l>
     <l n="797">e poi Baiardo al termine di pria</l>
     <l n="798">tra noi vorrò ch'a piedi si contenda</l>
     <l n="799">da solo a solo in solitario lato,</l>
     <l n="800">sì come a punto fu da te ordinato. -</l>
    </lg>
    <lg n="101">
     <l n="801">Era cortese il re di Sericana,</l>
     <l n="802">come ogni cor magnanimo esser suole;</l>
     <l n="803">et è contento udir la cosa piana,</l>
     <l n="804">e come il paladin scusar si vuole.</l>
     <l n="805">Con lui ne viene in ripa alla fiumana,</l>
     <l n="806">ove Rinaldo in semplici parole</l>
     <l n="807">alla sua vera istoria trasse il velo,</l>
     <l n="808">e chiamò in testimonio tutto 'l cielo:</l>
    </lg>
    <lg n="102">
     <l n="809">e poi chiamar fece il figliuol di Buovo,</l>
     <l n="810">l'uom che di questo era informato a pieno,</l>
     <l n="811">ch'a parte a parte replicò di nuovo</l>
     <l n="812">l'incanto suo, né disse più né meno.</l>
     <l n="813">Soggiunse poi Rinaldo: - Ciò ch'io provo</l>
     <l n="814">col testimonio, io vo' che l'arme sieno,</l>
     <l n="815">che ora e in ogni tempo che ti piace,</l>
     <l n="816">te n'abbiano a far prova più verace. -</l>
    </lg>
    <lg n="103">
     <l n="817">Il re Gradasso, che lasciar non volle</l>
     <l n="818">per la seconda la querela prima,</l>
     <l n="819">le scuse di Rinaldo in pace tolle,</l>
     <l n="820">ma se son vere o false in dubbio stima.</l>
     <l n="821">Non tolgon campo più sul lito molle</l>
     <l n="822">di Barcelona, ove lo tolser prima;</l>
     <l n="823">ma s'accordaro per l'altra matina</l>
     <l n="824">trovarsi a una fontana indi vicina:</l>
    </lg>
    <lg n="104">
     <l n="825">ove Rinaldo seco abbia il cavallo,</l>
     <l n="826">che posto sia communemente in mezzo:</l>
     <l n="827">se 'l re uccide Rinaldo o il fa vassallo,</l>
     <l n="828">se ne pigli il destrier senz'altro mezzo;</l>
     <l n="829">ma se Gradasso è quel che faccia fallo,</l>
     <l n="830">che sia condotto all'ultimo ribrezzo,</l>
     <l n="831">o, per più non poter, che gli si renda,</l>
     <l n="832">da lui Rinaldo Durindana prenda.</l>
    </lg>
    <lg n="105">
     <l n="833">Con maraviglia molta e più dolore</l>
     <l n="834">(come v'ho detto) avea Rinaldo udito</l>
     <l n="835">da Fiordiligi bella, ch'era fuore</l>
     <l n="836">de l'intelletto il suo cugino uscito.</l>
     <l n="837">Avea de l'arme inteso anco il tenore,</l>
     <l n="838">e del litigio che n'era seguito;</l>
     <l n="839">e ch'in somma Gradasso avea quel brando</l>
     <l n="840">ch'ornò di mille e mille palme Orlando.</l>
    </lg>
    <lg n="106">
     <l n="841">Poi che furon d'accordo, ritornosse</l>
     <l n="842">il re Gradasso ai servitori sui;</l>
     <l n="843">ben che dal paladin pregato fosse</l>
     <l n="844">che ne venisse ad alloggiar con lui.</l>
     <l n="845">Come fu giorno, il re pagano armosse;</l>
     <l n="846">così Rinaldo: e giunsero ambedui</l>
     <l n="847">ove dovea non lungi alla fontana</l>
     <l n="848">combattersi Baiardo e Durindana.</l>
    </lg>
    <lg n="107">
     <l n="849">De la battaglia che Rinaldo avere</l>
     <l n="850">con Gradasso dovea da solo a solo,</l>
     <l n="851">parean gli amici suoi tutti temere,</l>
     <l n="852">e inanzi il caso ne faceano il duolo.</l>
     <l n="853">Molto ardir, molta forza, alto sapere</l>
     <l n="854">avea Gradasso; et or che del figliuolo</l>
     <l n="855">del gran Milone avea la spada al fianco,</l>
     <l n="856">di timor per Rinaldo era ognun bianco.</l>
    </lg>
    <lg n="108">
     <l n="857">E più degli altri il frate di Viviano</l>
     <l n="858">stava di questa pugna in dubbio e in tema,</l>
     <l n="859">et anco volentier vi porria mano</l>
     <l n="860">per farla rimaner d'effetto scema:</l>
     <l n="861">ma non vorria che quel da Montalbano</l>
     <l n="862">seco venisse a inimicizia estrema;</l>
     <l n="863">ch'anco avea di quell'altra seco sdegno,</l>
     <l n="864">che gli turbò, quando il levò sul legno.</l>
    </lg>
    <lg n="109">
     <l n="865">Ma stiano gli altri in dubbio, in tema, in doglia:</l>
     <l n="866">Rinaldo se ne va lieto e sicuro,</l>
     <l n="867">sperando ch'ora il biasmo se gli toglia,</l>
     <l n="868">ch'avere a torto gli parea pur duro;</l>
     <l n="869">sì che quei da Pontieri e d'Altafoglia</l>
     <l n="870">faccia cheti restar, come mai furo.</l>
     <l n="871">Va con baldanza e sicurtà di core</l>
     <l n="872">di riportarne il trionfale onore.</l>
    </lg>
    <lg n="110">
     <l n="873">Poi che l'un quinci e l'altro quindi giunto</l>
     <l n="874">fu quasi a un tempo in su la chiara fonte,</l>
     <l n="875">s'accarezzaro, e fêro a punto a punto</l>
     <l n="876">così serena et amichevol fronte,</l>
     <l n="877">come di sangue e d'amistà congiunto</l>
     <l n="878">fosse Gradasso a quel di Chiaramonte.</l>
     <l n="879">Ma come poi s'andassero a ferire,</l>
     <l n="880">vi voglio a un'altra volta differire.</l>
    </lg>
   </lg>
  </body>
 </text>
</TEI>