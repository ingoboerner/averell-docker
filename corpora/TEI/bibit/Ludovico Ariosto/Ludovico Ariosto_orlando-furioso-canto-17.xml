<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 17</title>
    <author>Ludovico Ariosto</author>
   </titleStmt>
   <extent>
    <measure unit="stanza">135</measure>
    <measure unit="line">1080</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 17</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il giusto Dio, quando i peccati nostri</l>
     <l n="2">hanno di remission passato il segno,</l>
     <l n="3">acciò che la giustizia sua dimostri</l>
     <l n="4">uguale alla pietà, spesso dà regno</l>
     <l n="5">a tiranni atrocissimi et a mostri,</l>
     <l n="6">e dà lor forza e di mal fare ingegno.</l>
     <l n="7">Per questo Mario e Silla pose al mondo,</l>
     <l n="8">e duo Neroni e Caio furibondo,</l>
    </lg>
    <lg n="2">
     <l n="9">Domiziano e l'ultimo Antonino;</l>
     <l n="10">e tolse da la immonda e bassa plebe,</l>
     <l n="11">et esaltò all'imperio Massimino;</l>
     <l n="12">e nascer prima fe' Creonte a Tebe;</l>
     <l n="13">e diè Mezenzio al populo Agilino,</l>
     <l n="14">che fe' di sangue uman grasse le glebe;</l>
     <l n="15">e diede Italia a tempi men remoti</l>
     <l n="16">in preda agli Unni, ai Longobardi, ai Goti.</l>
    </lg>
    <lg n="3">
     <l n="17">Che d'Atila dirò? che de l'iniquo</l>
     <l n="18">Ezzellin da Roman? che d'altri cento?</l>
     <l n="19">che dopo un lungo andar sempre in obliquo,</l>
     <l n="20">ne manda Dio per pena e per tormento.</l>
     <l n="21">Di questo abbiàn non pur al tempo antiquo,</l>
     <l n="22">ma ancora al nostro, chiaro esperimento,</l>
     <l n="23">quando a noi, greggi inutili e mal nati,</l>
     <l n="24">ha dato per guardian lupi arrabbiati:</l>
    </lg>
    <lg n="4">
     <l n="25">a cui non par ch'abbi a bastar lor fame,</l>
     <l n="26">ch'abbi il lor ventre a capir tanta carne;</l>
     <l n="27">e chiaman lupi di più ingorde brame</l>
     <l n="28">da boschi oltramontani a divorarne.</l>
     <l n="29">Di Trasimeno l'insepulto ossame</l>
     <l n="30">e di Canne e di Trebia poco parne</l>
     <l n="31">verso quel che le ripe e i campi ingrassa,</l>
     <l n="32">dov'Ada e Mella e Ronco e Tarro passa.</l>
    </lg>
    <lg n="5">
     <l n="33">Or Dio consente che noi siàn puniti</l>
     <l n="34">da populi di noi forse peggiori,</l>
     <l n="35">per li multiplicati et infiniti</l>
     <l n="36">nostri nefandi, obbrobriosi errori.</l>
     <l n="37">Tempo verrà ch'a depredar lor liti</l>
     <l n="38">andremo noi, se mai saren migliori,</l>
     <l n="39">e che i peccati lor giungano al segno,</l>
     <l n="40">che l'eterna Bontà muovano a sdegno.</l>
    </lg>
    <lg n="6">
     <l n="41">Doveano allora aver gli eccessi loro</l>
     <l n="42">di Dio turbata la serena fronte,</l>
     <l n="43">che scórse ogni lor luogo il Turco e 'l Moro</l>
     <l n="44">con stupri, uccision, rapine et onte:</l>
     <l n="45">ma più di tutti gli altri danni, fôro</l>
     <l n="46">gravati dal furor di Rodomonte.</l>
     <l n="47">Dissi ch'ebbe di lui la nuova Carlo,</l>
     <l n="48">e che 'n piazza venìa per ritrovarlo.</l>
    </lg>
    <lg n="7">
     <l n="49">Vede tra via la gente sua troncata,</l>
     <l n="50">arsi i palazzi, e ruinati i templi,</l>
     <l n="51">gran parte de la terra desolata:</l>
     <l n="52">mai non si vider sì crudeli esempli.</l>
     <l n="53">- Dove fuggite, turba spaventata?</l>
     <l n="54">Non è tra voi chi 'l danno suo contempli?</l>
     <l n="55">Che città, che refugio più vi resta,</l>
     <l n="56">quando si perda sì vilmente questa?</l>
    </lg>
    <lg n="8">
     <l n="57">Dunque un uom solo in vostra terra preso,</l>
     <l n="58">cinto di mura onde non può fuggire,</l>
     <l n="59">si partirà che non l'avrete offeso,</l>
     <l n="60">quando tutti v'avrà fatto morire? -</l>
     <l n="61">Così Carlo dicea, che d'ira acceso</l>
     <l n="62">tanta vergogna non potea patire.</l>
     <l n="63">E giunse dove inanti alla gran corte</l>
     <l n="64">vide il pagan por la sua gente a morte.</l>
    </lg>
    <lg n="9">
     <l n="65">Quivi gran parte era del populazzo,</l>
     <l n="66">sperandovi trovare aiuto, ascesa;</l>
     <l n="67">perché forte di mura era il palazzo,</l>
     <l n="68">con munizion da far lunga difesa.</l>
     <l n="69">Rodomonte, d'orgoglio e d'ira pazzo,</l>
     <l n="70">solo s'avea tutta la piazza presa:</l>
     <l n="71">e l'una man, che prezza il mondo poco,</l>
     <l n="72">ruota la spada, e l'altra getta il fuoco.</l>
    </lg>
    <lg n="10">
     <l n="73">E de la regal casa, alta e sublime,</l>
     <l n="74">percuote e risuonar fa le gran porte.</l>
     <l n="75">Gettan le turbe da le eccelse cime</l>
     <l n="76">e merli e torri, e si metton per morte.</l>
     <l n="77">Guastare i tetti non è alcun che stime;</l>
     <l n="78">e legne e pietre vanno ad una sorte,</l>
     <l n="79">lastre e colonne, e le dorate travi</l>
     <l n="80">che furo in prezzo agli lor padri e agli avi.</l>
    </lg>
    <lg n="11">
     <l n="81">Sta su la porta il re d'Algier, lucente</l>
     <l n="82">di chiaro acciar che 'l capo gli arma e 'l busto,</l>
     <l n="83">come uscito di tenebre serpente,</l>
     <l n="84">poi c'ha lasciato ogni squalor vetusto,</l>
     <l n="85">del nuovo scoglio altiero, e che si sente</l>
     <l n="86">ringiovenito e più che mai robusto;</l>
     <l n="87">tre lingue vibra, et ha negli occhi foco:</l>
     <l n="88">dovunque passa, ogn'animal dà loco.</l>
    </lg>
    <lg n="12">
     <l n="89">Non sasso, merlo, trave, arco o balestra,</l>
     <l n="90">né ciò che sopra il Saracin percuote,</l>
     <l n="91">ponno allentar la sanguinosa destra</l>
     <l n="92">che la gran porta taglia, spezza e scuote;</l>
     <l n="93">e dentro fatto v'ha tanta finestra,</l>
     <l n="94">che ben vedere e veduto esser puote</l>
     <l n="95">dai visi impressi di color di morte,</l>
     <l n="96">che tutta piena quivi hanno la corte.</l>
    </lg>
    <lg n="13">
     <l n="97">Suonar per gli alti e spaziosi tetti</l>
     <l n="98">s'odono gridi e feminil lamenti:</l>
     <l n="99">l'afflitte donne, percotendo i petti,</l>
     <l n="100">corron per casa pallide e dolenti;</l>
     <l n="101">e abbraccian gli usci e i geniali letti</l>
     <l n="102">che tosto hanno a lasciare a strane genti.</l>
     <l n="103">Tratta la cosa era in periglio tanto,</l>
     <l n="104">quando 'l re giunse, e suoi baroni accanto.</l>
    </lg>
    <lg n="14">
     <l n="105">Carlo si volse a quelle man robuste</l>
     <l n="106">ch'ebbe altre volte a gran bisogni pronte.</l>
     <l n="107">- Non sète quelli voi, che meco fuste</l>
     <l n="108">contra Agolante (disse) in Aspramonte?</l>
     <l n="109">Sono le forze vostre ora sì fruste,</l>
     <l n="110">che, s'uccideste lui, Troiano e Almonte</l>
     <l n="111">con cento mila, or ne temete un solo</l>
     <l n="112">pur di quel sangue e pur di quello stuolo?</l>
    </lg>
    <lg n="15">
     <l n="113">Perché debbo vedere in voi fortezza</l>
     <l n="114">ora minor ch'io la vedessi allora?</l>
     <l n="115">Mostrate a questo can vostra prodezza,</l>
     <l n="116">a questo can che gli uomini devora.</l>
     <l n="117">Un magnanimo cor morte non prezza,</l>
     <l n="118">presta o tarda che sia, pur che ben muora.</l>
     <l n="119">Ma dubitar non posso ove voi sète,</l>
     <l n="120">che fatto sempre vincitor m'avete. -</l>
    </lg>
    <lg n="16">
     <l n="121">Al fin de le parole urta il destriero,</l>
     <l n="122">con l'asta bassa, al Saracino adosso.</l>
     <l n="123">Mossesi a un tratto il paladino Ugiero,</l>
     <l n="124">a un tempo Namo et Ulivier si è mosso,</l>
     <l n="125">Avino, Avolio, Otone e Berlingiero,</l>
     <l n="126">ch'un senza l'altro mai veder non posso:</l>
     <l n="127">e ferîr tutti sopra a Rodomonte</l>
     <l n="128">e nel petto e nei fianchi e ne la fronte.</l>
    </lg>
    <lg n="17">
     <l n="129">Ma lasciamo, per Dio, Signore, ormai</l>
     <l n="130">di parlar d'ira e di cantar di morte;</l>
     <l n="131">e sia per questa volta detto assai</l>
     <l n="132">del Saracin non men crudel che forte:</l>
     <l n="133">che tempo è ritornar dov'io lasciai</l>
     <l n="134">Grifon, giunto a Damasco in su le porte</l>
     <l n="135">con Orrigille perfida, e con quello</l>
     <l n="136">ch'adulter era, e non di lei fratello.</l>
    </lg>
    <lg n="18">
     <l n="137">De le più ricche terre di Levante,</l>
     <l n="138">de le più populose e meglio ornate</l>
     <l n="139">si dice esser Damasco, che distante</l>
     <l n="140">siede a Ierusalem sette giornate,</l>
     <l n="141">in un piano fruttifero e abondante,</l>
     <l n="142">non men giocondo il verno, che l'estate.</l>
     <l n="143">A questa terra il primo raggio tolle</l>
     <l n="144">de la nascente aurora un vicin colle.</l>
    </lg>
    <lg n="19">
     <l n="145">Per la città duo fiumi cristallini</l>
     <l n="146">vanno inaffiando per diversi rivi</l>
     <l n="147">un numero infinito di giardini,</l>
     <l n="148">non mai di fior, non mai di fronde privi.</l>
     <l n="149">Dicesi ancor, che macinar molini</l>
     <l n="150">potrian far l'acque lanfe che son quivi;</l>
     <l n="151">e chi va per le vie vi sente, fuore</l>
     <l n="152">di tutte quelle case, uscire odore.</l>
    </lg>
    <lg n="20">
     <l n="153">Tutta coperta è la strada maestra</l>
     <l n="154">di panni di diversi color lieti;</l>
     <l n="155">e d'odorifera erba, e di silvestra</l>
     <l n="156">fronda la terra e tutte le pareti.</l>
     <l n="157">Adorna era ogni porta, ogni finestra</l>
     <l n="158">di finissimi drappi e di tapeti,</l>
     <l n="159">ma più di belle e ben ornate donne</l>
     <l n="160">di ricche gemme e di superbe gonne.</l>
    </lg>
    <lg n="21">
     <l n="161">Vedeasi celebrar dentr'alle porte,</l>
     <l n="162">in molti lochi, solazzevol balli;</l>
     <l n="163">il popul, per le vie, di miglior sorte</l>
     <l n="164">maneggiar ben guarniti e bei cavalli:</l>
     <l n="165">facea più bel veder la ricca corte</l>
     <l n="166">de' signor, de' baroni e de' vasalli,</l>
     <l n="167">con ciò che d'India e d'eritree maremme</l>
     <l n="168">di perle aver si può, d'oro e di gemme.</l>
    </lg>
    <lg n="22">
     <l n="169">Venìa Grifone e la sua compagnia</l>
     <l n="170">mirando e quinci e quindi il tutto ad agio,</l>
     <l n="171">quando fermolli un cavalliero in via,</l>
     <l n="172">e gli fece smontare a un suo palagio;</l>
     <l n="173">e per l'usanza e per sua cortesia</l>
     <l n="174">di nulla lasciò lor patir disagio.</l>
     <l n="175">Li fe' nel bagno entrar, poi con serena</l>
     <l n="176">fronte gli accolse a sontuosa cena.</l>
    </lg>
    <lg n="23">
     <l n="177">E narrò lor come il re Norandino,</l>
     <l n="178">re di Damasco e di tutta Soria,</l>
     <l n="179">fatto avea il paesano e 'l peregrino</l>
     <l n="180">ch'ordine avesse di cavalleria,</l>
     <l n="181">alla giostra invitar, ch'al matutino</l>
     <l n="182">del dì sequente in piazza si faria;</l>
     <l n="183">e che s'avean valor pari al sembiante,</l>
     <l n="184">potrian mostrarlo senza andar più inante.</l>
    </lg>
    <lg n="24">
     <l n="185">Ancor che quivi non venne Grifone</l>
     <l n="186">a questo effetto, pur lo 'nvito tenne;</l>
     <l n="187">che qual volta se n'abbia occasione,</l>
     <l n="188">mostrar virtude mai non disconvenne.</l>
     <l n="189">Interrogollo poi de la cagione</l>
     <l n="190">di quella festa, e s'ella era solenne</l>
     <l n="191">usata ogn'anno, o pure impresa nuova</l>
     <l n="192">del re ch'i suoi veder volesse in pruova.</l>
    </lg>
    <lg n="25">
     <l n="193">Rispose il cavallier: - La bella festa</l>
     <l n="194">s'ha da far sempre ad ogni quarta luna:</l>
     <l n="195">de l'altre che verran, la prima è questa:</l>
     <l n="196">ancora non se n'è fatta più alcuna.</l>
     <l n="197">Sarà in memoria che salvò la testa</l>
     <l n="198">il re in tal giorno da una gran fortuna,</l>
     <l n="199">dopo che quattro mesi in doglie e 'n pianti</l>
     <l n="200">sempre era stato, e con la morte inanti.</l>
    </lg>
    <lg n="26">
     <l n="201">Ma per dirvi la cosa pienamente,</l>
     <l n="202">il nostro re, che Norandin s'appella,</l>
     <l n="203">molti e molt'anni ha avuto il core ardente</l>
     <l n="204">de la leggiadra e sopra ogn'altra bella</l>
     <l n="205">figlia del re di Cipro: e finalmente</l>
     <l n="206">avutala per moglie, iva con quella,</l>
     <l n="207">con cavallieri e donne in compagnia;</l>
     <l n="208">e dritto avea il camin verso Soria.</l>
    </lg>
    <lg n="27">
     <l n="209">Ma poi che fummo tratti a piene vele</l>
     <l n="210">lungi dal porto nel Carpazio iniquo,</l>
     <l n="211">la tempesta saltò tanto crudele,</l>
     <l n="212">che sbigottì sin al padrone antiquo.</l>
     <l n="213">Tre dì e tre notti andammo errando ne le</l>
     <l n="214">minacciose onde per camino obliquo.</l>
     <l n="215">Uscimo al fin nel lito stanchi e molli,</l>
     <l n="216">tra freschi rivi, ombrosi e verdi colli.</l>
    </lg>
    <lg n="28">
     <l n="217">Piantare i padiglioni, e le cortine</l>
     <l n="218">fra gli arbori tirar facemo lieti.</l>
     <l n="219">S'apparechiano i fuochi e le cucine;</l>
     <l n="220">le mense d'altra parte in su tapeti.</l>
     <l n="221">Intanto il re cercando alle vicine</l>
     <l n="222">valli era andato e a' boschi più secreti,</l>
     <l n="223">se ritrovasse capre o daini o cervi;</l>
     <l n="224">e l'arco gli portâr dietro duo servi.</l>
    </lg>
    <lg n="29">
     <l n="225">Mentre aspettamo, in gran piacer sedendo,</l>
     <l n="226">che da cacciar ritorni il signor nostro,</l>
     <l n="227">vedemo l'Orco a noi venir correndo</l>
     <l n="228">lungo il lito del mar, terribil mostro.</l>
     <l n="229">Dio vi guardi, signor, che 'l viso orrendo</l>
     <l n="230">de l'Orco agli occhi mai vi sia dimostro:</l>
     <l n="231">meglio è per fama aver notizia d'esso,</l>
     <l n="232">ch'andargli, sì che lo veggiate, appresso.</l>
    </lg>
    <lg n="30">
     <l n="233">Non gli può comparir quanto sia lungo,</l>
     <l n="234">sì smisuratamente è tutto grosso.</l>
     <l n="235">In luogo d'occhi, di color di fungo</l>
     <l n="236">sotto la fronte ha duo coccole d'osso.</l>
     <l n="237">Verso noi vien (come vi dico) lungo</l>
     <l n="238">il lito, e par ch'un monticel sia mosso.</l>
     <l n="239">Mostra le zanne fuor, come fa il porco;</l>
     <l n="240">ha lungo il naso, il sen bavoso e sporco.</l>
    </lg>
    <lg n="31">
     <l n="241">Correndo viene, e 'l muso a guisa porta</l>
     <l n="242">che 'l bracco suol, quando entra in su la traccia.</l>
     <l n="243">Tutti che lo veggiam, con faccia smorta</l>
     <l n="244">in fuga andamo ove il timor ne caccia.</l>
     <l n="245">Poco il veder lui cieco ne conforta,</l>
     <l n="246">quando, fiutando sol, par che più faccia,</l>
     <l n="247">ch'altri non fa, ch'abbia odorato e lume:</l>
     <l n="248">e bisogno al fuggire eran le piume.</l>
    </lg>
    <lg n="32">
     <l n="249">Corron chi qua chi là; ma poco lece</l>
     <l n="250">da lui fuggir, veloce più che 'l Noto.</l>
     <l n="251">Di quaranta persone, a pena diece</l>
     <l n="252">sopra il navilio si salvaro a nuoto.</l>
     <l n="253">Sotto il braccio un fastel d'alcuni fece,</l>
     <l n="254">né il grembio si lasciò né il seno vòto;</l>
     <l n="255">un suo capace zaino empissene anco,</l>
     <l n="256">che gli pendea, come a pastor, dal fianco.</l>
    </lg>
    <lg n="33">
     <l n="257">Portòci alla sua tana il mostro cieco,</l>
     <l n="258">cavata in lito al mar dentr'uno scoglio.</l>
     <l n="259">Di marmo così bianco è quello speco,</l>
     <l n="260">come esser soglia ancor non scritto foglio.</l>
     <l n="261">Quivi abitava una matrona seco,</l>
     <l n="262">di dolor piena in vista e di cordoglio;</l>
     <l n="263">et avea in compagnia donne e donzelle</l>
     <l n="264">d'ogni età, d'ogni sorte, e brutte e belle.</l>
    </lg>
    <lg n="34">
     <l n="265">Era presso alla grotta in ch'egli stava,</l>
     <l n="266">quasi alla cima del giogo superno,</l>
     <l n="267">un'altra non minor di quella cava,</l>
     <l n="268">dove del gregge sua facea governo.</l>
     <l n="269">Tanto n'avea, che non si numerava;</l>
     <l n="270">e n'era egli il pastor l'estate e 'l verno.</l>
     <l n="271">Ai tempi suoi gli apriva e tenea chiuso,</l>
     <l n="272">per spasso che n'avea, più che per uso.</l>
    </lg>
    <lg n="35">
     <l n="273">L'umana carne meglio gli sapeva:</l>
     <l n="274">e prima il fa veder ch'all'antro arrivi;</l>
     <l n="275">che tre de' nostri giovini ch'aveva,</l>
     <l n="276">tutti li mangia, anzi trangugia vivi.</l>
     <l n="277">Viene alla stalla, e un gran sasso ne leva:</l>
     <l n="278">ne caccia il gregge, e noi riserra quivi.</l>
     <l n="279">Con quel sen va dove il suol far satollo,</l>
     <l n="280">sonando una zampogna ch'avea in collo.</l>
    </lg>
    <lg n="36">
     <l n="281">Il signor nostro intanto ritornato</l>
     <l n="282">alla marina, il suo danno comprende;</l>
     <l n="283">che truova gran silenzio in ogni lato,</l>
     <l n="284">vòti frascati, padiglioni e tende.</l>
     <l n="285">Né sa pensar chi sì l'abbia rubato;</l>
     <l n="286">e pien di gran timore al lito scende,</l>
     <l n="287">onde i nocchieri suoi vede in disparte</l>
     <l n="288">sarpar lor ferri e in opra por le sarte.</l>
    </lg>
    <lg n="37">
     <l n="289">Tosto ch'essi lui veggiono sul lito,</l>
     <l n="290">il palischermo mandano a levarlo:</l>
     <l n="291">ma non sì tosto ha Norandino udito</l>
     <l n="292">de l'Orco che venuto era a rubarlo,</l>
     <l n="293">che, senza più pensar, piglia partito,</l>
     <l n="294">dovunque andato sia, di seguitarlo.</l>
     <l n="295">Vedersi tor Lucina sì gli duole,</l>
     <l n="296">ch'o racquistarla, o non più viver vuole.</l>
    </lg>
    <lg n="38">
     <l n="297">Dove vede apparir lungo la sabbia</l>
     <l n="298">la fresca orma, ne va con quella fretta</l>
     <l n="299">con che lo spinge l'amorosa rabbia,</l>
     <l n="300">fin che giunge alla tana ch'io v'ho detta;</l>
     <l n="301">ove con tema la maggior che s'abbia</l>
     <l n="302">a patir mai, l'Orco da noi s'aspetta:</l>
     <l n="303">ad ogni suono di sentirlo parci,</l>
     <l n="304">ch'affamato ritorni a divorarci.</l>
    </lg>
    <lg n="39">
     <l n="305">Quivi Fortuna il re da tempo guida;</l>
     <l n="306">che senza l'Orco in casa era la moglie.</l>
     <l n="307">Come ella 'l vede: "Fuggine! (gli grida)</l>
     <l n="308">misero te, se l'Orco ti ci coglie!"</l>
     <l n="309">"Coglia (disse) o non coglia, o salvi o uccida,</l>
     <l n="310">che miserrimo i' sia non mi si toglie.</l>
     <l n="311">Disir mi mena, e non error di via,</l>
     <l n="312">c'ho di morir presso alla moglie mia".</l>
    </lg>
    <lg n="40">
     <l n="313">Poi seguì, dimandandole novella</l>
     <l n="314">di quei che prese l'Orco in su la riva;</l>
     <l n="315">prima degli altri, di Lucina bella,</l>
     <l n="316">se l'avea morta, o la tenea captiva.</l>
     <l n="317">La donna umanamente gli favella,</l>
     <l n="318">e lo conforta, che Lucina è viva,</l>
     <l n="319">e che non è alcun dubbio ch'ella muora;</l>
     <l n="320">che mai femina l'Orco non divora.</l>
    </lg>
    <lg n="41">
     <l n="321">"Esser di ciò argumento ti poss'io,</l>
     <l n="322">e tutte queste donne che son meco:</l>
     <l n="323">né a me né a lor mai l'Orco è stato rio,</l>
     <l n="324">pur che non ci scostian da questo speco.</l>
     <l n="325">A chi cerca fuggir, pon grave fio;</l>
     <l n="326">né pace mai puon ritrovar più seco:</l>
     <l n="327">o le sotterra vive, o l'incatena,</l>
     <l n="328">o fa star nude al sol sopra l'arena.</l>
    </lg>
    <lg n="42">
     <l n="329">Quando oggi egli portò qui la tua gente,</l>
     <l n="330">le femine dai maschi non divise;</l>
     <l n="331">ma, sì come gli avea, confusamente</l>
     <l n="332">dentro a quella spelonca tutti mise.</l>
     <l n="333">Sentirà a naso il sesso differente.</l>
     <l n="334">Le donne non temer che sieno uccise:</l>
     <l n="335">gli uomini, siene certo; et empieranne</l>
     <l n="336">di quattro, il giorno, o sei, l'avide canne.</l>
    </lg>
    <lg n="43">
     <l n="337">Di levar lei di qui non ho consiglio</l>
     <l n="338">che dar ti possa; e contentar ti puoi</l>
     <l n="339">che ne la vita sua non è periglio:</l>
     <l n="340">starà qui al ben e al mal ch'avremo noi.</l>
     <l n="341">Ma vattene, per Dio, vattene, figlio,</l>
     <l n="342">che l'Orco non ti senta e non t'ingoi.</l>
     <l n="343">Tosto che giunge, d'ogn'intorno annasa,</l>
     <l n="344">e sente sin a un topo che sia in casa".</l>
    </lg>
    <lg n="44">
     <l n="345">Rispose il re, non si voler partire,</l>
     <l n="346">se non vedea la sua Lucina prima;</l>
     <l n="347">e che più tosto appresso a lei morire,</l>
     <l n="348">che viverne lontan, faceva stima.</l>
     <l n="349">Quando vede ella non potergli dire</l>
     <l n="350">cosa che 'l muova da la voglia prima,</l>
     <l n="351">per aiutarlo fa nuovo disegno,</l>
     <l n="352">e ponvi ogni sua industria, ogni suo ingegno.</l>
    </lg>
    <lg n="45">
     <l n="353">Morte avea in casa, e d'ogni tempo appese,</l>
     <l n="354">con lor mariti, assai capre et agnelle,</l>
     <l n="355">onde a sé et alle sue facea le spese;</l>
     <l n="356">e dal tetto pendea più d'una pelle.</l>
     <l n="357">La donna fe' che 'l re del grasso prese,</l>
     <l n="358">ch'avea un gran becco intorno alle budelle,</l>
     <l n="359">e che se n'unse dal capo alle piante,</l>
     <l n="360">fin che l'odor cacciò ch'egli ebbe inante.</l>
    </lg>
    <lg n="46">
     <l n="361">E poi che 'l tristo puzzo aver le parve,</l>
     <l n="362">di che il fetido becco ognora sape,</l>
     <l n="363">piglia l'irsuta pelle, e tutto entrarve</l>
     <l n="364">lo fe'; ch'ella è sì grande che lo cape.</l>
     <l n="365">Coperto sotto a così strane larve,</l>
     <l n="366">facendol gir carpon, seco lo rape</l>
     <l n="367">là dove chiuso era d'un sasso grave</l>
     <l n="368">de la sua donna il bel viso soave.</l>
    </lg>
    <lg n="47">
     <l n="369">Norandino ubidisce; et alla buca</l>
     <l n="370">de la spelonca ad aspettar si mette,</l>
     <l n="371">acciò col gregge dentro si conduca;</l>
     <l n="372">e fin a sera disiando stette.</l>
     <l n="373">Ode la sera il suon de la sambuca,</l>
     <l n="374">con che 'nvita a lassar l'umide erbette,</l>
     <l n="375">e ritornar le pecore all'albergo</l>
     <l n="376">il fier pastor che lor venìa da tergo.</l>
    </lg>
    <lg n="48">
     <l n="377">Pensate voi se gli tremava il core,</l>
     <l n="378">quando l'Orco sentì che ritornava,</l>
     <l n="379">e che 'l viso crudel pieno d'orrore</l>
     <l n="380">vide appressare all'uscio de la cava;</l>
     <l n="381">ma poté la pietà più che 'l timore:</l>
     <l n="382">s'ardea, vedete, o se fingendo amava.</l>
     <l n="383">Vien l'Orco inanzi, e leva il sasso, et apre:</l>
     <l n="384">Norandino entra fra pecore e capre.</l>
    </lg>
    <lg n="49">
     <l n="385">Entrato il gregge, l'Orco a noi descende;</l>
     <l n="386">ma prima sopra sé l'uscio si chiude.</l>
     <l n="387">Tutti ne va fiutando: al fin duo prende;</l>
     <l n="388">che vuol cenar de le lor carni crude.</l>
     <l n="389">Al rimembrar di quelle zanne orrende,</l>
     <l n="390">non posso far ch'ancor non trieme e sude.</l>
     <l n="391">Partito l'Orco, il re getta la gonna</l>
     <l n="392">ch'avea di becco, e abbraccia la sua donna.</l>
    </lg>
    <lg n="50">
     <l n="393">Dove averne piacer deve e conforto,</l>
     <l n="394">vedendol quivi, ella n'ha affanno e noia:</l>
     <l n="395">lo vede giunto ov'ha da restar morto;</l>
     <l n="396">e non può far però ch'essa non muoia.</l>
     <l n="397">"Con tutto 'l mal (diceagli) ch'io supporto,</l>
     <l n="398">signor, sentia non mediocre gioia,</l>
     <l n="399">che ritrovato non t'eri con nui</l>
     <l n="400">quando da l'Orco oggi qui tratta fui.</l>
    </lg>
    <lg n="51">
     <l n="401">Che se ben il trovarmi ora in procinto</l>
     <l n="402">d'uscir di vita m'era acerbo e forte;</l>
     <l n="403">pur mi sarei, come è commune instinto,</l>
     <l n="404">dogliuta sol de la mia trista sorte:</l>
     <l n="405">ma ora, o prima o poi che tu sia estinto,</l>
     <l n="406">più mi dorrà la tua che la mia morte".</l>
     <l n="407">E seguitò, mostrando assai più affanno</l>
     <l n="408">di quel di Norandin, che del suo danno.</l>
    </lg>
    <lg n="52">
     <l n="409">"La speme (disse il re) mi fa venire,</l>
     <l n="410">c'ho di salvarti, e tutti questi teco:</l>
     <l n="411">e s'io nol posso far, meglio è morire,</l>
     <l n="412">che senza te, mio sol, viver poi cieco.</l>
     <l n="413">Come io ci venni, mi potrò partire;</l>
     <l n="414">e voi tutt'altri ne verrete meco,</l>
     <l n="415">se non avrete, come io non ho avuto,</l>
     <l n="416">schivo a pigliare odor d'animal bruto".</l>
    </lg>
    <lg n="53">
     <l n="417">La fraude insegnò a noi, che contra il naso</l>
     <l n="418">de l'Orco insegnò a-llui la moglie d'esso;</l>
     <l n="419">di vestirci le pelli, in ogni caso</l>
     <l n="420">ch'egli ne palpi ne l'uscir del fesso.</l>
     <l n="421">Poi che di questo ognun fu persuaso;</l>
     <l n="422">quanti de l'un, quanti de l'altro sesso</l>
     <l n="423">ci ritroviamo, uccidian tanti becchi,</l>
     <l n="424">quelli che più fetean, ch'eran più vecchi.</l>
    </lg>
    <lg n="54">
     <l n="425">Ci ungemo i corpi di quel grasso opimo</l>
     <l n="426">che ritroviamo all'intestina intorno,</l>
     <l n="427">e de l'orride pelli ci vestimo.</l>
     <l n="428">Intanto uscì da l'aureo albergo il giorno.</l>
     <l n="429">Alla spelonca, come apparve il primo</l>
     <l n="430">raggio del sol, fece il pastor ritorno;</l>
     <l n="431">e dando spirto alle sonore canne,</l>
     <l n="432">chiamò il suo gregge fuor de le capanne.</l>
    </lg>
    <lg n="55">
     <l n="433">Tenea la mano al buco de la tana,</l>
     <l n="434">acciò col gregge non uscissin noi:</l>
     <l n="435">ci prendea al varco; e quando pelo o lana</l>
     <l n="436">sentia sul dosso, ne lasciava poi.</l>
     <l n="437">Uomini e donne uscimmo per sì strana</l>
     <l n="438">strada, coperti dagl'irsuti cuoi:</l>
     <l n="439">e l'Orco alcun di noi mai non ritenne,</l>
     <l n="440">fin che con gran timor Lucina venne.</l>
    </lg>
    <lg n="56">
     <l n="441">Lucina, o fosse perch'ella non volle</l>
     <l n="442">ungersi come noi, che schivo n'ebbe;</l>
     <l n="443">o ch'avesse l'andar più lento e molle,</l>
     <l n="444">che l'imitata bestia non avrebbe;</l>
     <l n="445">o quando l'Orco la groppa toccolle,</l>
     <l n="446">gridasse per la tema che le accrebbe;</l>
     <l n="447">o che se le sciogliessero le chiome;</l>
     <l n="448">sentita fu, né ben so dirvi come.</l>
    </lg>
    <lg n="57">
     <l n="449">Tutti eravam sì intenti al caso nostro,</l>
     <l n="450">che non avemmo gli occhi agli altrui fatti.</l>
     <l n="451">Io mi rivolsi al grido; e vidi il mostro</l>
     <l n="452">che già gl'irsuti spogli le avea tratti,</l>
     <l n="453">e fattola tornar nel cavo chiostro.</l>
     <l n="454">Noi altri dentro a nostre gonne piatti</l>
     <l n="455">col gregge andamo ove 'l pastor ci mena,</l>
     <l n="456">tra verdi colli in una piaggia amena.</l>
    </lg>
    <lg n="58">
     <l n="457">Quivi attendiamo infin che steso all'ombra</l>
     <l n="458">d'un bosco opaco il nasuto Orco dorma.</l>
     <l n="459">Chi lungo il mar, chi verso 'l monte sgombra:</l>
     <l n="460">sol Norandin non vuol seguir nostr'orma.</l>
     <l n="461">L'amor de la sua donna sì lo 'ngombra,</l>
     <l n="462">ch'alla grotta tornar vuol fra la torma,</l>
     <l n="463">né partirsene mai sin alla morte,</l>
     <l n="464">se non racquista la fedel consorte:</l>
    </lg>
    <lg n="59">
     <l n="465">che quando dianzi avea all'uscir del chiuso</l>
     <l n="466">vedutala restar captiva sola,</l>
     <l n="467">fu per gittarsi, dal dolor confuso,</l>
     <l n="468">spontaneamente al vorace Orco in gola;</l>
     <l n="469">e si mosse, e gli corse infino al muso,</l>
     <l n="470">né fu lontano a gir sotto la mola:</l>
     <l n="471">ma pur lo tenne in mandra la speranza</l>
     <l n="472">ch'avea di trarla ancor di quella stanza.</l>
    </lg>
    <lg n="60">
     <l n="473">La sera, quando alla spelonca mena</l>
     <l n="474">il gregge l'Orco, e noi fuggiti sente,</l>
     <l n="475">e c'ha da rimaner privo di cena,</l>
     <l n="476">chiama Lucina d'ogni mal nocente,</l>
     <l n="477">e la condanna a star sempre in catena</l>
     <l n="478">allo scoperto in sul sasso eminente.</l>
     <l n="479">Vedela il re per sua cagion patire,</l>
     <l n="480">e si distrugge, e sol non può morire.</l>
    </lg>
    <lg n="61">
     <l n="481">Matina e sera l'infelice amante</l>
     <l n="482">la può veder come s'affliga e piagna;</l>
     <l n="483">che le va misto fra le capre avante,</l>
     <l n="484">torni alla stalla o torni alla campagna.</l>
     <l n="485">Ella con viso mesto e supplicante</l>
     <l n="486">gli accenna che per Dio non vi rimagna,</l>
     <l n="487">perché vi sta a gran rischio de la vita,</l>
     <l n="488">né però a-llei può dare alcuna aita.</l>
    </lg>
    <lg n="62">
     <l n="489">Così la moglie ancor de l'Orco priega</l>
     <l n="490">il re che se ne vada, ma non giova;</l>
     <l n="491">che d'andar mai senza Lucina niega,</l>
     <l n="492">e sempre più constante si ritruova.</l>
     <l n="493">In questa servitude, in che lo lega</l>
     <l n="494">Pietate e Amor, stette con lunga pruova</l>
     <l n="495">tanto, ch'a capitar venne a quel sasso</l>
     <l n="496">il figlio d'Agricane e 'l re Gradasso.</l>
    </lg>
    <lg n="63">
     <l n="497">Dove con loro audacia tanto fenno,</l>
     <l n="498">che liberaron la bella Lucina;</l>
     <l n="499">ben che vi fu aventura più che senno:</l>
     <l n="500">e la portâr correndo alla marina;</l>
     <l n="501">e al padre suo, che quivi era, la denno:</l>
     <l n="502">e questo fu ne l'ora matutina,</l>
     <l n="503">che Norandin con l'altro gregge stava</l>
     <l n="504">a ruminar ne la montana cava.</l>
    </lg>
    <lg n="64">
     <l n="505">Ma poi che 'l giorno aperta fu la sbarra,</l>
     <l n="506">e seppe il re la donna esser partita</l>
     <l n="507">(che la moglie de l'Orco gli lo narra),</l>
     <l n="508">e come a punto era la cosa gita;</l>
     <l n="509">grazie a Dio rende, e con voto n'inarra,</l>
     <l n="510">ch'essendo fuor di tal miseria uscita,</l>
     <l n="511">faccia che giunga onde per arme possa,</l>
     <l n="512">per prieghi o per tesoro, esser riscossa.</l>
    </lg>
    <lg n="65">
     <l n="513">Pien di letizia va con l'altra schiera</l>
     <l n="514">del simo gregge, e viene ai verdi paschi;</l>
     <l n="515">e quivi aspetta fin ch'all'ombra nera</l>
     <l n="516">il mostro per dormir ne l'erba caschi.</l>
     <l n="517">Poi ne vien tutto il giorno e tutta sera;</l>
     <l n="518">e al fin sicur che l'Orco non lo 'ntaschi,</l>
     <l n="519">sopra un navilio monta in Satalia;</l>
     <l n="520">e son tre mesi ch'arrivò in Soria.</l>
    </lg>
    <lg n="66">
     <l n="521">In Rodi, in Cipro, e per città e castella</l>
     <l n="522">e d'Africa e d'Egitto e di Turchia,</l>
     <l n="523">il re cercar fe' di Lucina bella;</l>
     <l n="524">né fin l'altr'ieri aver ne poté spia.</l>
     <l n="525">L'altr'ier n'ebbe dal suocero novella,</l>
     <l n="526">che seco l'avea salva in Nicosia,</l>
     <l n="527">dopo che molti dì vento crudele</l>
     <l n="528">era stato contrario alle sue vele.</l>
    </lg>
    <lg n="67">
     <l n="529">Per allegrezza de la buona nuova</l>
     <l n="530">prepara il nostro re la ricca festa;</l>
     <l n="531">e vuol ch'ad ogni quarta luna nuova,</l>
     <l n="532">una se n'abbia a far simile a questa:</l>
     <l n="533">che la memoria rifrescar gli giova</l>
     <l n="534">dei quattro mesi che 'n irsuta vesta</l>
     <l n="535">fu tra il gregge de l'Orco; e un giorno, quale</l>
     <l n="536">sarà dimane, uscì di tanto male.</l>
    </lg>
    <lg n="68">
     <l n="537">Questo ch'io v'ho narrato, in parte vidi,</l>
     <l n="538">in parte udi' da chi trovossi al tutto;</l>
     <l n="539">dal re, vi dico, che calende et idi</l>
     <l n="540">vi stette, fin che volse in riso il lutto:</l>
     <l n="541">e se n'udite mai far altri gridi,</l>
     <l n="542">direte a chi gli fa, che mal n'è instrutto. -</l>
     <l n="543">Il gentiluomo in tal modo a Grifone</l>
     <l n="544">de la festa narrò l'alta cagione.</l>
    </lg>
    <lg n="69">
     <l n="545">Un gran pezzo di notte si dispensa</l>
     <l n="546">dai cavallieri in tal ragionamento;</l>
     <l n="547">e conchiudon ch'amore e pietà immensa</l>
     <l n="548">mostrò quel re con grande esperimento.</l>
     <l n="549">Andaron, poi che si levâr da mensa,</l>
     <l n="550">ove ebbon grato e buono alloggiamento.</l>
     <l n="551">Nel seguente matin sereno e chiaro,</l>
     <l n="552">al suon de l'allegrezze si destaro.</l>
    </lg>
    <lg n="70">
     <l n="553">Vanno scorrendo timpani e trombette,</l>
     <l n="554">e ragunando in piazza la cittade.</l>
     <l n="555">Or, poi che de cavalli e de carrette</l>
     <l n="556">e ribombar de gridi odon le strade,</l>
     <l n="557">Grifon le lucide arme si rimette,</l>
     <l n="558">che son di quelle che si trovan rade;</l>
     <l n="559">che l'avea impenetrabili e incantate</l>
     <l n="560">la Fata bianca di sua man temprate.</l>
    </lg>
    <lg n="71">
     <l n="561">Quel d'Antiochia, più d'ogn'altro vile,</l>
     <l n="562">armossi seco, e compagnia gli tenne.</l>
     <l n="563">Preparate avea lor l'oste gentile</l>
     <l n="564">nerbose lance, e salde e grosse antenne,</l>
     <l n="565">e del suo parentado non umìle</l>
     <l n="566">compagnia tolta; e seco in piazza venne;</l>
     <l n="567">e scudieri a cavallo, e alcuni a piede,</l>
     <l n="568">a tal servigi attissimi, lor diede.</l>
    </lg>
    <lg n="72">
     <l n="569">Giunsero in piazza, e trassonsi in disparte,</l>
     <l n="570">né pel campo curâr far di sé mostra,</l>
     <l n="571">per veder meglio il bel popul di Marte,</l>
     <l n="572">ch'ad uno, o a dua, o a tre, veniano in giostra.</l>
     <l n="573">Chi con colori accompagnati ad arte</l>
     <l n="574">letizia o doglia alla sua donna mostra;</l>
     <l n="575">chi nel cimier, chi nel dipinto scudo</l>
     <l n="576">disegna Amor, se l'ha benigno o crudo.</l>
    </lg>
    <lg n="73">
     <l n="577">Soriani in quel tempo aveano usanza</l>
     <l n="578">d'armarsi a questa guisa di Ponente.</l>
     <l n="579">Forse ve gli inducea la vicinanza</l>
     <l n="580">che de' Franceschi avean continuamente,</l>
     <l n="581">che quivi allor reggean la sacra stanza</l>
     <l n="582">dove in carne abitò Dio onnipotente;</l>
     <l n="583">ch'ora i superbi e miseri cristiani,</l>
     <l n="584">con biasmi lor, lasciano in man de' cani.</l>
    </lg>
    <lg n="74">
     <l n="585">Dove abbassar dovrebbono la lancia</l>
     <l n="586">in augumento de la santa fede,</l>
     <l n="587">tra lor si dan nel petto e ne la pancia</l>
     <l n="588">a destruzion del poco che si crede.</l>
     <l n="589">Voi, gente ispana, e voi, gente di Francia,</l>
     <l n="590">volgete altrove, e voi, Svizzeri, il piede,</l>
     <l n="591">e voi, Tedeschi, a far più degno acquisto;</l>
     <l n="592">che quanto qui cercate è già di Cristo.</l>
    </lg>
    <lg n="75">
     <l n="593">Se Cristianissimi esser voi volete,</l>
     <l n="594">e voi altri Catolici nomati,</l>
     <l n="595">perché di Cristo gli uomini uccidete?</l>
     <l n="596">perché de' beni lor son dispogliati?</l>
     <l n="597">Perché Ierusalem non riavete,</l>
     <l n="598">che tolto è stato a voi da' rinegati?</l>
     <l n="599">Perché Constantinopoli e del mondo</l>
     <l n="600">la miglior parte occupa il Turco immondo?</l>
    </lg>
    <lg n="76">
     <l n="601">Non hai tu, Spagna, l'Africa vicina,</l>
     <l n="602">che t'ha via più di questa Italia offesa?</l>
     <l n="603">E pur, per dar travaglio alla meschina,</l>
     <l n="604">lasci la prima tua sì bella impresa.</l>
     <l n="605">O d'ogni vizio fetida sentina,</l>
     <l n="606">dormi, Italia imbriaca, e non ti pesa</l>
     <l n="607">ch'ora di questa gente, ora di quella</l>
     <l n="608">che già serva ti fu, sei fatta ancella?</l>
    </lg>
    <lg n="77">
     <l n="609">Se 'l dubbio di morir ne le tue tane,</l>
     <l n="610">Svizzer, di fame, in Lombardia ti guida,</l>
     <l n="611">e tra noi cerchi o chi ti dia del pane,</l>
     <l n="612">o, per uscir d'inopia, chi t'uccida;</l>
     <l n="613">le richezze del Turco hai non lontane:</l>
     <l n="614">caccial d'Europa, o almen di Grecia snida:</l>
     <l n="615">così potrai o del digiuno trarti,</l>
     <l n="616">o cader con più merto in quelle parti.</l>
    </lg>
    <lg n="78">
     <l n="617">Quel ch'a te dico, io dico al tuo vicino</l>
     <l n="618">tedesco ancor: là le richezze sono,</l>
     <l n="619">che vi portò da Roma Constantino:</l>
     <l n="620">portonne il meglio, e fe' del resto dono.</l>
     <l n="621">Pattolo et Ermo, onde si tra' l'or fino,</l>
     <l n="622">Migdonia e Lidia, e quel paese buono</l>
     <l n="623">per tante laudi in tante istorie noto,</l>
     <l n="624">non è, s'andar vi vuoi, troppo remoto.</l>
    </lg>
    <lg n="79">
     <l n="625">Tu, gran Leone, a cui premon le terga</l>
     <l n="626">de le chiavi del ciel le gravi some,</l>
     <l n="627">non lasciar che nel sonno si sommerga</l>
     <l n="628">Italia, se la man l'hai ne le chiome.</l>
     <l n="629">Tu sei Pastore; e Dio t'ha quella verga</l>
     <l n="630">data a portare, e scelto il fiero nome,</l>
     <l n="631">perché tu ruggi, e che le braccia stenda,</l>
     <l n="632">sì che dai lupi il grege tuo difenda.</l>
    </lg>
    <lg n="80">
     <l n="633">Ma d'un parlar ne l'altro, ove sono ito</l>
     <l n="634">sì lungi dal camin ch'io faceva ora?</l>
     <l n="635">Non lo credo però sì aver smarrito,</l>
     <l n="636">ch'io non lo sappia ritrovare ancora.</l>
     <l n="637">Io dicea ch'in Soria si tenea il rito</l>
     <l n="638">d'armarsi, che i Franceschi aveano allora:</l>
     <l n="639">sì che bella in Damasco era la piazza</l>
     <l n="640">di gente armata d'elmo e di corazza.</l>
    </lg>
    <lg n="81">
     <l n="641">Le vaghe donne gettano dai palchi</l>
     <l n="642">sopra i giostranti fior vermigli e gialli,</l>
     <l n="643">mentre essi fanno a suon degli oricalchi</l>
     <l n="644">levare a salti et aggirar cavalli.</l>
     <l n="645">Ciascuno, o bene o mal ch'egli cavalchi,</l>
     <l n="646">vuol far quivi vedersi, e sprona e dàlli:</l>
     <l n="647">di ch'altri ne riporta pregio e lode;</l>
     <l n="648">muove altri a riso, e gridar dietro s'ode.</l>
    </lg>
    <lg n="82">
     <l n="649">De la giostra era il prezzo un'armatura</l>
     <l n="650">che fu donata al re pochi dì inante,</l>
     <l n="651">che su la strada ritrovò a ventura,</l>
     <l n="652">ritornando d'Armenia, un mercatante.</l>
     <l n="653">Il re di nobilissima testura</l>
     <l n="654">le sopraveste all'arme aggiunse, e tante</l>
     <l n="655">perle vi pose intorno e gemme et oro,</l>
     <l n="656">che la fece valer molto tesoro.</l>
    </lg>
    <lg n="83">
     <l n="657">Se conosciute il re quell'arme avesse,</l>
     <l n="658">care avute l'avria sopra ogni arnese;</l>
     <l n="659">né in premio de la giostra l'avria messe,</l>
     <l n="660">come che liberal fosse e cortese.</l>
     <l n="661">Lungo saria chi raccontar volesse</l>
     <l n="662">chi l'avea sì sprezzate e vilipese,</l>
     <l n="663">che 'n mezzo de la strada le lasciasse,</l>
     <l n="664">preda a chiunque o inanzi o indietro andasse.</l>
    </lg>
    <lg n="84">
     <l n="665">Di questo ho da contarvi più di sotto:</l>
     <l n="666">or dirò di Grifon, ch'alla sua giunta</l>
     <l n="667">un paio e più di lancie trovò rotto,</l>
     <l n="668">menato più d'un taglio e d'una punta.</l>
     <l n="669">Dei più cari e più fidi al re fur otto</l>
     <l n="670">che quivi insieme avean lega congiunta;</l>
     <l n="671">gioveni, in arme pratichi et industri,</l>
     <l n="672">tutti o signori o di famiglie illustri.</l>
    </lg>
    <lg n="85">
     <l n="673">Quei rispondean ne la sbarrata piazza</l>
     <l n="674">per un dì, ad uno ad uno, a tutto 'l mondo,</l>
     <l n="675">prima con lancia, e poi con spada o mazza,</l>
     <l n="676">fin ch'al re di guardarli era giocondo;</l>
     <l n="677">e si foravan spesso la corazza:</l>
     <l n="678">per giuoco in somma qui facean, secondo</l>
     <l n="679">fan gli nimici capitali, eccetto</l>
     <l n="680">che potea il re partirli a suo diletto.</l>
    </lg>
    <lg n="86">
     <l n="681">Quel d'Antiochia, un uom senza ragione,</l>
     <l n="682">che Martano il codardo nominosse,</l>
     <l n="683">come se de la forza di Grifone,</l>
     <l n="684">poi ch'era seco, participe fosse,</l>
     <l n="685">audace entrò nel marziale agone;</l>
     <l n="686">e poi da canto ad aspettar fermosse,</l>
     <l n="687">sin che finisce una battaglia fiera</l>
     <l n="688">che tra duo cavallier cominciata era.</l>
    </lg>
    <lg n="87">
     <l n="689">Il signor di Seleucia, di quell'uno,</l>
     <l n="690">ch'a sostener l'impresa aveano tolto,</l>
     <l n="691">combattendo in quel tempo con Ombruno,</l>
     <l n="692">lo ferì d'una punta in mezzo 'l volto,</l>
     <l n="693">sì che l'uccise: e pietà n'ebbe ognuno,</l>
     <l n="694">perché buon cavallier lo tenean molto;</l>
     <l n="695">et oltra la bontade, il più cortese</l>
     <l n="696">non era stato in tutto quel paese.</l>
    </lg>
    <lg n="88">
     <l n="697">Veduto ciò, Martano ebbe paura</l>
     <l n="698">che parimente a sé non avvenisse;</l>
     <l n="699">e ritornando ne la sua natura,</l>
     <l n="700">a pensar cominciò come fugisse.</l>
     <l n="701">Grifon, che gli era appresso e n'avea cura,</l>
     <l n="702">lo spinse pur, poi ch'assai fece e disse,</l>
     <l n="703">contra un gentil guerrier che s'era mosso,</l>
     <l n="704">come si spinge il cane al lupo adosso;</l>
    </lg>
    <lg n="89">
     <l n="705">che dieci passi gli va dietro o venti,</l>
     <l n="706">e poi si ferma, et abbaiando guarda</l>
     <l n="707">come digrigni i minacciosi denti,</l>
     <l n="708">come negli occhi orribil fuoco gli arda.</l>
     <l n="709">Quivi ov'erano e principi presenti</l>
     <l n="710">e tanta gente nobile e gagliarda,</l>
     <l n="711">fuggì lo 'ncontro il timido Martano,</l>
     <l n="712">e torse 'l freno e 'l capo a destra mano.</l>
    </lg>
    <lg n="90">
     <l n="713">Pur la colpa potea dar al cavallo,</l>
     <l n="714">chi di scusarlo avesse tolto il peso;</l>
     <l n="715">ma con la spada poi fe' sì gran fallo,</l>
     <l n="716">che non l'avria Demostene difeso.</l>
     <l n="717">Di carta armato par, non di metallo;</l>
     <l n="718">sì teme da ogni colpo essere offeso.</l>
     <l n="719">Fuggesi al fine, e gli ordini disturba,</l>
     <l n="720">ridendo intorno a-llui tutta la turba.</l>
    </lg>
    <lg n="91">
     <l n="721">Il batter de le mani, il grido intorno</l>
     <l n="722">se gli levò del populazzo tutto.</l>
     <l n="723">Come lupo cacciato, fe' ritorno</l>
     <l n="724">Martano in molta fretta al suo ridutto.</l>
     <l n="725">Resta Grifone; e gli par de lo scorno</l>
     <l n="726">del suo compagno esser macchiato e brutto:</l>
     <l n="727">esser vorrebbe stato in mezzo il foco,</l>
     <l n="728">più tosto che trovarsi in questo loco.</l>
    </lg>
    <lg n="92">
     <l n="729">Arde nel core, e fuor nel viso avampa,</l>
     <l n="730">come sia tutta sua quella vergogna;</l>
     <l n="731">perché l'opere sue di quella stampa</l>
     <l n="732">vedere aspetta il populo et agogna:</l>
     <l n="733">sì che rifulga chiara più che lampa</l>
     <l n="734">sua virtù, questa volta gli bisogna;</l>
     <l n="735">ch'un'oncia, un dito sol d'error che faccia,</l>
     <l n="736">per la mala impression parrà sei braccia.</l>
    </lg>
    <lg n="93">
     <l n="737">Già la lancia avea tolta su la coscia</l>
     <l n="738">Grifon, ch'errare in arme era poco uso:</l>
     <l n="739">spinse il cavallo a tutta briglia, e poscia</l>
     <l n="740">ch'alquanto andato fu, la messe suso,</l>
     <l n="741">e portò nel ferire estrema angoscia</l>
     <l n="742">al baron di Sidonia, ch'andò giuso.</l>
     <l n="743">Ognun maravigliando in piè si leva;</l>
     <l n="744">che 'l contrario di ciò tutto attendeva.</l>
    </lg>
    <lg n="94">
     <l n="745">Tornò Grifon con la medesma antenna,</l>
     <l n="746">che 'ntiera e ferma ricovrata avea,</l>
     <l n="747">et in tre pezzi la roppe alla penna</l>
     <l n="748">de lo scudo al signor di Lodicea.</l>
     <l n="749">Quel per cader tre volte e quattro accenna,</l>
     <l n="750">che tutto steso alla groppa giacea:</l>
     <l n="751">pur rilevato al fin la spada strinse,</l>
     <l n="752">voltò il cavallo, e vêr Grifon si spinse.</l>
    </lg>
    <lg n="95">
     <l n="753">Grifon, che 'l vede in sella, e che non basta</l>
     <l n="754">sì fiero incontro perché a terra vada,</l>
     <l n="755">dice fra sé: - Quel che non poté l'asta,</l>
     <l n="756">in cinque colpi o 'n sei farà la spada. -</l>
     <l n="757">E su la tempia subito l'attasta</l>
     <l n="758">d'un dritto tal, che par che dal ciel cada;</l>
     <l n="759">e un altro gli accompagna e un altro appresso,</l>
     <l n="760">tanto che l'ha stordito e in terra messo.</l>
    </lg>
    <lg n="96">
     <l n="761">Quivi erano d'Apamia duo germani,</l>
     <l n="762">soliti in giostra rimaner di sopra,</l>
     <l n="763">Tirse e Corimbo; et ambo per le mani</l>
     <l n="764">del figlio d'Uliver cadêr sozzopra.</l>
     <l n="765">L'uno gli arcion lascia allo scontro vani;</l>
     <l n="766">con l'altro messa fu la spada in opra.</l>
     <l n="767">Già per commun giudicio si tien certo</l>
     <l n="768">che di costui fia de la giostra il merto.</l>
    </lg>
    <lg n="97">
     <l n="769">Ne la lizza era entrato Salinterno,</l>
     <l n="770">gran diodarro e maliscalco regio,</l>
     <l n="771">e che di tutto 'l regno avea il governo,</l>
     <l n="772">e di sua mano era guerriero egregio.</l>
     <l n="773">Costui, sdegnoso ch'un guerriero esterno</l>
     <l n="774">debba portar di quella giostra il pregio,</l>
     <l n="775">piglia una lancia, e verso Grifon grida,</l>
     <l n="776">e molto minacciandolo lo sfida.</l>
    </lg>
    <lg n="98">
     <l n="777">Ma quel con un lancion gli fa risposta,</l>
     <l n="778">ch'avea per lo miglior fra dieci eletto,</l>
     <l n="779">e per non far error, lo scudo apposta,</l>
     <l n="780">e via lo passa e la corazza e 'l petto:</l>
     <l n="781">passa il ferro crudel tra costa e costa,</l>
     <l n="782">e fuor pel tergo un palmo esce di netto.</l>
     <l n="783">Il colpo, eccetto al re, fu a tutti caro;</l>
     <l n="784">ch'ognuno odiava Salinterno avaro.</l>
    </lg>
    <lg n="99">
     <l n="785">Grifone, appresso a questi, in terra getta</l>
     <l n="786">duo di Damasco, Ermofilo e Carmondo.</l>
     <l n="787">La milizia del re dal primo è retta;</l>
     <l n="788">del mar grande almiraglio è quel secondo.</l>
     <l n="789">Lascia allo scontro l'un la sella in fretta:</l>
     <l n="790">adosso all'altro si riversa il pondo</l>
     <l n="791">del rio destrier, che sostener non puote</l>
     <l n="792">l'alto valor con che Grifon percuote.</l>
    </lg>
    <lg n="100">
     <l n="793">Il signor di Seleucia ancor restava,</l>
     <l n="794">miglior guerrier di tutti gli altri sette;</l>
     <l n="795">e ben la sua possanza accompagnava</l>
     <l n="796">con destrier buono e con arme perfette.</l>
     <l n="797">Dove de l'elmo la vista si chiava,</l>
     <l n="798">l'asta allo scontro l'uno e l'altro mette:</l>
     <l n="799">pur Grifon maggior colpo al pagan diede,</l>
     <l n="800">che lo fe' staffeggiar dal manco piede.</l>
    </lg>
    <lg n="101">
     <l n="801">Gittaro i tronchi, e si tornaro adosso</l>
     <l n="802">pieni di molto ardir coi brandi nudi.</l>
     <l n="803">Fu il pagan prima da Grifon percosso</l>
     <l n="804">d'un colpo che spezzato avria gl'incudi.</l>
     <l n="805">Con quel fender si vide e ferro et osso</l>
     <l n="806">d'un ch'eletto s'avea tra mille scudi;</l>
     <l n="807">e se non era doppio e fin l'arnese,</l>
     <l n="808">ferìa la coscia ove cadendo scese.</l>
    </lg>
    <lg n="102">
     <l n="809">Ferì quel di Seleucia alla visera</l>
     <l n="810">Grifone a un tempo; e fu quel colpo tanto,</l>
     <l n="811">che l'avria aperta e rotta, se non era</l>
     <l n="812">fatta, come l'altr'arme, per incanto.</l>
     <l n="813">Gli è un perder tempo che 'l pagan più fera:</l>
     <l n="814">così son l'arme dure in ogni canto;</l>
     <l n="815">e 'n più parti Grifon già fessa e rotta</l>
     <l n="816">ha l'armatura a lui, né perde botta.</l>
    </lg>
    <lg n="103">
     <l n="817">Ognun potea veder quanto di sotto</l>
     <l n="818">il signor di Seleucia era a Grifone;</l>
     <l n="819">e se partir non li fa il re di botto,</l>
     <l n="820">quel che sta peggio, la vita vi pone.</l>
     <l n="821">Fe' Norandino alla sua guardia motto</l>
     <l n="822">ch'entrasse a distaccar l'aspra tenzone.</l>
     <l n="823">Quindi fu l'uno, e quindi l'altro tratto;</l>
     <l n="824">e fu lodato il re di sì buon atto.</l>
    </lg>
    <lg n="104">
     <l n="825">Gli otto che dianzi avean col mondo impresa,</l>
     <l n="826">e non potuto durar poi contra uno,</l>
     <l n="827">avendo mal la parte lor difesa,</l>
     <l n="828">usciti eran del campo ad uno ad uno.</l>
     <l n="829">Gli altri ch'eran venuti a-llor contesa,</l>
     <l n="830">quivi restâr senza contrasto alcuno,</l>
     <l n="831">avendo lor Grifon, solo, interrotto</l>
     <l n="832">quel che tutti essi avean da far contra otto.</l>
    </lg>
    <lg n="105">
     <l n="833">E durò quella festa così poco,</l>
     <l n="834">ch'in men d'un'ora il tutto fatto s'era:</l>
     <l n="835">ma Norandin, per far più lungo il giuoco</l>
     <l n="836">e per continuarlo infino a sera,</l>
     <l n="837">dal palco scese, e fe' sgombrare il loco;</l>
     <l n="838">e poi divise in due la grossa schiera;</l>
     <l n="839">indi, secondo il sangue e la lor prova,</l>
     <l n="840">gli andò accoppiando, e fe' una giostra nova.</l>
    </lg>
    <lg n="106">
     <l n="841">Grifone intanto avea fatto ritorno</l>
     <l n="842">alla sua stanza, pien d'ira e di rabbia:</l>
     <l n="843">e più gli preme di Martan lo scorno,</l>
     <l n="844">che non giova l'onor ch'esso vinto abbia.</l>
     <l n="845">Quivi, per tor l'obbrobrio ch'avea intorno,</l>
     <l n="846">Martano adopra le mendaci labbia;</l>
     <l n="847">e l'astuta e bugiarda meretrice,</l>
     <l n="848">come meglio sapea, gli era adiutrice.</l>
    </lg>
    <lg n="107">
     <l n="849">O sì o no che 'l giovin gli credesse,</l>
     <l n="850">pur la scusa accettò, come discreto;</l>
     <l n="851">e pel suo meglio allora allora elesse</l>
     <l n="852">quindi levarsi tacito e secreto,</l>
     <l n="853">per tema che, se 'l populo vedesse</l>
     <l n="854">Martano comparir, non stesse cheto.</l>
     <l n="855">Così per una via nascosa e corta</l>
     <l n="856">usciro al camin lor fuor de la porta.</l>
    </lg>
    <lg n="108">
     <l n="857">Grifone, o ch'egli o che 'l cavallo fosse</l>
     <l n="858">stanco, o gravasse il sonno pur le ciglia,</l>
     <l n="859">al primo albergo che trovâr, fermosse,</l>
     <l n="860">che non erano andati oltre a dua miglia.</l>
     <l n="861">Si trasse l'elmo, e tutto disarmosse,</l>
     <l n="862">e trar fece a' cavalli e sella e briglia;</l>
     <l n="863">e poi serrossi in camera soletto,</l>
     <l n="864">e nudo per dormire entrò nel letto.</l>
    </lg>
    <lg n="109">
     <l n="865">Non ebbe così tosto il capo basso,</l>
     <l n="866">che chiuse gli occhi, e fu dal sonno oppresso</l>
     <l n="867">così profundamente, che mai tasso</l>
     <l n="868">né ghiro mai s'addormentò quanto esso.</l>
     <l n="869">Martano intanto et Orrigille a spasso</l>
     <l n="870">entraro in un giardin ch'era lì appresso;</l>
     <l n="871">et un inganno ordîr, che fu il più strano</l>
     <l n="872">che mai cadesse in sentimento umano.</l>
    </lg>
    <lg n="110">
     <l n="873">Martano disegnò tôrre il destriero,</l>
     <l n="874">i panni e l'arme che Grifon s'ha tratte;</l>
     <l n="875">e andare inanzi al re pel cavalliero</l>
     <l n="876">che tante pruove avea giostrando fatte.</l>
     <l n="877">L'effetto ne seguì, fatto il pensiero:</l>
     <l n="878">tolle il destrier più candido che latte,</l>
     <l n="879">scudo e cimiero et arme e sopraveste,</l>
     <l n="880">e tutte di Grifon l'insegne veste.</l>
    </lg>
    <lg n="111">
     <l n="881">Con gli scudieri e con la donna, dove</l>
     <l n="882">era il popolo ancora, in piazza venne;</l>
     <l n="883">e giunse a tempo che finian le pruove</l>
     <l n="884">di girar spade e d'arrestare antenne.</l>
     <l n="885">Commanda il re che 'l cavallier si truove,</l>
     <l n="886">che per cimier avea le bianche penne,</l>
     <l n="887">bianche le vesti e bianco il corridore;</l>
     <l n="888">che 'l nome non sapea del vincitore.</l>
    </lg>
    <lg n="112">
     <l n="889">Colui ch'indosso il non suo cuoio aveva,</l>
     <l n="890">come l'asino già quel del leone,</l>
     <l n="891">chiamato, se n'andò, come attendeva,</l>
     <l n="892">a Norandino, in loco di Grifone.</l>
     <l n="893">Quel re cortese incontro se gli leva,</l>
     <l n="894">l'abbraccia e bacia, e allato se lo pone:</l>
     <l n="895">né gli basta onorarlo e dargli loda,</l>
     <l n="896">che vuol che 'l suo valor per tutto s'oda.</l>
    </lg>
    <lg n="113">
     <l n="897">E fa gridarlo al suon degli oricalchi</l>
     <l n="898">vincitor de la giostra di quel giorno.</l>
     <l n="899">L'alta voce ne va per tutti i palchi,</l>
     <l n="900">che 'l nome indegno udir fa d'ogn'intorno.</l>
     <l n="901">Seco il re vuol ch'a par a par cavalchi,</l>
     <l n="902">quando al palazzo suo poi fa ritorno;</l>
     <l n="903">e di sua grazia tanto gli comparte,</l>
     <l n="904">che basteria, se fosse Ercole o Marte.</l>
    </lg>
    <lg n="114">
     <l n="905">Bello et ornato alloggiamento dielli</l>
     <l n="906">in corte, et onorar fece con lui</l>
     <l n="907">Orrigille anco; e nobili donzelli</l>
     <l n="908">mandò con essa, e cavallieri sui.</l>
     <l n="909">Ma tempo è ch'anco di Grifon favelli,</l>
     <l n="910">in qual né dal compagno né d'altrui</l>
     <l n="911">temendo inganno, addormentato s'era,</l>
     <l n="912">né mai si risvegliò fin alla sera.</l>
    </lg>
    <lg n="115">
     <l n="913">Poi che fu desto, e che de l'ora tarda</l>
     <l n="914">s'accorse, uscì di camera con fretta,</l>
     <l n="915">dove il falso cognato e la bugiarda</l>
     <l n="916">Orrigille lasciò con l'altra setta;</l>
     <l n="917">e quando non gli truova, e che riguarda</l>
     <l n="918">non v'esser l'arme né i panni, sospetta;</l>
     <l n="919">ma il veder poi più sospettoso il fece</l>
     <l n="920">l'insegne del compagno in quella vece.</l>
    </lg>
    <lg n="116">
     <l n="921">Sopravien l'oste, e di colui l'informa</l>
     <l n="922">che già gran pezzo, di bianch'arme adorno,</l>
     <l n="923">con la donna e col resto de la torma</l>
     <l n="924">avea ne la città fatto ritorno.</l>
     <l n="925">Truova Grifone a poco a poco l'orma</l>
     <l n="926">ch'ascosa gli avea Amor fin a quel giorno;</l>
     <l n="927">e con suo gran dolor vede esser quello</l>
     <l n="928">adulter d'Orrigille, e non fratello.</l>
    </lg>
    <lg n="117">
     <l n="929">Di sua sciochezza indarno ora si duole,</l>
     <l n="930">ch'avendo il ver dal peregrino udito,</l>
     <l n="931">lasciato mutar s'abbia alle parole</l>
     <l n="932">di chi l'avea più volte già tradito.</l>
     <l n="933">Vendicar si potea, né seppe: or vuole</l>
     <l n="934">l'inimico punir, che gli è fuggito;</l>
     <l n="935">et è constretto con troppo gran fallo</l>
     <l n="936">a tor di quel vil uom l'arme e 'l cavallo.</l>
    </lg>
    <lg n="118">
     <l n="937">Eragli meglio andar senz'arme e nudo,</l>
     <l n="938">che porsi indosso la corazza indegna,</l>
     <l n="939">o ch'imbracciar l'abominato scudo,</l>
     <l n="940">o por su l'elmo la beffata insegna;</l>
     <l n="941">ma per seguir la meretrice e 'l drudo,</l>
     <l n="942">ragione in lui pari al disio non regna.</l>
     <l n="943">A tempo venne alla città, ch'ancora</l>
     <l n="944">il giorno avea quasi di vivo un'ora.</l>
    </lg>
    <lg n="119">
     <l n="945">Presso alla porta ove Grifon venìa,</l>
     <l n="946">siede a sinistra un splendido castello,</l>
     <l n="947">che, più che forte e ch'a guerre atto sia,</l>
     <l n="948">di ricche stanze è accommodato e bello.</l>
     <l n="949">I re, i signori, i primi di Soria</l>
     <l n="950">con alte donne in un gentil drappello</l>
     <l n="951">celebravano quivi in loggia amena</l>
     <l n="952">la real sontuosa e lieta cena.</l>
    </lg>
    <lg n="120">
     <l n="953">La bella loggia sopra 'l muro usciva</l>
     <l n="954">con l'alta ròcca fuor de la cittade;</l>
     <l n="955">e lungo tratto di lontan scopriva</l>
     <l n="956">i larghi campi e le diverse strade.</l>
     <l n="957">Or che Grifon verso la porta arriva</l>
     <l n="958">con quell'arme d'obbrobrio e di viltade,</l>
     <l n="959">fu con non troppa aventurosa sorte</l>
     <l n="960">dal re veduto e da tutta la corte:</l>
    </lg>
    <lg n="121">
     <l n="961">e riputato quel di ch'avea insegna,</l>
     <l n="962">mosse le donne e i cavallieri a riso.</l>
     <l n="963">Il vil Martano, come quel che regna</l>
     <l n="964">in gran favor, dopo 'l re è 'l primo assiso,</l>
     <l n="965">e presso a-llui la donna di sé degna;</l>
     <l n="966">dai quali Norandin con lieto viso</l>
     <l n="967">vòlse saper chi fosse quel codardo</l>
     <l n="968">che così avea al suo onor poco riguardo;</l>
    </lg>
    <lg n="122">
     <l n="969">che dopo una sì trista e brutta pruova,</l>
     <l n="970">con tanta fronte or gli tornava inante.</l>
     <l n="971">Dicea: - Questa mi par cosa assai nuova,</l>
     <l n="972">ch'essendo voi guerrier degno e prestante,</l>
     <l n="973">costui compagno abbiate, che non truova,</l>
     <l n="974">di viltà, pari in terra di Levante.</l>
     <l n="975">Il fate forse per mostrar maggiore,</l>
     <l n="976">per tal contrario, il vostro alto valore.</l>
    </lg>
    <lg n="123">
     <l n="977">Ma ben vi giuro per gli eterni dèi,</l>
     <l n="978">che se non fosse ch'io riguardo a vui,</l>
     <l n="979">la publica ignominia gli farei,</l>
     <l n="980">ch'io soglio fare agli altri pari a lui.</l>
     <l n="981">Perpetua ricordanza gli darei,</l>
     <l n="982">come ognor di viltà nimico fui.</l>
     <l n="983">Ma sappia, s'impunito se ne parte,</l>
     <l n="984">grado a voi che 'l menaste in questa parte. -</l>
    </lg>
    <lg n="124">
     <l n="985">Colui che fu de tutti i vizii il vaso,</l>
     <l n="986">rispose: - Alto signor, dir non sapria</l>
     <l n="987">chi sia costui; ch'io l'ho trovato a caso,</l>
     <l n="988">venendo d'Antiochia, in su la via.</l>
     <l n="989">Il suo sembiante m'avea persuaso</l>
     <l n="990">che fosse degno di mia compagnia;</l>
     <l n="991">ch'intesa non n'avea pruova né vista,</l>
     <l n="992">se non quella che fece oggi assai trista.</l>
    </lg>
    <lg n="125">
     <l n="993">La qual mi spiacque sì, che restò poco,</l>
     <l n="994">che per punir l'estrema sua viltade,</l>
     <l n="995">non gli facessi allora allora un gioco,</l>
     <l n="996">che non toccasse più lance né spade:</l>
     <l n="997">ma ebbi, più ch'a-llui, rispetto al loco,</l>
     <l n="998">e riverenzia a vostra maestade.</l>
     <l n="999">Né per me voglio che gli sia guadagno</l>
     <l n="1000">l'essermi stato un giorno o dua compagno:</l>
    </lg>
    <lg n="126">
     <l n="1001">di che contaminato anco esser parme;</l>
     <l n="1002">e sopra il cor mi sarà eterno peso,</l>
     <l n="1003">se, con vergogna del mestier de l'arme,</l>
     <l n="1004">io lo vedrò da noi partire illeso:</l>
     <l n="1005">e meglio che lasciarlo, satisfarme</l>
     <l n="1006">potrete, se sarà d'un merlo impeso;</l>
     <l n="1007">e fia lodevol opra e signorile,</l>
     <l n="1008">perch'el sia esempio e specchio ad ogni vile. -</l>
    </lg>
    <lg n="127">
     <l n="1009">Al detto suo Martano Orrigille have,</l>
     <l n="1010">senza accennar, confermatrice presta.</l>
     <l n="1011">- Non son (rispose il re) l'opre sì prave,</l>
     <l n="1012">ch'al mio parer v'abbia d'andar la testa.</l>
     <l n="1013">Voglio per pena del peccato grave,</l>
     <l n="1014">che sol rinuovi al populo la festa. -</l>
     <l n="1015">E tosto a un suo baron, che fe' venire,</l>
     <l n="1016">impose quanto avesse ad esequire.</l>
    </lg>
    <lg n="128">
     <l n="1017">Quel baron molti armati seco tolse,</l>
     <l n="1018">et alla porta della terra scese;</l>
     <l n="1019">e quivi con silenzio li raccolse,</l>
     <l n="1020">e la venuta di Grifone attese:</l>
     <l n="1021">e ne l'entrar sì d'improviso il colse,</l>
     <l n="1022">che fra i duo ponti a salvamento il prese;</l>
     <l n="1023">e lo ritenne con beffe e con scorno</l>
     <l n="1024">in una oscura stanza insin al giorno.</l>
    </lg>
    <lg n="129">
     <l n="1025">Il Sole a pena avea il dorato crine</l>
     <l n="1026">tolto di grembio alla nutrice antica,</l>
     <l n="1027">e cominciava da le piagge alpine</l>
     <l n="1028">a cacciar l'ombre e far la cima aprica;</l>
     <l n="1029">quando temendo il vil Martan ch'al fine</l>
     <l n="1030">Grifone ardito la sua causa dica,</l>
     <l n="1031">e ritorni la colpa ond'era uscita,</l>
     <l n="1032">tolse licenzia, e fece indi partita,</l>
    </lg>
    <lg n="130">
     <l n="1033">trovando idonia scusa al priego regio,</l>
     <l n="1034">che non stia allo spettacolo ordinato.</l>
     <l n="1035">Altri doni gli avea fatto, col pregio</l>
     <l n="1036">de la non sua vittoria, il signor grato;</l>
     <l n="1037">e sopra tutto un amplo privilegio,</l>
     <l n="1038">dov'era d'alti onori al sommo ornato.</l>
     <l n="1039">Lasciànlo andar; ch'io vi prometto certo,</l>
     <l n="1040">che la mercede avrà secondo il merto.</l>
    </lg>
    <lg n="131">
     <l n="1041">Fu Grifon tratto a gran vergogna in piazza,</l>
     <l n="1042">quando più si trovò piena di gente.</l>
     <l n="1043">Gli avean levato l'elmo e la corazza,</l>
     <l n="1044">e lasciato in farsetto assai vilmente;</l>
     <l n="1045">e come il conducessero alla mazza,</l>
     <l n="1046">posto l'avean sopra un carro eminente,</l>
     <l n="1047">che lento lento tiravan due vacche</l>
     <l n="1048">da lunga fame attenuate e fiacche.</l>
    </lg>
    <lg n="132">
     <l n="1049">Venian d'intorno alla ignobil quadriga</l>
     <l n="1050">vecchie sfacciate e disoneste putte,</l>
     <l n="1051">di che n'era una et or un'altra auriga,</l>
     <l n="1052">e con gran biasmo lo mordeano tutte.</l>
     <l n="1053">Lo poneano i fanciulli in maggior briga,</l>
     <l n="1054">che, oltre le parole infami e brutte,</l>
     <l n="1055">l'avrian coi sassi insino a morte offeso,</l>
     <l n="1056">se dai più saggi non era difeso.</l>
    </lg>
    <lg n="133">
     <l n="1057">L'arme che del suo male erano state</l>
     <l n="1058">cagion, che di lui fêr non vero indicio,</l>
     <l n="1059">da la coda del carro strascinate</l>
     <l n="1060">patian nel fango debito supplicio.</l>
     <l n="1061">Le ruote inanzi a un tribunal fermate</l>
     <l n="1062">gli fêro udir de l'altrui maleficio</l>
     <l n="1063">la sua ignominia, che 'n sugli occhi detta</l>
     <l n="1064">gli fu, gridando un publico trombetta.</l>
    </lg>
    <lg n="134">
     <l n="1065">Lo levâr quindi, e lo mostrâr per tutto</l>
     <l n="1066">dinanzi a templi, ad officine e a case,</l>
     <l n="1067">dove alcun nome scelerato e brutto,</l>
     <l n="1068">che non gli fosse detto non rimase.</l>
     <l n="1069">Fuor de la terra all'ultimo condutto</l>
     <l n="1070">fu da la turba, che si persuase</l>
     <l n="1071">bandirlo e cacciare indi a suon di busse,</l>
     <l n="1072">non conoscendo ben ch'egli si fusse.</l>
    </lg>
    <lg n="135">
     <l n="1073">Sì tosto a pena gli sferraro i piedi</l>
     <l n="1074">e liberâgli l'una e l'altra mano,</l>
     <l n="1075">che tor lo scudo et impugnar gli vedi</l>
     <l n="1076">la spada, che rigò gran pezzo il piano.</l>
     <l n="1077">Non ebbe contra sé lance né spiedi;</l>
     <l n="1078">che senz'arme venìa il populo insano.</l>
     <l n="1079">Ne l'altro canto diferisco il resto;</l>
     <l n="1080">che tempo è omai, Signor, di finir questo.</l>
    </lg>
   </lg>
  </body>
 </text>
</TEI>