<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica XII</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica XII</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Has vivens lacrimas, sed qui odio miser</l>
     <l n="2">tristem vitam habeo, dono, pater, tibi,</l>
     <l n="3">vitae sollicitis functe laboribus;</l>
     <l n="4">has dono, pater optime,</l>
     <l n="5">sincerae monimentum illius, illius</l>
     <l n="6">quam noras pietatem, imperiis tuis</l>
     <l n="7">sanctis a tenera huc usque puertia,</l>
     <l n="8">cum semper fuerim obsequens.</l>
     <l n="9">Serum munus habe, seu liquidi aetheris</l>
     <l n="10">cultor vana hominum nunc studia improbas,</l>
     <l n="11">praeque, extra nebulas instabilis plagae</l>
     <l n="12">tu te intelligis et vides;</l>
     <l n="13">seu lucos steriles et nemus Elysi</l>
     <l n="14">incedis vacuum, perque silentia</l>
     <l n="15">iucundos comites quos prior abstulit</l>
     <l n="16">hora agnoscis et osculo</l>
     <l n="17">occurris tacito. Do, pater, ultimum</l>
     <l n="18">munus, quod, Stygios si qua lacus volat</l>
     <l n="19">ad vos fama, reor gratius affore,</l>
     <l n="20">quam si quicquid opum ferant</l>
     <l n="21">vel messes Arabum, vel Cilicum, tuo</l>
     <l n="22">ussissem tumulo. Iam, genitor, vale,</l>
     <l n="23">aeternumque vale. Has molliter imprimat</l>
     <l n="24">tellus relliquias precor.</l>
    </lg>
   </lg>
  </body>
 </text>
</TEI>