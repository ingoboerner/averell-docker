<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cinque canti - CANTO SECONDO</title>
    <author>Ludovico Ariosto</author>
   </titleStmt>
   <extent>
    <measure unit="stanza">135</measure>
    <measure unit="line">1080</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_cinque-canti-canto-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cinque canti - CANTO SECONDO</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cinque canti - CANTO SECONDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pensar cosa miglior non si può al mondo,</l>
     <l n="2">d'un signor giusto e in ogni parte buono,</l>
     <l n="3">che del debito suo non getti il pondo,</l>
     <l n="4">benché talor ne vada curvo e prono;</l>
     <l n="5">che curi et ame i populi, secondo</l>
     <l n="6">che da' lor padri amati i figli sono;</l>
     <l n="7">che l'opre e le fatiche pei figliuoli</l>
     <l n="8">fan quasi sempre, e raro per sé soli:</l>
    </lg>
    <lg n="2">
     <l n="9">ponga ai perigli et alle cose strette</l>
     <l n="10">il petto inanzi, e faccia agli altri schermo:</l>
     <l n="11">che non sia il mercenario il qual non stette,</l>
     <l n="12">poi che venir vide a sé il lupo, fermo;</l>
     <l n="13">ma sì bene il pastor vero, che mette</l>
     <l n="14">la vita propria pel suo gregge infermo,</l>
     <l n="15">il qual conosce le sue pecorelle</l>
     <l n="16">ad una ad una, e lui conoscono elle.</l>
    </lg>
    <lg n="3">
     <l n="17">Tal fu in terra Saturno, Ercole e Giove,</l>
     <l n="18">Bacco, Poluce, Osiri e poi Quirino,</l>
     <l n="19">che con giustizia e virtuose prove,</l>
     <l n="20">e con soave e a tutti ugual domino,</l>
     <l n="21">fur degni in Grecia, in India, in Roma, e dove</l>
     <l n="22">corse lor fama, aver onor divino;</l>
     <l n="23">che riputar non si potrian defunti,</l>
     <l n="24">ma a più degno governo in cielo assunti.</l>
    </lg>
    <lg n="4">
     <l n="25">Quando il signor è buono, i sudditi anco</l>
     <l n="26">fa buoni; ch'ognun imita chi regge:</l>
     <l n="27">e s'alcun pur riman col vizio, manco</l>
     <l n="28">lo mostra fuor, o in parte lo corregge.</l>
     <l n="29">O beati gli regni a chi un uom franco</l>
     <l n="30">e sciolto da ogni colpa abbi a dar legge!</l>
     <l n="31">Così infelici ancora e miserandi,</l>
     <l n="32">ove un ingiusto, ove un crudel commandi;</l>
    </lg>
    <lg n="5">
     <l n="33">che sempre accresca e più gravi la soma,</l>
     <l n="34">come in Italia molti a' giorni nostri,</l>
     <l n="35">de' quali il biasmo in questo e l'altro idioma</l>
     <l n="36">faran sentir anco i futuri inchiostri:</l>
     <l n="37">che migliori non son che Gaio a Roma,</l>
     <l n="38">o Neron fosse, o fosser gli altri mostri:</l>
     <l n="39">ma se ne tace, perché è sempre meglio</l>
     <l n="40">lasciar i vivi, e dir del tempo veglio.</l>
    </lg>
    <lg n="6">
     <l n="41">E dir qual sotto Fallari Agrigento,</l>
     <l n="42">qual fu sotto i Dionigi Siracusa,</l>
     <l n="43">qual Fere in man del suo tiran cruento;</l>
     <l n="44">dai quali e senza colpa e senza accusa</l>
     <l n="45">la gente ogni dì quasi a cento a cento</l>
     <l n="46">era troncata, o in lungo esiglio esclusa.</l>
     <l n="47">Ma né senza martìr sono essi ancora,</l>
     <l n="48">ch'al cor lor sta non minor pena ognora.</l>
    </lg>
    <lg n="7">
     <l n="49">Sta lor la pena de la qual si tacque</l>
     <l n="50">il nome dianzi, e de la qual dicea</l>
     <l n="51">che nacque quando la brutt'Ira nacque,</l>
     <l n="52">la Crudeltade e la Rapina rea:</l>
     <l n="53">e quantunque in un ventre con lor giacque,</l>
     <l n="54">di tormentarle mai non rimanea.</l>
     <l n="55">Or dirò il nome, ch'io non l'ho ancor detto:</l>
     <l n="56">nomata questa pena era il Sospetto.</l>
    </lg>
    <lg n="8">
     <l n="57">Il Sospetto, piggior di tutti i mali,</l>
     <l n="58">spirto piggior d'ogni maligna peste</l>
     <l n="59">che l'infelici menti de' mortali</l>
     <l n="60">con venenoso stimolo moleste;</l>
     <l n="61">non le povere o l'umili, ma quali</l>
     <l n="62">s'aggiran dentro alle superbe teste</l>
     <l n="63">di questi scelerati, che per opra</l>
     <l n="64">di gran fortuna agli altri stan di sopra.</l>
    </lg>
    <lg n="9">
     <l n="65">Beato chi lontan da questi affanni</l>
     <l n="66">nuoce a nessun, perché a nessun è odioso!</l>
     <l n="67">Infelici altretanto e più i tiranni,</l>
     <l n="68">a cui né notte mai né dì riposo</l>
     <l n="69">dà questa peste, e lor ricorda i danni,</l>
     <l n="70">e morti date od in palese o ascoso!</l>
     <l n="71">Quinci dimostra che timor sol d'uno</l>
     <l n="72">han tutti gli altri, et essi n'han d'ognuno.</l>
    </lg>
    <lg n="10">
     <l n="73">Non v'incresca di starmi un poco a udire,</l>
     <l n="74">ché non però dal mio sentier mi scosto;</l>
     <l n="75">anzi farò questo ch'or narro uscire</l>
     <l n="76">dove poi vi parrà che sia a proposto.</l>
     <l n="77">Uno di questi, il qual prima a nudrire</l>
     <l n="78">usò la barba, per tener discosto</l>
     <l n="79">chi gli potea la vita a un colpo tòrre,</l>
     <l n="80">nel suo palazzo edificò una torre,</l>
    </lg>
    <lg n="11">
     <l n="81">che, d'alte fosse cinta e grosse mura,</l>
     <l n="82">avea un sol ponte che si leva e cala;</l>
     <l n="83">fuor ch'un balcon, non v'era altra apertura,</l>
     <l n="84">ove a pena entra il giorno e l'aria esala:</l>
     <l n="85">quivi dormia la notte, et era cura</l>
     <l n="86">de la moglier di mandar giù la scala:</l>
     <l n="87">di quella entrata è un gran mastin custode,</l>
     <l n="88">ch'altri mai che lor due non vede et ode.</l>
    </lg>
    <lg n="12">
     <l n="89">Non ha ne la moglier però sì grande</l>
     <l n="90">fede il meschin, che prima ch'a lei vada,</l>
     <l n="91">quand'uno e quando un altro suo non mande,</l>
     <l n="92">che cerchi i luoghi onde a temer gli accada.</l>
     <l n="93">Ma ciò poco gli val, ché le nefande</l>
     <l n="94">man de la donna, e la sua propria spada,</l>
     <l n="95">fér d'infinito mal tarda vendetta,</l>
     <l n="96">e all'inferno volò il suo spirto in fretta.</l>
    </lg>
    <lg n="13">
     <l n="97">E Radamanto, giudice del loco,</l>
     <l n="98">tutto il cacciò sotto il bollente stagno,</l>
     <l n="99">dove non pianse e non gridò: — I' mi cuoco —,</l>
     <l n="100">come gridava ogn'altro suo compagno;</l>
     <l n="101">e la pena mostrò curar sì poco,</l>
     <l n="102">che disse il giustiziere: — Io te la cagno —;</l>
     <l n="103">e lo mandò ne le più oscure cave,</l>
     <l n="104">dov'è un martìr d'ogni martìr più grave.</l>
    </lg>
    <lg n="14">
     <l n="105">Né quivi parve ancor che si dogliesse;</l>
     <l n="106">e domandato, disse la cagione:</l>
     <l n="107">che quando egli vivea, tanto l'oppresse</l>
     <l n="108">e tal gli diè il Sospetto afflizione</l>
     <l n="109">(che nel capo quel giorno se gli messe,</l>
     <l n="110">che si fece signor contra ragione),</l>
     <l n="111">che sol ora il pensar d'esserne fuore</l>
     <l n="112">sentir non gli lasciava altro dolore.</l>
    </lg>
    <lg n="15">
     <l n="113">Si consigliaro i saggi de l'inferno</l>
     <l n="114">come potesse aver degno tormento;</l>
     <l n="115">che saria contra l'instituto eterno</l>
     <l n="116">se peccator là giù stesse contento;</l>
     <l n="117">e di nuovo mandarlo al caldo, al verno</l>
     <l n="118">concluso fu da tutto il parlamento;</l>
     <l n="119">e di nuovo al Sospetto in preda darlo,</l>
     <l n="120">ch'entrasse in lui senza più mai lasciarlo.</l>
    </lg>
    <lg n="16">
     <l n="121">Così di novo entrò il Sospetto in questa</l>
     <l n="122">alma, e di sé e di lei fece tutt'uno,</l>
     <l n="123">come in ceppo salvatico s'inesta</l>
     <l n="124">pomo diverso, e 'l nespilo sul pruno;</l>
     <l n="125">o di molti colori un color resta,</l>
     <l n="126">quando un pittor ne piglia di ciascuno</l>
     <l n="127">per imitar la carne, e ne riesce</l>
     <l n="128">un differente a tutti quei che mesce.</l>
    </lg>
    <lg n="17">
     <l n="129">Di sospettoso che 'l tiràn fu in prima,</l>
     <l n="130">or divenuto era il Sospetto istesso;</l>
     <l n="131">e, come morte la ragion di prima</l>
     <l n="132">avesse in lui, gli parea averla appresso.</l>
     <l n="133">Ma ritornando al mio parlar di prima,</l>
     <l n="134">ché per questo in oblio non l'avea messo,</l>
     <l n="135">Alcina se ne va dove sul tergo</l>
     <l n="136">d'un alto scoglio ha questo spirto albergo.</l>
    </lg>
    <lg n="18">
     <l n="137">Lo scoglio ove 'l Sospetto fa soggiorno</l>
     <l n="138">è dal mar alto da seicento braccia,</l>
     <l n="139">di rovinose balze cinto intorno,</l>
     <l n="140">e da ogni canto di cader minaccia.</l>
     <l n="141">Il più stretto sentier che vada al Forno,</l>
     <l n="142">là dove il Grafagnino il ferro caccia,</l>
     <l n="143">la via Flamminia o l'Appia nomar voglio</l>
     <l n="144">verso quel che dal mar va in cima al scoglio.</l>
    </lg>
    <lg n="19">
     <l n="145">Prima che giunghi alla suprema altezza,</l>
     <l n="146">sette ponti ritrovi e sette porte:</l>
     <l n="147">tutte hanno con lor guardie una fortezza;</l>
     <l n="148">la settima de l'altre è la più forte.</l>
     <l n="149">Là dentro, in grande affanno e in gran tristezza,</l>
     <l n="150">ché gli par sempre a' fianchi aver la morte,</l>
     <l n="151">il Sospetto meschin solo s'annida;</l>
     <l n="152">nessun vuol seco e di nessun si fida.</l>
    </lg>
    <lg n="20">
     <l n="153">Grida da' merli e tien le guardie deste,</l>
     <l n="154">né mai riposa al sol né al cielo oscuro;</l>
     <l n="155">e ferro sopra ferro e ferro veste:</l>
     <l n="156">quanto più s'arma, è tanto men sicuro.</l>
     <l n="157">Muta et accresce or quelle cose or queste</l>
     <l n="158">alle porte, al serraglio, al fosso, al muro:</l>
     <l n="159">per darne altrui, munizion gli avanza;</l>
     <l n="160">e non gli par che mai n'abbia a bastanza.</l>
    </lg>
    <lg n="21">
     <l n="161">Alcina, che sapea ch'indi il Sospetto</l>
     <l n="162">né a prieghi né a minacce vorria uscire,</l>
     <l n="163">e trarlone era forza al suo dispetto,</l>
     <l n="164">tutto pensò ciò che potea seguire.</l>
     <l n="165">Avea seco arrecato a questo effetto</l>
     <l n="166">l'acqua del fiume che fa l'uom dormire,</l>
     <l n="167">et entrando invisibil ne la rocca,</l>
     <l n="168">con essa ne le tempie un poco il tocca.</l>
    </lg>
    <lg n="22">
     <l n="169">Quel cade addormentato; Alcina il prende,</l>
     <l n="170">e scongiurando gli spirti infernali</l>
     <l n="171">fa venir quivi un carro, e su vel stende,</l>
     <l n="172">che tiran duo serpenti c'hanno l'ali;</l>
     <l n="173">poi verso Italia in tanta fretta scende,</l>
     <l n="174">che con la più non van di Giove i strali.</l>
     <l n="175">La medesima notte è in Lombardia,</l>
     <l n="176">in ripa di Ticin dentro a Pavia:</l>
    </lg>
    <lg n="23">
     <l n="177">là dove il re de' Longobardi allora</l>
     <l n="178">l'antiquo seggio, Desiderio, avea.</l>
     <l n="179">Nel ciel oriental sorgea l'aurora</l>
     <l n="180">quando perdé il vigor l'acqua letea:</l>
     <l n="181">lasciò il sonno il Sospetto; e quel, che fuora</l>
     <l n="182">e lontan dal castel suo si vedea,</l>
     <l n="183">morto saria, se non fosse già morto;</l>
     <l n="184">ma la fata ebbe presta al suo conforto.</l>
    </lg>
    <lg n="24">
     <l n="185">Gli promesse ella indietro rimandarlo</l>
     <l n="186">senza alcun danno; e in guisa gli promesse,</l>
     <l n="187">che poté in qualche parte assicurarlo,</l>
     <l n="188">non sì però ch'in tutto le credesse;</l>
     <l n="189">ma prima in Desiderio, che di Carlo</l>
     <l n="190">temea le forze, entrasse gli commesse,</l>
     <l n="191">e che non se gli levi mai del seno</l>
     <l n="192">fin che tutto di sé non l'abbia pieno.</l>
    </lg>
    <lg n="25">
     <l n="193">Mentre fu Carlo i giorni inanzi astretto</l>
     <l n="194">dal re d'Africa a un tempo e da Marsiglio,</l>
     <l n="195">il re de' Longobardi, per negletto</l>
     <l n="196">e per perduto avendo posto il giglio,</l>
     <l n="197">non curando né papa né interdetto</l>
     <l n="198">alla Romagna avea dato di piglio;</l>
     <l n="199">po' entrando ne la Marca, con battaglia</l>
     <l n="200">e Pesaro avea preso e Sinigaglia.</l>
    </lg>
    <lg n="26">
     <l n="201">Indi sentendo ch'era il foco spento,</l>
     <l n="202">morto Agramante e il re Marsiglio rotto,</l>
     <l n="203">de la temerità sua mal contento</l>
     <l n="204">si riputò a mal termine condotto.</l>
     <l n="205">Or viene Alcina, e accresceli tormento:</l>
     <l n="206">ché fa 'l rio spirto entrar in lui di botto,</l>
     <l n="207">che notte e dì l'afflige, crucia et ange,</l>
     <l n="208">e più che sopra un sasso in letto il frange.</l>
    </lg>
    <lg n="27">
     <l n="209">Gli par veder che lassi il Reno e l'Erra</l>
     <l n="210">il popul già troiano e poi sicambro,</l>
     <l n="211">et apra l'Alpi e scenda ne la terra</l>
     <l n="212">che riga il Po, l'Ada, il Ticino e l'Ambro:</l>
     <l n="213">veder s'aspetta in casa sua la guerra,</l>
     <l n="214">e sua ruina più chiara che un ambro;</l>
     <l n="215">né più certo rimedio al suo mal truova,</l>
     <l n="216">che contra Francia ogni vicin commova.</l>
    </lg>
    <lg n="28">
     <l n="217">E come quel che gran tesori uniti</l>
     <l n="218">avea d'esazioni e di rapine,</l>
     <l n="219">et avea i sacri argenti convertiti</l>
     <l n="220">in uso suo da le cose divine;</l>
     <l n="221">con doni e con proferte e gran partiti</l>
     <l n="222">colligò molte nazion vicine,</l>
     <l n="223">come già il conte di Pontier gli scrisse</l>
     <l n="224">prima che da la corte si partisse.</l>
    </lg>
    <lg n="29">
     <l n="225">Tutta avea Gano questa tela ordita,</l>
     <l n="226">che 'l Longobardo dovea tesser poi;</l>
     <l n="227">e quella poi non era oltre seguita,</l>
     <l n="228">e fin qui stava ne' principii suoi.</l>
     <l n="229">Or la mente, d'un stimolo ferita</l>
     <l n="230">piggior di quel che caccia asini e buoi,</l>
     <l n="231">conchiuse e fece nascer com'un fungo</l>
     <l n="232">quel che più giorni avea menato in lungo.</l>
    </lg>
    <lg n="30">
     <l n="233">Fe' in pochi dì che Tassillone, ch'era</l>
     <l n="234">suo genero e cugin del duca Namo,</l>
     <l n="235">tutta la stirpe sua fuor di Bavera</l>
     <l n="236">cacciò, senza lasciarvene un sol ramo:</l>
     <l n="237">fe' similmente ribellar la fera</l>
     <l n="238">Sansogna, e ritornar a re Gordamo;</l>
     <l n="239">e trasse, per por Carlo in maggior briga,</l>
     <l n="240">con gli Ungheri Boemi in una liga;</l>
    </lg>
    <lg n="31">
     <l n="241">e 'l re di Dazia e il re de le due Marche</l>
     <l n="242">pór tra la Frisa e il termine d'Olanda</l>
     <l n="243">tante fuste, galee, carache e barche,</l>
     <l n="244">per gir ne l'Inghilterra e ne l'Irlanda,</l>
     <l n="245">che per fuggir avean le some carche</l>
     <l n="246">molte terre da mar da quella banda.</l>
     <l n="247">Da un'altra parte si sentiva il vecchio</l>
     <l n="248">nimico in Spagna far grande apparecchio.</l>
    </lg>
    <lg n="32">
     <l n="249">Tutto seguì ciò ch'avea ordito Gano,</l>
     <l n="250">ch'era d'insidie e tradimenti il padre.</l>
     <l n="251">Fu suscitato Unnuldo l'aquitano</l>
     <l n="252">a soldar genti faziose e ladre:</l>
     <l n="253">mettendo terre a sacco, capitano</l>
     <l n="254">di ventura era detto da le squadre;</l>
     <l n="255">nascosamente da Lupo aiutato,</l>
     <l n="256">di Bertolagi di Baiona nato.</l>
    </lg>
    <lg n="33">
     <l n="257">Fér queste nove, per diversi avisi</l>
     <l n="258">venute, a Carlo abbandonar le feste,</l>
     <l n="259">e a donne e a cavallieri i giochi e' risi,</l>
     <l n="260">e mutar le leggiadre in scure veste.</l>
     <l n="261">De' saccheggiati populi et uccisi</l>
     <l n="262">per ferro, fiamme, oppressioni e peste,</l>
     <l n="263">le memorie percosse ad ora ad ora</l>
     <l n="264">prometteano altrotanto e peggio ancora.</l>
    </lg>
    <lg n="34">
     <l n="265">O vita nostra di travaglio piena,</l>
     <l n="266">come ogni tua allegrezza poco dura!</l>
     <l n="267">Il tuo gioir è come aria serena,</l>
     <l n="268">ch'alla fredda stagion troppo non dura:</l>
     <l n="269">fu chiaro a terza il giorno, e a vespro mena</l>
     <l n="270">sùbita pioggia, et ogni cosa oscura.</l>
     <l n="271">Parea ai Franchi esser fuor d'ogni periglio,</l>
     <l n="272">morto Agramante e rotto il re Marsiglio;</l>
    </lg>
    <lg n="35">
     <l n="273">et ecco un'altra volta che 'l ciel tuona</l>
     <l n="274">da un'altra parte, e tutto arde de lampi,</l>
     <l n="275">sì che ogni speme i miseri abbandona</l>
     <l n="276">di poter frutto cor de li lor campi.</l>
     <l n="277">E così avvien ch'una novella buona</l>
     <l n="278">mai più di venti o trenta dì non campi,</l>
     <l n="279">perché vien dietro un'altra che l'uccide;</l>
     <l n="280">e piangerà doman l'uom ch'oggi ride.</l>
    </lg>
    <lg n="36">
     <l n="281">Per le cittadi uomini e donne errando,</l>
     <l n="282">con visi bassi e d'allegrezza spenti,</l>
     <l n="283">andavan taciturni sospirando,</l>
     <l n="284">né si sentiano ancor chiari lamenti:</l>
     <l n="285">qual ne le case attonite avvien, quando</l>
     <l n="286">mariti o figli o più cari parenti</l>
     <l n="287">si veggon travagliar ne l'ore estreme,</l>
     <l n="288">ch'infinito è il timor, poca è la speme.</l>
    </lg>
    <lg n="37">
     <l n="289">E quella poca pur spegnere il gelo</l>
     <l n="290">vuol de la tema, e dentro il cor si caccia:</l>
     <l n="291">ma come può d'un piccolin candelo</l>
     <l n="292">fuoco scaldar dov'alta neve agghiaccia?</l>
     <l n="293">Chi leva a Dio, chi leva a' Santi in cielo</l>
     <l n="294">le palme giunte e la smarrita faccia,</l>
     <l n="295">pregandoli che, senza più martìre,</l>
     <l n="296">basti il passato a disfogar lor ire.</l>
    </lg>
    <lg n="38">
     <l n="297">Come che il popul timido per tema</l>
     <l n="298">disperi, e perda il cor e venga manco,</l>
     <l n="299">nel magnanimo Carlo non iscema</l>
     <l n="300">l'ardir, ma cresce, e nei paladini anco:</l>
     <l n="301">ché la virtù di grande fa suprema,</l>
     <l n="302">quanto travaglia più, l'animo franco;</l>
     <l n="303">e gloria et immortal fama ne nasce,</l>
     <l n="304">che me' d'ogn'altro cibo il guerrier pasce.</l>
    </lg>
    <lg n="39">
     <l n="305">Carlo, a cui ritrovar difficilmente,</l>
     <l n="306">la terra e 'l mar cercando a parte a parte,</l>
     <l n="307">si potria par di santa e buona mente,</l>
     <l n="308">e d'ogni finzion netta e d'ogn'arte</l>
     <l n="309">(e lasso ancor oltre l'età presente</l>
     <l n="310">volgi l'antique e più famose carte);</l>
     <l n="311">a Dio raccomandò sé, i figli e il stato,</l>
     <l n="312">né più curò ch'esser di fede armato.</l>
    </lg>
    <lg n="40">
     <l n="313">Né men saggio che buono, poi ch'avuto</l>
     <l n="314">ebbe ricorso alla Maggior Possanza,</l>
     <l n="315">che non mancò né mancherà d'aiuto</l>
     <l n="316">ad alcun mai che ponga in lei speranza,</l>
     <l n="317">fece che, senza indugio, proveduto</l>
     <l n="318">fu a tutti i luoghi ov'era più importanza:</l>
     <l n="319">gli capitani suoi per ogni terra</l>
     <l n="320">mandò a far scelta d'uomini da guerra.</l>
    </lg>
    <lg n="41">
     <l n="321">Non si sentiva allor questo rumore</l>
     <l n="322">de' tamburi, com'oggi, andar in volta,</l>
     <l n="323">invitando la gente di più core,</l>
     <l n="324">o forse (per dir meglio) la più stolta,</l>
     <l n="325">che per tre scudi e per prezzo minore</l>
     <l n="326">vada ne' luoghi ove la vita è tolta:</l>
     <l n="327">stolta più tosto la dirò che ardita,</l>
     <l n="328">ch'a sì vil prezzo venda la sua vita.</l>
    </lg>
    <lg n="42">
     <l n="329">Alla vita l'onor s'ha da preporre;</l>
     <l n="330">fuor che l'onor non altra cosa alcuna:</l>
     <l n="331">prima che mai lasciarti l'onor tòrre</l>
     <l n="332">déi mille vite perdere, non ch'una.</l>
     <l n="333">Chi va per oro e vil guadagno a porre</l>
     <l n="334">la sua vita in arbitrio di fortuna,</l>
     <l n="335">per minor prezzo crederò che dia,</l>
     <l n="336">se troverà chi compri, anco la mia.</l>
    </lg>
    <lg n="43">
     <l n="337">O, com'io dissi, non sanno che vaglia</l>
     <l n="338">la vita quei che sì l'estiman poco;</l>
     <l n="339">o c'han disegno, inanzi alla battaglia,</l>
     <l n="340">che 'l piè gli salvi a più sicuro loco.</l>
     <l n="341">La mercenaria mal fida canaglia</l>
     <l n="342">prezzar li antiqui imperatori poco:</l>
     <l n="343">de la lor nazion più tosto venti</l>
     <l n="344">volean, che cento di diverse genti.</l>
    </lg>
    <lg n="44">
     <l n="345">Non era a quelli tempi alcun escluso</l>
     <l n="346">che non portasse l'armi e andasse in guerra,</l>
     <l n="347">fuor che fanciul da sedici anni in giuso,</l>
     <l n="348">o quel che già l'estrema etade afferra:</l>
     <l n="349">ma tal milizia solo era per uso</l>
     <l n="350">di bisogno e d'onor de la sua terra:</l>
     <l n="351">sempre sua vita esercitando sotto</l>
     <l n="352">buon capitani, in arme era ognun dotto.</l>
    </lg>
    <lg n="45">
     <l n="353">Carlo per tutta Francia e per la Magna,</l>
     <l n="354">per ogni terra a' suoi regni soggetta,</l>
     <l n="355">fa scriver gente, e poi la piglia e cagna</l>
     <l n="356">secondo che gli par atta et inetta;</l>
     <l n="357">sì che fa in pochi giorni alla campagna</l>
     <l n="358">un esercito uscir di gente eletta,</l>
     <l n="359">da far che Marte fin su nel ciel treme,</l>
     <l n="360">non che a' nimici l'impeto non sceme.</l>
    </lg>
    <lg n="46">
     <l n="361">Gli elmi, gli arnesi, le corazze e scudi,</l>
     <l n="362">che poco dianzi fur messi da parte,</l>
     <l n="363">e de lor fatte ampie officine ai studi</l>
     <l n="364">de l'ingegnose aragne era gran parte,</l>
     <l n="365">sì che forse tornar in su gli incudi</l>
     <l n="366">temeano, e farsi ordigni a più vil arte;</l>
     <l n="367">or imbruniti, fuor d'ogni timore,</l>
     <l n="368">godeano esser riposti al primo onore.</l>
    </lg>
    <lg n="47">
     <l n="369">Sonan di qua, di là tanti martelli,</l>
     <l n="370">che n'assorda di strepito ogni orecchia:</l>
     <l n="371">quei batton piastre e le rifanno, e quelli</l>
     <l n="372">vanno acconciando l'armatura vecchia;</l>
     <l n="373">altri le barde torna alli penelli,</l>
     <l n="374">coprirle altri di drappo s'apparecchia:</l>
     <l n="375">chi cerca questa cosa, e chi ritrova</l>
     <l n="376">quell'altra; altri racconcia, altri rinuova.</l>
    </lg>
    <lg n="48">
     <l n="377">Poi che Carlo al tesor ruppe il serraglio,</l>
     <l n="378">ebbon da travagliar tutti i mestieri:</l>
     <l n="379">ma né maggior né più commun travaglio</l>
     <l n="380">era però, che di trovar destrieri:</l>
     <l n="381">ché gli disagi e de le spade il taglio</l>
     <l n="382">tolto n'avean da le decine i zeri:</l>
     <l n="383">quali si fosson (ché i buon eran rari),</l>
     <l n="384">come il sangue e la vita erano cari.</l>
    </lg>
    <lg n="49">
     <l n="385">Carlo, oltra l'ordinario che solea</l>
     <l n="386">aver d'uomini d'armi alle frontiere,</l>
     <l n="387">e de la gente che a piè combattea,</l>
     <l n="388">che per pace era usato anco tenere,</l>
     <l n="389">de l'un canto e de l'altro fatto avea</l>
     <l n="390">che pieno era ogni cosa di bandiere:</l>
     <l n="391">trenta sei mila armati in su l'arzoni,</l>
     <l n="392">e quattro tanto e più furo i pedoni.</l>
    </lg>
    <lg n="50">
     <l n="393">E per gli molti esempi che già letto</l>
     <l n="394">de' capitani avea del tempo veglio,</l>
     <l n="395">com'uom ch'amava sopra ogni diletto</l>
     <l n="396">d'udir istorie e farne al viver speglio;</l>
     <l n="397">e più perché vedutone l'effetto</l>
     <l n="398">per propria esperienzia, il sapea meglio;</l>
     <l n="399">conobbe al tempo la prestezza usata</l>
     <l n="400">aver più volte la vittoria data;</l>
    </lg>
    <lg n="51">
     <l n="401">e ch'era molto meglio ch'egli andasse</l>
     <l n="402">i nimici a trovar ne la lor terra,</l>
     <l n="403">e sopra gli lor campi s'alloggiasse,</l>
     <l n="404">e desse lor de' frutti de la guerra;</l>
     <l n="405">che dentro alle confine gli aspettasse</l>
     <l n="406">che l'Alpi e 'l Pireneo fra dui mar serra.</l>
     <l n="407">Fatta la mostra, i populi divise</l>
     <l n="408">in molte parti, e a' suoi capi i commise.</l>
    </lg>
    <lg n="52">
     <l n="409">In quel tempo era in Francia il cardinale</l>
     <l n="410">di Santa Maria in Portico venuto,</l>
     <l n="411">per Leon terzo e pel seggio papale</l>
     <l n="412">contra Lombardi a domandarli aiuto;</l>
     <l n="413">ché mal era tra spada e pastorale,</l>
     <l n="414">e con gran disvantaggio combattuto.</l>
     <l n="415">L'imperator, dunque, il primier stendardo</l>
     <l n="416">che fe' espedir, fu contra il Longobardo.</l>
    </lg>
    <lg n="53">
     <l n="417">Era Carlo amator sì de la Chiesa,</l>
     <l n="418">sì d'essa protettor e di sue cose,</l>
     <l n="419">che sempre l'augumento e la difesa,</l>
     <l n="420">sempre l'util di quella al suo prepose:</l>
     <l n="421">però, dopo molt'altre, questa impresa</l>
     <l n="422">nome di Cristianissimo gli pose,</l>
     <l n="423">e dal santo Pastor meritamente</l>
     <l n="424">sacrato imperador fu di Ponente.</l>
    </lg>
    <lg n="54">
     <l n="425">Mandò il nipote Orlando, e mandò fanti</l>
     <l n="426">seco, a cavallo e una gran schiera d'archi.</l>
     <l n="427">Subito Orlando a pigliar l'Alpi inanti</l>
     <l n="428">fece ir gli suoi più d'armatura scarchi;</l>
     <l n="429">ma trovar ch'i nemici vigilanti</l>
     <l n="430">avean prima di lor pigliato i varchi,</l>
     <l n="431">e fur constretti d'aspettar il Conte</l>
     <l n="432">con tutto l'altro campo a piè del monte.</l>
    </lg>
    <lg n="55">
     <l n="433">Orlando quei da l'armi più leggiere,</l>
     <l n="434">quando pedoni e quando gente equestre,</l>
     <l n="435">cominciò a la sua giunta a far vedere</l>
     <l n="436">or su le manche or su le piagge destre;</l>
     <l n="437">e far fuochi avampar tutte le sere,</l>
     <l n="438">di qua e di là, per quelle cime alpestre;</l>
     <l n="439">e di voler passar mostra ogni segno</l>
     <l n="440">fuor ch'ove di passar forse ha disegno.</l>
    </lg>
    <lg n="56">
     <l n="441">A Mon Ginevra, al Mon Senese avea,</l>
     <l n="442">e a tutti i monti ove la via più s'usa,</l>
     <l n="443">provisto il Longobardo, e vi tenea</l>
     <l n="444">con fanti e cavallieri ogni via chiusa;</l>
     <l n="445">sopra Saluzzo i monti difendea</l>
     <l n="446">un suo figliuolo, et esso quei di Susa.</l>
     <l n="447">Per tutti questi passi, or basso or alto,</l>
     <l n="448">Orlando movea loro ogni dì assalto.</l>
    </lg>
    <lg n="57">
     <l n="449">Spesso fa dar all'armi, e mai non lassa</l>
     <l n="450">l'inimico posar né dì né notte:</l>
     <l n="451">né però l'un su quel de l'altro passa,</l>
     <l n="452">e ben si puon segnar pari le botte.</l>
     <l n="453">Ma sarebb'ita in lungo e forse cassa</l>
     <l n="454">d'effetto sua fatica in quelle grotte,</l>
     <l n="455">se non gli avesse la vittoria in mano</l>
     <l n="456">fatta cader un nuovo caso strano.</l>
    </lg>
    <lg n="58">
     <l n="457">Nel campo longobardo un giovane era,</l>
     <l n="458">signor di Villafranca a piè de' monti,</l>
     <l n="459">capitan de li armati alla leggiera,</l>
     <l n="460">che n'avea mille ad ogn'impresa pronti,</l>
     <l n="461">di tanto ardir, d'audacia così fiera,</l>
     <l n="462">che sempre inanzi iva alle prime fronti;</l>
     <l n="463">e sue degne opre non pur fra gli amici,</l>
     <l n="464">ma laude anco trovar da gli nimici.</l>
    </lg>
    <lg n="59">
     <l n="465">Era il suo nome Otton da Villafranca,</l>
     <l n="466">di lucid'armi e ricche vesti adorno,</l>
     <l n="467">che la fida moglier, nomata Bianca,</l>
     <l n="468">in ricamar avea speso alcun giorno.</l>
     <l n="469">La destra parte era oro, era la manca</l>
     <l n="470">argento, et anco avean dentro e d'intorno,</l>
     <l n="471">quella d'argento e questa in nodi d'oro,</l>
     <l n="472">le note incomincianti i nomi loro.</l>
    </lg>
    <lg n="60">
     <l n="473">Avea un caval sì snello e sì gagliardo,</l>
     <l n="474">che par non avea al mondo, et era còrso,</l>
     <l n="475">sparso di rosse macchie il col leardo,</l>
     <l n="476">l'un fianco e l'altro, e dal ginocchio al dorso.</l>
     <l n="477">Men sicuro di lui parea e più tardo,</l>
     <l n="478">volga alla china o drizzi all'erta il corso,</l>
     <l n="479">quell'animal che da le balze cozza</l>
     <l n="480">coi duri sassi, e lenta la camozza.</l>
    </lg>
    <lg n="61">
     <l n="481">Su quel destrier Ottone, or alto or basso</l>
     <l n="482">correndo, era per tutto in un momento,</l>
     <l n="483">quando lanciando un dardo e quando un sasso,</l>
     <l n="484">ché la persona sua ne valea cento.</l>
     <l n="485">Or s'opponeva a questo, or a quel passo;</l>
     <l n="486">né sol valea di forza e d'ardimento,</l>
     <l n="487">ma facea con la lingua e con la fronte</l>
     <l n="488">audaci mille cor, mille man pronte.</l>
    </lg>
    <lg n="62">
     <l n="489">Poi che Fortuna a quella audacia arriso</l>
     <l n="490">ebbe cinque o sei giorni, entrò in gran sdegno;</l>
     <l n="491">ché pur troppa baldanza l'era aviso</l>
     <l n="492">ch'Otton pigliasse nel suo instabil regno,</l>
     <l n="493">ch'avendo di lontano alcuno ucciso,</l>
     <l n="494">d'entrar nel stuol facesse anco disegno;</l>
     <l n="495">e gli ruppe in un tratto, come vetro,</l>
     <l n="496">ogni speranza di tornar a dietro.</l>
    </lg>
    <lg n="63">
     <l n="497">Baldovin con molt'altri gli la tolse,</l>
     <l n="498">ch'a un stretto passo il colse per sciagura:</l>
     <l n="499">il cavallo al voltar dietro gli colse</l>
     <l n="500">dove i schinchi e le cosce hanno giuntura;</l>
     <l n="501">sì che lo fe' prigion, volse o non volse,</l>
     <l n="502">quantunque il cavallier senza paura</l>
     <l n="503">non si rendette mai, fra la tempesta</l>
     <l n="504">di mille colpi, fin ch'ebbe elmo in testa.</l>
    </lg>
    <lg n="64">
     <l n="505">Perduto l'elmo, non fe' più contrasto,</l>
     <l n="506">ma disse: — Io mi vi rendo —; e lasciò il brando,</l>
     <l n="507">molto più del destrier che vedea guasto</l>
     <l n="508">che del maggior suo danno sospirando.</l>
     <l n="509">La presa di quest'uomo venne il basto,</l>
     <l n="510">com'io vi dirò appresso, rassettando,</l>
     <l n="511">sul qual fur poi le gravi some poste</l>
     <l n="512">ch'a Desiderio si rupper le coste.</l>
    </lg>
    <lg n="65">
     <l n="513">Lasciato a Villafranca avea la fida,</l>
     <l n="514">casta, bella, gentil, diletta moglie,</l>
     <l n="515">quando di quella schiera si fe' guida,</l>
     <l n="516">seguendo più l'altrui che le sue voglie:</l>
     <l n="517">or restando prigion, n'andar le grida</l>
     <l n="518">là dove più poteano arrecar doglie;</l>
     <l n="519">alla moglie n'andar casta e fedele,</l>
     <l n="520">che mandò al cielo i pianti e le querele.</l>
    </lg>
    <lg n="66">
     <l n="521">Sparso la Fama avea, com'è sua usanza</l>
     <l n="522">di sempre aggrandir cosa che rapporte,</l>
     <l n="523">che Otton preso e ferito era, non sanza</l>
     <l n="524">grandissimo periglio de la morte.</l>
     <l n="525">Perciò il figliuol del re, ch'avea la stanza</l>
     <l n="526">vicino a lei con parte di sua corte,</l>
     <l n="527">andò per visitarla e trar di pianto,</l>
     <l n="528">se valesse il conforto però tanto.</l>
    </lg>
    <lg n="67">
     <l n="529">Penticon (ché quel nome avea il figliuolo</l>
     <l n="530">del re de' Longobardi) poi che venne</l>
     <l n="531">a veder la beltà che prima, solo</l>
     <l n="532">conoscendo per fama, minor tenne;</l>
     <l n="533">com'augel ch'entra ne le panie a volo,</l>
     <l n="534">né può dal visco poi ritrar le penne,</l>
     <l n="535">si ritrovò nel cieco laccio preso,</l>
     <l n="536">che nel viso di lei stava ognor teso.</l>
    </lg>
    <lg n="68">
     <l n="537">E dove era venuto a dar conforto,</l>
     <l n="538">non si partì che più bisogno n'ebbe.</l>
     <l n="539">Dal camin dritto immantinente al torto</l>
     <l n="540">voltò il disio, che smisurato crebbe:</l>
     <l n="541">or, non che preso, ma che fosse morto</l>
     <l n="542">Otton suo amico, intendere vorrebbe:</l>
     <l n="543">l'uom che pur dianzi con ragione amava,</l>
     <l n="544">contra ragione or mortalmente odiava.</l>
    </lg>
    <lg n="69">
     <l n="545">Né può d'un mutamento così iniquo</l>
     <l n="546">render la causa o far scusa migliore,</l>
     <l n="547">che attribuirlo all'ordine che, obliquo</l>
     <l n="548">da tutti gli umani ordini, usa Amore;</l>
     <l n="549">di cui per legge e per costume antiquo</l>
     <l n="550">gli effetti son d'ogn'altro esempio fuore.</l>
     <l n="551">Non potea Penticon al disio folle</l>
     <l n="552">far resistenza; o se potea, non volle.</l>
    </lg>
    <lg n="70">
     <l n="553">E lasciandosi tutto in preda a quello,</l>
     <l n="554">senza altra escusa e senza altro rispetto,</l>
     <l n="555">cominciò a frequentar tanto il castello,</l>
     <l n="556">ch'a tutto il mondo dar potea sospetto:</l>
     <l n="557">indi fatto più audace, col più bello</l>
     <l n="558">modo che seppe, a palesarle il petto,</l>
     <l n="559">a pregar, a promettere, a venire</l>
     <l n="560">a' mezi onde aver speri il suo desire.</l>
    </lg>
    <lg n="71">
     <l n="561">La bella donna, che non men pudica</l>
     <l n="562">era che bella, e non men saggia e accorta,</l>
     <l n="563">prima che farsi oltre il dovere amica</l>
     <l n="564">di sì importuno amante, esser vuol morta.</l>
     <l n="565">Ma quegli, avegna ch'ella sempre dica</l>
     <l n="566">di non voler, però non si sconforta;</l>
     <l n="567">et è disposto di far altre prove,</l>
     <l n="568">quando il pregar e proferir non giove.</l>
    </lg>
    <lg n="72">
     <l n="569">Ella conosce ben di non potere</l>
     <l n="570">mantener lungamente la contesa;</l>
     <l n="571">e stando quivi, se non vuol cadere,</l>
     <l n="572">non può, se non da morte, esser difesa.</l>
     <l n="573">Ma questa suol, fra l'aspre, orride e fiere</l>
     <l n="574">condizion, per ultima esser presa:</l>
     <l n="575">quindi, prima fuggir, e perder prima</l>
     <l n="576">ciò ch'altro ha al mondo, che l'onor, fa stima.</l>
    </lg>
    <lg n="73">
     <l n="577">Ma dove può ella andar, ch'ogni cittade</l>
     <l n="578">che tra il mar, l'Alpi e l'Appennino siede,</l>
     <l n="579">del padre de l'amante è in podestade,</l>
     <l n="580">né sicuro per lei luogo ci vede?</l>
     <l n="581">Passar l'Alpi non può, ch'ivi le strade</l>
     <l n="582">chiude la gente, chi a caval, chi a piede:</l>
     <l n="583">non ha il destrier che fe' alle Muse il fonte,</l>
     <l n="584">né il carro in che Medea fuggì Creonte.</l>
    </lg>
    <lg n="74">
     <l n="585">Di questo fe' tra sé lungo discorso,</l>
     <l n="586">né mai seppe pigliar util consiglio.</l>
     <l n="587">Ad un suo vecchio al fin ebbe ricorso,</l>
     <l n="588">che amava Otton come signore e figlio.</l>
     <l n="589">Costui s'imaginò tosto il soccorso</l>
     <l n="590">di trar l'afflitta donna di periglio,</l>
     <l n="591">e le propose per segreti calli</l>
     <l n="592">salva ridurla alle città dei Galli.</l>
    </lg>
    <lg n="75">
     <l n="593">Stato era cacciator tutta sua vita,</l>
     <l n="594">ma molto più quand'eran gli anni in fiore;</l>
     <l n="595">et avea per quei monti ogni via trita,</l>
     <l n="596">di qua errando e di là, dentro e di fuore.</l>
     <l n="597">Pur che non fosse nel partir sentita,</l>
     <l n="598">la condurrebbe salva al suo signore:</l>
     <l n="599">solo si teme che la prima mossa</l>
     <l n="600">occulta a Penticon esser non possa;</l>
    </lg>
    <lg n="76">
     <l n="601">che, non che un dì, ma poche ore interpone</l>
     <l n="602">che non sia seco, e v'ha sempre messaggio.</l>
     <l n="603">Mentre va d'una in altra opinione</l>
     <l n="604">come abbia a proveder il vecchio saggio,</l>
     <l n="605">vede che lei salvar, e con ragione</l>
     <l n="606">Otton può vendicar di tanto oltraggio,</l>
     <l n="607">portar facendo al folle amante pena</l>
     <l n="608">di quel desir ch'a tanto obbrobrio il mena.</l>
    </lg>
    <lg n="77">
     <l n="609">Esorta lei ch'anco duo dì costante</l>
     <l n="610">stia, fin che di là torni ove andar vuole;</l>
     <l n="611">e, come saggia, intanto al sciocco amante</l>
     <l n="612">prometta largamente e dia parole.</l>
     <l n="613">Fatto il pensier, si parte in uno instante</l>
     <l n="614">per una via ch'in uso esser non suole,</l>
     <l n="615">con lunghi avolgimenti, ma assai destra</l>
     <l n="616">quanto creder si può d'una via alpestra.</l>
    </lg>
    <lg n="78">
     <l n="617">Tosto arrivò dove occupava il monte</l>
     <l n="618">la gente del figliuol del re Pipino,</l>
     <l n="619">e dimandò voler parlar al Conte;</l>
     <l n="620">ma la guardia il condusse a Baldovino,</l>
     <l n="621">che del campo tenea la prima fronte.</l>
     <l n="622">Costui d'Orlando frate era uterino:</l>
     <l n="623">vuo' dir ch'ambi eran nati d'una madre;</l>
     <l n="624">ma l'un Milon, l'altro avea Gano padre.</l>
    </lg>
    <lg n="79">
     <l n="625">Il Maganzese, poi che di costui</l>
     <l n="626">attentamente ebbe il parlar inteso,</l>
     <l n="627">di liberar il signor suo, e per lui</l>
     <l n="628">darli il figliuol del re nimico preso;</l>
     <l n="629">non lasciò che parlasse al Conte, in cui</l>
     <l n="630">di virtù vera era un disio sì acceso,</l>
     <l n="631">che di ciò non seria stato contento,</l>
     <l n="632">ch'aver gli parria odor di tradimento.</l>
    </lg>
    <lg n="80">
     <l n="633">E dubitava non facesse Orlando</l>
     <l n="634">quel che Fabrizio e che Camil già féro,</l>
     <l n="635">che l'uno a Pirro, e l'altro già assediando</l>
     <l n="636">Falisci, in mano i traditor lor diero.</l>
     <l n="637">Finse voler la notte occupar (quando</l>
     <l n="638">la strada avea imparata) un poggio altiero</l>
     <l n="639">che si vedea all'incontro oltre la valle,</l>
     <l n="640">e i nimici assalir dietro alle spalle.</l>
    </lg>
    <lg n="81">
     <l n="641">Con volontà d'Orlando, in su la sera</l>
     <l n="642">Baldovin se ne va con buona scorta</l>
     <l n="643">de cavallieri armati alla leggiera,</l>
     <l n="644">e un fante ognun di lor dietro si porta.</l>
     <l n="645">La luna in mezo 'l ciel, che ritond'era,</l>
     <l n="646">vien lor mostrando ogni via dritta e torta:</l>
     <l n="647">appresso a terza, si trovar dal loco</l>
     <l n="648">dove s'hanno a condur lontani poco.</l>
    </lg>
    <lg n="82">
     <l n="649">Si fermar quivi, e ricrear alquanto</l>
     <l n="650">sé et i cavalli in una occulta piaggia;</l>
     <l n="651">che seco vettovaglia aveano, quanto</l>
     <l n="652">bastar potea per quella via selvaggia.</l>
     <l n="653">Il vecchio corre alla sua donna intanto,</l>
     <l n="654">e le divisa ciò ch'ordinato aggia.</l>
     <l n="655">A Villafranca Penticon rimena</l>
     <l n="656">il suo desio, che 'l giorno spunta a pena.</l>
    </lg>
    <lg n="83">
     <l n="657">La donna, che dal dì che le fu tolto</l>
     <l n="658">il suo marito andò sempre negletta;</l>
     <l n="659">questo, che spera di vederlo sciolto</l>
     <l n="660">e far d'ogni sua ingiuria alta vendetta,</l>
     <l n="661">ritrova i panni allegri, e il crine e 'l volto,</l>
     <l n="662">quanto più sa, per più piacer rassetta;</l>
     <l n="663">e fe' quel dì, quel che non fe' più inante,</l>
     <l n="664">grata accoglienza al poco cauto amante.</l>
    </lg>
    <lg n="84">
     <l n="665">E con onesta forza, la mattina,</l>
     <l n="666">e dolci preghi, a mangiar seco il tenne.</l>
     <l n="667">Il vecchio intanto a Baldovin camina,</l>
     <l n="668">ch'al venir ratto aver parve le penne:</l>
     <l n="669">piglia tosto ogni uscita, indi declina</l>
     <l n="670">ove il dì si facea lieto e solenne;</l>
     <l n="671">e quivi, senza poter far difese,</l>
     <l n="672">e Penticone e de' suoi molti prese.</l>
    </lg>
    <lg n="85">
     <l n="673">Lasciato avea chi sùbito al fratello</l>
     <l n="674">la vera causa del suo andar narrassi;</l>
     <l n="675">ch'avea per prender Penticon, non quello</l>
     <l n="676">monte occupar, volti la sera i passi;</l>
     <l n="677">sì che per l'orme sue verso il castello</l>
     <l n="678">pregava che col resto il seguitassi.</l>
     <l n="679">Benché non piacque al Conte che tacciuto</l>
     <l n="680">questo gli avesse, pur non negò aiuto:</l>
    </lg>
    <lg n="86">
     <l n="681">e con tutti gli altri ordini si mosse,</l>
     <l n="682">senza che tromba o che tambur s'udisse;</l>
     <l n="683">e perché inteso il suo partir non fosse,</l>
     <l n="684">lasciò chi 'l fuoco insino al dì nutrisse.</l>
     <l n="685">La presa del figliuol, non che percosse,</l>
     <l n="686">ma al vecchio padre in modo il cor trafisse,</l>
     <l n="687">che si levò de l'Alpi; e mezza rotta</l>
     <l n="688">salvò a Chivasco et a Vercei la frotta.</l>
    </lg>
    <lg n="87">
     <l n="689">Né a Vercei né a Chivasco il paladino</l>
     <l n="690">di voler dar l'assalto ebbe disegno;</l>
     <l n="691">anzi i passi volgea dritto al Ticino,</l>
     <l n="692">alla città che capo era del regno.</l>
     <l n="693">Desiderio, per chiuderli il camino,</l>
     <l n="694">lo va a trovar, ma non gli fa ritegno;</l>
     <l n="695">et è sì inferior nel gran conflitto,</l>
     <l n="696">che ne riman perpetuamente afflitto.</l>
    </lg>
    <lg n="88">
     <l n="697">Quivi cader de' Longobardi tanti,</l>
     <l n="698">e tanta fu quivi la strage loro,</l>
     <l n="699">che 'l loco de la pugna gli abitanti</l>
     <l n="700">Mortara dapoi sempre nominoro.</l>
     <l n="701">Ma prima che seguir questo più inanti,</l>
     <l n="702">ritornar voglio agli altri gigli d'oro,</l>
     <l n="703">che Carlo ai capitani raccommanda</l>
     <l n="704">ch'alle sue giuste imprese altrove manda.</l>
    </lg>
    <lg n="89">
     <l n="705">Con dieci mila fanti e settecento</l>
     <l n="706">lance e duo milla arcier andò Rinaldo</l>
     <l n="707">verso Guascogna, per far mal contento</l>
     <l n="708">di sua perfidia l'Aquitan ribaldo.</l>
     <l n="709">Bradamante e Ruggier, che 'l regimento</l>
     <l n="710">avean del lito esposto al fiato caldo,</l>
     <l n="711">ebbon di fanti non so quanti miglia,</l>
     <l n="712">e legni armati a guardia di Marsiglia.</l>
    </lg>
    <lg n="90">
     <l n="713">Come chi guardi il mar, così si pone</l>
     <l n="714">chi a cavallo, chi a piè, che guardi il lito.</l>
     <l n="715">Olivier guardò Fiandra, Salamone</l>
     <l n="716">Bretagna, Picardia Sansone ardito:</l>
     <l n="717">dico per terra; ch'altra provisione,</l>
     <l n="718">altro esercito al mar fu statuito.</l>
     <l n="719">Con grossa armata cura ebbe Ricardo</l>
     <l n="720">da la foce del Reno al Mar Picardo.</l>
    </lg>
    <lg n="91">
     <l n="721">E dal Picardo al capo di Bretagna,</l>
     <l n="722">avendo uomini e legni in abondanza,</l>
     <l n="723">uscì Carlo col resto alla campagna,</l>
     <l n="724">e venne al Reno, e lo passò a Costanza;</l>
     <l n="725">et arrivò sì presto ne la Magna,</l>
     <l n="726">che la fama al venir poco l'avanza;</l>
     <l n="727">passò il Danubio, e si trovò in Bavera,</l>
     <l n="728">che mosso Tassillone anco non s'era.</l>
    </lg>
    <lg n="92">
     <l n="729">Tassillon, de Boemi e de Sassoni</l>
     <l n="730">esercito aspettando e d'Ungheria,</l>
     <l n="731">alle squadre di Francia e legioni</l>
     <l n="732">tempo di prevenirli dato avia.</l>
     <l n="733">Carlo fermò ad Augusta i confaloni,</l>
     <l n="734">e mandò all'inimico ambasceria</l>
     <l n="735">a saper se volesse esperienza</l>
     <l n="736">far di sua forza o pur di sua clemenza.</l>
    </lg>
    <lg n="93">
     <l n="737">Tassillon, impaurito de la presta</l>
     <l n="738">giunta di Carlo, ch'improviso il colse,</l>
     <l n="739">con tutto il stato se gli diè in podesta,</l>
     <l n="740">e Carlo umanamente lo raccolse;</l>
     <l n="741">ma che rendesse alla prima richiesta</l>
     <l n="742">il tolto a Namo et a' consorti, volse;</l>
     <l n="743">e che lor d'ogni danno et interesse</l>
     <l n="744">ch'avean per questo avuto, sodisfesse;</l>
    </lg>
    <lg n="94">
     <l n="745">e settecento lance per un anno,</l>
     <l n="746">e dieci mila fanti gli pagasse;</l>
     <l n="747">la qual gente volea ch'allora a danno</l>
     <l n="748">di Desiderio in Lombardia calasse.</l>
     <l n="749">Con gli statichi i Franchi se ne vanno;</l>
     <l n="750">e prima che 'l passaggio altri vietasse</l>
     <l n="751">(ché de' Boemi prossimi avean dubio),</l>
     <l n="752">tornar ne l'altra ripa del Danubio.</l>
    </lg>
    <lg n="95">
     <l n="753">E verso Praga in tanta fretta andaro,</l>
     <l n="754">di nostra fede a quella età nimica</l>
     <l n="755">(ben che né ancora a questa nostra ho chiaro</l>
     <l n="756">che le sia tutta la contrada amica),</l>
     <l n="757">ch'a prima giunta i varchi le occupato,</l>
     <l n="758">cacciato e rotto con poca fatica</l>
     <l n="759">re Cardoranno, che mezo in fracasso</l>
     <l n="760">quivi era accorso a divietar il passo.</l>
    </lg>
    <lg n="96">
     <l n="761">Gli Franceschi cacciar fa su le porte</l>
     <l n="762">di Praga gli Boemi in fuga e in rotta.</l>
     <l n="763">Quella città, di fosse e muta forte,</l>
     <l n="764">salvò col suo signor la maggior frotta:</l>
     <l n="765">le diè Carlo l'assalto; ma la sorte</l>
     <l n="766">al suo disegno mal rispose allotta,</l>
     <l n="767">ch'a gran colpi di lance il popul fiero</l>
     <l n="768">fe' ritornar la gente de lo Impero.</l>
    </lg>
    <lg n="97">
     <l n="769">Ché, mentre era difeso et assalito</l>
     <l n="770">da un lato il muro, il forte Cardorano</l>
     <l n="771">(di cui se si volesse un uom più ardito,</l>
     <l n="772">si cercheria forse pel mondo in vano)</l>
     <l n="773">fuor d'una porta era d'un altro uscito,</l>
     <l n="774">et avea fatto un bel menar di mano;</l>
     <l n="775">e dentro, con prigioni e preda molta,</l>
     <l n="776">sua gente seco salva avea raccolta.</l>
    </lg>
    <lg n="98">
     <l n="777">E fe' che Carlo andò più ritenuto</l>
     <l n="778">et ebbe miglior guardia alle sue genti,</l>
     <l n="779">avendo lor d'un sito proveduto</l>
     <l n="780">da porvi più sicuri alloggiamenti,</l>
     <l n="781">dove il fiume di Molta è ricevuto</l>
     <l n="782">da l'acque d'Albi all'Oceàn correnti:</l>
     <l n="783">la barbara cittade in loco sede,</l>
     <l n="784">che quinci un fiume e quindi l'altro vede.</l>
    </lg>
    <lg n="99">
     <l n="785">Tra le due ripe, alla città distanti</l>
     <l n="786">un tirar d'arco, s'erano alloggiati,</l>
     <l n="787">sì che s'avean la città messa inanti,</l>
     <l n="788">che gli altri fiumi avea dietro e dai lati.</l>
     <l n="789">Carlo, perché dai luoghi circonstanti</l>
     <l n="790">non abbian vettovaglia gli assediati,</l>
     <l n="791">e perché il campo suo stia più sicuro,</l>
     <l n="792">tra un fiume e l'altro in lungo tirò un muro;</l>
    </lg>
    <lg n="100">
     <l n="793">che era di fuor di travi e di testura</l>
     <l n="794">di grossi legni, e dentro pien di terra;</l>
     <l n="795">e perché non uscisson de le mura</l>
     <l n="796">dal canto ove la doppia acqua gli serra,</l>
     <l n="797">su le ripe di fuor ebbe gran cura</l>
     <l n="798">di por ne le bastie genti da guerra,</l>
     <l n="799">che con velette e scolte a nissun'ora</l>
     <l n="800">lassassino uomo entrar o venir fuora.</l>
    </lg>
    <lg n="101">
     <l n="801">Quindi una lega appresso, era una antica</l>
     <l n="802">selva di tassi e di fronzuti certi,</l>
     <l n="803">che mai sentito colpo d'inimica</l>
     <l n="804">secure non avea né d'altri ferri:</l>
     <l n="805">quella mai non potesti fare aprica,</l>
     <l n="806">né quando n'apri il dì né quando il serri,</l>
     <l n="807">né al solstizio, né al tropico, né mai,</l>
     <l n="808">Febo, vi penetrar tuoi chiari rai.</l>
    </lg>
    <lg n="102">
     <l n="809">Né mai Diana, né mai Ninfa alcuna,</l>
     <l n="810">né Pane mai, né Satir, né Sileno</l>
     <l n="811">si venne a ricrear all'ombra bruna</l>
     <l n="812">di questo bosco di spavento pieno;</l>
     <l n="813">ma scelerati spirti et importuna</l>
     <l n="814">religion quivi dominio avieno,</l>
     <l n="815">dove di sangue uman a Dei non noti</l>
     <l n="816">si facean empi sacrifici e voti.</l>
    </lg>
    <lg n="103">
     <l n="817">Quivi era fama che Medea, fuggendo</l>
     <l n="818">dopo tanti inimici al fin Teseo,</l>
     <l n="819">che fu, con modo a ricontarlo orrendo,</l>
     <l n="820">quasi ucciso per lei dal padre Egeo;</l>
     <l n="821">né più per tutto il mondo loco avendo</l>
     <l n="822">ove tornar se non odioso e reo,</l>
     <l n="823">in quelle allora inabitate parti</l>
     <l n="824">venne, e portò le sue malefiche arti.</l>
    </lg>
    <lg n="104">
     <l n="825">So ch'alcun scrive che la via non prese,</l>
     <l n="826">quando fuggì dal suo figliastro audace,</l>
     <l n="827">verso Boemia, ma andò nel paese</l>
     <l n="828">che tra i Caspi e l'Oronte e Ircania giace,</l>
     <l n="829">e che 'l nome di Media da lei scese:</l>
     <l n="830">il che a negar non serò pertinace;</l>
     <l n="831">ma dirò ben ch'anco in Boemia venne</l>
     <l n="832">o dopo o allora, e signoria vi tenne;</l>
    </lg>
    <lg n="105">
     <l n="833">e fece in mezo a questa selva oscura,</l>
     <l n="834">dove il sito le parve esser più ameno,</l>
     <l n="835">la stanza sua di così grosse mura</l>
     <l n="836">che non verria per molti secol meno;</l>
     <l n="837">e per potervi star meglio sicura,</l>
     <l n="838">di spirti intorno ogn'arbor avea pieno,</l>
     <l n="839">che rispingean con morti e con percosse</l>
     <l n="840">chi d'ir nei suoi segreti ardito fosse.</l>
    </lg>
    <lg n="106">
     <l n="841">E perché, per virtù d'erbe e d'incanti,</l>
     <l n="842">de le Fate una et immortal fatt'era,</l>
     <l n="843">tanto aspettò, che trionfar di quanti</l>
     <l n="844">nimici avea vid'al fin Morte fiera:</l>
     <l n="845">indi a grand'agio ripensando a tanti</l>
     <l n="846">a' quai fatt'avea notte inanzi sera,</l>
     <l n="847">all'ingiurie sofferte, affanni e lutto,</l>
     <l n="848">vid'esser stato Amor cagion di tutto.</l>
    </lg>
    <lg n="107">
     <l n="849">E fatta omai per lunga età più saggia</l>
     <l n="850">(ché van di par l'esperienze e gli anni),</l>
     <l n="851">pensa per lo avvenir come non caggia</l>
     <l n="852">più negli error ch'avea passati, e danni;</l>
     <l n="853">e vede, quando Amor poter non v'aggia,</l>
     <l n="854">ch'in lei né ancor avran poter gli affanni;</l>
     <l n="855">e studia e pensa e fa nuovi consigli,</l>
     <l n="856">come di quel tiran fugga gli artigli.</l>
    </lg>
    <lg n="108">
     <l n="857">Ma perché, essendo de la stirpe antica</l>
     <l n="858">che già la irata Vener maledisse,</l>
     <l n="859">vide che non potea viver pudica,</l>
     <l n="860">et era forza che 'l destin seguisse;</l>
     <l n="861">pensò come d'amor ogni fatica,</l>
     <l n="862">ogni amarezza, ogni dolor fuggisse;</l>
     <l n="863">come gaudi e piacer, quanti vi sono,</l>
     <l n="864">prender potesse, e quanto v'è di buono.</l>
    </lg>
    <lg n="109">
     <l n="865">Cagion de la sua pena l'era aviso</l>
     <l n="866">che fosse, com'avea visto l'effetto,</l>
     <l n="867">il tener l'occhio tuttavia pur fiso,</l>
     <l n="868">e l'animo ostinato in uno oggetto;</l>
     <l n="869">ma quando avesse l'amor suo diviso</l>
     <l n="870">fra molti e molti, arderia manco il petto:</l>
     <l n="871">se l'un fosse per trarla in pena e in noia,</l>
     <l n="872">cento serian per ritornarla in gioia.</l>
    </lg>
    <lg n="110">
     <l n="873">Di quel paese poi fatta regina,</l>
     <l n="874">che venne a lungo andar pieno e frequente,</l>
     <l n="875">perché ammirando ognun l'alta dottrina</l>
     <l n="876">le facea omaggio volontariamente;</l>
     <l n="877">nuova religione e disciplina</l>
     <l n="878">instituì, da ogn'altra diferente:</l>
     <l n="879">che, senza nominar marito o moglie,</l>
     <l n="880">tutti empìano sossopra le sue voglie.</l>
    </lg>
    <lg n="111">
     <l n="881">E de li dieci giorni aveva usanza</l>
     <l n="882">di ragunarsi il populo gli sei,</l>
     <l n="883">femine e maschi, tutti in una stanza,</l>
     <l n="884">confusamente i nobili e i plebei:</l>
     <l n="885">in questa dimandavan perdonanza</l>
     <l n="886">d'ogni gaudio intermesso agli lor Dei,</l>
     <l n="887">ch'era a guisa d'un tempio fabricata</l>
     <l n="888">di vari marmi, e di molt'oro ornata.</l>
    </lg>
    <lg n="112">
     <l n="889">Finita l'orazion, facean due stuoli,</l>
     <l n="890">da un lato l'un, da l'altro l'altro sesso;</l>
     <l n="891">indi levati i lumi, a corsi e a voli</l>
     <l n="892">venian al nefandissimo complesso;</l>
     <l n="893">e meschiarsi le madri coi figliuoli,</l>
     <l n="894">con le sorelle i frati accadea spesso:</l>
     <l n="895">e quella usanza, ch'ebbe inizio allora,</l>
     <l n="896">tra gli Boemi par che duri ancora.</l>
    </lg>
    <lg n="113">
     <l n="897">Deh! perché quando, o figlia del re Oeta,</l>
     <l n="898">o d'Atene o di Media tu fuggisti,</l>
     <l n="899">deh! perché a far l'Italia nostra lieta</l>
     <l n="900">con sì gioconda usanza non venisti?</l>
     <l n="901">Ogni mente per te seria quieta,</l>
     <l n="902">senza cordoglio e senza pensier tristi;</l>
     <l n="903">e quella gelosia che sì tormenta</l>
     <l n="904">gli nostri cor, serìa cacciata e spenta.</l>
    </lg>
    <lg n="114">
     <l n="905">Oh come, donne, miglior parte avreste</l>
     <l n="906">d'un dolce, almo piacer, che non avete!</l>
     <l n="907">Dove voi digiunate, e senza feste</l>
     <l n="908">fate vigilie in molta fame e sete,</l>
     <l n="909">tal satolle e sì fatte prendereste,</l>
     <l n="910">che grasse vi vedrei più che non sete.</l>
     <l n="911">Ma bene io stolto a porre in voi desire</l>
     <l n="912">da farvi, per gir là, da noi fuggire!</l>
    </lg>
    <lg n="115">
     <l n="913">Visse più d'una età leggiadra e bella,</l>
     <l n="914">regina di quei populi, Medea;</l>
     <l n="915">ch'ad ogni suo piacer si rinovella,</l>
     <l n="916">e da sé caccia ogni vecchiezza rea;</l>
     <l n="917">e questo per virtù d'un bagno ch'ella</l>
     <l n="918">per incanto nel bosco fatto avea;</l>
     <l n="919">al qual, perché nissun altro s'accosti,</l>
     <l n="920">avea mille demoni a guardia posti.</l>
    </lg>
    <lg n="116">
     <l n="921">Questa fata del populo boemme</l>
     <l n="922">ebbe per tanti secoli governo,</l>
     <l n="923">che 'l tempo si potria segnar con l'emme,</l>
     <l n="924">e quasi credea ognun che fosse eterno:</l>
     <l n="925">ma poi che a partorir in Bettelemme</l>
     <l n="926">Maria venne il figliuol del Re superno;</l>
     <l n="927">quivi regnare non poté, o non volse,</l>
     <l n="928">e di vista degli uomini si tolse.</l>
    </lg>
    <lg n="117">
     <l n="929">E ne l'antiqua selva, fra la torma</l>
     <l n="930">de li demoni suoi tornò a celarsi,</l>
     <l n="931">dove ogni ottavo dì sua bella forma</l>
     <l n="932">in bruttissima serpe avea a mutarsi.</l>
     <l n="933">Per questa opinion, vestigio et orma</l>
     <l n="934">di piede uman nissun potea trovarsi</l>
     <l n="935">inanzi a questo dì di ch'io vi parlo,</l>
     <l n="936">che l'aurea fiamma alzò in Boemia Carlo.</l>
    </lg>
    <lg n="118">
     <l n="937">L'imperador commanda che dal piede</l>
     <l n="938">taglin le piante a lor bisogno et uso:</l>
     <l n="939">l'esercito non osa, perché crede,</l>
     <l n="940">da lunga fama e vano error deluso,</l>
     <l n="941">che chi ferro alza incontra il bosco, fiede</l>
     <l n="942">sé stesso e more, e ne l'inferno giuso</l>
     <l n="943">visibilmente in carne e in ossa è tratto,</l>
     <l n="944">o resta cieco o spiritato o attratto.</l>
    </lg>
    <lg n="119">
     <l n="945">Carlo, fatta cantar una solenne</l>
     <l n="946">messa da l'arcivescovo Turpino,</l>
     <l n="947">entra nel bosco, et alza una bipenne,</l>
     <l n="948">e ne percuote un olmo più vicino:</l>
     <l n="949">l'arbor, che tanta forza non sostenne,</l>
     <l n="950">ché Carlo un colpo fe' da paladino,</l>
     <l n="951">cadde in duo tronchi, come fu percosso;</l>
     <l n="952">e sette palmi era d'intorno grosso!</l>
    </lg>
    <lg n="120">
     <l n="953">Chi si ricorda il dì di san Giovanni,</l>
     <l n="954">che sotto Ercole o Borso era sì allegro?</l>
     <l n="955">che poi veduto non abbian molt'anni,</l>
     <l n="956">come né ancora altro piacere integro,</l>
     <l n="957">di poi che cominciar gli assidui affanni</l>
     <l n="958">dei quali è in tutta Italia ogni core egro:</l>
     <l n="959">parlo del dì che si facea contesa</l>
     <l n="960">di saettar dinanzi alla sua chiesa.</l>
    </lg>
    <lg n="121">
     <l n="961">Quel dì inanzi alla chiesa del Battista</l>
     <l n="962">si ponean tutti i sagittari in schiera;</l>
     <l n="963">né colpo uscia fin ch'al bersaglio vista</l>
     <l n="964">la saetta del principe non era;</l>
     <l n="965">poi con la nobiltà la plebe mista</l>
     <l n="966">l'aria di frecce a gara facea nera:</l>
     <l n="967">così ferito ch'ebbe il bosco Carlo,</l>
     <l n="968">fu presto tutto il campo a seguitarlo.</l>
    </lg>
    <lg n="122">
     <l n="969">Sotto il continuo suon di mille accette</l>
     <l n="970">trema la terra, e par che 'l ciel ribombi;</l>
     <l n="971">or quella pianta or questa in terra mette</l>
     <l n="972">il capo, e rompe all'altre braccia e lombi.</l>
     <l n="973">Fuggon da' nidi lor guffi e civette,</l>
     <l n="974">che vi son più che tortore o colombi;</l>
     <l n="975">e, con le code fra le gambe, i lupi</l>
     <l n="976">lascian l'antiche insidie e i lochi cupi.</l>
    </lg>
    <lg n="123">
     <l n="977">Per la molta bontà ch'era in effetto</l>
     <l n="978">e vera in Carlo, non mendace e fata,</l>
     <l n="979">fu sì la forza al diavol maledetto</l>
     <l n="980">da l'aiuto di Dio quivi rispinta,</l>
     <l n="981">ch'a lui non nocque, né, per suo rispetto,</l>
     <l n="982">a chi s'avea per lui la spada cinta:</l>
     <l n="983">sì che mal grado de l'inferno tutto</l>
     <l n="984">alli demoni il nido era distrutto.</l>
    </lg>
    <lg n="124">
     <l n="985">Un fremito, qual suol da l'irate onde</l>
     <l n="986">del tempestoso mar venir a' lidi,</l>
     <l n="987">cotal si udì fra le turbate fronde,</l>
     <l n="988">meschio di pianti e spaventosi gridi;</l>
     <l n="989">indi un vento per l'aria si difonde</l>
     <l n="990">che ben appar che Belzebù lo guidi:</l>
     <l n="991">ma né per questo avvien ch'al saldo e fermo</l>
     <l n="992">valor di Carlo abbia la selva schermo.</l>
    </lg>
    <lg n="125">
     <l n="993">Cade l'eccelso pin, cade il funebre</l>
     <l n="994">cipresso, cade il venenoso tasso,</l>
     <l n="995">cade l'olmo atto a riparar che l'ebre</l>
     <l n="996">viti non giaccian sempre a capo basso;</l>
     <l n="997">cadono, e fan cadendo le latebre</l>
     <l n="998">cedere agli occhi et alle gambe il passo:</l>
     <l n="999">piangon sopra le mura i Pagan stolti,</l>
     <l n="1000">vedendo alli lor Dei gli seggi tolti.</l>
    </lg>
    <lg n="126">
     <l n="1001">Alcun dentro ne gode, ché n'aspetta</l>
     <l n="1002">di veder sopra a Carlo e tutti i Franchi</l>
     <l n="1003">scender dal ciel così dura vendetta</l>
     <l n="1004">ch'a sepelirli il populo si stanchi.</l>
     <l n="1005">Com'è troncato un arbore, si getta</l>
     <l n="1006">nel fiume ch'alla selva bagna i fianchi;</l>
     <l n="1007">e quello, ubidiente, ai corni sopra</l>
     <l n="1008">lo porta al loco ov'è poi messo in opra.</l>
    </lg>
    <lg n="127">
     <l n="1009">In questo tempo avea l'iniquo Gano,</l>
     <l n="1010">per dar a Carlo in ogni parte briga,</l>
     <l n="1011">composto il re d'Arabia e il Soriano</l>
     <l n="1012">col Calife d'Egitto in una liga;</l>
     <l n="1013">e dopo il colpo, per celar la mano,</l>
     <l n="1014">in guisa d'uom che conscienza instiga,</l>
     <l n="1015">per voto a cui già s'obligasse inanti,</l>
     <l n="1016">era andato al Sepolcro, ai Luoghi santi.</l>
    </lg>
    <lg n="128">
     <l n="1017">Quivi da Sansonetto ricevuto,</l>
     <l n="1018">che da Carlo in governo avea la terra,</l>
     <l n="1019">era stato alcun giorno, e poi venuto</l>
     <l n="1020">verso Costantinopoli per terra;</l>
     <l n="1021">dove certa notizia avendo avuto</l>
     <l n="1022">di Carlo che in Boemia facea guerra,</l>
     <l n="1023">s'era voltato, per la dritta via</l>
     <l n="1024">di Servia e di Belgrado, in Ungheria.</l>
    </lg>
    <lg n="129">
     <l n="1025">Ritrovò, essendo già Filippo morto,</l>
     <l n="1026">aver il regno un figlio d'Otacchiero,</l>
     <l n="1027">che come l'avol dritto, così ei torto</l>
     <l n="1028">ebbe l'animo sempre da lo Impero.</l>
     <l n="1029">Gano gli venne in tempo a dar conforto,</l>
     <l n="1030">ch'era pel re di Francia in gran pensiero,</l>
     <l n="1031">del qual nimico discoperto s'era</l>
     <l n="1032">per la causa del duca di Baviera:</l>
    </lg>
    <lg n="130">
     <l n="1033">e molto si dolea di Tassillone</l>
     <l n="1034">ch'avesse senza lui fatta la pace,</l>
     <l n="1035">di che il Boemme e l'Ungaro e il Sassone</l>
     <l n="1036">restava in preda alla francesca face.</l>
     <l n="1037">Avea d'aiutar Praga intenzione,</l>
     <l n="1038">ma de lo assunto si vedea incapace:</l>
     <l n="1039">impossibil gli par che in così breve</l>
     <l n="1040">tempo far possa quel ch'in ciò far deve.</l>
    </lg>
    <lg n="131">
     <l n="1041">Ma se lo assedio si potea produrre,</l>
     <l n="1042">se potea andar in lungo ancora un mese,</l>
     <l n="1043">tanta gente era certo di condurre,</l>
     <l n="1044">oltre il soccorso che daria il paese,</l>
     <l n="1045">che i gigli d'or ne le bandiere azzurre</l>
     <l n="1046">quivi restar faria con l'altro arnese:</l>
     <l n="1047">ma s'ora andasse, non farebbe effetto</l>
     <l n="1048">se non d'attizzar Carlo a più dispetto.</l>
    </lg>
    <lg n="132">
     <l n="1049">Gano promesse che farebbe ogn'opra</l>
     <l n="1050">che Praga ancor un mese si terrebbe;</l>
     <l n="1051">e poi che molto han ragionato sopra</l>
     <l n="1052">quanto far ciascun d'essi in questo debbe,</l>
     <l n="1053">parte Gano da Buda, e tra via adopra</l>
     <l n="1054">lo 'ngegno che molt'atto a tradire ebbe:</l>
     <l n="1055">va da Strigonia in Austria, indi si tiene</l>
     <l n="1056">a destra mano et in Boemia viene.</l>
    </lg>
    <lg n="133">
     <l n="1057">Il peregrino di Gerusalemme,</l>
     <l n="1058">con quanti avea condotti a' suoi servigi,</l>
     <l n="1059">umilmente, senza oro e senza gemme</l>
     <l n="1060">ma di panni vestiti grossi e bigi,</l>
     <l n="1061">nel campo tolto al popolo boemme</l>
     <l n="1062">baciò la mano al buon re di Parigi,</l>
     <l n="1063">ch'avendolo raccolto ne le braccia,</l>
     <l n="1064">di qua e di là gli ribaciò la faccia.</l>
    </lg>
    <lg n="134">
     <l n="1065">Era inclinato di natura molto</l>
     <l n="1066">a Gano Carlo, e ne facea gran stima,</l>
     <l n="1067">e poche cose fatte avria, che tolto</l>
     <l n="1068">il suo consiglio non avesse prima;</l>
     <l n="1069">com'ogni signor quasi in questo è stolto,</l>
     <l n="1070">che lascia il buono et il piggior sublima;</l>
     <l n="1071">né, se non fuor del stato, o dato in preda</l>
     <l n="1072">degli inimici, par che 'l suo error veda.</l>
    </lg>
    <lg n="135">
     <l n="1073">Per non saper dal finto il vero amico</l>
     <l n="1074">scernere, in tal error misero incorre.</l>
     <l n="1075">Di questo vi potrei, ch'ora vi dico,</l>
     <l n="1076">più d'un esempio inanzi agli occhi porre;</l>
     <l n="1077">e senza ritornar al tempo antico,</l>
     <l n="1078">n'avrei più d'uno a nostra età da tòrre:</l>
     <l n="1079">ma se più verso a questo Canto giungo,</l>
     <l n="1080">temo vi offenda il suo troppo esser lungo.</l>
    </lg>
   </lg>
  </body>
 </text>
</TEI>