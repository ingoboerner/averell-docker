<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - V</title>
    <author>Ludovico Ariosto</author>
   </titleStmt>
   <extent>
    <measure unit="stanza">24</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - V</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Meritamente ora punir mi veggio</l>
     <l n="2">del grave error che a dipartirmi feci</l>
     <l n="3">da la mia donna, e degno son di peggio;</l>
    </lg>
    <lg n="2">
     <l n="4">ben saggio poco fui, ch'all'altrui preci,</l>
     <l n="5">a cui deve' e potei chiuder l'orecchi,</l>
     <l n="6">più ch'al mio desir proprio satisfeci.</l>
    </lg>
    <lg n="3">
     <l n="7">S'esser può mai che contra lei più pecchi,</l>
     <l n="8">tal pena sopra me subito cada</l>
     <l n="9">che nel mio essempio ogni amator si specchi.</l>
    </lg>
    <lg n="4">
     <l n="10">Deh! che spero io, che per sì iniqua strada,</l>
     <l n="11">sì rabbiosa procella d'acque e venti,</l>
     <l n="12">possa esser degno che a trovar si vada?</l>
    </lg>
    <lg n="5">
     <l n="13">Arroge il pensar poi da chi m'absenti,</l>
     <l n="14">che travaglio non è, non è periglio</l>
     <l n="15">che più mi stanchi o che più mi spaventi.</l>
    </lg>
    <lg n="6">
     <l n="16">Pentomi, e col pentir mi meraviglio</l>
     <l n="17">com'io potessi uscir sì di me stesso,</l>
     <l n="18">ch'io m'appigliasse a questo mal consiglio.</l>
    </lg>
    <lg n="7">
     <l n="19">Tornar a dietro ormai non m'è concesso,</l>
     <l n="20">né mirar se mi giova o se mi offende;</l>
     <l n="21">licito fòra più quel ch'ho promesso.</l>
    </lg>
    <lg n="8">
     <l n="22">Mentre ch'io parlo, il turbid'austro prende</l>
     <l n="23">maggior possanza, e cresce il verno, e sciolto</l>
     <l n="24">da ruinosi balzi il liquor scende;</l>
    </lg>
    <lg n="9">
     <l n="25">di sotto il fango, e quinci e quindi il folto</l>
     <l n="26">bosco mi tarda; e in tanto l'aspra pioggia</l>
     <l n="27">acuta più che stral mi fere il volto.</l>
    </lg>
    <lg n="10">
     <l n="28">So che qui appresso non è casa o loggia</l>
     <l n="29">che mi ricopra, e pria ch'a tetto giunga,</l>
     <l n="30">per lungo tratto il monte or scende or poggia.</l>
    </lg>
    <lg n="11">
     <l n="31">Né più affrettar, perch'io lo sferzi o punga,</l>
     <l n="32">posso il caval, ché lo sgomenta l'ira</l>
     <l n="33">del ciel, e stanca la via alpestre e lunga.</l>
    </lg>
    <lg n="12">
     <l n="34">Tutta questa acqua e ciò ch'intorno spira</l>
     <l n="35">venga in me sol, che non può premer tanto</l>
     <l n="36">ch'uguagli al duol che dentro mi martira;</l>
    </lg>
    <lg n="13">
     <l n="37">ché, se a Madonna io m'appressassi quanto</l>
     <l n="38">me ne dilungo, e fusse speme al fine</l>
     <l n="39">del mio camin poi rispirarle a canto;</l>
    </lg>
    <lg n="14">
     <l n="40">e le man bianche più che fresche brine</l>
     <l n="41">baciarle, e insieme questi avidi lumi</l>
     <l n="42">pascer de le bellezze alme e divine,</l>
    </lg>
    <lg n="15">
     <l n="43">poco il mal tempo, e loti e sassi e fiumi</l>
     <l n="44">mi darian noia, e mi parrebbon piani,</l>
     <l n="45">e più che prati molli, erte e cacumi.</l>
    </lg>
    <lg n="16">
     <l n="46">Ma quando avien che sì me ne allontani,</l>
     <l n="47">l'amene Tempe e del re Alcinoo li orti</l>
     <l n="48">che puon, se non parermi orridi e strani?</l>
    </lg>
    <lg n="17">
     <l n="49">Li altri in le lor fatiche hanno conforti</l>
     <l n="50">di riposarsi dopo, e questa spene</l>
     <l n="51">li fa a patir le aversità più forti.</l>
    </lg>
    <lg n="18">
     <l n="52">Non più tranquille già né più serene</l>
     <l n="53">ore attender poss'io, ma 'l fin di queste</l>
     <l n="54">pene e travagli, altri travagli e pene.</l>
    </lg>
    <lg n="19">
     <l n="55">Altre piogge al coperto, altre tempeste</l>
     <l n="56">di sospiri e di lacrime mi aspetto,</l>
     <l n="57">che mi sien più continue e più moleste.</l>
    </lg>
    <lg n="20">
     <l n="58">Duro serammi più che il sasso il letto,</l>
     <l n="59">e 'l cor tornar per tutta questa via</l>
     <l n="60">mille volte ogni dì sarà costretto.</l>
    </lg>
    <lg n="21">
     <l n="61">Languido il resto de la vita mia</l>
     <l n="62">si struggerà di stimolosi affanni,</l>
     <l n="63">percosso ognor da penitenzia ria.</l>
    </lg>
    <lg n="22">
     <l n="64">E' mesi, l'ore e i giorni a parer anni</l>
     <l n="65">cominceranno, e diverrà sì tardo</l>
     <l n="66">che parrà, il tempo, aver tarpato i vanni;</l>
    </lg>
    <lg n="23">
     <l n="67">che già, godendo del soave sguardo,</l>
     <l n="68">de la invitta beltà, de l'immortale</l>
     <l n="69">valor, de' bei sembianti, onde tutt'ardo,</l>
    </lg>
    <lg n="24">
     <l n="70">vedea fuggir più che da corda strale.</l>
    </lg>
   </lg>
  </body>
 </text>
</TEI>