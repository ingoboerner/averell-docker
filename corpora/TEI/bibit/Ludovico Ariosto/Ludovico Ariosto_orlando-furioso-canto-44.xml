<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 44</title>
    <author>Ludovico Ariosto</author>
   </titleStmt>
   <extent>
    <measure unit="stanza">104</measure>
    <measure unit="line">832</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-44</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 44</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 44</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spesso in poveri alberghi e in picciol tetti,</l>
     <l n="2">ne le calamitadi e nei disagi,</l>
     <l n="3">meglio s'aggiungon d'amicizia i petti,</l>
     <l n="4">che fra ricchezze invidiose et agi</l>
     <l n="5">de le piene d'insidie e di sospetti</l>
     <l n="6">corti regali e splendidi palagi,</l>
     <l n="7">ove la caritade è in tutto estinta,</l>
     <l n="8">né si vede amicizia, se non finta.</l>
    </lg>
    <lg n="2">
     <l n="9">Quindi avvien che tra principi e signori</l>
     <l n="10">patti e convenzion sono sì frali.</l>
     <l n="11">Fan lega oggi re, papi e imperatori;</l>
     <l n="12">doman saran nimici capitali:</l>
     <l n="13">perché, qual l'apparenze esteriori,</l>
     <l n="14">non hanno i cor, non han gli animi tali;</l>
     <l n="15">che non mirando al torto più ch'al dritto,</l>
     <l n="16">attendon solamente al lor profitto.</l>
    </lg>
    <lg n="3">
     <l n="17">Questi, quantunque d'amicizia poco</l>
     <l n="18">sieno capaci, perché non sta quella</l>
     <l n="19">ove per cose gravi, ove per giuoco</l>
     <l n="20">mai senza finzion non si favella;</l>
     <l n="21">pur, se talor gli ha tratti in umil loco</l>
     <l n="22">insieme una fortuna acerba e fella,</l>
     <l n="23">in poco tempo vengono a notizia</l>
     <l n="24">(quel che in molto non fêr) de l'amicizia.</l>
    </lg>
    <lg n="4">
     <l n="25">Il santo vecchiarel ne la sua stanza</l>
     <l n="26">giunger gli ospiti suoi con nodo forte</l>
     <l n="27">ad amor vero meglio ebbe possanza,</l>
     <l n="28">ch'altri non avria fatto in real corte.</l>
     <l n="29">Fu questo poi di tal perseveranza,</l>
     <l n="30">che non si sciolse mai fin alla morte.</l>
     <l n="31">Il vecchio li trovò tutti benigni,</l>
     <l n="32">candidi più nel cor, che di fuor cigni.</l>
    </lg>
    <lg n="5">
     <l n="33">Trovolli tutti amabili e cortesi,</l>
     <l n="34">non de la iniquità ch'io v'ho dipinta</l>
     <l n="35">di quei che mai non escono palesi,</l>
     <l n="36">ma sempre van con apparenza finta.</l>
     <l n="37">Di quanto s'eran per adietro offesi</l>
     <l n="38">ogni memoria fu tra loro estinta;</l>
     <l n="39">e se d'un ventre fossero e d'un seme,</l>
     <l n="40">non si potriano amar più tutti insieme.</l>
    </lg>
    <lg n="6">
     <l n="41">Sopra gli altri il signor di Montalbano</l>
     <l n="42">accarezzava e riveria Ruggiero;</l>
     <l n="43">sì perché già l'avea con l'arme in mano</l>
     <l n="44">provato quanto era animoso e fiero,</l>
     <l n="45">sì per trovarlo affabile et umano</l>
     <l n="46">più che mai fosse al mondo cavalliero:</l>
     <l n="47">ma molto più, che da diverse bande</l>
     <l n="48">si conoscea d'avergli obligo grande.</l>
    </lg>
    <lg n="7">
     <l n="49">Sapea che di gravissimo periglio</l>
     <l n="50">egli avea liberato Ricciardetto,</l>
     <l n="51">quando il re ispano gli fe' dar di piglio</l>
     <l n="52">e con la figlia prendere nel letto;</l>
     <l n="53">e ch'avea tratto l'uno e l'altro figlio</l>
     <l n="54">del duca Buovo (com'io v'ho già detto)</l>
     <l n="55">di man dei Saracini e dei malvagi</l>
     <l n="56">ch'eran col maganzese Bertolagi.</l>
    </lg>
    <lg n="8">
     <l n="57">Questo debito a lui parea di sorte,</l>
     <l n="58">ch'ad amar lo stringeano e ad onorarlo;</l>
     <l n="59">e gli ne dolse e gli ne 'ncrebbe forte,</l>
     <l n="60">che prima non avea potuto farlo,</l>
     <l n="61">quando era l'un ne l'africana corte,</l>
     <l n="62">e l'altro agli servigi era di Carlo.</l>
     <l n="63">Or che fatto cristian quivi lo trova,</l>
     <l n="64">quel che non fece prima, or far gli giova.</l>
    </lg>
    <lg n="9">
     <l n="65">Proferte senza fine, onore e festa</l>
     <l n="66">fece a Ruggiero il paladin cortese.</l>
     <l n="67">Il prudente eremita, come questa</l>
     <l n="68">benivolenzia vide, adito prese.</l>
     <l n="69">Entrò dicendo: - A fare altro non resta</l>
     <l n="70">(e lo spero ottener senza contese),</l>
     <l n="71">che come l'amicizia è tra voi fatta,</l>
     <l n="72">tra voi sia ancora affinità contratta;</l>
    </lg>
    <lg n="10">
     <l n="73">acciò che de le due progenie illustri</l>
     <l n="74">che non han par di nobiltade al mondo,</l>
     <l n="75">nasca un lignaggio che più chiaro lustri,</l>
     <l n="76">che 'l chiaro sol, per quanto gira a tondo;</l>
     <l n="77">e come andran più inanzi et anni e lustri,</l>
     <l n="78">sarà più bello, e durerà (secondo</l>
     <l n="79">che Dio m'inspira, acciò ch'a voi nol celi)</l>
     <l n="80">fin che terran l'usato corso i cieli. -</l>
    </lg>
    <lg n="11">
     <l n="81">E seguitando il suo parlar più inante,</l>
     <l n="82">fa il santo vecchio sì, che persuade</l>
     <l n="83">che Rinaldo a Ruggier dia Bradamante,</l>
     <l n="84">ben che pregar né l'un né l'altro accade.</l>
     <l n="85">Loda Olivier col principe d'Anglante,</l>
     <l n="86">che far si debba questa affinitade;</l>
     <l n="87">il che speran ch'approvi Amone e Carlo,</l>
     <l n="88">e debba tutta Francia commendarlo.</l>
    </lg>
    <lg n="12">
     <l n="89">Così dicean; ma non sapean ch'Amone,</l>
     <l n="90">con voluntà del figlio di Pipino,</l>
     <l n="91">n'avea dato in quei giorni intenzione</l>
     <l n="92">all'imperator greco Costantino,</l>
     <l n="93">che gliele domandava per Leone</l>
     <l n="94">suo figlio e successor nel gran domìno.</l>
     <l n="95">Se n'era, pel valor che n'avea inteso,</l>
     <l n="96">senza vederla, il giovinetto acceso.</l>
    </lg>
    <lg n="13">
     <l n="97">Risposto gli avea Amon, che da sé solo</l>
     <l n="98">non era per concludere altramente,</l>
     <l n="99">né pria che ne parlasse col figliuolo</l>
     <l n="100">Rinaldo, da la corte allora absente;</l>
     <l n="101">il qual credea che vi verrebbe a volo,</l>
     <l n="102">e che di grazia avria sì gran parente:</l>
     <l n="103">pur, per molto rispetto che gli avea,</l>
     <l n="104">risolver senza lui non si volea.</l>
    </lg>
    <lg n="14">
     <l n="105">Or Rinaldo lontan dal padre, quella</l>
     <l n="106">pratica imperial tutta ignorando,</l>
     <l n="107">quivi a Ruggier promette la sorella</l>
     <l n="108">di suo parere, e di parer d'Orlando</l>
     <l n="109">e degli altri ch'avea seco alla cella,</l>
     <l n="110">ma sopra tutti l'eremita instando:</l>
     <l n="111">e crede veramente che piacere</l>
     <l n="112">debba ad Amon quel parentado avere.</l>
    </lg>
    <lg n="15">
     <l n="113">Quel dì e la notte, e del seguente giorno</l>
     <l n="114">steron gran parte col monaco saggio,</l>
     <l n="115">quasi obliando al legno far ritorno,</l>
     <l n="116">ben che il vento spirasse al lor viaggio.</l>
     <l n="117">Ma i lor nocchieri, a cui tanto soggiorno</l>
     <l n="118">increscea omai, mandâr più d'un messaggio,</l>
     <l n="119">che sì li stimulâr de la partita,</l>
     <l n="120">ch'a forza li spiccâr da l'eremita.</l>
    </lg>
    <lg n="16">
     <l n="121">Ruggier che stato era in esilio tanto,</l>
     <l n="122">né da lo scoglio avea mai mosso il piede,</l>
     <l n="123">tolse licenzia da quel mastro santo</l>
     <l n="124">ch'insegnata gli avea la vera fede.</l>
     <l n="125">La spada Orlando gli rimesse a canto,</l>
     <l n="126">l'arme d'Ettorre, e il buon Frontin gli diede;</l>
     <l n="127">sì per mostrar del suo amor segno espresso,</l>
     <l n="128">sì per saper che dianzi erano d'esso.</l>
    </lg>
    <lg n="17">
     <l n="129">E quantunque miglior ne l'incantata</l>
     <l n="130">spada ragione avesse il paladino,</l>
     <l n="131">che con pena e travaglio già levata</l>
     <l n="132">l'avea dal formidabile giardino,</l>
     <l n="133">che non avea Ruggiero a cui donata</l>
     <l n="134">dal ladro fu, che gli diè ancor Frontino;</l>
     <l n="135">pur volentier gliele donò col resto</l>
     <l n="136">de l'arme, tosto che ne fu richiesto.</l>
    </lg>
    <lg n="18">
     <l n="137">Fur benedetti dal vecchio devoto,</l>
     <l n="138">e sul navilio al fin si ritornaro.</l>
     <l n="139">I remi all'acqua, e dier le vele al Noto;</l>
     <l n="140">e fu lor sì sereno il tempo e chiaro,</l>
     <l n="141">che non vi bisognò priego né voto,</l>
     <l n="142">fin che nel porto di Marsilia entraro.</l>
     <l n="143">Ma quivi stiano tanto, ch'io conduca</l>
     <l n="144">insieme Astolfo, il glorioso duca.</l>
    </lg>
    <lg n="19">
     <l n="145">Poi che de la vittoria Astolfo intese,</l>
     <l n="146">che sanguinosa e poco lieta s'ebbe;</l>
     <l n="147">vedendo che sicura da l'offese</l>
     <l n="148">d'Africa oggimai Francia esser potrebbe,</l>
     <l n="149">pensò che 'l re de' Nubi in suo paese</l>
     <l n="150">con l'esercito suo rimanderebbe</l>
     <l n="151">per la strada medesima che tenne</l>
     <l n="152">quando contra Biserta se ne venne.</l>
    </lg>
    <lg n="20">
     <l n="153">L'armata che i pagan roppe ne l'onde,</l>
     <l n="154">già rimandata avea il figliuol d'Ugiero;</l>
     <l n="155">di cui, nuovo miracolo, le sponde</l>
     <l n="156">(tosto che ne fu uscito il popul nero)</l>
     <l n="157">e le poppe e le prore mutò in fronde,</l>
     <l n="158">e ritornolle al suo stato primiero:</l>
     <l n="159">poi venne il vento, e come cosa lieve</l>
     <l n="160">levolle in aria, e fe' sparire in breve.</l>
    </lg>
    <lg n="21">
     <l n="161">Chi a piedi e chi in arcion tutte partita</l>
     <l n="162">d'Africa fêr le nubiane schiere.</l>
     <l n="163">Ma prima Astolfo si chiamò infinita</l>
     <l n="164">grazia al Senapo et immortale avere;</l>
     <l n="165">che gli venne in persona a dare aita</l>
     <l n="166">con ogni sforzo et ogni suo potere.</l>
     <l n="167">Astolfo lor ne l'uterino claustro</l>
     <l n="168">a portar diede il fiero e turbido austro.</l>
    </lg>
    <lg n="22">
     <l n="169">Negli utri, dico, il vento diè lor chiuso,</l>
     <l n="170">ch'uscir di mezzodì suol con tal rabbia,</l>
     <l n="171">che muove a guisa d'onde, e leva in suso,</l>
     <l n="172">e ruota fin in ciel l'àrrida sabbia;</l>
     <l n="173">acciò se lo portassero a lor uso,</l>
     <l n="174">che per camino a far danno non abbia;</l>
     <l n="175">e che poi, giunti ne la lor regione,</l>
     <l n="176">avessero a lassar fuor di prigione.</l>
    </lg>
    <lg n="23">
     <l n="177">Scrive Turpino, come furo ai passi</l>
     <l n="178">de l'alto Atlante, che i cavalli loro</l>
     <l n="179">tutti in un tempo diventaron sassi;</l>
     <l n="180">sì che, come venîr, se ne tornoro.</l>
     <l n="181">Ma tempo è omai ch'Astolfo in Francia passi;</l>
     <l n="182">e così, poi che del paese moro</l>
     <l n="183">ebbe provisto ai luoghi principali,</l>
     <l n="184">all'ippogrifo suo fe' spiegar l'ali.</l>
    </lg>
    <lg n="24">
     <l n="185">Volò in Sardigna in un batter di penne,</l>
     <l n="186">e di Sardigna andò nel lito còrso;</l>
     <l n="187">e quindi sopra il mar la strada tenne,</l>
     <l n="188">torcendo alquanto a man sinistra il morso.</l>
     <l n="189">Ne le maremme all'ultimo ritenne</l>
     <l n="190">de la ricca Provenza il leggier corso;</l>
     <l n="191">dove seguì de l'ippogrifo quanto</l>
     <l n="192">gli disse già l'evangelista santo.</l>
    </lg>
    <lg n="25">
     <l n="193">Hagli commesso il santo evangelista,</l>
     <l n="194">che più, giunto in Provenza, non lo sproni;</l>
     <l n="195">e ch'all'impeto fier più non resista</l>
     <l n="196">con sella e fren, ma libertà gli doni.</l>
     <l n="197">Già avea il più basso ciel che sempre acquista</l>
     <l n="198">del perder nostro, al corno tolti i suoni;</l>
     <l n="199">che muto era restato, non che roco,</l>
     <l n="200">tosto ch'entrò 'l guerrier nel divin loco.</l>
    </lg>
    <lg n="26">
     <l n="201">Venne Astolfo a Marsilia, e venne a punto</l>
     <l n="202">il dì che v'era Orlando et Oliviero</l>
     <l n="203">e quel da Montalbano insieme giunto</l>
     <l n="204">col buon Sobrino e col meglior Ruggiero.</l>
     <l n="205">La memoria del sozio lor defunto</l>
     <l n="206">vietò che i paladini non potero</l>
     <l n="207">insieme così a punto rallegrarsi,</l>
     <l n="208">come in tanta vittoria dovea farsi.</l>
    </lg>
    <lg n="27">
     <l n="209">Carlo avea di Sicilia avuto avviso</l>
     <l n="210">dei duo re morti e di Sobrino preso,</l>
     <l n="211">e ch'era stato Brandimarte ucciso;</l>
     <l n="212">poi di Ruggiero avea non meno inteso:</l>
     <l n="213">e ne stava col cor lieto e col viso</l>
     <l n="214">d'aver gittato intolerabil peso,</l>
     <l n="215">che gli fu sopra gli omeri sì greve,</l>
     <l n="216">che starà un pezzo pria che si rileve.</l>
    </lg>
    <lg n="28">
     <l n="217">Per onorar costor ch'eran sostegno</l>
     <l n="218">del santo Imperio e la maggior colonna,</l>
     <l n="219">Carlo mandò la nobiltà del regno</l>
     <l n="220">ad incontrarli fin sopra la Sonna.</l>
     <l n="221">Egli uscì poi col suo drappel più degno</l>
     <l n="222">di re e di duci, e con la propria donna,</l>
     <l n="223">fuor de le mura, in compagnia di belle</l>
     <l n="224">e ben ornate e nobili donzelle.</l>
    </lg>
    <lg n="29">
     <l n="225">L'imperator con chiara e lieta fronte,</l>
     <l n="226">i paladini e gli amici e i parenti,</l>
     <l n="227">la nobiltà, la plebe fanno al conte</l>
     <l n="228">et agli altri d'amor segni evidenti:</l>
     <l n="229">gridar s'ode Mongrana e Chiaramonte.</l>
     <l n="230">Sì tosto non finîr gli abbracciamenti,</l>
     <l n="231">Rinaldo e Orlando insieme et Oliviero</l>
     <l n="232">al signor loro appresentâr Ruggiero;</l>
    </lg>
    <lg n="30">
     <l n="233">e gli narrâr che di Ruggier di Risa</l>
     <l n="234">era figliuol, di virtù uguale al padre:</l>
     <l n="235">se sia animoso e forte, et a che guisa</l>
     <l n="236">sappia ferir, san dir le nostre squadre.</l>
     <l n="237">Con Bradamante in questo vien Marfisa,</l>
     <l n="238">le due compagne nobili e leggiadre:</l>
     <l n="239">ad abbracciar Ruggier vien la sorella;</l>
     <l n="240">con più rispetto sta l'altra donzella.</l>
    </lg>
    <lg n="31">
     <l n="241">L'imperator Ruggier fa risalire,</l>
     <l n="242">ch'era per riverenzia sceso a piede,</l>
     <l n="243">e lo fa a par a par seco venire,</l>
     <l n="244">e di ciò ch'a onorarlo si richiede,</l>
     <l n="245">un punto sol non lassa preterire.</l>
     <l n="246">Ben sapea che tornato era alla fede;</l>
     <l n="247">che tosto che i guerrier furo all'asciutto,</l>
     <l n="248">certificato avean Carlo del tutto.</l>
    </lg>
    <lg n="32">
     <l n="249">Con pompa trionfal, con festa grande</l>
     <l n="250">tornaro insieme dentro alla cittade,</l>
     <l n="251">che di frondi verdeggia e di ghirlande:</l>
     <l n="252">coperte a panni son tutte le strade:</l>
     <l n="253">nembo d'erbe e di fior d'alto si spande,</l>
     <l n="254">e sopra e intorno ai vincitori cade,</l>
     <l n="255">che da verroni e da finestre amene</l>
     <l n="256">donne e donzelle gittano a man piene.</l>
    </lg>
    <lg n="33">
     <l n="257">Al volgersi dei canti in varii lochi</l>
     <l n="258">trovano archi e trofei subito fatti,</l>
     <l n="259">che di Biserta le ruine e i fochi</l>
     <l n="260">mostran dipinti, et altri degni fatti;</l>
     <l n="261">altrove palchi con diversi giuochi</l>
     <l n="262">e spettacoli e mimmi e scenici atti:</l>
     <l n="263">et è per tutti i canti il titol vero</l>
     <l n="264">scritto: - Ai liberatori de l'Impero. -</l>
    </lg>
    <lg n="34">
     <l n="265">Fra il suon d'argute trombe e di canore</l>
     <l n="266">pifare e d'ogni musica armonia,</l>
     <l n="267">fra riso e plauso, iubilo e favore</l>
     <l n="268">del populo ch'a pena vi capia,</l>
     <l n="269">smontò al palazzo il magno imperatore,</l>
     <l n="270">ove più giorni quella compagnia</l>
     <l n="271">con torniamenti, personaggi e farse,</l>
     <l n="272">danze e conviti attese a dilettarse.</l>
    </lg>
    <lg n="35">
     <l n="273">Rinaldo un giorno al padre fe' sapere</l>
     <l n="274">che la sorella a Ruggier dar volea;</l>
     <l n="275">ch'in presenzia d'Orlando per mogliere,</l>
     <l n="276">e d'Olivier, promessa glie l'avea;</l>
     <l n="277">li quali erano seco d'un parere,</l>
     <l n="278">che parentado far non si potea</l>
     <l n="279">per nobiltà di sangue e per valore,</l>
     <l n="280">che fosse a questo par, non che migliore.</l>
    </lg>
    <lg n="36">
     <l n="281">Ode Amone il figliuol con qualche sdegno,</l>
     <l n="282">che, senza conferirlo seco, gli osa</l>
     <l n="283">la figlia maritar, ch'esso ha disegno</l>
     <l n="284">che del figliuol di Costantin sia sposa,</l>
     <l n="285">non di Ruggier, il qual non ch'abbi regno,</l>
     <l n="286">ma non può al mondo dir: questa è mia cosa;</l>
     <l n="287">né sa che nobiltà poco si prezza,</l>
     <l n="288">e men virtù, se non v'è ancor ricchezza.</l>
    </lg>
    <lg n="37">
     <l n="289">Ma più d'Amon la moglie Beatrice</l>
     <l n="290">biasma il figliuolo e chiamalo arrogante;</l>
     <l n="291">e in segreto e in palese contradice</l>
     <l n="292">che di Ruggier sia moglie Bradamante:</l>
     <l n="293">a tutta sua possanza imperatrice</l>
     <l n="294">ha disegnato farla di Levante.</l>
     <l n="295">Sta Rinaldo ostinato, che non vuole</l>
     <l n="296">che manchi un iota de le sue parole.</l>
    </lg>
    <lg n="38">
     <l n="297">La madre, ch'aver crede alle sue voglie</l>
     <l n="298">la magnanima figlia, la conforta</l>
     <l n="299">che dica che, più tosto ch'esser moglie</l>
     <l n="300">d'un pover cavallier, vuole esser morta;</l>
     <l n="301">né mai più per figliuola la raccoglie,</l>
     <l n="302">se questa ingiuria dal fratel sopporta:</l>
     <l n="303">nieghi pur con audacia, e tenga saldo;</l>
     <l n="304">che per sforzar non la sarà Rinaldo.</l>
    </lg>
    <lg n="39">
     <l n="305">Sta Bradamante tacita, né al detto</l>
     <l n="306">de la madre s'arrisca a contradire;</l>
     <l n="307">che l'ha in tal riverenzia e in tal rispetto,</l>
     <l n="308">che non potria pensar non l'ubbidire.</l>
     <l n="309">Da l'altra parte terria gran difetto,</l>
     <l n="310">se quel che non vuol far, volesse dire.</l>
     <l n="311">Non vuol, perché non può; che 'l poco e 'l molto</l>
     <l n="312">poter di sé disporre Amor le ha tolto.</l>
    </lg>
    <lg n="40">
     <l n="313">Né negar, né mostrarsene contenta</l>
     <l n="314">s'ardisce; e sol sospira, e non risponde:</l>
     <l n="315">poi quando è in luogo ch'altri non la senta,</l>
     <l n="316">versan lacrime gli occhi a guisa d'onde;</l>
     <l n="317">e parte del dolor che la tormenta,</l>
     <l n="318">sentir fa al petto et alle chiome bionde,</l>
     <l n="319">che l'un percuote, e l'altro straccia e frange;</l>
     <l n="320">e così parla, e così seco piange:</l>
    </lg>
    <lg n="41">
     <l n="321">- Ahimè! vorrò quel che non vuol chi deve</l>
     <l n="322">poter del voler mio più che poss'io?</l>
     <l n="323">Il voler di mia madre avrò in sì lieve</l>
     <l n="324">stima, ch'io lo posponga al voler mio?</l>
     <l n="325">Deh! qual peccato puote esser sì grieve</l>
     <l n="326">a una donzella, qual biasmo sì rio,</l>
     <l n="327">come questo sarà, se, non volendo</l>
     <l n="328">chi sempre ho da ubbidir, marito prendo?</l>
    </lg>
    <lg n="42">
     <l n="329">Avrà, misera me! dunque possanza</l>
     <l n="330">la materna pietà, ch'io t'abandoni,</l>
     <l n="331">o mio Ruggiero, e ch'a nuova speranza,</l>
     <l n="332">a desir nuovo, a nuovo amor mi doni?</l>
     <l n="333">O pur la riverenzia e l'osservanza</l>
     <l n="334">ch'ai buoni padri denno i figli buoni,</l>
     <l n="335">porrò da parte, e solo avrò rispetto</l>
     <l n="336">al mio bene, al mio gaudio, al mio diletto?</l>
    </lg>
    <lg n="43">
     <l n="337">So quanto, ahi lassa! debbo far, so quanto</l>
     <l n="338">di buona figlia al debito conviensi;</l>
     <l n="339">io 'l so: ma che mi val, se non può tanto</l>
     <l n="340">la ragion, che non possino più i sensi?</l>
     <l n="341">s'Amor la caccia e la fa star da canto,</l>
     <l n="342">né lassa ch'io disponga, né ch'io pensi</l>
     <l n="343">di me dispor, se non quanto a lui piaccia,</l>
     <l n="344">e sol, quanto egli detti, io dica e faccia?</l>
    </lg>
    <lg n="44">
     <l n="345">Figlia d'Amone e di Beatrice sono,</l>
     <l n="346">e son, misera me! serva d'Amore.</l>
     <l n="347">Dai genitori miei trovar perdono</l>
     <l n="348">spero e pietà, s'io caderò in errore:</l>
     <l n="349">ma s'io offenderò Amor, chi sarà buono</l>
     <l n="350">a schivarmi con prieghi il suo furore,</l>
     <l n="351">che sol voglia una di mie scuse udire,</l>
     <l n="352">e non mi faccia subito morire?</l>
    </lg>
    <lg n="45">
     <l n="353">Ohimè! con lunga et ostinata prova</l>
     <l n="354">ho cercato Ruggier trarre alla fede;</l>
     <l n="355">et hollo tratto al fin: ma che mi giova,</l>
     <l n="356">se 'l mio ben fare in util d'altri cede?</l>
     <l n="357">Così, ma non per sé, l'ape rinuova</l>
     <l n="358">il mèle ogni anno, e mai non lo possiede.</l>
     <l n="359">Ma vo' prima morir, che mai sia vero,</l>
     <l n="360">ch'io pigli altro marito, che Ruggiero.</l>
    </lg>
    <lg n="46">
     <l n="361">S'io non sarò al mio padre ubbidiente,</l>
     <l n="362">né alla mia madre, io sarò al mio fratello,</l>
     <l n="363">che molto e molto è più di lor prudente,</l>
     <l n="364">né gli ha la troppa età tolto il cervello.</l>
     <l n="365">E a questo che Rinaldo vuol, consente</l>
     <l n="366">Orlando ancora; e per me ho questo e quello:</l>
     <l n="367">li quali duo più onora il mondo e teme,</l>
     <l n="368">che l'altra nostra gente tutta insieme.</l>
    </lg>
    <lg n="47">
     <l n="369">Se questi il fior, se questi ognuno stima</l>
     <l n="370">la gloria e lo splendor di Chiaramonte;</l>
     <l n="371">se sopra gli altri ognun gli alza e sublima</l>
     <l n="372">più che non è del piede alta la fronte;</l>
     <l n="373">perché debbo voler che di me prima</l>
     <l n="374">Amon disponga, che Rinaldo e 'l conte?</l>
     <l n="375">Voler nol debbo, tanto men, che messa</l>
     <l n="376">in dubbio al Greco, e a Ruggier fui promessa. -</l>
    </lg>
    <lg n="48">
     <l n="377">Se la donna s'affligge e si tormenta,</l>
     <l n="378">né di Ruggier la mente è più quieta;</l>
     <l n="379">ch'ancor che di ciò nuova non si senta</l>
     <l n="380">per la città, pur non è a lui segreta.</l>
     <l n="381">Seco di sua fortuna si lamenta,</l>
     <l n="382">la qual fruir tanto suo ben gli vieta,</l>
     <l n="383">poi che ricchezze non gli ha date e regni,</l>
     <l n="384">di che è stata sì larga a mille indegni.</l>
    </lg>
    <lg n="49">
     <l n="385">Di tutti gli altri beni, o che concede</l>
     <l n="386">Natura al mondo, o proprio studio acquista,</l>
     <l n="387">aver tanta e tal parte egli si vede,</l>
     <l n="388">qual e quanta altri aver mai s'abbia vista;</l>
     <l n="389">ch'a sua bellezza ogni bellezza cede,</l>
     <l n="390">ch'a sua possanza è raro chi resista:</l>
     <l n="391">di magnanimità, di splendor regio</l>
     <l n="392">a nessun, più ch'a lui, si debbe il pregio.</l>
    </lg>
    <lg n="50">
     <l n="393">Ma il volgo, nel cui arbitrio son gli onori,</l>
     <l n="394">che, come pare a lui, li leva e dona</l>
     <l n="395">(né dal nome del volgo voglio fuori,</l>
     <l n="396">eccetto l'uom prudente, trar persona;</l>
     <l n="397">che né papi né re né imperatori</l>
     <l n="398">non ne tra' scettro, mitra né corona;</l>
     <l n="399">ma la prudenzia, ma il giudizio buono,</l>
     <l n="400">grazie che dal ciel date a pochi sono);</l>
    </lg>
    <lg n="51">
     <l n="401">questo volgo (per dir quel ch'io vo' dire)</l>
     <l n="402">ch'altro non riverisce che ricchezza,</l>
     <l n="403">né vede cosa al mondo, che più ammire,</l>
     <l n="404">e senza, nulla cura e nulla apprezza,</l>
     <l n="405">sia quanto voglia la beltà, l'ardire,</l>
     <l n="406">la possanza del corpo, la destrezza,</l>
     <l n="407">la virtù, il senno, la bontà; e più in questo</l>
     <l n="408">di ch'ora vi ragiono, che nel resto.</l>
    </lg>
    <lg n="52">
     <l n="409">Dicea Ruggier: - Se pur è Amon disposto</l>
     <l n="410">che la figliuola imperatrice sia,</l>
     <l n="411">con Leon non concluda così tosto:</l>
     <l n="412">almen termine un anno anco mi dia;</l>
     <l n="413">ch'io spero intanto, che da me deposto</l>
     <l n="414">Leon col padre de l'imperio fia;</l>
     <l n="415">e poi che tolto avrò lor le corone,</l>
     <l n="416">genero indegno non sarò d'Amone.</l>
    </lg>
    <lg n="53">
     <l n="417">Ma se fa senza indugio, come ha detto,</l>
     <l n="418">suocero de la figlia Costantino;</l>
     <l n="419">s'alla promessa non avrà rispetto</l>
     <l n="420">di Rinaldo e d'Orlando suo cugino,</l>
     <l n="421">fattami inanzi al vecchio benedetto,</l>
     <l n="422">al marchese Uliviero, al re Sobrino,</l>
     <l n="423">che farò? vo' patir sì grave torto?</l>
     <l n="424">o, prima che patirlo, esser pur morto?</l>
    </lg>
    <lg n="54">
     <l n="425">Deh che farò? farò dunque vendetta</l>
     <l n="426">contra il padre di lei di questo oltraggio?</l>
     <l n="427">Non miro ch'io non son per farlo in fretta,</l>
     <l n="428">o s'in tentarlo io mi sia stolto o saggio.</l>
     <l n="429">Ma voglio presupor ch'a morte io metta</l>
     <l n="430">l'iniquo vecchio e tutto il suo lignaggio:</l>
     <l n="431">questo non mi farà però contento;</l>
     <l n="432">anzi in tutto sarà contra al mio intento.</l>
    </lg>
    <lg n="55">
     <l n="433">E fu sempre il mio intento, et è, che m'ami</l>
     <l n="434">la bella donna, e non che mi sia odiosa:</l>
     <l n="435">ma, quando Amone uccida, o facci o trami</l>
     <l n="436">cosa al fratello o agli altri suoi dannosa,</l>
     <l n="437">non le do iusta causa che mi chiami</l>
     <l n="438">nimico, e più non voglia essermi sposa?</l>
     <l n="439">Che debbo dunque far? debbol patire?</l>
     <l n="440">Ah non, per Dio! più tosto io vo' morire.</l>
    </lg>
    <lg n="56">
     <l n="441">Anzi non vo' morir; ma vo' che muoia</l>
     <l n="442">con più ragion questo Leone Augusto,</l>
     <l n="443">venuto a disturbar tanta mia gioia:</l>
     <l n="444">io vo' che muoia egli e 'l suo padre ingiusto.</l>
     <l n="445">Elena bella all'amator di Troia</l>
     <l n="446">non costò sì, né a tempo più vetusto</l>
     <l n="447">Proserpina a Piritoo, come voglio</l>
     <l n="448">ch'al padre e al figlio costi il mio cordoglio.</l>
    </lg>
    <lg n="57">
     <l n="449">Può esser, vita mia, che non ti doglia</l>
     <l n="450">lasciare il tuo Ruggier per questo Greco?</l>
     <l n="451">Potrà tuo padre far che tu lo toglia,</l>
     <l n="452">ancor ch'avesse i tuoi fratelli seco?</l>
     <l n="453">Ma sto in timor, ch'abbi più tosto voglia</l>
     <l n="454">d'esser d'accordo con Amon, che meco;</l>
     <l n="455">e che ti paia assai miglior partito</l>
     <l n="456">Cesare aver, ch'un privato uom marito.</l>
    </lg>
    <lg n="58">
     <l n="457">Sarà possibil mai che nome regio,</l>
     <l n="458">titolo imperial, grandezza e pompa,</l>
     <l n="459">di Bradamante mia l'animo egregio,</l>
     <l n="460">il gran valor, l'alta virtù corrompa?</l>
     <l n="461">sì ch'abbia da tenere in minor pregio</l>
     <l n="462">la data fede, e le promesse rompa?</l>
     <l n="463">né più tosto d'Amon farsi nimica,</l>
     <l n="464">che quel che detto m'ha, sempre non dica? -</l>
    </lg>
    <lg n="59">
     <l n="465">Diceva queste et altre cose molte</l>
     <l n="466">ragionando fra sé Ruggiero; e spesso</l>
     <l n="467">le dicea in guisa ch'erano raccolte</l>
     <l n="468">da chi talor se gli trovava appresso:</l>
     <l n="469">sì che il tormento suo più di due volte</l>
     <l n="470">era a colei per cui pativa, espresso,</l>
     <l n="471">a cui non dolea meno il sentir lui</l>
     <l n="472">così doler, che i proprii affanni sui.</l>
    </lg>
    <lg n="60">
     <l n="473">Ma più d'ogni altro duol che le sia detto,</l>
     <l n="474">che tormenti Ruggier, di questo ha doglia,</l>
     <l n="475">ch'intende che s'affligge per sospetto</l>
     <l n="476">ch'ella lui lasci, e che quel Greco voglia.</l>
     <l n="477">Onde, acciò si conforti, e che del petto</l>
     <l n="478">questa credenza e questo error si toglia,</l>
     <l n="479">per una di sue fide cameriere</l>
     <l n="480">gli fe' queste parole un dì sapere:</l>
    </lg>
    <lg n="61">
     <l n="481">- Ruggier, qual sempre fui, tal esser voglio</l>
     <l n="482">fin alla morte, e più, se più si puote.</l>
     <l n="483">O siami Amor benigno o m'usi orgoglio,</l>
     <l n="484">o me Fortuna in alto o in basso ruote,</l>
     <l n="485">immobil son di vera fede scoglio</l>
     <l n="486">che d'ogn'intorno il vento e il mar percuote:</l>
     <l n="487">né già mai per bonaccia né per verno</l>
     <l n="488">luogo mutai, né muterò in eterno.</l>
    </lg>
    <lg n="62">
     <l n="489">Scarpello si vedrà di piombo o lima</l>
     <l n="490">formare in varie imagini diamante,</l>
     <l n="491">prima che colpo di Fortuna, o prima</l>
     <l n="492">ch'ira d'Amor rompa il mio cor costante;</l>
     <l n="493">e si vedrà tornar verso la cima</l>
     <l n="494">de l'alpe il fiume turbido e sonante,</l>
     <l n="495">che per nuovi accidenti, o buoni o rei,</l>
     <l n="496">faccino altro viaggio i pensier miei.</l>
    </lg>
    <lg n="63">
     <l n="497">A voi, Ruggier, tutto il dominio ho dato</l>
     <l n="498">di me, che forse è più ch'altri non crede.</l>
     <l n="499">So ben ch'a nuovo principe giurato</l>
     <l n="500">non fu di questa mai la maggior fede.</l>
     <l n="501">So che né al mondo il più sicuro stato</l>
     <l n="502">di questo, re né imperator possiede.</l>
     <l n="503">Non vi bisogna far fossa né torre,</l>
     <l n="504">per dubbio ch'altri a voi lo venga a tôrre.</l>
    </lg>
    <lg n="64">
     <l n="505">Che, senza ch'assoldiate altra persona,</l>
     <l n="506">non verrà assalto a cui non si resista.</l>
     <l n="507">Non è ricchezza ad espugnarmi buona,</l>
     <l n="508">né sì vil prezzo un cor gentile acquista.</l>
     <l n="509">Né nobiltà, né altezza di corona,</l>
     <l n="510">ch'al sciocco volgo abbagliar suol la vista,</l>
     <l n="511">non beltà, ch'in lieve animo può assai,</l>
     <l n="512">vedrò, che più di voi mi piaccia mai.</l>
    </lg>
    <lg n="65">
     <l n="513">Non avete a temer ch'in forma nuova</l>
     <l n="514">intagliare il mio cor mai più si possa:</l>
     <l n="515">sì l'imagine vostra si ritrova</l>
     <l n="516">sculpita in lui, ch'esser non può rimossa.</l>
     <l n="517">Che 'l cor non ho di cera, è fatto prova;</l>
     <l n="518">che gli diè cento, non ch'una percossa,</l>
     <l n="519">Amor, prima che scaglia ne levasse,</l>
     <l n="520">quando all'imagin vostra lo ritrasse.</l>
    </lg>
    <lg n="66">
     <l n="521">Avorio e gemma et ogni pietra dura</l>
     <l n="522">che meglio da l'intaglio si difende,</l>
     <l n="523">romper si può; ma non ch'altra figura</l>
     <l n="524">prenda, che quella ch'una volta prende.</l>
     <l n="525">Non è il mio cor diverso alla natura</l>
     <l n="526">del marmo o d'altro ch'al ferro contende.</l>
     <l n="527">Prima esser può che tutto Amor lo spezze,</l>
     <l n="528">che lo possa sculpir d'altre bellezze. -</l>
    </lg>
    <lg n="67">
     <l n="529">Suggiunse a queste altre parole molte,</l>
     <l n="530">piene d'amor, di fede e di conforto,</l>
     <l n="531">da ritornarlo in vita mille volte,</l>
     <l n="532">se stato mille volte fosse morto.</l>
     <l n="533">Ma quando più de la tempesta tolte</l>
     <l n="534">queste speranze esser credeano in porto,</l>
     <l n="535">da un nuovo turbo impetuoso e scuro</l>
     <l n="536">rispinte in mar, lungi dal lito, furo:</l>
    </lg>
    <lg n="68">
     <l n="537">però che Bradamante, ch'eseguire</l>
     <l n="538">vorria molto più ancor, che non ha detto,</l>
     <l n="539">rivocando nel cor l'usato ardire,</l>
     <l n="540">e lasciando ir da parte ogni rispetto,</l>
     <l n="541">s'appresenta un dì a Carlo, e dice: - Sire,</l>
     <l n="542">s'a vostra Maestade alcuno effetto</l>
     <l n="543">io feci mai, che le paresse buono,</l>
     <l n="544">contenta sia di non negarmi un dono.</l>
    </lg>
    <lg n="69">
     <l n="545">E prima che più espresso io le lo chieggia,</l>
     <l n="546">su la real sua fede mi prometta</l>
     <l n="547">farmene grazia; e vorrò poi, che veggia</l>
     <l n="548">che sarà iusta la domanda e retta. -</l>
     <l n="549">- Merta la tua virtù che dar ti deggia</l>
     <l n="550">ciò che domandi, o giovane diletta</l>
     <l n="551">(rispose Carlo); e giuro, se ben parte</l>
     <l n="552">chiedi del regno mio, di contentarte. -</l>
    </lg>
    <lg n="70">
     <l n="553">- Il don ch'io bramo da l'Altezza vostra,</l>
     <l n="554">è che non lasci mai marito darme</l>
     <l n="555">(disse la damigella), se non mostra</l>
     <l n="556">che più di me sia valoroso in arme.</l>
     <l n="557">Con qualunche mi vuol, prima o con giostra</l>
     <l n="558">o con la spada in mano ho da provarme.</l>
     <l n="559">Il primo che mi vinca, mi guadagni:</l>
     <l n="560">chi vinto sia, con altra s'accompagni. -</l>
    </lg>
    <lg n="71">
     <l n="561">Disse l'imperator con viso lieto,</l>
     <l n="562">che la domanda era di lei ben degna;</l>
     <l n="563">e che stesse con l'animo quieto,</l>
     <l n="564">che farà a punto quanto ella disegna.</l>
     <l n="565">Non è questo parlar fatto in segreto</l>
     <l n="566">sì, ch'a notizia altrui tosto non vegna;</l>
     <l n="567">e quel giorno medesimo alla vecchia</l>
     <l n="568">Beatrice e al vecchio Amon corre all'orecchia.</l>
    </lg>
    <lg n="72">
     <l n="569">Li quali parimente arser di grande</l>
     <l n="570">sdegno contra alla figlia, e di grand'ira;</l>
     <l n="571">che vider ben con queste sue domande,</l>
     <l n="572">ch'ella a Ruggier più ch'a Leone aspira:</l>
     <l n="573">e presti per vietar che non si mande</l>
     <l n="574">questo ad effetto, a ch'ella intende e mira,</l>
     <l n="575">la levaro con fraude de la corte,</l>
     <l n="576">e la menaron seco a Roccaforte.</l>
    </lg>
    <lg n="73">
     <l n="577">Quest'era una fortezza ch'ad Amone</l>
     <l n="578">donato Carlo avea pochi dì inante,</l>
     <l n="579">tra Pirpignano assisa e Carcassone,</l>
     <l n="580">in loco a ripa il mar, molto importante.</l>
     <l n="581">Quivi la ritenean come in prigione,</l>
     <l n="582">con pensier di mandarla un dì in Levante;</l>
     <l n="583">sì ch'ogni modo, voglia ella o non voglia</l>
     <l n="584">lasci Ruggier da parte, e Leon toglia.</l>
    </lg>
    <lg n="74">
     <l n="585">La valorosa donna, che non meno</l>
     <l n="586">era modesta, ch'animosa e forte;</l>
     <l n="587">ancor che posto guardia non l'avieno,</l>
     <l n="588">e potea entrare e uscir fuor de le porte;</l>
     <l n="589">pur stava ubbidiente sotto il freno</l>
     <l n="590">del padre: ma patir prigione e morte,</l>
     <l n="591">ogni martìre e crudeltà più tosto</l>
     <l n="592">che mai lasciar Ruggier, s'avea proposto.</l>
    </lg>
    <lg n="75">
     <l n="593">Rinaldo, che si vide la sorella</l>
     <l n="594">per astuzia d'Amon tolta di mano,</l>
     <l n="595">e che dispor non potrà più di quella,</l>
     <l n="596">e ch'a Ruggier l'avrà promessa invano;</l>
     <l n="597">si duol del padre, e contra a lui favella,</l>
     <l n="598">posto il rispetto filial lontano.</l>
     <l n="599">Ma poco cura Amon di tai parole,</l>
     <l n="600">e di sua figlia a modo suo far vuole.</l>
    </lg>
    <lg n="76">
     <l n="601">Ruggier, che questo sente, et ha timore</l>
     <l n="602">di rimaner de la sua donna privo,</l>
     <l n="603">e che l'abbia o per forza o per amore</l>
     <l n="604">Leon, se resta lungamente vivo;</l>
     <l n="605">senza parlarne altrui si mette in core</l>
     <l n="606">di far che muoia, e sia d'Augusto, Divo;</l>
     <l n="607">e tor, se non l'inganna la sua speme,</l>
     <l n="608">al padre e a lui la vita e 'l regno insieme.</l>
    </lg>
    <lg n="77">
     <l n="609">L'arme che fur già del troiano Ettorre,</l>
     <l n="610">e poi di Mandricardo, si riveste,</l>
     <l n="611">e fa la sella al buon Frontino porre,</l>
     <l n="612">e cimier muta, scudo e sopraveste.</l>
     <l n="613">A questa impresa non gli piacque tôrre</l>
     <l n="614">l'aquila bianca nel color celeste,</l>
     <l n="615">ma un candido liocorno come giglio,</l>
     <l n="616">vuol ne lo scudo, e 'l campo abbia vermiglio.</l>
    </lg>
    <lg n="78">
     <l n="617">Sceglie de' suoi scudieri il più fedele,</l>
     <l n="618">e quel vuole e non altri in compagnia;</l>
     <l n="619">e gli fa commission, che non rivele</l>
     <l n="620">in alcun loco mai, che Ruggier sia.</l>
     <l n="621">Passa la Mosa e 'l Reno, e passa de le</l>
     <l n="622">contrade d'Ostericche, in Ungheria;</l>
     <l n="623">e lungo l'Istro per la destra riva</l>
     <l n="624">tanto cavalca, ch'a Belgrado arriva.</l>
    </lg>
    <lg n="79">
     <l n="625">Ove la Sava nel Danubio scende,</l>
     <l n="626">e verso il mar maggior con lui dà volta,</l>
     <l n="627">vede gran gente in padiglioni e tende</l>
     <l n="628">sotto l'insegne imperial raccolta;</l>
     <l n="629">che Costantino ricovrare intende</l>
     <l n="630">quella città che i Bulgari gli han tolta.</l>
     <l n="631">Costantin v'è in persona, e 'l figliuol seco</l>
     <l n="632">con quanto può tutto l'imperio greco.</l>
    </lg>
    <lg n="80">
     <l n="633">Dentro a Belgrado, e fuor per tutto il monte,</l>
     <l n="634">e giù fin dove il fiume il piè gli lava,</l>
     <l n="635">l'esercito dei Bulgari gli è a fronte;</l>
     <l n="636">e l'uno e l'altro a ber viene alla Sava.</l>
     <l n="637">Sul fiume il Greco per gittare il ponte,</l>
     <l n="638">il Bulgar per vietarlo armato stava,</l>
     <l n="639">quando Ruggier vi giunse; e zuffa grande</l>
     <l n="640">attaccata trovò fra le due bande.</l>
    </lg>
    <lg n="81">
     <l n="641">I Greci son quattro contr'uno, et hanno</l>
     <l n="642">navi coi ponti da gittar ne l'onda;</l>
     <l n="643">e di voler fiero sembiante fanno</l>
     <l n="644">passar per forza alla sinistra sponda.</l>
     <l n="645">Leone intanto con occulto inganno,</l>
     <l n="646">dal fiume discostandosi, circonda</l>
     <l n="647">molto paese, e poi vi torna, e getta</l>
     <l n="648">ne l'altra ripa i ponti, e passa in fretta:</l>
    </lg>
    <lg n="82">
     <l n="649">e con gran gente, chi in arcion, chi a piede</l>
     <l n="650">(che non n'avea di venti mila un manco),</l>
     <l n="651">cavalcò lungo la riviera, e diede</l>
     <l n="652">con fiero assalto agl'inimici al fianco.</l>
     <l n="653">L'imperator, tosto che 'l figlio vede</l>
     <l n="654">sul fiume comparirsi al lato manco,</l>
     <l n="655">ponte aggiungendo a ponte e nave a nave,</l>
     <l n="656">passa di là con quanto esercito have.</l>
    </lg>
    <lg n="83">
     <l n="657">Il capo, il re de' Bulgari Vatrano,</l>
     <l n="658">animoso e prudente e pro' guerriero,</l>
     <l n="659">di qua e di là s'affaticava invano</l>
     <l n="660">per riparare a un impeto sì fiero;</l>
     <l n="661">quando cingendol con robusta mano</l>
     <l n="662">Leon, gli fe' cader sotto il destriero:</l>
     <l n="663">e poi che dar prigion mai non si vòlse,</l>
     <l n="664">con mille spade la vita gli tolse.</l>
    </lg>
    <lg n="84">
     <l n="665">I Bulgari sin qui fatto avean testa;</l>
     <l n="666">ma quando il lor signor si vider tolto,</l>
     <l n="667">e crescer d'ogn'intorno la tempesta,</l>
     <l n="668">voltâr le spalle ove avean prima il volto.</l>
     <l n="669">Ruggier, che misto vien fra i Greci, e questa</l>
     <l n="670">sconfitta vede, senza pensar molto,</l>
     <l n="671">i Bulgari soccorrer si dispone,</l>
     <l n="672">perch'odia Costantino e più Leone.</l>
    </lg>
    <lg n="85">
     <l n="673">Sprona Frontin che sembra al corso un vento,</l>
     <l n="674">e inanzi a tutti i corridori passa;</l>
     <l n="675">e tra la gente vien, che per spavento</l>
     <l n="676">al monte fugge, e la pianura lassa.</l>
     <l n="677">Molti ne ferma, e fa voltare il mento</l>
     <l n="678">contra i nimici, e poi la lancia abassa;</l>
     <l n="679">e con sì fier sembiante il destrier muove,</l>
     <l n="680">che fin nel ciel Marte ne teme e Giove.</l>
    </lg>
    <lg n="86">
     <l n="681">Dinanzi agli altri un cavalliero adocchia,</l>
     <l n="682">che riccamato nel vestir vermiglio</l>
     <l n="683">avea d'oro e di seta una pannocchia</l>
     <l n="684">con tutto il gambo, che parea di miglio;</l>
     <l n="685">nipote a Costantin per la sirocchia,</l>
     <l n="686">ma che non gli era men caro, che figlio:</l>
     <l n="687">gli spezza scudo e osbergo, come vetro,</l>
     <l n="688">e fa la lancia un palmo apparir dietro.</l>
    </lg>
    <lg n="87">
     <l n="689">Lascia quel morto, e Balisarda stringe</l>
     <l n="690">verso uno stuol che più si vede appresso;</l>
     <l n="691">e contra a questo e contra a quel si spinge,</l>
     <l n="692">et a chi tronco et a chi il capo ha fesso:</l>
     <l n="693">a chi nel petto, a chi nel fianco tinge</l>
     <l n="694">il brando, e a chi l'ha ne la gola messo:</l>
     <l n="695">taglia busti, anche, braccia, mani e spalle;</l>
     <l n="696">e il sangue, come un rio, corre alla valle.</l>
    </lg>
    <lg n="88">
     <l n="697">Non è, visti quei colpi, chi gli faccia</l>
     <l n="698">contrasto più, così n'è ogniun smarrito;</l>
     <l n="699">sì che si cangia subito la faccia</l>
     <l n="700">de la battaglia; che tornando ardito,</l>
     <l n="701">il petto volge, e ai Greci dà la caccia</l>
     <l n="702">il Bulgaro che dianzi era fuggito:</l>
     <l n="703">in un momento ogni ordine disciolto</l>
     <l n="704">si vede, e ogni stendardo a fuggir volto.</l>
    </lg>
    <lg n="89">
     <l n="705">Leone Augusto s'un poggio eminente,</l>
     <l n="706">vedendo i suoi fuggir, s'era ridutto;</l>
     <l n="707">e sbigottito e mesto ponea mente</l>
     <l n="708">(perch'era in loco che scopriva il tutto)</l>
     <l n="709">al cavallier ch'uccidea tanta gente,</l>
     <l n="710">che per lui sol quel campo era distrutto:</l>
     <l n="711">e non può far, se ben n'è offeso tanto,</l>
     <l n="712">che non lo lodi e gli dia in arme il vanto.</l>
    </lg>
    <lg n="90">
     <l n="713">Ben comprende all'insegne e sopravesti,</l>
     <l n="714">all'arme luminose e ricche d'oro,</l>
     <l n="715">che quantunque il guerrier dia aiuto a questi</l>
     <l n="716">nimici suoi, non sia però di loro.</l>
     <l n="717">Stupido mira i soprumani gesti,</l>
     <l n="718">e talor pensa che dal sommo coro</l>
     <l n="719">sia per punire i Greci un agnol sceso,</l>
     <l n="720">che tante e tante volte hanno Dio offeso.</l>
    </lg>
    <lg n="91">
     <l n="721">E come uom d'alto e di sublime core,</l>
     <l n="722">ove l'avrian molt'altri in odio avuto,</l>
     <l n="723">egli s'innamorò del suo valore,</l>
     <l n="724">né veder fargli oltraggio avria voluto:</l>
     <l n="725">gli sarebbe per un de' suoi che muore,</l>
     <l n="726">vederne morir sei manco spiaciuto,</l>
     <l n="727">e perder anco parte del suo regno,</l>
     <l n="728">che veder morto un cavallier sì degno.</l>
    </lg>
    <lg n="92">
     <l n="729">Come bambin, se ben la cara madre</l>
     <l n="730">iraconda lo batte e da sé caccia,</l>
     <l n="731">non ha ricorso alla sorella o al padre,</l>
     <l n="732">ma a lei ritorna, e con dolcezza abbraccia;</l>
     <l n="733">così Leon, se ben le prime squadre</l>
     <l n="734">Ruggier gli uccide, e l'altre gli minaccia,</l>
     <l n="735">non lo può odiar, perch'all'amor più tira</l>
     <l n="736">l'alto valor, che quella offesa all'ira.</l>
    </lg>
    <lg n="93">
     <l n="737">Ma se Leon Ruggiero ammira et ama,</l>
     <l n="738">mi par che duro cambio ne riporte;</l>
     <l n="739">che Ruggiero odia lui, né cosa brama</l>
     <l n="740">più che di dargli di sua man la morte.</l>
     <l n="741">Molto con gli occhi il cerca, et alcun chiama,</l>
     <l n="742">che gliele mostri; ma la buona sorte</l>
     <l n="743">e la prudenzia de l'esperto Greco</l>
     <l n="744">non lasciò mai che s'affrontasse seco.</l>
    </lg>
    <lg n="94">
     <l n="745">Leone, acciò che la sua gente affatto</l>
     <l n="746">non fosse uccisa, fe' sonar raccolta;</l>
     <l n="747">et all'imperatore un messo ratto</l>
     <l n="748">a pregarlo mandò, che desse volta,</l>
     <l n="749">e ripassasse il fiume; e che buon patto</l>
     <l n="750">n'avrebbe, se la via non gli era tolta:</l>
     <l n="751">et esso con non molti che raccolse,</l>
     <l n="752">al ponte ond'era entrato, i passi volse.</l>
    </lg>
    <lg n="95">
     <l n="753">Molti in poter de' Bulgari restaro</l>
     <l n="754">per tutto il monte, e sin al fiume uccisi;</l>
     <l n="755">e vi restavan tutti, se 'l riparo</l>
     <l n="756">non gli avesse del rio tosto divisi.</l>
     <l n="757">Molti cadêr dai ponti e s'affogaro;</l>
     <l n="758">e molti, senza mai volgere i visi,</l>
     <l n="759">quindi lontano iro a trovare il guado;</l>
     <l n="760">e molti fur prigion tratti in Belgrado.</l>
    </lg>
    <lg n="96">
     <l n="761">Finita la battaglia di quel giorno,</l>
     <l n="762">ne la qual, poi che il lor signor fu estinto,</l>
     <l n="763">danno i Bulgari avriano avuto e scorno,</l>
     <l n="764">se per lor non avesse il guerrier vinto,</l>
     <l n="765">il buon guerrier che 'l candido liocorno</l>
     <l n="766">ne lo scudo vermiglio avea dipinto;</l>
     <l n="767">a lui si trasson tutti, da cui questa</l>
     <l n="768">vittoria conoscean, con gioia e festa.</l>
    </lg>
    <lg n="97">
     <l n="769">Uno il saluta, un altro se gl'inchina,</l>
     <l n="770">altri la mano, altri gli bacia il piede:</l>
     <l n="771">ognun, quanto più può, se gli avvicina,</l>
     <l n="772">e beato si tien chi appresso il vede,</l>
     <l n="773">e più chi 'l tocca; che toccar divina</l>
     <l n="774">e sopranatural cosa si crede.</l>
     <l n="775">Lo pregan tutti, e vanno al ciel le grida,</l>
     <l n="776">che sia lor re, lor capitan, lor guida.</l>
    </lg>
    <lg n="98">
     <l n="777">Ruggier rispose lor, che capitano</l>
     <l n="778">e re sarà, quel che fia lor più a grado;</l>
     <l n="779">ma né a baston né a scettro ha da por mano,</l>
     <l n="780">né per quel giorno entrar vuole in Belgrado:</l>
     <l n="781">che prima che si faccia più lontano</l>
     <l n="782">Leon Augusto, e che ripassi il guado,</l>
     <l n="783">lo vuol seguir, né tôrsi da la traccia,</l>
     <l n="784">fin che nol giunga e che morir nol faccia;</l>
    </lg>
    <lg n="99">
     <l n="785">che mille miglia e più, per questo solo</l>
     <l n="786">era venuto, e non per altro effetto.</l>
     <l n="787">Così senza indugiar lascia lo stuolo,</l>
     <l n="788">e si volge al camin che gli vien detto,</l>
     <l n="789">che verso il ponte fa Leone a volo,</l>
     <l n="790">forse per dubbio che gli sia intercetto.</l>
     <l n="791">Gli va dietro per l'orma in tanta fretta,</l>
     <l n="792">che 'l suo scudier non chiama e non aspetta.</l>
    </lg>
    <lg n="100">
     <l n="793">Leone ha nel fuggir tanto vantaggio</l>
     <l n="794">(fuggir si può ben dir, più che ritrarse),</l>
     <l n="795">che trova aperto e libero il passaggio;</l>
     <l n="796">poi rompe il ponte, e lascia le navi arse.</l>
     <l n="797">Non v'arriva Ruggier, ch'ascoso il raggio</l>
     <l n="798">era del sol, né sa dove alloggiarse.</l>
     <l n="799">Cavalca inanzi, che lucea la luna,</l>
     <l n="800">né mai trova castel né villa alcuna.</l>
    </lg>
    <lg n="101">
     <l n="801">Perché non sa dove si por, camina</l>
     <l n="802">tutta la notte, né d'arcion mai scende.</l>
     <l n="803">Ne lo spuntar del nuovo sol vicina</l>
     <l n="804">a man sinistra una città comprende;</l>
     <l n="805">ove di star tutto quel dì destina,</l>
     <l n="806">acciò l'ingiuria al suo Frontino emende,</l>
     <l n="807">a cui, senza posarlo o trargli briglia,</l>
     <l n="808">la notte fatto avea far tante miglia.</l>
    </lg>
    <lg n="102">
     <l n="809">Ungiardo era signor di quella terra,</l>
     <l n="810">suddito e caro a Costantino molto,</l>
     <l n="811">ove avea per cagion di quella guerra</l>
     <l n="812">da cavallo e da piè buon numer tolto.</l>
     <l n="813">Quivi ove altrui l'entrata non si serra,</l>
     <l n="814">entra Ruggiero, e v'è sì ben raccolto,</l>
     <l n="815">che non gli accade di passar più avante</l>
     <l n="816">per aver miglior loco e più abondante.</l>
    </lg>
    <lg n="103">
     <l n="817">Nel medesimo albergo in su la sera</l>
     <l n="818">un cavallier di Romania alloggiosse,</l>
     <l n="819">che si trovò ne la battaglia fiera,</l>
     <l n="820">quando Ruggier pei Bulgari si mosse,</l>
     <l n="821">et a pena di man fuggito gli era,</l>
     <l n="822">ma spaventato più ch'altri mai fosse;</l>
     <l n="823">sì ch'ancor triema, e pargli ancora intorno</l>
     <l n="824">avere il cavallier dal liocorno.</l>
    </lg>
    <lg n="104">
     <l n="825">Conosce, tosto che lo scudo vede,</l>
     <l n="826">che 'l cavallier che quella insegna porta,</l>
     <l n="827">è quel che la sconfitta ai Greci diede,</l>
     <l n="828">per le cui mani è tanta gente morta.</l>
     <l n="829">Corre al palazzo, et udienzia chiede,</l>
     <l n="830">per dire a quel signor cosa ch'importa;</l>
     <l n="831">e subito intromesso, dice quanto</l>
     <l n="832">io mi riserbo a dir ne l'altro canto.</l>
    </lg>
   </lg>
  </body>
 </text>
</TEI>