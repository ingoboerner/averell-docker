<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 18</title>
    <author>Ludovico Ariosto</author>
   </titleStmt>
   <extent>
    <measure unit="stanza">192</measure>
    <measure unit="line">1536</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-18</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 18</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 18</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Magnanimo Signore, ogni vostro atto</l>
     <l n="2">ho sempre con ragion laudato e laudo;</l>
     <l n="3">ben che col rozzo stil duro e mal atto</l>
     <l n="4">gran parte de la gloria vi defraudo.</l>
     <l n="5">Ma più de l'altre, una virtù m'ha tratto,</l>
     <l n="6">a cui col core e con la lingua applaudo;</l>
     <l n="7">che s'ognun truova in voi ben grata udienza,</l>
     <l n="8">non vi truova però facil credenza.</l>
    </lg>
    <lg n="2">
     <l n="9">Spesso in difesa del biasmato absente</l>
     <l n="10">indur vi sento una et un'altra scusa,</l>
     <l n="11">o riserbargli almen, fin che presente</l>
     <l n="12">sua causa dica, l'altra orecchia chiusa;</l>
     <l n="13">e sempre, prima che dannar la gente,</l>
     <l n="14">vederla in faccia, e udir la ragion ch'usa;</l>
     <l n="15">differir anco e giorni e mesi et anni,</l>
     <l n="16">prima che giudicar negli altrui danni.</l>
    </lg>
    <lg n="3">
     <l n="17">Se Norandino il simil fatto avesse,</l>
     <l n="18">fatto a Grifon non avria quel che fece.</l>
     <l n="19">A voi utile e onor sempre successe:</l>
     <l n="20">denigrò sua fama egli più che pece.</l>
     <l n="21">Per lui sue genti a morte furon messe;</l>
     <l n="22">che fe' Grifone in dieci tagli, e in diece</l>
     <l n="23">punte che trasse pien d'ira e bizzarro,</l>
     <l n="24">che trenta ne cascaro appresso al carro.</l>
    </lg>
    <lg n="4">
     <l n="25">Van gli altri in rotta ove il timor li caccia,</l>
     <l n="26">chi qua chi là, pei campi e per le strade;</l>
     <l n="27">e chi d'entrar ne la città procaccia,</l>
     <l n="28">e l'un su l'altro ne la porta cade.</l>
     <l n="29">Grifon non fa parole e non minaccia;</l>
     <l n="30">ma lasciando lontana ogni pietade,</l>
     <l n="31">mena tra il vulgo inerte il ferro intorno,</l>
     <l n="32">e gran vendetta fa d'ogni suo scorno.</l>
    </lg>
    <lg n="5">
     <l n="33">Di quei che primi giunsero alla porta,</l>
     <l n="34">che le piante a levarsi ebbeno pronte,</l>
     <l n="35">parte, al bisogno suo molto più accorta</l>
     <l n="36">che degli amici, alzò subito il ponte;</l>
     <l n="37">piangendo parte, o con la faccia smorta</l>
     <l n="38">fuggendo andò senza mai volger fronte,</l>
     <l n="39">e ne la terra per tutte le bande</l>
     <l n="40">levò grido e tumulto e rumor grande.</l>
    </lg>
    <lg n="6">
     <l n="41">Grifon gagliardo duo ne piglia in quella</l>
     <l n="42">che 'l ponte si levò per lor sciagura.</l>
     <l n="43">Sparge de l'uno al campo le cervella;</l>
     <l n="44">che lo percuote ad una cote dura:</l>
     <l n="45">prende l'altro nel petto, e l'arrandella</l>
     <l n="46">in mezzo alla città sopra le mura.</l>
     <l n="47">Scórse per l'ossa ai terrazzani il gelo,</l>
     <l n="48">quando vider colui venir dal cielo.</l>
    </lg>
    <lg n="7">
     <l n="49">Fur molti che temêr che 'l fier Grifone</l>
     <l n="50">sopra le mura avesse preso un salto.</l>
     <l n="51">Non vi sarebbe più confusione,</l>
     <l n="52">s'a Damasco il soldan desse l'assalto.</l>
     <l n="53">Un muover d'arme, un correr di persone,</l>
     <l n="54">e di talacimanni un gridar d'alto,</l>
     <l n="55">e di tamburi un suon misto e di trombe</l>
     <l n="56">il mondo assorda, e 'l ciel par ne ribombe.</l>
    </lg>
    <lg n="8">
     <l n="57">Ma voglio a un'altra volta differire</l>
     <l n="58">a ricontar ciò che di questo avenne.</l>
     <l n="59">Del buon re Carlo mi convien seguire,</l>
     <l n="60">che contra Rodomonte in fretta venne,</l>
     <l n="61">il qual le genti gli facea morire.</l>
     <l n="62">Io vi dissi ch'al re compagnia tenne</l>
     <l n="63">il gran Danese e Namo et Oliviero</l>
     <l n="64">e Avino e Avolio e Otone e Berlingiero.</l>
    </lg>
    <lg n="9">
     <l n="65">Otto scontri di lance, che da forza</l>
     <l n="66">di tali otto guerrier cacciati fôro,</l>
     <l n="67">sostenne a un tempo la scagliosa scorza</l>
     <l n="68">di ch'avea armato il petto il crudo Moro.</l>
     <l n="69">Come legno si drizza, poi che l'orza</l>
     <l n="70">lenta il nochier che crescer sente il Coro,</l>
     <l n="71">così presto rizzossi Rodomonte</l>
     <l n="72">dai colpi che gittar doveano un monte.</l>
    </lg>
    <lg n="10">
     <l n="73">Guido, Ranier, Ricardo, Salamone,</l>
     <l n="74">Ganelon traditor, Turpin fedele,</l>
     <l n="75">Angioliero, Angiolino, Ughetto, Ivone,</l>
     <l n="76">Marco e Matteo dal pian di San Michele,</l>
     <l n="77">e gli otto di che dianzi fei menzione,</l>
     <l n="78">son tutti intorno al Saracin crudele,</l>
     <l n="79">Arimanno e Odoardo d'Inghilterra,</l>
     <l n="80">ch'entrati eran pur dianzi ne la terra.</l>
    </lg>
    <lg n="11">
     <l n="81">Non così freme in su lo scoglio alpino</l>
     <l n="82">di ben fondata ròcca alta parete,</l>
     <l n="83">quando il furor di borea o di garbino</l>
     <l n="84">svelle dai monti il frassino e l'abete;</l>
     <l n="85">come freme d'orgoglio il Saracino,</l>
     <l n="86">di sdegno acceso e di sanguigna sete:</l>
     <l n="87">e com'a un tempo è il tuono e la saetta,</l>
     <l n="88">così l'ira de l'empio e la vendetta.</l>
    </lg>
    <lg n="12">
     <l n="89">Mena alla testa a quel che gli è più presso,</l>
     <l n="90">che gli è il misero Ughetto di Dordona:</l>
     <l n="91">lo pone in terra insino ai denti fesso,</l>
     <l n="92">come che l'elmo era di tempra buona.</l>
     <l n="93">Percosso fu tutto in un tempo anch'esso</l>
     <l n="94">da molti colpi in tutta la persona;</l>
     <l n="95">ma non gli fan più ch'all'incude l'ago:</l>
     <l n="96">sì duro intorno ha lo scaglioso drago.</l>
    </lg>
    <lg n="13">
     <l n="97">Furo tutti i ripar, fu la cittade</l>
     <l n="98">d'intorno intorno abandonata tutta;</l>
     <l n="99">che la gente alla piazza, dove accade</l>
     <l n="100">maggior bisogno, Carlo avea ridutta.</l>
     <l n="101">Corre alla piazza da tutte le strade</l>
     <l n="102">la turba, a chi il fuggir sì poco frutta.</l>
     <l n="103">La persona del re sì i cori accende,</l>
     <l n="104">ch'ognun prend'arme, ognuno animo prende.</l>
    </lg>
    <lg n="14">
     <l n="105">Come se dentro a ben rinchiusa gabbia</l>
     <l n="106">d'antiqua leonessa usata in guerra,</l>
     <l n="107">perch'averne piacere il popul abbia,</l>
     <l n="108">talvolta il tauro indomito si serra;</l>
     <l n="109">i leoncin che veggion per la sabbia</l>
     <l n="110">come altiero e mugliando animoso erra,</l>
     <l n="111">e veder sì gran corna non son usi,</l>
     <l n="112">stanno da parte timidi e confusi:</l>
    </lg>
    <lg n="15">
     <l n="113">ma se la fiera madre a quel si lancia,</l>
     <l n="114">e ne l'orecchio attacca il crudel dente,</l>
     <l n="115">vogliono anch'essi insanguinar la guancia,</l>
     <l n="116">e vengono in soccorso arditamente;</l>
     <l n="117">chi morde al tauro il dosso e chi la pancia:</l>
     <l n="118">così contra il pagan fa quella gente.</l>
     <l n="119">Da tetti e da finestre e più d'appresso</l>
     <l n="120">sopra gli piove un nembo d'arme e spesso.</l>
    </lg>
    <lg n="16">
     <l n="121">Dei cavallieri e de la fanteria</l>
     <l n="122">tanta è la calca, ch'a pena vi cape.</l>
     <l n="123">La turba che vi vien per ogni via,</l>
     <l n="124">v'abbonda ad or ad or spessa come ape;</l>
     <l n="125">che quando, disarmata e nuda, sia</l>
     <l n="126">più facile a tagliar che torsi o rape,</l>
     <l n="127">non la potria, legata a monte a monte,</l>
     <l n="128">in venti giorni spenger Rodomonte.</l>
    </lg>
    <lg n="17">
     <l n="129">Al pagan, che non sa come ne possa</l>
     <l n="130">venir a capo, omai quel gioco incresce.</l>
     <l n="131">Poco, per far di mille, o di più, rossa</l>
     <l n="132">la terra intorno, il populo discresce.</l>
     <l n="133">Il fiato tuttavia più se gl'ingrossa,</l>
     <l n="134">sì che comprende al fin che, se non esce</l>
     <l n="135">or c'ha vigore e in tutto il corpo è sano,</l>
     <l n="136">vorrà da tempo uscir, che sarà invano.</l>
    </lg>
    <lg n="18">
     <l n="137">Rivolge gli occhi orribili, e pon mente</l>
     <l n="138">che d'ogn'intorno sta chiusa l'uscita;</l>
     <l n="139">ma con ruina d'infinita gente</l>
     <l n="140">l'aprirà tosto, e la farà espedita.</l>
     <l n="141">Ecco, vibrando la spada tagliente,</l>
     <l n="142">che vien quel empio, ove il furor lo 'nvita,</l>
     <l n="143">ad assalire il nuovo stuol britanno</l>
     <l n="144">che vi trasse Odoardo et Arimanno.</l>
    </lg>
    <lg n="19">
     <l n="145">Chi ha visto in piazza rompere steccato,</l>
     <l n="146">a cui la folta turba ondeggi intorno,</l>
     <l n="147">immansueto tauro accaneggiato,</l>
     <l n="148">stimulato e percosso tutto 'l giorno;</l>
     <l n="149">che 'l popul se ne fugge ispaventato,</l>
     <l n="150">et egli or questo or quel leva sul corno:</l>
     <l n="151">pensi che tale o più terribil fosse</l>
     <l n="152">il crudele African quando si mosse.</l>
    </lg>
    <lg n="20">
     <l n="153">Quindici o venti ne tagliò a traverso,</l>
     <l n="154">altritanti lasciò del capo tronchi,</l>
     <l n="155">ciascun d'un colpo sol dritto o riverso;</l>
     <l n="156">che viti o salci par che poti e tronchi.</l>
     <l n="157">Tutto di sangue il fier pagano asperso,</l>
     <l n="158">lasciando capi fessi e bracci monchi,</l>
     <l n="159">e spalle e gambe et altre membra sparte,</l>
     <l n="160">ovunque il passo volga, al fin si parte.</l>
    </lg>
    <lg n="21">
     <l n="161">De la piazza si vede in guisa tôrre,</l>
     <l n="162">che non si può notar ch'abbia paura;</l>
     <l n="163">ma tuttavolta col pensier discorre,</l>
     <l n="164">dove sia per uscir via più sicura.</l>
     <l n="165">Capita al fin dove la Senna corre</l>
     <l n="166">sotto all'isola, e va fuor de le mura.</l>
     <l n="167">La gente d'arme e il popul fatto audace</l>
     <l n="168">lo stringe e incalza, e gir nol lascia in pace.</l>
    </lg>
    <lg n="22">
     <l n="169">Qual per le selve nomade o massile</l>
     <l n="170">cacciata va la generosa belva,</l>
     <l n="171">ch'ancor fuggendo mostra il cor gentile,</l>
     <l n="172">e minacciosa e lenta si rinselva;</l>
     <l n="173">tal Rodomonte, in nessun atto vile,</l>
     <l n="174">da strana circondato e fiera selva</l>
     <l n="175">d'aste e di spade e di volanti dardi,</l>
     <l n="176">si tira al fiume a passi lunghi e tardi.</l>
    </lg>
    <lg n="23">
     <l n="177">E sì tre volte e più l'ira il sospinse,</l>
     <l n="178">ch'essendone già fuor, vi tornò in mezzo,</l>
     <l n="179">ove di sangue la spada ritinse,</l>
     <l n="180">e più di cento ne levò di mezzo.</l>
     <l n="181">Ma la ragione al fin la rabbia vinse</l>
     <l n="182">di non far sì, ch'a Dio n'andasse il lezzo;</l>
     <l n="183">e da la ripa, per miglior consiglio,</l>
     <l n="184">si gittò all'acqua, e uscì di gran periglio.</l>
    </lg>
    <lg n="24">
     <l n="185">Con tutte l'arme andò per mezzo l'acque,</l>
     <l n="186">come s'intorno avesse tante galle.</l>
     <l n="187">Africa, in te pare a costui non nacque,</l>
     <l n="188">ben che d'Anteo ti vanti e d'Anniballe.</l>
     <l n="189">Poi che fu giunto a proda, gli dispiacque,</l>
     <l n="190">che si vide restar dopo le spalle</l>
     <l n="191">quella città ch'avea trascorsa tutta,</l>
     <l n="192">e non l'avea tutta arsa né distrutta.</l>
    </lg>
    <lg n="25">
     <l n="193">E sì lo rode la superbia e l'ira,</l>
     <l n="194">che, per tornarvi un'altra volta, guarda,</l>
     <l n="195">e di profondo cor geme e sospira,</l>
     <l n="196">né vuolne uscir, che non la spiani et arda.</l>
     <l n="197">Ma lungo il fiume, in questa furia, mira</l>
     <l n="198">venir chi l'odio estingue e l'ira tarda.</l>
     <l n="199">Chi fosse io vi farò ben tosto udire;</l>
     <l n="200">ma prima un'altra cosa v'ho da dire.</l>
    </lg>
    <lg n="26">
     <l n="201">Io v'ho da dir de la Discordia altiera,</l>
     <l n="202">a cui l'angel Michele avea commesso</l>
     <l n="203">ch'a battaglia accendesse e a lite fiera</l>
     <l n="204">quei che più forti avea Agramante appresso.</l>
     <l n="205">Uscì de' frati la medesma sera,</l>
     <l n="206">avendo altrui l'ufficio suo commesso:</l>
     <l n="207">lasciò la Fraude a guerreggiare il loco,</l>
     <l n="208">fin che tornasse, e a mantenervi il fuoco.</l>
    </lg>
    <lg n="27">
     <l n="209">E le parve ch'andria con più possanza,</l>
     <l n="210">se la Superbia ancor seco menasse;</l>
     <l n="211">e perché stavan tutte in una stanza,</l>
     <l n="212">non fu bisogno ch'a cercar l'andasse.</l>
     <l n="213">La Superbia v'andò, ma non che sanza</l>
     <l n="214">la sua vicaria il monaster lasciasse:</l>
     <l n="215">per pochi dì che credea starne absente,</l>
     <l n="216">lasciò l'Ipocrisia locotenente.</l>
    </lg>
    <lg n="28">
     <l n="217">L'implacabil Discordia in compagnia</l>
     <l n="218">de la Superbia si messe in camino,</l>
     <l n="219">e ritrovò che la medesma via</l>
     <l n="220">facea, per gire al campo saracino,</l>
     <l n="221">l'afflitta e sconsolata Gelosia;</l>
     <l n="222">e venìa seco un nano piccolino,</l>
     <l n="223">il qual mandava Doralice bella</l>
     <l n="224">al re di Sarza a dar di sé novella.</l>
    </lg>
    <lg n="29">
     <l n="225">Quando ella venne a Mandricardo in mano</l>
     <l n="226">(ch'io v'ho già raccontato e come e dove),</l>
     <l n="227">tacitamente avea commesso al nano</l>
     <l n="228">che ne portasse a questo re le nuove.</l>
     <l n="229">Ella sperò che nol saprebbe invano,</l>
     <l n="230">ma che far si vedria mirabil pruove,</l>
     <l n="231">per riaverla con crudel vendetta</l>
     <l n="232">da quel ladron che gli l'avea intercetta.</l>
    </lg>
    <lg n="30">
     <l n="233">La Gelosia quel nano avea trovato;</l>
     <l n="234">e la cagion del suo venir compresa,</l>
     <l n="235">a caminar se gli era messa allato,</l>
     <l n="236">parendo d'aver luogo a questa impresa.</l>
     <l n="237">Alla Discordia ritrovar fu grato</l>
     <l n="238">la Gelosia; ma più quando ebbe intesa</l>
     <l n="239">la cagion del venir, che le potea</l>
     <l n="240">molto valere in quel che far volea.</l>
    </lg>
    <lg n="31">
     <l n="241">D'inimicar con Rodomonte il figlio</l>
     <l n="242">del re Agrican le pare aver suggetto:</l>
     <l n="243">troverà a sdegnar gli altri altro consiglio;</l>
     <l n="244">a sdegnar questi duo questo è perfetto.</l>
     <l n="245">Col nano se ne vien dove l'artiglio</l>
     <l n="246">del fier pagano avea Parigi astretto;</l>
     <l n="247">e capitaro a punto in su la riva,</l>
     <l n="248">quando il crudel del fiume a nuoto usciva.</l>
    </lg>
    <lg n="32">
     <l n="249">Tosto che riconobbe Rodomonte</l>
     <l n="250">costui de la sua donna esser messaggio,</l>
     <l n="251">estinse ogn'ira, e serenò la fronte,</l>
     <l n="252">e si sentì brillar dentro il coraggio.</l>
     <l n="253">Ogn'altra cosa aspetta che gli conte,</l>
     <l n="254">prima ch'alcuno abbia a lei fatto oltraggio.</l>
     <l n="255">Va contra il nano, e lieto gli domanda:</l>
     <l n="256">- Ch'è de la donna nostra? ove ti manda? -</l>
    </lg>
    <lg n="33">
     <l n="257">Rispose il nano: - Né più tua né mia</l>
     <l n="258">donna dirò quella ch'è serva altrui.</l>
     <l n="259">Ieri scontrammo un cavallier per via,</l>
     <l n="260">che ne la tolse, e la menò con lui. -</l>
     <l n="261">A quello annunzio entrò la Gelosia,</l>
     <l n="262">fredda come aspe, et abbracciò costui.</l>
     <l n="263">Séguita il nano, e narragli in che guisa</l>
     <l n="264">un sol l'ha presa, e la sua gente uccisa.</l>
    </lg>
    <lg n="34">
     <l n="265">L'acciaio allora la Discordia prese,</l>
     <l n="266">e la pietra focaia, e picchiò un poco,</l>
     <l n="267">e l'esca sotto la Superbia stese,</l>
     <l n="268">e fu attaccato in un momento il fuoco;</l>
     <l n="269">e sì di questo l'anima s'accese</l>
     <l n="270">del Saracin, che non trovava loco:</l>
     <l n="271">sospira e freme con sì orribil faccia,</l>
     <l n="272">che gli elementi e tutto il ciel minaccia.</l>
    </lg>
    <lg n="35">
     <l n="273">Come la tigre, poi ch'invan discende</l>
     <l n="274">nel vòto albergo, e per tutto s'aggira,</l>
     <l n="275">e i cari figli all'ultimo comprende</l>
     <l n="276">essergli tolti, avampa di tant'ira,</l>
     <l n="277">a tanta rabbia, a tal furor s'estende,</l>
     <l n="278">che né a monte né a rio né a notte mira;</l>
     <l n="279">né lunga via, né grandine raffrena</l>
     <l n="280">l'odio che dietro al predator la mena:</l>
    </lg>
    <lg n="36">
     <l n="281">così furendo il Saracin bizzarro</l>
     <l n="282">si volge al nano, e dice: - Or là t'invia; -</l>
     <l n="283">e non aspetta né destrier né carro,</l>
     <l n="284">e non fa motto alla sua compagnia.</l>
     <l n="285">Va con più fretta che non va il ramarro,</l>
     <l n="286">quando il ciel arde, a traversar la via.</l>
     <l n="287">Destrier non ha, ma il primo tor disegna,</l>
     <l n="288">sia di chi vuol, ch'ad incontrar lo vegna.</l>
    </lg>
    <lg n="37">
     <l n="289">La Discordia ch'udì questo pensiero,</l>
     <l n="290">guardò, ridendo, la Superbia, e disse</l>
     <l n="291">che volea gire a trovare un destriero</l>
     <l n="292">che gli apportasse altre contese e risse;</l>
     <l n="293">e far volea sgombrar tutto il sentiero,</l>
     <l n="294">ch'altro che quello in man non gli venisse:</l>
     <l n="295">e già pensato avea dove trovarlo.</l>
     <l n="296">Ma costei lascio, e torno a dir di Carlo.</l>
    </lg>
    <lg n="38">
     <l n="297">Poi ch'al partir del Saracin si estinse</l>
     <l n="298">Carlo d'intorno il periglioso fuoco,</l>
     <l n="299">tutte le genti all'ordine ristrinse.</l>
     <l n="300">Lascionne parte in qualche debol loco:</l>
     <l n="301">adosso il resto ai Saracini spinse,</l>
     <l n="302">per dar lor scacco, e guadagnarsi il giuoco;</l>
     <l n="303">e gli mandò per ogni porta fuore,</l>
     <l n="304">da San Germano infin a San Vittore.</l>
    </lg>
    <lg n="39">
     <l n="305">E commandò ch'a porta San Marcello,</l>
     <l n="306">dov'era gran spianata di campagna,</l>
     <l n="307">aspettasse l'un l'altro, e in un drappello</l>
     <l n="308">si ragunasse tutta la compagna.</l>
     <l n="309">Quindi animando ognuno a far macello</l>
     <l n="310">tal, che sempre ricordo ne rimagna,</l>
     <l n="311">ai lor ordini andar fe' le bandiere,</l>
     <l n="312">e di battaglia dar segno alle schiere.</l>
    </lg>
    <lg n="40">
     <l n="313">Il re Agramante in questo mezzo in sella,</l>
     <l n="314">mal grado dei cristian, rimesso s'era;</l>
     <l n="315">e con l'inamorato d'Isabella</l>
     <l n="316">facea battaglia perigliosa e fiera:</l>
     <l n="317">col re Sobrin Lurcanio si martella:</l>
     <l n="318">Rinaldo incontra avea tutta una schiera;</l>
     <l n="319">e con virtude e con fortuna molta</l>
     <l n="320">l'urta, l'apre, ruina e mette in volta.</l>
    </lg>
    <lg n="41">
     <l n="321">Essendo la battaglia in questo stato,</l>
     <l n="322">l'imperatore assalse il retroguardo</l>
     <l n="323">dal canto ove Marsilio avea fermato</l>
     <l n="324">il fior di Spagna intorno al suo stendardo.</l>
     <l n="325">Con fanti in mezzo e cavallieri allato,</l>
     <l n="326">re Carlo spinse il suo popul gagliardo</l>
     <l n="327">con tal rumor di timpani e di trombe,</l>
     <l n="328">che tutto 'l mondo par che ne rimbombe.</l>
    </lg>
    <lg n="42">
     <l n="329">Cominciavan le schiere a ritirarse</l>
     <l n="330">de' Saracini, e si sarebbon volte</l>
     <l n="331">tutte a fuggir, spezzate, rotte e sparse,</l>
     <l n="332">per mai più non potere esser raccolte;</l>
     <l n="333">ma 'l re Grandonio e Falsiron comparse,</l>
     <l n="334">che stati in maggior briga eran più volte,</l>
     <l n="335">e Balugante e Serpentin feroce,</l>
     <l n="336">e Ferraù che lor dicea a gran voce:</l>
    </lg>
    <lg n="43">
     <l n="337">- Ah (dicea) valentuomini, ah compagni,</l>
     <l n="338">ah fratelli, tenete il luogo vostro.</l>
     <l n="339">I nimici faranno opra di ragni,</l>
     <l n="340">se non manchiamo noi del dover nostro.</l>
     <l n="341">Guardate l'alto onor, gli ampli guadagni</l>
     <l n="342">che Fortuna, vincendo, oggi ci ha mostro:</l>
     <l n="343">guardate la vergogna e il danno estremo,</l>
     <l n="344">ch'essendo vinti, a patir sempre avremo. -</l>
    </lg>
    <lg n="44">
     <l n="345">Tolto in quel tempo una gran lancia avea,</l>
     <l n="346">e contra Berlingier venne di botto,</l>
     <l n="347">che sopra Largaliffa combattea,</l>
     <l n="348">e l'elmo ne la fronte gli avea rotto:</l>
     <l n="349">gittollo in terra, e con la spada rea</l>
     <l n="350">appresso a lui ne fe' cader forse otto.</l>
     <l n="351">Per ogni botta almanco, che disserra,</l>
     <l n="352">cader fa sempre un cavalliero in terra.</l>
    </lg>
    <lg n="45">
     <l n="353">In altra parte ucciso avea Rinaldo</l>
     <l n="354">tanti pagan, ch'io non potrei contarli.</l>
     <l n="355">Dinanzi a lui non stava ordine saldo:</l>
     <l n="356">vedreste piazza in tutto 'l campo darli.</l>
     <l n="357">Non men Zerbin, non men Lurcanio è caldo:</l>
     <l n="358">per modo fan, ch'ognun sempre ne parli:</l>
     <l n="359">questo di punta avea Balastro ucciso,</l>
     <l n="360">e quello a Finadur l'elmo diviso.</l>
    </lg>
    <lg n="46">
     <l n="361">L'esercito d'Alzerbe avea il primiero,</l>
     <l n="362">che poco inanzi aver solea Tardocco;</l>
     <l n="363">l'altro tenea sopra le squadre impero</l>
     <l n="364">di Zamor e di Saffi e di Marocco.</l>
     <l n="365">- Non è tra gli Africani un cavalliero</l>
     <l n="366">che di lancia ferir sappia o di stocco? -</l>
     <l n="367">mi si potrebbe dir; ma passo passo</l>
     <l n="368">nessun di gloria degno a dietro lasso.</l>
    </lg>
    <lg n="47">
     <l n="369">Del re de la Zumara non si scorda</l>
     <l n="370">il nobil Dardinel figlio d'Almonte,</l>
     <l n="371">che con la lancia Uberto da Mirforda,</l>
     <l n="372">Claudio dal Bosco, Elio e Dulfin dal Monte,</l>
     <l n="373">e con la spada Anselmo da Stanforda,</l>
     <l n="374">e da Londra Raimondo e Pinamonte</l>
     <l n="375">getta per terra (et erano pur forti),</l>
     <l n="376">dui storditi, un piagato, e quattro morti.</l>
    </lg>
    <lg n="48">
     <l n="377">Ma con tutto 'l valor che di sé mostra,</l>
     <l n="378">non può tener sì ferma la sua gente,</l>
     <l n="379">sì ferma, ch'aspettar voglia la nostra</l>
     <l n="380">di numero minor, ma più valente.</l>
     <l n="381">Ha più ragion di spada e più di giostra</l>
     <l n="382">e d'ogni cosa a guerra appertinente.</l>
     <l n="383">Fugge la gente maura, di Zumara,</l>
     <l n="384">di Setta, di Marocco e di Canara.</l>
    </lg>
    <lg n="49">
     <l n="385">Ma più degli altri fuggon quei d'Alzerbe,</l>
     <l n="386">a cui s'oppose il nobil giovinetto;</l>
     <l n="387">et or con prieghi, or con parole acerbe</l>
     <l n="388">ripor lor cerca l'animo nel petto.</l>
     <l n="389">- S'Almonte meritò ch'in voi si serbe</l>
     <l n="390">di lui memoria, or ne vedrò l'effetto:</l>
     <l n="391">io vedrò (dicea lor) se me, suo figlio,</l>
     <l n="392">lasciar vorrete in così gran periglio.</l>
    </lg>
    <lg n="50">
     <l n="393">State, vi priego per mia verde etade,</l>
     <l n="394">in cui solete aver sì larga speme:</l>
     <l n="395">deh non vogliate andar per fil di spade,</l>
     <l n="396">ch'in Africa non torni di noi seme.</l>
     <l n="397">Per tutto ne saran chiuse le strade,</l>
     <l n="398">se non andiam raccolti e stretti insieme:</l>
     <l n="399">troppo alto muro e troppo larga fossa</l>
     <l n="400">è il monte e il mar, pria che tornar si possa.</l>
    </lg>
    <lg n="51">
     <l n="401">Molto è meglio morir qui, ch'ai supplìci</l>
     <l n="402">darsi e alla discrezion di questi cani.</l>
     <l n="403">State saldi, per Dio, fedeli amici;</l>
     <l n="404">che tutti son gli altri rimedii vani.</l>
     <l n="405">Non han di noi più vita gli nimici;</l>
     <l n="406">più d'un'alma non han, più di due mani. -</l>
     <l n="407">Così dicendo, il giovinetto forte</l>
     <l n="408">al conte d'Otonlei diede la morte.</l>
    </lg>
    <lg n="52">
     <l n="409">Il rimembrare Almonte così accese</l>
     <l n="410">l'esercito african che fuggia prima,</l>
     <l n="411">che le braccia e le mani in sue difese</l>
     <l n="412">meglio, che rivoltar le spalle, estima.</l>
     <l n="413">Guglielmo da Burnich era uno Inglese</l>
     <l n="414">maggior di tutti, e Dardinello il cima,</l>
     <l n="415">e lo pareggia agli altri; e apresso taglia</l>
     <l n="416">il capo ad Aramon di Cornovaglia.</l>
    </lg>
    <lg n="53">
     <l n="417">Morto cadea questo Aramone a valle;</l>
     <l n="418">e v'accorse il fratel per dargli aiuto:</l>
     <l n="419">ma Dardinel l'aperse per le spalle</l>
     <l n="420">fin giù dove lo stomaco è forcuto.</l>
     <l n="421">Poi forò il ventre a Bogio da Vergalle,</l>
     <l n="422">e lo mandò del debito assoluto:</l>
     <l n="423">avea promesso alla moglier fra sei</l>
     <l n="424">mesi, vivendo, di tornare a lei.</l>
    </lg>
    <lg n="54">
     <l n="425">Vide non lungi Dardinel gagliardo</l>
     <l n="426">venir Lurcanio, ch'avea in terra messo</l>
     <l n="427">Dorchin, passato ne la gola, e Gardo,</l>
     <l n="428">per mezzo il capo e insin ai denti fesso;</l>
     <l n="429">e ch'Alteo fuggir vòlse, ma fu tardo,</l>
     <l n="430">Alteo ch'amò quanto il suo core istesso;</l>
     <l n="431">che dietro alla collottola gli mise</l>
     <l n="432">il fier Lurcanio un colpo che l'uccise.</l>
    </lg>
    <lg n="55">
     <l n="433">Piglia una lancia, e va per far vendetta,</l>
     <l n="434">dicendo al suo Macon (s'udir lo puote),</l>
     <l n="435">che se morto Lurcanio in terra getta,</l>
     <l n="436">ne la moschea ne porrà l'arme vòte.</l>
     <l n="437">Poi traversando la campagna in fretta,</l>
     <l n="438">con tanta forza il fianco gli percuote,</l>
     <l n="439">che tutto il passa sin all'altra banda;</l>
     <l n="440">et ai suoi, che lo spoglino, commanda.</l>
    </lg>
    <lg n="56">
     <l n="441">Non è da domandarmi, se dolere</l>
     <l n="442">se ne dovesse Ariodante il frate;</l>
     <l n="443">se desiasse di sua man potere</l>
     <l n="444">por Dardinel fra l'anime dannate:</l>
     <l n="445">ma nol lascian le genti adito avere,</l>
     <l n="446">non men de le 'nfedel le battezzate.</l>
     <l n="447">Vorria pur vendicarsi, e con la spada</l>
     <l n="448">di qua di là spianando va la strada.</l>
    </lg>
    <lg n="57">
     <l n="449">Urta, apre, caccia, atterra, taglia e fende</l>
     <l n="450">qualunque lo 'mpedisce o gli contrasta.</l>
     <l n="451">E Dardinel che quel disire intende,</l>
     <l n="452">a volerlo saziar già non sovrasta:</l>
     <l n="453">ma la gran moltitudine contende</l>
     <l n="454">con questo ancora, e i suoi disegni guasta.</l>
     <l n="455">Se' Mori uccide l'un, l'altro non manco</l>
     <l n="456">gli Scotti uccide e il campo inglese e 'l franco.</l>
    </lg>
    <lg n="58">
     <l n="457">Fortuna sempremai la via lor tolse,</l>
     <l n="458">che per tutto quel dì non s'accozzaro.</l>
     <l n="459">A più famosa man serbar l'un vòlse;</l>
     <l n="460">che l'uomo il suo destin fugge di raro.</l>
     <l n="461">Ecco Rinaldo a questa strada volse,</l>
     <l n="462">perch'alla vita d'un non sia riparo:</l>
     <l n="463">ecco Rinaldo vien: Fortuna il guida</l>
     <l n="464">per dargli onor che Dardinello uccida.</l>
    </lg>
    <lg n="59">
     <l n="465">Ma sia per questa volta detto assai</l>
     <l n="466">dei gloriosi fatti di Ponente.</l>
     <l n="467">Tempo è ch'io torni ove Grifon lasciai,</l>
     <l n="468">che tutto d'ira e di disdegno ardente</l>
     <l n="469">facea, con più timor ch'avesse mai,</l>
     <l n="470">tumultuar la sbigottita gente.</l>
     <l n="471">Re Norandino a quel rumor corso era</l>
     <l n="472">con più di mille armati in una schiera.</l>
    </lg>
    <lg n="60">
     <l n="473">Re Norandin con la sua corte armata,</l>
     <l n="474">vedendo tutto 'l populo fuggire,</l>
     <l n="475">venne alla porta in battaglia ordinata,</l>
     <l n="476">e quella fece alla sua giunta aprire.</l>
     <l n="477">Grifone intanto avendo già cacciata</l>
     <l n="478">da sé la turba sciocca e senza ardire,</l>
     <l n="479">la sprezzata armatura in sua difesa</l>
     <l n="480">(qual la si fosse) avea di nuovo presa;</l>
    </lg>
    <lg n="61">
     <l n="481">e presso a un tempio ben murato e forte,</l>
     <l n="482">che circondato era d'un'alta fossa,</l>
     <l n="483">in capo un ponticel si fece forte,</l>
     <l n="484">perché chiuderlo in mezzo alcun non possa.</l>
     <l n="485">Ecco, gridando e minacciando forte,</l>
     <l n="486">fuor de la porta esce una squadra grossa.</l>
     <l n="487">L'animoso Grifon non muta loco,</l>
     <l n="488">e fa sembiante che ne tema poco.</l>
    </lg>
    <lg n="62">
     <l n="489">E poi ch'avicinar questo drappello</l>
     <l n="490">si vide, andò a trovarlo in su la strada;</l>
     <l n="491">e molta strage fattane e macello</l>
     <l n="492">(che menava a due man sempre la spada),</l>
     <l n="493">ricorso avea allo stretto ponticello,</l>
     <l n="494">e quindi li tenea non troppo a bada:</l>
     <l n="495">di nuovo usciva e di nuovo tornava;</l>
     <l n="496">e sempre orribil segno vi lasciava.</l>
    </lg>
    <lg n="63">
     <l n="497">Quando di dritto e quando di riverso</l>
     <l n="498">getta or pedoni or cavallieri in terra.</l>
     <l n="499">Il popul contra lui tutto converso</l>
     <l n="500">più e più sempre inaspera la guerra.</l>
     <l n="501">Teme Grifone al fin restar sommerso:</l>
     <l n="502">sì cresce il mar che d'ogn'intorno il serra;</l>
     <l n="503">e ne la spalla e ne la coscia manca</l>
     <l n="504">è già ferito, e pur la lena manca.</l>
    </lg>
    <lg n="64">
     <l n="505">Ma la virtù, ch'ai suoi spesso soccorre,</l>
     <l n="506">gli fa appo Norandin trovar perdono.</l>
     <l n="507">Il re, mentre al tumulto in dubbio corre,</l>
     <l n="508">vede che morti già tanti ne sono;</l>
     <l n="509">vede le piaghe che di man d'Ettorre</l>
     <l n="510">pareano uscite: un testimonio buono,</l>
     <l n="511">che dianzi esso avea fatto indegnamente</l>
     <l n="512">vergogna a un cavallier molto eccellente.</l>
    </lg>
    <lg n="65">
     <l n="513">Poi, come gli è più presso, e vede in fronte</l>
     <l n="514">quel che la gente a morte gli ha condutta,</l>
     <l n="515">e fattosene avanti orribil monte,</l>
     <l n="516">e di quel sangue il fosso e l'acqua brutta;</l>
     <l n="517">gli è aviso di veder proprio sul ponte</l>
     <l n="518">Orazio sol contra Toscana tutta:</l>
     <l n="519">e per suo onore, e perché gli ne 'ncrebbe,</l>
     <l n="520">ritrasse i suoi, né gran fatica v'ebbe.</l>
    </lg>
    <lg n="66">
     <l n="521">Et alzando la man nuda e senz'arme,</l>
     <l n="522">antico segno di tregua o di pace,</l>
     <l n="523">disse a Grifon: - Non so, se non chiamarme</l>
     <l n="524">d'avere il torto, e dir che mi dispiace:</l>
     <l n="525">ma il mio poco giudicio, e lo instigarme</l>
     <l n="526">altrui, cadere in tanto error mi face.</l>
     <l n="527">Quel che di fare io mi credea al più vile</l>
     <l n="528">guerrier del mondo, ho fatto al più gentile.</l>
    </lg>
    <lg n="67">
     <l n="529">E se bene alla ingiuria et a quell'onta</l>
     <l n="530">ch'oggi fatta ti fu per ignoranza,</l>
     <l n="531">l'onor che ti fai qui s'adegua e sconta,</l>
     <l n="532">o (per più vero dir) supera e avanza;</l>
     <l n="533">la satisfazion ci serà pronta</l>
     <l n="534">a tutto mio sapere e mia possanza,</l>
     <l n="535">quando io conosca di poter far quella</l>
     <l n="536">per oro o per cittadi o per castella.</l>
    </lg>
    <lg n="68">
     <l n="537">Chiedimi la metà di questo regno,</l>
     <l n="538">ch'io son per fartene oggi possessore;</l>
     <l n="539">che l'alta tua virtù non ti fa degno</l>
     <l n="540">di questo sol, ma ch'io ti doni il core:</l>
     <l n="541">e la tua mano in questo mezzo, pegno</l>
     <l n="542">di fé mi dona e di perpetuo amore. -</l>
     <l n="543">Così dicendo, da cavallo scese,</l>
     <l n="544">e vêr Grifon la destra mano stese.</l>
    </lg>
    <lg n="69">
     <l n="545">Grifon, vedendo il re fatto benigno</l>
     <l n="546">venirgli per gittar le braccia al collo,</l>
     <l n="547">lasciò la spada e l'animo maligno,</l>
     <l n="548">e sotto l'anche et umile abbracciollo.</l>
     <l n="549">Lo vide il re di due piaghe sanguigno,</l>
     <l n="550">e tosto fe' venir chi medicollo;</l>
     <l n="551">indi portar ne la cittade adagio,</l>
     <l n="552">e riposar nel suo real palagio.</l>
    </lg>
    <lg n="70">
     <l n="553">Dove, ferito, alquanti giorni, inante</l>
     <l n="554">che si potesse armar, fece soggiorno.</l>
     <l n="555">Ma lascio lui, ch'al suo frate Aquilante</l>
     <l n="556">et ad Astolfo in Palestina torno,</l>
     <l n="557">che di Grifon, poi che lasciò le sante</l>
     <l n="558">mura, cercare han fatto più d'un giorno</l>
     <l n="559">in tutti i lochi in Solima devoti,</l>
     <l n="560">e in molti ancor da la città remoti.</l>
    </lg>
    <lg n="71">
     <l n="561">Or né l'uno né l'altro è sì indovino,</l>
     <l n="562">che di Grifon possa saper che sia:</l>
     <l n="563">ma venne lor quel Greco peregrino,</l>
     <l n="564">nel ragionare, a caso a darne spia,</l>
     <l n="565">dicendo ch'Orrigille avea il camino</l>
     <l n="566">verso Antiochia preso di Soria,</l>
     <l n="567">d'un nuovo drudo, ch'era di quel loco,</l>
     <l n="568">di subito arsa e d'improviso fuoco.</l>
    </lg>
    <lg n="72">
     <l n="569">Dimandògli Aquilante, se di questo</l>
     <l n="570">così notizia avea data a Grifone;</l>
     <l n="571">e come l'affermò, s'avisò il resto,</l>
     <l n="572">perché fosse partito, e la cagione.</l>
     <l n="573">Ch'Orrigille ha seguito è manifesto</l>
     <l n="574">in Antiochia con intenzione</l>
     <l n="575">di levarla di man del suo rivale</l>
     <l n="576">con gran vendetta e memorabil male.</l>
    </lg>
    <lg n="73">
     <l n="577">Non tolerò Aquilante che 'l fratello</l>
     <l n="578">solo e senz'esso a quell'impresa andasse;</l>
     <l n="579">e prese l'arme, e venne dietro a quello:</l>
     <l n="580">ma prima pregò il duca che tardasse</l>
     <l n="581">l'andata in Francia et al paterno ostello,</l>
     <l n="582">fin ch'esso d'Antiochia ritornasse.</l>
     <l n="583">Scende al Zaffo e s'imbarca; che gli pare</l>
     <l n="584">e più breve e miglior la via del mare.</l>
    </lg>
    <lg n="74">
     <l n="585">Ebbe un ostro-silocco allor possente</l>
     <l n="586">tanto nel mare, e sì per lui disposto,</l>
     <l n="587">che la terra del Surro il dì seguente</l>
     <l n="588">vide e Saffetto, un dopo l'altro tosto.</l>
     <l n="589">Passa Barutti e il Zibeletto, e sente</l>
     <l n="590">che da man manca gli è Cipro discosto.</l>
     <l n="591">A Tortosa da Tripoli, e alla Lizza</l>
     <l n="592">e al golfo di Laiazzo il camin drizza.</l>
    </lg>
    <lg n="75">
     <l n="593">Quindi a levante fe' il nocchier la fronte</l>
     <l n="594">del navilio voltar snello e veloce;</l>
     <l n="595">et a sorger n'andò sopra l'Oronte,</l>
     <l n="596">e colse il tempo, e ne pigliò la foce.</l>
     <l n="597">Gittar fece Aquilante in terra il ponte,</l>
     <l n="598">e n'uscì armato sul destrier feroce;</l>
     <l n="599">e contra il fiume il camin dritto tenne,</l>
     <l n="600">tanto ch'in Antiochia se ne venne.</l>
    </lg>
    <lg n="76">
     <l n="601">Di quel Martano ivi ebbe ad informarse;</l>
     <l n="602">et udì ch'a Damasco se n'era ito</l>
     <l n="603">con Orrigille, ove una giostra farse</l>
     <l n="604">dovea solenne per reale invito.</l>
     <l n="605">Tanto d'andargli dietro il desir l'arse,</l>
     <l n="606">certo che 'l suo german l'abbia seguito,</l>
     <l n="607">che d'Antiochia anco quel dì si tolle;</l>
     <l n="608">ma già per mar più ritornar non volle.</l>
    </lg>
    <lg n="77">
     <l n="609">Verso Lidia e Larissa il camin piega:</l>
     <l n="610">resta più sopra Aleppe ricca e piena.</l>
     <l n="611">Dio, per mostrar ch'ancor di qua non niega</l>
     <l n="612">mercede al bene, et al contrario pena,</l>
     <l n="613">Martano appresso a Mamuga una lega</l>
     <l n="614">ad incontrarsi in Aquilante mena.</l>
     <l n="615">Martano si facea con bella mostra</l>
     <l n="616">portare inanzi il pregio de la giostra.</l>
    </lg>
    <lg n="78">
     <l n="617">Pensò Aquilante al primo comparire,</l>
     <l n="618">che 'l vil Martano il suo fratello fosse;</l>
     <l n="619">che l'ingannaron l'arme, e quel vestire</l>
     <l n="620">candido più che nievi ancor non mosse:</l>
     <l n="621">e con quell'oh! che d'allegrezza dire</l>
     <l n="622">si suole, incominciò; ma poi cangiosse</l>
     <l n="623">tosto di faccia e di parlar, ch'appresso</l>
     <l n="624">s'avide meglio, che non era desso.</l>
    </lg>
    <lg n="79">
     <l n="625">Dubitò che per fraude di colei</l>
     <l n="626">ch'era con lui, Grifon gli avesse ucciso;</l>
     <l n="627">e: - Dimmi (gli gridò) tu ch'esser déi</l>
     <l n="628">un ladro e un traditor, come n'hai viso,</l>
     <l n="629">onde hai quest'arme avute? onde ti sei</l>
     <l n="630">sul buon destrier del mio fratello assiso?</l>
     <l n="631">Dimmi se 'l mio fratello è morto o vivo;</l>
     <l n="632">come de l'arme e del destrier l'hai privo. -</l>
    </lg>
    <lg n="80">
     <l n="633">Quando Orrigille udì l'irata voce,</l>
     <l n="634">a dietro il palafren per fuggir volse;</l>
     <l n="635">ma di lei fu Aquilante più veloce,</l>
     <l n="636">e fecela fermar, vòlse o non vòlse.</l>
     <l n="637">Martano al minacciar tanto feroce</l>
     <l n="638">del cavallier, che sì improviso il colse,</l>
     <l n="639">pallido triema, come al vento fronda,</l>
     <l n="640">né sa quel che si faccia o che risponda.</l>
    </lg>
    <lg n="81">
     <l n="641">Grida Aquilante, e fulminar non resta,</l>
     <l n="642">e la spada gli pon dritto alla strozza;</l>
     <l n="643">e giurando minaccia che la testa</l>
     <l n="644">ad Orrigille e a lui rimarrà mozza,</l>
     <l n="645">se tutto il fatto non gli manifesta.</l>
     <l n="646">Il mal giunto Martano alquanto ingozza,</l>
     <l n="647">e tra sé volve se può sminuire</l>
     <l n="648">sua grave colpa, e poi comincia a dire:</l>
    </lg>
    <lg n="82">
     <l n="649">- Sappi, signor, che mia sorella è questa,</l>
     <l n="650">nata di buona e virtuosa gente,</l>
     <l n="651">ben che tenuta in vita disonesta</l>
     <l n="652">l'abbia Grifone obbrobriosamente:</l>
     <l n="653">e tale infamia essendomi molesta,</l>
     <l n="654">né per forza sentendomi possente</l>
     <l n="655">di torla a sì grande uom, feci disegno</l>
     <l n="656">d'averla per astuzia e per ingegno.</l>
    </lg>
    <lg n="83">
     <l n="657">Tenni modo con lei, ch'avea desire</l>
     <l n="658">di ritornare a più lodata vita,</l>
     <l n="659">ch'essendosi Grifon messo a dormire,</l>
     <l n="660">chetamente da lui fêsse partita.</l>
     <l n="661">Così fece ella; e perché egli a seguire</l>
     <l n="662">non n'abbia, et a turbar la tela ordita,</l>
     <l n="663">noi lo lasciammo disarmato e a piedi;</l>
     <l n="664">e qua venuti siàn, come tu vedi. -</l>
    </lg>
    <lg n="84">
     <l n="665">Poteasi dar di somma astuzia vanto,</l>
     <l n="666">che colui facilmente gli credea;</l>
     <l n="667">e, fuor che 'n torgli arme e destrier e quanto</l>
     <l n="668">tenesse di Grifon, non gli nocea;</l>
     <l n="669">se non volea pulir sua scusa tanto,</l>
     <l n="670">che la facesse di menzogna rea:</l>
     <l n="671">buona era ogn'altra parte, se non quella</l>
     <l n="672">che la femina a-llui fosse sorella.</l>
    </lg>
    <lg n="85">
     <l n="673">Avea Aquilante in Antiochia inteso</l>
     <l n="674">essergli concubina, da più genti;</l>
     <l n="675">onde gridando, di furore acceso:</l>
     <l n="676">- Falsissimo ladron, tu te ne menti! -</l>
     <l n="677">un pugno gli tirò di tanto peso,</l>
     <l n="678">che ne la gola gli cacciò duo denti:</l>
     <l n="679">e senza più contesa, ambe le braccia</l>
     <l n="680">gli volge dietro, e d'una fune allaccia;</l>
    </lg>
    <lg n="86">
     <l n="681">e parimente fece ad Orrigille,</l>
     <l n="682">ben che in sua scusa ella dicesse assai.</l>
     <l n="683">Quindi li trasse per casali e ville,</l>
     <l n="684">né li lasciò fin a Damasco mai;</l>
     <l n="685">e de le miglia mille volte mille</l>
     <l n="686">tratti gli avrebbe con pene e con guai,</l>
     <l n="687">fin ch'avesse trovato il suo fratello,</l>
     <l n="688">per farne poi come piacesse a quello.</l>
    </lg>
    <lg n="87">
     <l n="689">Fece Aquilante lor scudieri e some</l>
     <l n="690">seco tornare, et in Damasco venne,</l>
     <l n="691">e trovò di Grifon celebre il nome</l>
     <l n="692">per tutta la città batter le penne:</l>
     <l n="693">piccoli e grandi, ognun sapea già come</l>
     <l n="694">egli era, che sì ben corse l'antenne,</l>
     <l n="695">et a cui tolto fu con falsa mostra</l>
     <l n="696">dal compagno la gloria de la giostra.</l>
    </lg>
    <lg n="88">
     <l n="697">Il popul tutto al vil Martano infesto,</l>
     <l n="698">l'uno all'altro additandolo, lo scuopre.</l>
     <l n="699">- Non è (dicean), non è il ribaldo questo,</l>
     <l n="700">che si fa laude con l'altrui buone opre?</l>
     <l n="701">e la virtù di chi non è ben desto,</l>
     <l n="702">con la sua infamia e col suo obbrobrio copre?</l>
     <l n="703">Non è l'ingrata femina costei,</l>
     <l n="704">la qual tradisce i buoni e aiuta i rei? -</l>
    </lg>
    <lg n="89">
     <l n="705">Altri dicean: - Come stan bene insieme</l>
     <l n="706">segnati ambi d'un marchio e d'una razza! -</l>
     <l n="707">Chi li bestemmia, chi lor dietro freme,</l>
     <l n="708">chi grida: - Impicca, abrucia, squarta, amazza! -</l>
     <l n="709">La turba per veder s'urta, si preme,</l>
     <l n="710">e corre inanzi alle strade, alla piazza.</l>
     <l n="711">Venne la nuova al re, che mostrò segno</l>
     <l n="712">d'averla cara più ch'un altro regno.</l>
    </lg>
    <lg n="90">
     <l n="713">Senza molti scudier dietro o davante,</l>
     <l n="714">come si ritrovò, si mosse in fretta,</l>
     <l n="715">e venne ad incontrarsi in Aquilante,</l>
     <l n="716">ch'avea del suo Grifon fatto vendetta;</l>
     <l n="717">e quello onora con gentil sembiante,</l>
     <l n="718">seco lo 'nvita, e seco lo ricetta;</l>
     <l n="719">di suo consenso avendo fatto porre</l>
     <l n="720">i duo prigioni in fondo d'una torre.</l>
    </lg>
    <lg n="91">
     <l n="721">Andaro insieme ove del letto mosso</l>
     <l n="722">Grifon non s'era, poi che fu ferito,</l>
     <l n="723">che vedendo il fratel, divenne rosso;</l>
     <l n="724">che ben stimò ch'avea il suo caso udito.</l>
     <l n="725">E poi che motteggiando un poco adosso</l>
     <l n="726">gli andò Aquilante, messero a partito</l>
     <l n="727">di dare a quelli duo iusto martoro,</l>
     <l n="728">venuti in man degli avversari loro.</l>
    </lg>
    <lg n="92">
     <l n="729">Vuole Aquilante, vuole il re che mille</l>
     <l n="730">strazii ne sieno fatti; ma Grifone</l>
     <l n="731">(perché non osa dir sol d'Orrigille)</l>
     <l n="732">all'uno e all'altro vuol che si perdone.</l>
     <l n="733">Disse assai cose, e molto ben ordille;</l>
     <l n="734">fugli risposto; or per conclusione</l>
     <l n="735">Martano è disegnato in mano al boia,</l>
     <l n="736">ch'abbia a scoparlo, e non però che moia.</l>
    </lg>
    <lg n="93">
     <l n="737">Legar lo fanno, e non tra' fiori e l'erba,</l>
     <l n="738">e per tutto scopar l'altra matina.</l>
     <l n="739">Orrigille captiva si riserba</l>
     <l n="740">fin che ritorni la bella Lucina,</l>
     <l n="741">al cui saggio parere, o lieve o acerba,</l>
     <l n="742">rimetton quei signor la disciplina.</l>
     <l n="743">Quivi stette Aquilante a ricrearsi</l>
     <l n="744">fin che 'l fratel fu sano e poté armarsi.</l>
    </lg>
    <lg n="94">
     <l n="745">Re Norandin, che temperato e saggio</l>
     <l n="746">divenuto era dopo un tanto errore,</l>
     <l n="747">non potea non aver sempre il coraggio</l>
     <l n="748">di penitenzia pieno e di dolore,</l>
     <l n="749">d'aver fatto a colui danno et oltraggio,</l>
     <l n="750">che degno di mercede era e d'onore:</l>
     <l n="751">sì che dì e notte avea il pensiero intento</l>
     <l n="752">per farlo rimaner di sé contento.</l>
    </lg>
    <lg n="95">
     <l n="753">E statuì nel publico conspetto</l>
     <l n="754">de la città, di tanta ingiuria rea,</l>
     <l n="755">con quella maggior gloria ch'a perfetto</l>
     <l n="756">cavallier per un re dar si potea,</l>
     <l n="757">di rendergli quel premio ch'intercetto</l>
     <l n="758">con tanto inganno il traditor gli avea:</l>
     <l n="759">e perciò fe' bandir per quel paese,</l>
     <l n="760">che faria un'altra giostra indi ad un mese.</l>
    </lg>
    <lg n="96">
     <l n="761">Di ch'apparecchio fa tanto solenne,</l>
     <l n="762">quanto a pompa real possibil sia:</l>
     <l n="763">onde la Fama con veloci penne</l>
     <l n="764">portò la nuova per tutta Soria;</l>
     <l n="765">et in Fenicia e in Palestina venne,</l>
     <l n="766">e tanto, ch'ad Astolfo ne diè spia,</l>
     <l n="767">il qual col viceré deliberosse</l>
     <l n="768">che quella giostra senza lor non fosse.</l>
    </lg>
    <lg n="97">
     <l n="769">Per guerrier valoroso e di gran nome</l>
     <l n="770">la vera istoria Sansonetto vanta.</l>
     <l n="771">Gli diè battesmo Orlando, e Carlo (come</l>
     <l n="772">v'ho detto) a governar la Terra Santa.</l>
     <l n="773">Astolfo con costui levò le some,</l>
     <l n="774">per ritrovarsi ove la Fama canta</l>
     <l n="775">sì, che d'intorno n'ha piena ogni orecchia,</l>
     <l n="776">ch'in Damasco la giostra s'apparecchia.</l>
    </lg>
    <lg n="98">
     <l n="777">Or cavalcando per quelle contrade</l>
     <l n="778">con non lunghi viaggi, agiati e lenti,</l>
     <l n="779">per ritrovarsi freschi alla cittade</l>
     <l n="780">poi di Damasco il dì de' torniamenti,</l>
     <l n="781">scontraro in una croce di due strade</l>
     <l n="782">persona ch'al vestire e a' movimenti</l>
     <l n="783">avea sembianza d'uomo, e femin'era,</l>
     <l n="784">ne le battaglie a maraviglia fiera.</l>
    </lg>
    <lg n="99">
     <l n="785">La vergine Marfisa si nomava,</l>
     <l n="786">di tal valor, che con la spada in mano</l>
     <l n="787">fece più volte al gran signor di Brava</l>
     <l n="788">sudar la fronte e a quel di Montalbano;</l>
     <l n="789">e 'l dì e la notte armata sempre andava</l>
     <l n="790">di qua di là cercando in monte e in piano</l>
     <l n="791">con cavallieri erranti riscontrarsi,</l>
     <l n="792">et immortale e gloriosa farsi.</l>
    </lg>
    <lg n="100">
     <l n="793">Com'ella vide Astolfo e Sansonetto,</l>
     <l n="794">ch'appresso le venian con l'arme indosso,</l>
     <l n="795">prodi guerrier le parvero all'aspetto;</l>
     <l n="796">ch'erano ambeduo grandi e di buono osso:</l>
     <l n="797">e perché di provarsi avria diletto,</l>
     <l n="798">per isfidarli avea il destrier già mosso;</l>
     <l n="799">quando, affissando l'occhio più vicino,</l>
     <l n="800">conosciuto ebbe il duca paladino.</l>
    </lg>
    <lg n="101">
     <l n="801">De la piacevolezza le sovenne</l>
     <l n="802">del cavallier, quando al Catai seco era:</l>
     <l n="803">e lo chiamò per nome, e non si tenne</l>
     <l n="804">la man nel guanto, e alzossi la visiera;</l>
     <l n="805">e con gran festa ad abbracciarlo venne,</l>
     <l n="806">come che sopra ogn'altra fosse altiera.</l>
     <l n="807">Non men da l'altra parte riverente</l>
     <l n="808">fu il paladino alla donna eccellente.</l>
    </lg>
    <lg n="102">
     <l n="809">Tra lor si domandaron di lor via:</l>
     <l n="810">e poi ch'Astolfo, che prima rispose,</l>
     <l n="811">narrò come a Damasco se ne gìa,</l>
     <l n="812">dove le genti in arme valorose</l>
     <l n="813">avea invitato il re de la Soria</l>
     <l n="814">a dimostrar lor opre virtuose;</l>
     <l n="815">Marfisa, sempre a far gran pruove accesa,</l>
     <l n="816">- Voglio esser con voi (disse) a questa impresa. -</l>
    </lg>
    <lg n="103">
     <l n="817">Sommamente ebbe Astolfo grata questa</l>
     <l n="818">compagna d'arme, e così Sansonetto.</l>
     <l n="819">Furo a Damasco il dì inanzi la festa,</l>
     <l n="820">e di fuora nel borgo ebbon ricetto:</l>
     <l n="821">e sin all'ora che dal sonno desta</l>
     <l n="822">l'Aurora il vecchiarel già suo diletto,</l>
     <l n="823">quivi si riposâr con maggior agio,</l>
     <l n="824">che se smontati fossero al palagio.</l>
    </lg>
    <lg n="104">
     <l n="825">E poi che 'l nuovo sol lucido e chiaro</l>
     <l n="826">per tutto sparsi ebbe i fulgenti raggi,</l>
     <l n="827">la bella donna e i duo guerrier s'armaro,</l>
     <l n="828">mandato avendo alla città messaggi;</l>
     <l n="829">che, come tempo fu, lor rapportaro</l>
     <l n="830">che per veder spezzar frassini e faggi</l>
     <l n="831">re Norandino era venuto al loco</l>
     <l n="832">ch'avea constituito al fiero gioco.</l>
    </lg>
    <lg n="105">
     <l n="833">Senza più indugio alla città ne vanno,</l>
     <l n="834">e per la via maestra alla gran piazza,</l>
     <l n="835">dove aspettando il real segno stanno</l>
     <l n="836">quinci e quindi i guerrier di buona razza.</l>
     <l n="837">I premii che quel giorno si daranno</l>
     <l n="838">a chi vince, è uno stocco et una mazza</l>
     <l n="839">guerniti riccamente, e un destrier, quale</l>
     <l n="840">sia convenevol dono a un signor tale.</l>
    </lg>
    <lg n="106">
     <l n="841">Avendo Norandin fermo nel core</l>
     <l n="842">che, come il primo pregio, il secondo anco,</l>
     <l n="843">e d'ambedue le giostre il sommo onore</l>
     <l n="844">si debba guadagnar Grifone il bianco;</l>
     <l n="845">per dargli tutto quel ch'uom di valore</l>
     <l n="846">dovrebbe aver, né debbe far con manco,</l>
     <l n="847">posto con l'arme in questo ultimo pregio</l>
     <l n="848">ha stocco e mazza e destrier molto egregio.</l>
    </lg>
    <lg n="107">
     <l n="849">L'arme che ne la giostra fatta dianzi</l>
     <l n="850">si doveano a Grifon che 'l tutto vinse,</l>
     <l n="851">e che usurpate avea con tristi avanzi</l>
     <l n="852">Martano che Grifone esser si finse,</l>
     <l n="853">quivi si fece il re pendere inanzi,</l>
     <l n="854">e il ben guernito stocco a quelle cinse,</l>
     <l n="855">e la mazza all'arcion del destrier messe,</l>
     <l n="856">perché Grifon l'un pregio e l'altro avesse.</l>
    </lg>
    <lg n="108">
     <l n="857">Ma che sua intenzione avesse effetto</l>
     <l n="858">vietò quella magnanima guerriera,</l>
     <l n="859">che con Astolfo e col buon Sansonetto</l>
     <l n="860">in piazza nuovamente venuta era.</l>
     <l n="861">Costei, vedendo l'arme ch'io v'ho detto,</l>
     <l n="862">subito n'ebbe conoscenza vera:</l>
     <l n="863">però che già sue furo, e l'ebbe care</l>
     <l n="864">quanto si suol le cose ottime e rare;</l>
    </lg>
    <lg n="109">
     <l n="865">ben che l'avea lasciate in su la strada</l>
     <l n="866">a quella volta che le fur d'impaccio,</l>
     <l n="867">quando per riaver sua buona spada</l>
     <l n="868">correa dietro a Brunel degno di laccio.</l>
     <l n="869">Questa istoria non credo che m'accada</l>
     <l n="870">altrimenti narrar; però la taccio.</l>
     <l n="871">Da me vi basti intendere a che guisa</l>
     <l n="872">quivi trovasse l'arme sue Marfisa.</l>
    </lg>
    <lg n="110">
     <l n="873">Intenderete ancor, che come l'ebbe</l>
     <l n="874">riconosciute a manifeste note,</l>
     <l n="875">per altro che sia al mondo, non le avrebbe</l>
     <l n="876">lasciate un dì di sua persona vòte.</l>
     <l n="877">Se più tenere un modo o un altro debbe</l>
     <l n="878">per racquistarle, ella pensar non puote:</l>
     <l n="879">ma se gli accosta a un tratto, e la man stende,</l>
     <l n="880">e senz'altro rispetto se le prende;</l>
    </lg>
    <lg n="111">
     <l n="881">e per la fretta ch'ella n'ebbe, avenne</l>
     <l n="882">ch'altre ne prese, altre mandonne in terra.</l>
     <l n="883">Il re, che troppo offeso se ne tenne,</l>
     <l n="884">con uno sguardo sol le mosse guerra;</l>
     <l n="885">che 'l popul, che l'ingiuria non sostenne,</l>
     <l n="886">per vendicarlo e lance e spade afferra,</l>
     <l n="887">non rammentando ciò ch'i giorni inanti</l>
     <l n="888">nocque il dar noia ai cavallieri erranti.</l>
    </lg>
    <lg n="112">
     <l n="889">Né fra vermigli fiori, azzurri e gialli</l>
     <l n="890">vago fanciullo alla stagion novella,</l>
     <l n="891">né mai si ritrovò fra suoni e balli</l>
     <l n="892">più volentieri ornata donna e bella;</l>
     <l n="893">che fra strepito d'arme e di cavalli,</l>
     <l n="894">e fra punte di lance e di quadrella,</l>
     <l n="895">dove si sparga sangue e si dia morte,</l>
     <l n="896">costei si truovi, oltre ogni creder forte.</l>
    </lg>
    <lg n="113">
     <l n="897">Spinge il cavallo, e ne la turba sciocca</l>
     <l n="898">con l'asta bassa impetuosa fere;</l>
     <l n="899">e chi nel collo e chi nel petto imbrocca,</l>
     <l n="900">e fa con l'urto or questo or quel cadere:</l>
     <l n="901">poi con la spada uno et un altro tocca,</l>
     <l n="902">e fa qual senza capo rimanere,</l>
     <l n="903">e qual con rotto, e qual passato al fianco,</l>
     <l n="904">e qual del braccio privo o destro o manco.</l>
    </lg>
    <lg n="114">
     <l n="905">L'ardito Astolfo e il forte Sansonetto,</l>
     <l n="906">ch'avean con lei vestita e piastra e maglia,</l>
     <l n="907">ben che non venner già per tale effetto,</l>
     <l n="908">pur, vedendo attaccata la battaglia,</l>
     <l n="909">abbassan la visiera de l'elmetto,</l>
     <l n="910">e poi la lancia per quella canaglia;</l>
     <l n="911">et indi van con la tagliente spada</l>
     <l n="912">di qua di là facendosi far strada.</l>
    </lg>
    <lg n="115">
     <l n="913">I cavallieri di nazion diverse,</l>
     <l n="914">ch'erano per giostrar quivi ridutti,</l>
     <l n="915">vedendo l'arme in tal furor converse,</l>
     <l n="916">e gli aspettati giuochi in gravi lutti</l>
     <l n="917">(che la cagion ch'avesse di dolerse</l>
     <l n="918">la plebe irata non sapeano tutti,</l>
     <l n="919">né ch'al re tanta ingiuria fosse fatta),</l>
     <l n="920">stavan con dubbia mente e stupefatta.</l>
    </lg>
    <lg n="116">
     <l n="921">Di ch'altri a favorir la turba venne,</l>
     <l n="922">che tardi poi non se ne fu a pentire;</l>
     <l n="923">altri, a cui la città più non attenne</l>
     <l n="924">che gli stranieri, accorse a dipartire;</l>
     <l n="925">altri, più saggio, in man la briglia tenne,</l>
     <l n="926">mirando dove questo avesse a uscire.</l>
     <l n="927">Di quelli fu Grifone et Aquilante,</l>
     <l n="928">che per vendicar l'arme andaro inante.</l>
    </lg>
    <lg n="117">
     <l n="929">Essi, vedendo il re che di veneno</l>
     <l n="930">avea le luci inebriate e rosse,</l>
     <l n="931">et essendo da molti instrutti a pieno</l>
     <l n="932">de la cagion che la discordia mosse,</l>
     <l n="933">e parendo a Grifon che sua, non meno</l>
     <l n="934">che del re Norandin, l'ingiuria fosse;</l>
     <l n="935">s'avean le lance fatte dar con fretta,</l>
     <l n="936">e venian fulminando alla vendetta.</l>
    </lg>
    <lg n="118">
     <l n="937">Astolfo d'altra parte Rabicano</l>
     <l n="938">venìa spronando a tutti gli altri inante,</l>
     <l n="939">con l'incantata lancia d'oro in mano,</l>
     <l n="940">ch'al fiero scontro abbatte ogni giostrante.</l>
     <l n="941">Ferì con essa e lasciò steso al piano</l>
     <l n="942">prima Grifone, e poi trovò Aquilante;</l>
     <l n="943">e de lo scudo toccò l'orlo a pena,</l>
     <l n="944">che lo gittò riverso in su l'arena.</l>
    </lg>
    <lg n="119">
     <l n="945">I cavallier di pregio e di gran pruova</l>
     <l n="946">vòtan le selle inanzi a Sansonetto.</l>
     <l n="947">L'uscita de la piazza il popul truova:</l>
     <l n="948">il re n'arrabbia d'ira e di dispetto.</l>
     <l n="949">Con la prima corazza e con la nuova</l>
     <l n="950">Marfisa intanto, e l'uno e l'altro elmetto,</l>
     <l n="951">poi che si vide a tutti dare il tergo,</l>
     <l n="952">vincitrice venìa verso l'albergo.</l>
    </lg>
    <lg n="120">
     <l n="953">Astolfo e Sansonetto non fur lenti</l>
     <l n="954">a seguitarla, e seco a ritornarsi</l>
     <l n="955">verso la porta (che tutte le genti</l>
     <l n="956">gli davan loco), et al rastrel fermârsi.</l>
     <l n="957">Aquilante e Grifon, troppo dolenti</l>
     <l n="958">di vedersi a uno incontro riversarsi,</l>
     <l n="959">tenean per gran vergogna il capo chino,</l>
     <l n="960">né ardian venire inanzi a Norandino.</l>
    </lg>
    <lg n="121">
     <l n="961">Presi e montati c'hanno i lor cavalli,</l>
     <l n="962">spronano dietro agli nimici in fretta.</l>
     <l n="963">Li segue il re con molti suoi vasalli,</l>
     <l n="964">tutti pronti o alla morte o alla vendetta.</l>
     <l n="965">La sciocca turba grida: - Dàlli dàlli! -</l>
     <l n="966">e sta lontana, e le novelle aspetta.</l>
     <l n="967">Grifone arriva ove volgean la fronte</l>
     <l n="968">i tre compagni, et avean preso il ponte.</l>
    </lg>
    <lg n="122">
     <l n="969">A prima giunta Astolfo raffigura,</l>
     <l n="970">ch'avea quelle medesime divise,</l>
     <l n="971">avea il cavallo, avea quella armatura</l>
     <l n="972">ch'ebbe dal dì ch'Orril fatale uccise.</l>
     <l n="973">Né miratol, né posto gli avea cura,</l>
     <l n="974">quando in piazza a giostrar seco si mise:</l>
     <l n="975">quivi il conobbe e salutollo; e poi</l>
     <l n="976">gli domandò de li compagni suoi;</l>
    </lg>
    <lg n="123">
     <l n="977">e perché tratto avean quell'arme a terra,</l>
     <l n="978">portando al re sì poca riverenza.</l>
     <l n="979">Di suoi compagni il duca d'Inghilterra</l>
     <l n="980">diede a Grifon non falsa conoscenza:</l>
     <l n="981">de l'arme ch'attaccate avean la guerra,</l>
     <l n="982">disse che non n'avea troppa scienza;</l>
     <l n="983">ma perché con Marfisa era venuto,</l>
     <l n="984">dar le volea con Sansonetto aiuto.</l>
    </lg>
    <lg n="124">
     <l n="985">Quivi con Grifon stando il paladino,</l>
     <l n="986">viene Aquilante, e lo conosce tosto</l>
     <l n="987">che parlar col fratel l'ode vicino,</l>
     <l n="988">e il voler cangia, ch'era mal disposto.</l>
     <l n="989">Giungean molti di quei di Norandino,</l>
     <l n="990">ma troppo non ardian venire accosto;</l>
     <l n="991">e tanto più, vedendo i parlamenti,</l>
     <l n="992">stavano cheti, e per udire intenti.</l>
    </lg>
    <lg n="125">
     <l n="993">Alcun ch'intende quivi esser Marfisa,</l>
     <l n="994">che tiene al mondo il vanto in esser forte,</l>
     <l n="995">volta il cavallo, e Norandino avisa</l>
     <l n="996">che s'oggi non vuol perder la sua corte,</l>
     <l n="997">proveggia, prima che sia tutta uccisa,</l>
     <l n="998">di man trarla a Tesifone e alla Morte;</l>
     <l n="999">perché Marfisa veramente è stata,</l>
     <l n="1000">che l'armatura in piazza gli ha levata.</l>
    </lg>
    <lg n="126">
     <l n="1001">Come re Norandino ode quel nome</l>
     <l n="1002">così temuto per tutto Levante,</l>
     <l n="1003">che facea a molti anco arricciar le chiome,</l>
     <l n="1004">ben che spesso da lor fosse distante,</l>
     <l n="1005">è certo che ne debbia venir come</l>
     <l n="1006">dice quel suo, se non provede inante;</l>
     <l n="1007">però gli suoi, che già mutata l'ira</l>
     <l n="1008">hanno in timore, a sé richiama e tira.</l>
    </lg>
    <lg n="127">
     <l n="1009">Da l'altra parte i figli d'Oliviero</l>
     <l n="1010">con Sansonetto e col figliuol d'Otone,</l>
     <l n="1011">supplicando a Marfisa, tanto fêro,</l>
     <l n="1012">che si diè fine alla crudel tenzone.</l>
     <l n="1013">Marfisa, giunta al re, con viso altiero</l>
     <l n="1014">disse: - Io non so, signor, con che ragione</l>
     <l n="1015">vogli quest'arme dar, che tue non sono,</l>
     <l n="1016">al vincitor de le tue giostre in dono.</l>
    </lg>
    <lg n="128">
     <l n="1017">Mie sono l'arme, e 'n mezzo de la via</l>
     <l n="1018">che vien d'Armenia, un giorno le lasciai,</l>
     <l n="1019">perché seguire a piè mi convenia</l>
     <l n="1020">un rubator che m'avea offesa assai:</l>
     <l n="1021">e la mia insegna testimon ne fia,</l>
     <l n="1022">che qui si vede, se notizia n'hai. -</l>
     <l n="1023">E la mostrò ne la corazza impressa,</l>
     <l n="1024">ch'era in tre parti una corona fessa.</l>
    </lg>
    <lg n="129">
     <l n="1025">- Gli è ver (rispose il re) che mi fur date,</l>
     <l n="1026">son pochi dì, da un mercatante armeno;</l>
     <l n="1027">e se voi me l'avesse domandate,</l>
     <l n="1028">l'avreste avute, o vostre o no che sièno;</l>
     <l n="1029">ch'avenga ch'a Grifon già l'ho donate,</l>
     <l n="1030">ho tanta fede in lui, che nondimeno,</l>
     <l n="1031">acciò a voi darle avessi anche potuto,</l>
     <l n="1032">volentieri il mio don m'avria renduto.</l>
    </lg>
    <lg n="130">
     <l n="1033">Non bisogna allegar, per farmi fede</l>
     <l n="1034">che vostre sien, che tengan vostra insegna:</l>
     <l n="1035">basti il dirmelo voi; che vi si crede</l>
     <l n="1036">più ch'a qual altro testimonio vegna.</l>
     <l n="1037">Che vostre sian vostr'arme si conciede</l>
     <l n="1038">alla virtù di maggior premio degna.</l>
     <l n="1039">Or ve l'abbiate, e più non si contenda;</l>
     <l n="1040">e Grifon maggior premio da me prenda. -</l>
    </lg>
    <lg n="131">
     <l n="1041">Grifon che poco a cor avea quell'arme,</l>
     <l n="1042">ma gran disio che 'l re si satisfaccia,</l>
     <l n="1043">gli disse: - Assai potete compensarme,</l>
     <l n="1044">se mi fate saper ch'io vi compiaccia. -</l>
     <l n="1045">Tra sé disse Marfisa: - Esser qui parme</l>
     <l n="1046">l'onor mio in tutto: - e con benigna faccia</l>
     <l n="1047">volle a Grifon de l'arme esser cortese;</l>
     <l n="1048">e finalmente in don da lui le prese.</l>
    </lg>
    <lg n="132">
     <l n="1049">Ne la città con pace e con amore</l>
     <l n="1050">tornaro, ove le feste raddoppiârsi.</l>
     <l n="1051">Poi la giostra si fe', di che l'onore</l>
     <l n="1052">e 'l pregio Sansonetto fece darsi;</l>
     <l n="1053">ch'Astolfo e i duo fratelli e la migliore</l>
     <l n="1054">di lor, Marfisa, non volson provarsi,</l>
     <l n="1055">cercando, com'amici e buon compagni,</l>
     <l n="1056">che Sansonetto il pregio ne guadagni.</l>
    </lg>
    <lg n="133">
     <l n="1057">Stati che sono in gran piacere e in festa</l>
     <l n="1058">con Norandino otto giornate o diece,</l>
     <l n="1059">perché l'amor di Francia gli molesta,</l>
     <l n="1060">che lasciar senza lor tanto non lece,</l>
     <l n="1061">tolgon licenzia; e Marfisa, che questa</l>
     <l n="1062">via disiava, compagnia lor fece.</l>
     <l n="1063">Marfisa avuto avea lungo disire</l>
     <l n="1064">al paragon dei paladin venire;</l>
    </lg>
    <lg n="134">
     <l n="1065">e far esperienzia se l'effetto</l>
     <l n="1066">si pareggiava a tanta nominanza.</l>
     <l n="1067">Lascia un altro in suo loco Sansonetto,</l>
     <l n="1068">che di Ierusalem regga la stanza.</l>
     <l n="1069">Or questi cinque in un drappello eletto,</l>
     <l n="1070">che pochi pari al mondo han di possanza,</l>
     <l n="1071">licenziati dal re Norandino,</l>
     <l n="1072">vanno a Tripoli e al mar che v'è vicino.</l>
    </lg>
    <lg n="135">
     <l n="1073">E quivi una caracca ritrovaro,</l>
     <l n="1074">che per Ponente mercantie raguna.</l>
     <l n="1075">Per loro e pei cavalli s'accordaro</l>
     <l n="1076">con un vecchio patron ch'era da Luna.</l>
     <l n="1077">Mostrava d'ogn'intorno il tempo chiaro,</l>
     <l n="1078">ch'avrian per molti dì buona fortuna.</l>
     <l n="1079">Sciolser dal lito, avendo aria serena,</l>
     <l n="1080">e di buon vento ogni lor vela piena.</l>
    </lg>
    <lg n="136">
     <l n="1081">L'isola sacra all'amorosa dea</l>
     <l n="1082">diede lor sotto un'aria il primo porto,</l>
     <l n="1083">che non ch'a offender gli uomini sia rea,</l>
     <l n="1084">ma stempra il ferro, e quivi è 'l viver corto.</l>
     <l n="1085">Cagion n'è un stagno: e certo non dovea</l>
     <l n="1086">Natura a Famagosta far quel torto</l>
     <l n="1087">d'appressarvi Costanza acre e maligna,</l>
     <l n="1088">quando al resto di Cipro è sì benigna.</l>
    </lg>
    <lg n="137">
     <l n="1089">Il grave odor che la palude esala</l>
     <l n="1090">non lascia al legno far troppo soggiorno.</l>
     <l n="1091">Quindi a un greco-levante spiegò ogni ala,</l>
     <l n="1092">volando da man destra a Cipro intorno,</l>
     <l n="1093">e surse a Pafo, e pose in terra scala;</l>
     <l n="1094">e i naviganti uscîr nel lito adorno,</l>
     <l n="1095">chi per merce levar, chi per vedere</l>
     <l n="1096">la terra d'amor piena e di piacere.</l>
    </lg>
    <lg n="138">
     <l n="1097">Dal mar sei miglia o sette, a poco a poco</l>
     <l n="1098">si va salendo inverso il colle ameno.</l>
     <l n="1099">Mirti e cedri e naranci e lauri il loco,</l>
     <l n="1100">e mille altri soavi arbori han pieno.</l>
     <l n="1101">Serpillo e persa e rose e gigli e croco</l>
     <l n="1102">spargon da l'odorifero terreno</l>
     <l n="1103">tanta suavità, ch'in mar sentire</l>
     <l n="1104">la fa ogni vento che da terra spire.</l>
    </lg>
    <lg n="139">
     <l n="1105">Da limpida fontana tutta quella</l>
     <l n="1106">piaggia rigando va un ruscel fecondo.</l>
     <l n="1107">Ben si può dir che sia di Vener bella</l>
     <l n="1108">il luogo dilettevole e giocondo;</l>
     <l n="1109">che v'è ogni donna affatto, ogni donzella</l>
     <l n="1110">piacevol più ch'altrove sia nel mondo:</l>
     <l n="1111">e fa la dea che tutte ardon d'amore,</l>
     <l n="1112">giovani e vecchie, infino all'ultime ore.</l>
    </lg>
    <lg n="140">
     <l n="1113">Quivi odono il medesimo ch'udito</l>
     <l n="1114">di Lucina e de l'Orco hanno in Soria,</l>
     <l n="1115">e come di tornare ella a marito</l>
     <l n="1116">facea nuovo apparecchio in Nicosia.</l>
     <l n="1117">Quindi il padrone (essendosi espedito,</l>
     <l n="1118">e spirando buon vento alla sua via)</l>
     <l n="1119">l'ancore sarpa, e fa girar la proda</l>
     <l n="1120">verso ponente, et ogni vela snoda.</l>
    </lg>
    <lg n="141">
     <l n="1121">Al vento di maestro alzò la nave</l>
     <l n="1122">le vele all'orza, et allargossi in alto.</l>
     <l n="1123">Un ponente-libecchio, che soave</l>
     <l n="1124">parve a principio e fin che 'l sol stette alto,</l>
     <l n="1125">e poi si fe' verso la sera grave,</l>
     <l n="1126">le leva incontra il mar con fiero assalto,</l>
     <l n="1127">con tanti tuoni e tanto ardor di lampi,</l>
     <l n="1128">che par che 'l ciel si spezzi e tutto avampi.</l>
    </lg>
    <lg n="142">
     <l n="1129">Stendon le nubi un tenebroso velo</l>
     <l n="1130">che né sole apparir lascia né stella.</l>
     <l n="1131">Di sotto il mar, di sopra mugge il cielo,</l>
     <l n="1132">il vento d'ogn'intorno, e la procella</l>
     <l n="1133">che di pioggia oscurissima e di gelo</l>
     <l n="1134">i naviganti miseri flagella:</l>
     <l n="1135">e la notte più sempre si diffonde</l>
     <l n="1136">sopra l'irate e formidabil onde.</l>
    </lg>
    <lg n="143">
     <l n="1137">I naviganti a dimostrare effetto</l>
     <l n="1138">vanno de l'arte in che lodati sono:</l>
     <l n="1139">chi discorre fischiando col fraschetto,</l>
     <l n="1140">e quanto han gli altri a far, mostra col suono;</l>
     <l n="1141">chi l'ancore apparecchia da rispetto,</l>
     <l n="1142">e chi al mainare e chi alla scotta è buono;</l>
     <l n="1143">chi 'l timone, chi l'arbore assicura,</l>
     <l n="1144">chi la coperta di sgombrare ha cura.</l>
    </lg>
    <lg n="144">
     <l n="1145">Crebbe il tempo crudel tutta la notte,</l>
     <l n="1146">caliginosa e più scura ch'inferno.</l>
     <l n="1147">Tien per l'alto il padrone, ove men rotte</l>
     <l n="1148">crede l'onde trovar, dritto il governo;</l>
     <l n="1149">e volta ad or ad or contra le botte</l>
     <l n="1150">del mar la proda, e de l'orribil verno,</l>
     <l n="1151">non senza speme mai che, come aggiorni,</l>
     <l n="1152">cessi fortuna, o più placabil torni.</l>
    </lg>
    <lg n="145">
     <l n="1153">Non cessa e non si placa, e più furore</l>
     <l n="1154">mostra nel giorno, se pur giorno è questo,</l>
     <l n="1155">che si conosce al numerar de l'ore,</l>
     <l n="1156">non che per lume già sia manifesto.</l>
     <l n="1157">Or con minor speranza e più timore</l>
     <l n="1158">si dà in poter del vento il padron mesto:</l>
     <l n="1159">volta la poppa all'onde, e il mar crudele</l>
     <l n="1160">scorrendo se ne va con umil vele.</l>
    </lg>
    <lg n="146">
     <l n="1161">Mentre Fortuna in mar questi travaglia,</l>
     <l n="1162">non lascia anco posar quegli altri in terra,</l>
     <l n="1163">che sono in Francia, ove s'uccide e taglia</l>
     <l n="1164">coi Saracini il popul d'Inghilterra.</l>
     <l n="1165">Quivi Rinaldo assale, apre e sbaraglia</l>
     <l n="1166">le schiere avverse, e le bandiere atterra.</l>
     <l n="1167">Dissi di lui, che 'l suo destrier Baiardo</l>
     <l n="1168">mosso avea contra a Dardinel gagliardo.</l>
    </lg>
    <lg n="147">
     <l n="1169">Vide Rinaldo il segno del quartiero,</l>
     <l n="1170">di che superbo era il figliuol d'Almonte;</l>
     <l n="1171">e lo stimò gagliardo e buon guerriero,</l>
     <l n="1172">che concorrer d'insegna ardia col conte.</l>
     <l n="1173">Venne più appresso, e gli parea più vero;</l>
     <l n="1174">ch'avea d'intorno uomini uccisi a monte.</l>
     <l n="1175">- Meglio è (gridò) che prima io svella e spenga</l>
     <l n="1176">questo mal germe, che maggior divenga. -</l>
    </lg>
    <lg n="148">
     <l n="1177">Dovunque il viso drizza il paladino,</l>
     <l n="1178">levasi ognuno, e gli dà larga strada;</l>
     <l n="1179">né men sgombra il fedel, che 'l Saracino,</l>
     <l n="1180">sì reverita è la famosa spada.</l>
     <l n="1181">Rinaldo, fuor che Dardinel meschino,</l>
     <l n="1182">non vede alcuno, e lui seguir non bada.</l>
     <l n="1183">Grida: - Fanciullo, gran briga ti diede</l>
     <l n="1184">chi ti lasciò di questo scudo erede.</l>
    </lg>
    <lg n="149">
     <l n="1185">Vengo a te per provar, se tu m'attendi,</l>
     <l n="1186">come ben guardi il quartier rosso e bianco;</l>
     <l n="1187">che s'ora contra me non lo difendi,</l>
     <l n="1188">difender contra Orlando il potrai manco. -</l>
     <l n="1189">Rispose Dardinello: - Or chiaro apprendi</l>
     <l n="1190">che s'io lo porto, il so difender anco;</l>
     <l n="1191">e guadagnar più onor, che briga, posso</l>
     <l n="1192">del paterno quartier candido e rosso.</l>
    </lg>
    <lg n="150">
     <l n="1193">Perché fanciullo io sia, non creder farme</l>
     <l n="1194">però fuggire, o che 'l quartier ti dia:</l>
     <l n="1195">la vita mi torrai, se mi toi l'arme;</l>
     <l n="1196">ma spero in Dio ch'anzi il contrario fia.</l>
     <l n="1197">Sia quel che vuol, non potrà alcun biasmarme</l>
     <l n="1198">che mai traligni alla progenie mia. -</l>
     <l n="1199">Così dicendo, con la spada in mano</l>
     <l n="1200">assalse il cavallier da Montalbano.</l>
    </lg>
    <lg n="151">
     <l n="1201">Un timor freddo tutto 'l sangue oppresse,</l>
     <l n="1202">che gli Africani aveano intorno al core,</l>
     <l n="1203">come vider Rinaldo che si messe</l>
     <l n="1204">con tanta rabbia incontra a quel signore,</l>
     <l n="1205">con quanta andria un leon ch'al prato avesse</l>
     <l n="1206">visto un torel ch'ancor non senta amore.</l>
     <l n="1207">Il primo che ferì, fu 'l Saracino;</l>
     <l n="1208">ma picchiò invan su l'elmo di Mambrino.</l>
    </lg>
    <lg n="152">
     <l n="1209">Rise Rinaldo, e disse: - Io vo' tu senta,</l>
     <l n="1210">s'io so meglio di te trovar la vena. -</l>
     <l n="1211">Sprona, e a un tempo al destrier la briglia allenta,</l>
     <l n="1212">e d'una punta con tal forza mena,</l>
     <l n="1213">d'una punta ch'al petto gli appresenta,</l>
     <l n="1214">che gli la fa apparir dietro alla schena.</l>
     <l n="1215">Quella trasse, al tornar, l'alma col sangue:</l>
     <l n="1216">di sella il corpo uscì freddo et esangue.</l>
    </lg>
    <lg n="153">
     <l n="1217">Come purpureo fior languendo muore,</l>
     <l n="1218">che 'l vomere al passar tagliato lassa;</l>
     <l n="1219">o come carco di superchio umore</l>
     <l n="1220">il papaver ne l'orto il capo abbassa:</l>
     <l n="1221">così, giù de la faccia ogni colore</l>
     <l n="1222">cadendo, Dardinel di vita passa;</l>
     <l n="1223">passa di vita, e fa passar con lui</l>
     <l n="1224">l'ardire e la virtù de tutti i sui.</l>
    </lg>
    <lg n="154">
     <l n="1225">Qual soglion l'acque per umano ingegno</l>
     <l n="1226">stare ingorgate alcuna volta e chiuse,</l>
     <l n="1227">che quando lor vien poi rotto il sostegno,</l>
     <l n="1228">cascano, e van con gran rumor difuse;</l>
     <l n="1229">tal gli African, ch'avean qualche ritegno</l>
     <l n="1230">mentre virtù lor Dardinello infuse,</l>
     <l n="1231">ne vanno or sparti in questa parte e in quella,</l>
     <l n="1232">che l'han veduto uscir morto di sella.</l>
    </lg>
    <lg n="155">
     <l n="1233">Chi vuol fuggir, Rinaldo fuggir lassa,</l>
     <l n="1234">et attende a cacciar chi vuol star saldo.</l>
     <l n="1235">Si cade ovunque Ariodante passa,</l>
     <l n="1236">che molto va quel dì presso a Rinaldo.</l>
     <l n="1237">Altri Lionetto, altri Zerbin fracassa,</l>
     <l n="1238">a gara ognuno a far gran prove caldo.</l>
     <l n="1239">Carlo fa il suo dover, lo fa Oliviero,</l>
     <l n="1240">Turpino e Guido e Salamone e Ugiero.</l>
    </lg>
    <lg n="156">
     <l n="1241">I Mori fur quel giorno in gran periglio</l>
     <l n="1242">che 'n Pagania non ne tornasse testa;</l>
     <l n="1243">ma 'l saggio re di Spagna dà di piglio,</l>
     <l n="1244">e se ne va con quel che in man gli resta.</l>
     <l n="1245">Restar in danno tien miglior consiglio,</l>
     <l n="1246">che tutti i denar perdere e la vesta:</l>
     <l n="1247">meglio è ritrarsi e salvar qualche schiera,</l>
     <l n="1248">che, stando, esser cagion che 'l tutto pèra.</l>
    </lg>
    <lg n="157">
     <l n="1249">Verso gli alloggiamenti i segni invia,</l>
     <l n="1250">ch'eron serrati d'argine e di fossa,</l>
     <l n="1251">con Stordilan, col re d'Andologia,</l>
     <l n="1252">col Portughese in una squadra grossa.</l>
     <l n="1253">Manda a pregar il re di Barbaria,</l>
     <l n="1254">che si cerchi ritrar meglio che possa;</l>
     <l n="1255">e se quel giorno la persona e 'l loco</l>
     <l n="1256">potrà salvar, non avrà fatto poco.</l>
    </lg>
    <lg n="158">
     <l n="1257">Quel re che si tenea spacciato al tutto,</l>
     <l n="1258">né mai credea più riveder Biserta,</l>
     <l n="1259">che con viso sì orribile e sì brutto</l>
     <l n="1260">unquanco non avea Fortuna esperta,</l>
     <l n="1261">s'allegrò che Marsilio avea ridutto</l>
     <l n="1262">parte del campo in sicurezza certa:</l>
     <l n="1263">et a ritrarsi cominciò, e a dar volta</l>
     <l n="1264">alle bandiere, e fe' sonar raccolta.</l>
    </lg>
    <lg n="159">
     <l n="1265">Ma la più parte de la gente rotta</l>
     <l n="1266">né tromba né tambur né segno ascolta:</l>
     <l n="1267">tanta fu la viltà, tanta la dotta,</l>
     <l n="1268">ch'in Senna se ne vide affogar molta.</l>
     <l n="1269">Il re Agramante vuol ridur la frotta:</l>
     <l n="1270">seco ha Sobrino, e van scorrendo in volta;</l>
     <l n="1271">e con lor s'affatica ogni buon duca,</l>
     <l n="1272">che nei ripari il campo si riduca.</l>
    </lg>
    <lg n="160">
     <l n="1273">Ma né il re, né Sobrin, né duca alcuno</l>
     <l n="1274">con prieghi, con minaccie, con affanno</l>
     <l n="1275">ritrar può il terzo, non ch'io dica ognuno,</l>
     <l n="1276">dove l'insegne mal seguite vanno.</l>
     <l n="1277">Morti o fuggiti ne son dua, per uno</l>
     <l n="1278">che ne rimane, e quel non senza danno:</l>
     <l n="1279">ferito è chi di dietro e chi davanti;</l>
     <l n="1280">ma travagliati e lassi tutti quanti.</l>
    </lg>
    <lg n="161">
     <l n="1281">E con gran tema fin dentro alle porte</l>
     <l n="1282">dei forti alloggiamenti ebbon la caccia:</l>
     <l n="1283">et era lor quel luogo anco mal forte,</l>
     <l n="1284">con ogni proveder che vi si faccia</l>
     <l n="1285">(che ben pigliar nel crin la buona sorte</l>
     <l n="1286">Carlo sapea, quando volgea la faccia),</l>
     <l n="1287">se non venìa la notte tenebrosa,</l>
     <l n="1288">che staccò il fatto, et acquetò ogni cosa;</l>
    </lg>
    <lg n="162">
     <l n="1289">dal Creator accelerata forse,</l>
     <l n="1290">che de la sua fattura ebbe pietade.</l>
     <l n="1291">Ondeggiò il sangue per campagna, e corse</l>
     <l n="1292">come un gran fiume, e dilagò le strade.</l>
     <l n="1293">Ottanta mila corpi numerorse,</l>
     <l n="1294">che fur quel dì messi per fil di spade.</l>
     <l n="1295">Villani e lupi uscîr poi de le grotte</l>
     <l n="1296">a dispogliargli e a devorar la notte.</l>
    </lg>
    <lg n="163">
     <l n="1297">Carlo non torna più dentro alla terra,</l>
     <l n="1298">ma contra gli nimici fuor s'accampa,</l>
     <l n="1299">et in assedio le lor tende serra,</l>
     <l n="1300">et alti e spessi fuochi intorno avampa.</l>
     <l n="1301">Il pagan si provede, e cava terra,</l>
     <l n="1302">fossi e ripari e bastioni stampa;</l>
     <l n="1303">va rivedendo, e tien le guardie deste,</l>
     <l n="1304">né tutta notte mai l'arme si sveste.</l>
    </lg>
    <lg n="164">
     <l n="1305">Tutta la notte per gli alloggiamenti</l>
     <l n="1306">dei mal sicuri Saracini oppressi</l>
     <l n="1307">si versan pianti, gemiti e lamenti,</l>
     <l n="1308">ma quanto più si può, cheti e soppressi.</l>
     <l n="1309">Altri, perché gli amici hanno e i parenti</l>
     <l n="1310">lasciati morti, et altri per se stessi,</l>
     <l n="1311">che son feriti, e con disagio stanno:</l>
     <l n="1312">ma più è la tema del futuro danno.</l>
    </lg>
    <lg n="165">
     <l n="1313">Duo Mori ivi fra gli altri si trovaro,</l>
     <l n="1314">d'oscura stirpe nati in Tolomitta;</l>
     <l n="1315">de' quai l'istoria, per esempio raro</l>
     <l n="1316">di vero amore, è degna esser descritta.</l>
     <l n="1317">Cloridano e Medor si nominaro,</l>
     <l n="1318">ch'alla fortuna prospera e alla afflitta</l>
     <l n="1319">aveano sempre amato Dardinello,</l>
     <l n="1320">et or passato in Francia il mar con quello.</l>
    </lg>
    <lg n="166">
     <l n="1321">Cloridan, cacciator tutta sua vita,</l>
     <l n="1322">di robusta persona era et isnella:</l>
     <l n="1323">Medoro avea la guancia colorita</l>
     <l n="1324">e bianca e grata ne la età novella;</l>
     <l n="1325">e fra la gente a quella impresa uscita</l>
     <l n="1326">non era faccia più gioconda e bella:</l>
     <l n="1327">occhi avea neri, e chioma crespa d'oro:</l>
     <l n="1328">angel parea di quei del sommo coro.</l>
    </lg>
    <lg n="167">
     <l n="1329">Erano questi duo sopra i ripari</l>
     <l n="1330">con molti altri a guardar gli alloggiamenti,</l>
     <l n="1331">quando la Notte fra distanzie pari</l>
     <l n="1332">mirava il ciel con gli occhi sonnolenti.</l>
     <l n="1333">Medoro quivi in tutti i suoi parlari</l>
     <l n="1334">non può far che 'l signor suo non rammenti,</l>
     <l n="1335">Dardinello d'Almonte, e che non piagna</l>
     <l n="1336">che resti senza onor ne la campagna.</l>
    </lg>
    <lg n="168">
     <l n="1337">Vòlto al compagno, disse: - O Cloridano,</l>
     <l n="1338">io non ti posso dir quanto m'incresca</l>
     <l n="1339">del mio signor, che sia rimaso al piano,</l>
     <l n="1340">per lupi e corbi, ohimè! troppo degna esca.</l>
     <l n="1341">Pensando come sempre mi fu umano,</l>
     <l n="1342">mi par che quando ancor questa anima esca</l>
     <l n="1343">in onor di sua fama, io non compensi</l>
     <l n="1344">né sciolga verso lui gli oblighi immensi.</l>
    </lg>
    <lg n="169">
     <l n="1345">Io voglio andar, perché non stia insepulto</l>
     <l n="1346">in mezzo alla campagna, a ritrovarlo:</l>
     <l n="1347">e forse Dio vorrà ch'io vada occulto</l>
     <l n="1348">là dove tace il campo del re Carlo.</l>
     <l n="1349">Tu rimarrai; che quando in ciel sia sculto</l>
     <l n="1350">ch'io vi debba morir, potrai narrarlo;</l>
     <l n="1351">che se Fortuna vieta sì bell'opra,</l>
     <l n="1352">per fama almeno il mio buon cor si scuopra. -</l>
    </lg>
    <lg n="170">
     <l n="1353">Stupisce Cloridan, che tanto core,</l>
     <l n="1354">tanto amor, tanta fede abbia un fanciullo:</l>
     <l n="1355">e cerca assai, perché gli porta amore,</l>
     <l n="1356">di fargli quel pensiero irrito e nullo;</l>
     <l n="1357">ma non gli val, perch'un sì gran dolore</l>
     <l n="1358">non riceve conforto né trastullo.</l>
     <l n="1359">Medoro era disposto o di morire,</l>
     <l n="1360">o ne la tomba il suo signor coprire.</l>
    </lg>
    <lg n="171">
     <l n="1361">Veduto che nol piega e che nol muove,</l>
     <l n="1362">Cloridan gli risponde: - E verrò anch'io,</l>
     <l n="1363">anch'io vuo' pormi a sì lodevol pruove,</l>
     <l n="1364">anch'io famosa morte amo e disio.</l>
     <l n="1365">Qual cosa sarà mai che più mi giove,</l>
     <l n="1366">s'io resto senza te, Medoro mio?</l>
     <l n="1367">Morir teco con l'arme è meglio molto,</l>
     <l n="1368">che poi di duol, s'avvien che mi sii tolto. -</l>
    </lg>
    <lg n="172">
     <l n="1369">Così disposti, messero in quel loco</l>
     <l n="1370">le successive guardie, e se ne vanno.</l>
     <l n="1371">Lascian fosse e steccati, e dopo poco</l>
     <l n="1372">tra' nostri son, che senza cura stanno.</l>
     <l n="1373">Il campo dorme, e tutto è spento il fuoco,</l>
     <l n="1374">perché dei Saracin poca tema hanno.</l>
     <l n="1375">Tra l'arme e' carriaggi stan roversi,</l>
     <l n="1376">nel vin, nel sonno insino agli occhi immersi.</l>
    </lg>
    <lg n="173">
     <l n="1377">Fermossi alquanto Cloridano, e disse:</l>
     <l n="1378">- Non son mai da lasciar l'occasioni.</l>
     <l n="1379">Di questo stuol che 'l mio signor trafisse,</l>
     <l n="1380">non debbo far, Medoro, occisioni?</l>
     <l n="1381">Tu, perché sopra alcun non ci venisse,</l>
     <l n="1382">gli occhi e l'orecchi in ogni parte poni;</l>
     <l n="1383">ch'io m'offerisco farti con la spada</l>
     <l n="1384">tra gli nimici spaziosa strada. -</l>
    </lg>
    <lg n="174">
     <l n="1385">Così disse egli, e tosto il parlar tenne,</l>
     <l n="1386">et entrò dove il dotto Alfeo dormia,</l>
     <l n="1387">che l'anno inanzi in corte a Carlo venne,</l>
     <l n="1388">medico e mago e pien d'astrologia:</l>
     <l n="1389">ma poco a questa volta gli sovenne;</l>
     <l n="1390">anzi gli disse in tutto la bugia.</l>
     <l n="1391">Predetto egli s'avea, che d'anni pieno</l>
     <l n="1392">dovea morire alla sua moglie in seno:</l>
    </lg>
    <lg n="175">
     <l n="1393">et or gli ha messo il cauto Saracino</l>
     <l n="1394">la punta de la spada ne la gola.</l>
     <l n="1395">Quattro altri uccide appresso all'indovino,</l>
     <l n="1396">che non han tempo a dire una parola:</l>
     <l n="1397">menzion dei nomi lor non fa Turpino,</l>
     <l n="1398">e 'l lungo andar le lor notizie invola:</l>
     <l n="1399">dopo essi Palidon da Moncalieri,</l>
     <l n="1400">che sicuro dormia fra duo destrieri.</l>
    </lg>
    <lg n="176">
     <l n="1401">Poi se ne vien dove col capo giace</l>
     <l n="1402">appoggiato al barile il miser Grillo:</l>
     <l n="1403">avealo vòto, e avea creduto in pace</l>
     <l n="1404">godersi un sonno placido e tranquillo.</l>
     <l n="1405">Troncògli il capo il Saracino audace:</l>
     <l n="1406">esce col sangue il vin per uno spillo,</l>
     <l n="1407">di che n'ha in corpo più d'una bigoncia;</l>
     <l n="1408">e di ber sogna, e Cloridan lo sconcia.</l>
    </lg>
    <lg n="177">
     <l n="1409">E presso a Grillo, un Greco et un Tedesco</l>
     <l n="1410">spenge in dui colpi, Andropono e Conrado,</l>
     <l n="1411">che de la notte avean goduto al fresco</l>
     <l n="1412">gran parte, or con la tazza, ora col dado:</l>
     <l n="1413">felici, se vegghiar sapeano a desco</l>
     <l n="1414">fin che de l'Indo il sol passassi il guado.</l>
     <l n="1415">Ma non potria negli uomini il destino,</l>
     <l n="1416">se del futuro ognun fosse indovino.</l>
    </lg>
    <lg n="178">
     <l n="1417">Come impasto leone in stalla piena,</l>
     <l n="1418">che lunga fame abbia smacrato e asciutto,</l>
     <l n="1419">uccide, scanna, mangia, a strazio mena</l>
     <l n="1420">l'infermo gregge in sua balìa condutto;</l>
     <l n="1421">così il crudel pagan nel sonno svena</l>
     <l n="1422">la nostra gente, e fa macel per tutto.</l>
     <l n="1423">La spada di Medoro anco non ebe;</l>
     <l n="1424">ma si sdegna ferir l'ignobil plebe.</l>
    </lg>
    <lg n="179">
     <l n="1425">Venuto era ove il duca di Labretto</l>
     <l n="1426">con una dama sua dormia abbracciato;</l>
     <l n="1427">e l'un con l'altro si tenea sì stretto,</l>
     <l n="1428">che non saria tra lor l'aere entrato.</l>
     <l n="1429">Medoro ad ambi taglia il capo netto.</l>
     <l n="1430">Oh felice morire! oh dolce fato!</l>
     <l n="1431">che come erano i corpi, ho così fede</l>
     <l n="1432">ch'andâr l'alme abbracciate alla lor sede.</l>
    </lg>
    <lg n="180">
     <l n="1433">Malindo uccise e Ardalico il fratello,</l>
     <l n="1434">che del conte di Fiandra erano figli;</l>
     <l n="1435">e l'uno e l'altro cavallier novello</l>
     <l n="1436">fatto avea Carlo, e aggiunto all'arme i gigli,</l>
     <l n="1437">perché il giorno amendui d'ostil macello</l>
     <l n="1438">con gli stocchi tornar vide vermigli:</l>
     <l n="1439">e terre in Frisa avea promesso loro,</l>
     <l n="1440">e date avria; ma lo vietò Medoro.</l>
    </lg>
    <lg n="181">
     <l n="1441">Gl'insidiosi ferri eran vicini</l>
     <l n="1442">ai padiglioni che tiraro in volta</l>
     <l n="1443">al padiglion di Carlo i paladini,</l>
     <l n="1444">facendo ognun la guardia la sua volta;</l>
     <l n="1445">quando da l'empia strage i Saracini</l>
     <l n="1446">trasson le spade, e diero a tempo volta;</l>
     <l n="1447">ch'impossibil lor par, tra sì gran torma,</l>
     <l n="1448">che non s'abbia a trovar un che non dorma.</l>
    </lg>
    <lg n="182">
     <l n="1449">E ben che possan gir di preda carchi,</l>
     <l n="1450">salvin pur sé, che fanno assai guadagno.</l>
     <l n="1451">Ove più creda aver sicuri i varchi</l>
     <l n="1452">va Cloridano, e dietro ha il suo compagno.</l>
     <l n="1453">Vengon nel campo, ove fra spade et archi</l>
     <l n="1454">e scudi e lance in un vermiglio stagno</l>
     <l n="1455">giaccion poveri e ricchi, e re e vassalli,</l>
     <l n="1456">e sozzopra con gli uomini i cavalli.</l>
    </lg>
    <lg n="183">
     <l n="1457">Quivi dei corpi l'orrida mistura,</l>
     <l n="1458">che piena avea la gran campagna intorno,</l>
     <l n="1459">potea far vaneggiar la fedel cura</l>
     <l n="1460">dei duo compagni insino al far del giorno,</l>
     <l n="1461">se non traea fuor d'una nube oscura,</l>
     <l n="1462">a' prieghi di Medor, la Luna il corno.</l>
     <l n="1463">Medoro in ciel divotamente fisse</l>
     <l n="1464">verso la Luna gli occhi, e così disse:</l>
    </lg>
    <lg n="184">
     <l n="1465">- O santa dea, che dagli antiqui nostri</l>
     <l n="1466">debitamente sei detta triforme;</l>
     <l n="1467">ch'in cielo, in terra e ne l'inferno mostri</l>
     <l n="1468">l'alta bellezza tua sotto più forme,</l>
     <l n="1469">e ne le selve, di fere e di mostri</l>
     <l n="1470">vai cacciatrice seguitando l'orme;</l>
     <l n="1471">mostrami ove 'l mio re giaccia fra tanti,</l>
     <l n="1472">che vivendo imitò tuoi studi santi. -</l>
    </lg>
    <lg n="185">
     <l n="1473">La Luna a quel pregar la nube aperse</l>
     <l n="1474">(o fosse caso o pur la tanta fede),</l>
     <l n="1475">bella come fu allor ch'ella s'offerse,</l>
     <l n="1476">e nuda in braccio a Endimion si diede.</l>
     <l n="1477">Con Parigi a quel lume si scoperse</l>
     <l n="1478">l'un campo e l'altro; e 'l monte e 'l pian si vede:</l>
     <l n="1479">si videro i duo colli di lontano,</l>
     <l n="1480">Martire a destra, e Lerì all'altra mano.</l>
    </lg>
    <lg n="186">
     <l n="1481">Rifulse lo splendor molto più chiaro</l>
     <l n="1482">ove d'Almonte giacea morto il figlio.</l>
     <l n="1483">Medoro andò, piangendo, al signor caro;</l>
     <l n="1484">che conobbe il quartier bianco e vermiglio:</l>
     <l n="1485">e tutto 'l viso gli bagnò d'amaro</l>
     <l n="1486">pianto, che n'avea un rio sotto ogni ciglio,</l>
     <l n="1487">in sì dolci atti, in sì dolci lamenti,</l>
     <l n="1488">che potea ad ascoltar fermare i venti.</l>
    </lg>
    <lg n="187">
     <l n="1489">Ma con sommessa voce e a pena udita;</l>
     <l n="1490">non che riguardi a non si far sentire,</l>
     <l n="1491">perch'abbia alcun pensier de la sua vita,</l>
     <l n="1492">più tosto l'odia, e ne vorrebbe uscire:</l>
     <l n="1493">ma per timor che non gli sia impedita</l>
     <l n="1494">l'opera pia che quivi il fe' venire.</l>
     <l n="1495">Fu il morto re sugli omeri sospeso</l>
     <l n="1496">di tramendui, tra lor partendo il peso.</l>
    </lg>
    <lg n="188">
     <l n="1497">Vanno affrettando i passi quanto ponno,</l>
     <l n="1498">sotto l'amata soma che gl'ingombra.</l>
     <l n="1499">E già venìa chi de la luce è donno</l>
     <l n="1500">le stelle a tor del ciel, di terra l'ombra;</l>
     <l n="1501">quando Zerbino, a cui del petto il sonno</l>
     <l n="1502">l'alta virtude, ove è bisogno, sgombra,</l>
     <l n="1503">cacciato avendo tutta notte i Mori,</l>
     <l n="1504">al campo si traea nei primi albori.</l>
    </lg>
    <lg n="189">
     <l n="1505">E seco alquanti cavallieri avea,</l>
     <l n="1506">che videro da lunge i dui compagni.</l>
     <l n="1507">Ciascuno a quella parte si traea,</l>
     <l n="1508">sperandovi trovar prede e guadagni.</l>
     <l n="1509">- Frate, bisogna (Cloridan dicea)</l>
     <l n="1510">gittar la soma, e dare opra ai calcagni;</l>
     <l n="1511">che sarebbe pensier non troppo accorto,</l>
     <l n="1512">perder duo vivi per salvar un morto. -</l>
    </lg>
    <lg n="190">
     <l n="1513">E gittò il carco, perché si pensava</l>
     <l n="1514">che 'l suo Medoro il simil far dovesse:</l>
     <l n="1515">ma quel meschin, che 'l suo signor più amava,</l>
     <l n="1516">sopra le spalle sue tutto lo resse.</l>
     <l n="1517">L'altro con molta fretta se n'andava,</l>
     <l n="1518">come l'amico a paro o dietro avesse:</l>
     <l n="1519">se sapea di lasciarlo a quella sorte,</l>
     <l n="1520">mille aspettate avria, non ch'una morte.</l>
    </lg>
    <lg n="191">
     <l n="1521">Quei cavallier, con animo disposto</l>
     <l n="1522">che questi a render s'abbino o a morire,</l>
     <l n="1523">chi qua chi là si spargono, et han tosto</l>
     <l n="1524">preso ogni passo onde si possa uscire.</l>
     <l n="1525">Da loro il capitan poco discosto,</l>
     <l n="1526">più degli altri è sollicito a seguire;</l>
     <l n="1527">ch'in tal guisa vedendoli temere,</l>
     <l n="1528">certo è che sian de le nimiche schiere.</l>
    </lg>
    <lg n="192">
     <l n="1529">Era a quel tempo ivi una selva antica,</l>
     <l n="1530">d'ombrose piante spessa e di virgulti,</l>
     <l n="1531">che, come labirinto, entro s'intrica</l>
     <l n="1532">di stretti calli e sol da bestie culti.</l>
     <l n="1533">Speran d'averla i duo pagan sì amica,</l>
     <l n="1534">ch'abbi a tenerli entro a' suoi rami occulti.</l>
     <l n="1535">Ma chi del canto mio piglia diletto,</l>
     <l n="1536">un'altra volta ad ascoltarlo aspetto.</l>
    </lg>
   </lg>
  </body>
 </text>
</TEI>