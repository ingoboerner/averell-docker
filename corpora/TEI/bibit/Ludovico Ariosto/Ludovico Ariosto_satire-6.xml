<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Satire - 6</title>
    <author>Ludovico Ariosto</author>
   </titleStmt>
   <extent>
    <measure unit="stanza">61</measure>
    <measure unit="line">181</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_satire-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Satire - 6</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Satire - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pistofilo, tu scrivi che, se appresso</l>
     <l n="2">papa Clemente imbasciator del Duca</l>
     <l n="3">per uno anno o per dui voglio esser messo,</l>
    </lg>
    <lg n="2">
     <l n="4">ch’io te ne avisi, acciò che tu conduca</l>
     <l n="5">la pratica; e proporre anco non resti</l>
     <l n="6">qualche viva cagion che me vi induca:</l>
    </lg>
    <lg n="3">
     <l n="7">che lungamente sia stato de questi</l>
     <l n="8">Medici amico, e conversar con loro</l>
     <l n="9">con gran dimestichezza mi vedesti,</l>
    </lg>
    <lg n="4">
     <l n="10">quando eran fuorusciti, e quando fòro</l>
     <l n="11">rimessi in stato, e quando in su le rosse</l>
     <l n="12">scarpe Leone ebbe la croce d’oro;</l>
    </lg>
    <lg n="5">
     <l n="13">che, oltre che a proposito assai fosse</l>
     <l n="14">del Duca, estimi che tirare a mio</l>
     <l n="15">utile e onor potrei gran pòste e grosse;</l>
    </lg>
    <lg n="6">
     <l n="16">che più da un fiume grande che da un rio</l>
     <l n="17">posso sperar di prendere, s’io pesco.</l>
     <l n="18">Or odi quanto acciò ti rispondo io.</l>
    </lg>
    <lg n="7">
     <l n="19">Io te rengrazio prima, che più fresco</l>
     <l n="20">sia sempre il tuo desir in essaltarmi,</l>
     <l n="21">e far di bue mi vogli un barbaresco;</l>
    </lg>
    <lg n="8">
     <l n="22">poi dico che pel fuoco e che per l’armi</l>
     <l n="23">a servigio del Duca in Francia e in Spagna</l>
     <l n="24">e in India, non che a Roma, puoi mandarmi:</l>
    </lg>
    <lg n="9">
     <l n="25">ma per dirmi ch’onor vi si guadagna</l>
     <l n="26">e facultà, ritruova altro cimbello,</l>
     <l n="27">se vuoi che l’augel caschi ne la ragna.</l>
    </lg>
    <lg n="10">
     <l n="28">Perché, quanto all’onor, n’ho tutto quello</l>
     <l n="29">ch’io voglio: assai mi può parer ch’io veggio</l>
     <l n="30">a più di sei levarmisi il capello,</l>
    </lg>
    <lg n="11">
     <l n="31">perché san che talor col Duca seggio</l>
     <l n="32">a mensa, e ne riporto qualche grazia</l>
     <l n="33">se per me o per li amici gli la chieggio.</l>
    </lg>
    <lg n="12">
     <l n="34">E se, come d’onor mi truovo sazia</l>
     <l n="35">la mente, avessi facultà a bastanza,</l>
     <l n="36">il mio desir si fermeria, ch’or spazia.</l>
    </lg>
    <lg n="13">
     <l n="37">Sol tanta ne vorrei, che viver sanza</l>
     <l n="38">chiederne altrui mi fésse in libertade,</l>
     <l n="39">il che ottener mai più non ho speranza,</l>
    </lg>
    <lg n="14">
     <l n="40">poi che tanti mie’ amici podestade</l>
     <l n="41">hanno avuto di farlo, e pur rimaso</l>
     <l n="42">son sempre in servitude e in povertade.</l>
    </lg>
    <lg n="15">
     <l n="43">Non vuo’ più che colei che fu del vaso</l>
     <l n="44">de l’incauto Epimeteo a fuggir lenta</l>
     <l n="45">mi tiri come un bufalo pel naso.</l>
    </lg>
    <lg n="16">
     <l n="46">Quella ruota dipinta mi sgomenta</l>
     <l n="47">ch’ogni mastro di carte a un modo finge:</l>
     <l n="48">tanta concordia non credo io che menta.</l>
    </lg>
    <lg n="17">
     <l n="49">Quel che le siede in cima si dipinge</l>
     <l n="50">uno asinello: ognun lo enigma intende,</l>
     <l n="51">senza che chiami a interpretarlo Sfinge.</l>
    </lg>
    <lg n="18">
     <l n="52">Vi si vede anco che ciascun che ascende</l>
     <l n="53">comincia a inasinir le prime membre,</l>
     <l n="54">e resta umano quel che a dietro pende.</l>
    </lg>
    <lg n="19">
     <l n="55">Fin che de la speranza mi rimembre,</l>
     <l n="56">che coi fior venne e con le prime foglie,</l>
     <l n="57">e poi fuggì senza aspettar settembre</l>
    </lg>
    <lg n="20">
     <l n="58">(venne il dì che la Chiesa fu per moglie</l>
     <l n="59">data a Leone, e che alle nozze vidi</l>
     <l n="60">a tanti amici miei rosse le spoglie;</l>
    </lg>
    <lg n="21">
     <l n="61">venne a calende, e fuggì inanzi agli idi),</l>
     <l n="62">fin che me ne rimembre, esser non puote</l>
     <l n="63">che di promessa altrui mai più mi fidi.</l>
    </lg>
    <lg n="22">
     <l n="64">La sciocca speme alle contrade ignote</l>
     <l n="65">salì del ciel, quel dì che ‘l Pastor santo</l>
     <l n="66">la man mi strinse, e mi baciò le gote;</l>
    </lg>
    <lg n="23">
     <l n="67">ma, fatte in pochi giorni poi di quanto</l>
     <l n="68">potea ottener le esperienze prime,</l>
     <l n="69">quanto andò in alto, in giù tornò altrotanto.</l>
    </lg>
    <lg n="24">
     <l n="70">Fu già una zucca che montò sublime</l>
     <l n="71">in pochi giorni tanto, che coperse</l>
     <l n="72">a un pero suo vicin l’ultime cime.</l>
    </lg>
    <lg n="25">
     <l n="73">Il pero una matina gli occhi aperse,</l>
     <l n="74">ch’avea dormito un lungo sonno, e visti</l>
     <l n="75">li nuovi frutti sul capo sederse,</l>
    </lg>
    <lg n="26">
     <l n="76">le disse: — Che sei tu? come salisti</l>
     <l n="77">qua su? dove eri dianzi, quando lasso</l>
     <l n="78">al sonno abandonai questi occhi tristi? —</l>
    </lg>
    <lg n="27">
     <l n="79">Ella gli disse il nome, e dove al basso</l>
     <l n="80">fu piantata mostrolli, e che in tre mesi</l>
     <l n="81">quivi era giunta accelerando il passo.</l>
    </lg>
    <lg n="28">
     <l n="82">— Et io — l’arbor soggiunse — a pena ascesi</l>
     <l n="83">a questa altezza, poi che al caldo e al gielo</l>
     <l n="84">con tutti i vènti trenta anni contesi.</l>
    </lg>
    <lg n="29">
     <l n="85">Ma tu che a un volger d’occhi arrivi in cielo,</l>
     <l n="86">rendite certa che, non meno in fretta</l>
     <l n="87">che sia cresciuto, mancherà il tuo stelo. —</l>
    </lg>
    <lg n="30">
     <l n="88">Così alla mia speranza, che a staffetta</l>
     <l n="89">mi trasse a Roma, potea dir chi avuto</l>
     <l n="90">pei Medici sul capo avea la cetta</l>
    </lg>
    <lg n="31">
     <l n="91">o ne l’essilio avea lor sovenuto,</l>
     <l n="92">o chi a riporlo in casa o chi a crearlo</l>
     <l n="93">leon d’umil agnel gli diede aiuto.</l>
    </lg>
    <lg n="32">
     <l n="94">Chi avesse avuto lo spirito di Carlo</l>
     <l n="95">Sosena allora, avria a Lorenzo forse</l>
     <l n="96">detto, quando sentì duca chiamarlo;</l>
    </lg>
    <lg n="33">
     <l n="97">et avria detto al duca di Namorse,</l>
     <l n="98">al cardinal de’ Rossi et al Bibiena</l>
     <l n="99">(a cui meglio era esser rimaso a Torse),</l>
    </lg>
    <lg n="34">
     <l n="100">e detto a Contessina e a Madalena,</l>
     <l n="101">ala nora, alla socera, et a tutta</l>
     <l n="102">quella famiglia d’allegrezza piena:</l>
    </lg>
    <lg n="35">
     <l n="103">— Questa similitudine fia indutta</l>
     <l n="104">più propria a voi, che come vostra gioia</l>
     <l n="105">tosto montò, tosto sarà distrutta:</l>
    </lg>
    <lg n="36">
     <l n="106">tutti morrete, et è fatal che muoia</l>
     <l n="107">Leone appresso, prima che otto volte</l>
     <l n="108">torni in quel segno il fondator di Troia. —</l>
    </lg>
    <lg n="37">
     <l n="109">Ma per non far, se non bisognan, molte</l>
     <l n="110">parole, dico che fur sempre poi</l>
     <l n="111">l’avare spemi mie tutte sepolte.</l>
    </lg>
    <lg n="38">
     <l n="112">Se Leon non mi diè, che alcun de’ suoi</l>
     <l n="113">mi dia, non spero; cerca pur questo amo</l>
     <l n="114">coprir d’altr’ésca, se pigliar me vuoi.</l>
    </lg>
    <lg n="39">
     <l n="115">Se pur ti par ch’io vi debbia ire, andiamo;</l>
     <l n="116">ma non già per onor né per ricchezza:</l>
     <l n="117">questa non spero, e quel di più non bramo.</l>
    </lg>
    <lg n="40">
     <l n="118">Più tosto di’ ch’io lascierò l’asprezza</l>
     <l n="119">di questi sassi, e questa gente inculta,</l>
     <l n="120">simile al luogo ove ella è nata e avezza;</l>
    </lg>
    <lg n="41">
     <l n="121">e non avrò qual da punir con multa,</l>
     <l n="122">qual con minaccie, e da dolermi ogni ora</l>
     <l n="123">che qui la forza alla ragione insulta.</l>
    </lg>
    <lg n="42">
     <l n="124">Dimmi ch’io potrò aver ozio talora</l>
     <l n="125">di riveder le Muse, e con lor sotto</l>
     <l n="126">le sacre frondi ir poetando ancora.</l>
    </lg>
    <lg n="43">
     <l n="127">Dimmi che al Bembo, al Sadoletto, al dotto</l>
     <l n="128">Iovio, al Cavallo, al Blosio, al Molza, al Vida</l>
     <l n="129">potrò ogni giorno, e al Tibaldeo, far motto;</l>
    </lg>
    <lg n="44">
     <l n="130">tòr di essi or uno e quando uno altro guida</l>
     <l n="131">pei sette Colli, che, col libro in mano,</l>
     <l n="132">Roma in ogni sua parte mi divida.</l>
    </lg>
    <lg n="45">
     <l n="133">— Qui — dica — il Circo, qui il Foro romano,</l>
     <l n="134">qui fu Suburra, e questo è il sacro clivo;</l>
     <l n="135">qui Vesta il tempio e qui il solea aver Iano. —</l>
    </lg>
    <lg n="46">
     <l n="136">Dimmi ch’avrò, di ciò ch’io leggo o scrivo,</l>
     <l n="137">sempre consiglio, o da latin quel tòrre</l>
     <l n="138">voglia o da tósco, o da barbato argivo.</l>
    </lg>
    <lg n="47">
     <l n="139">Di libri antiqui anco mi puoi proporre</l>
     <l n="140">il numer grande, che per publico uso</l>
     <l n="141">Sisto da tutto il mondo fe’ raccorre.</l>
    </lg>
    <lg n="48">
     <l n="142">Proponendo tu questo, s’io ricuso</l>
     <l n="143">l’andata, ben dirai che triste umore</l>
     <l n="144">abbia il discorso razional confuso.</l>
    </lg>
    <lg n="49">
     <l n="145">Et io in risposta, come Emilio, fuore</l>
     <l n="146">porgerò il piè, e dirò: — Tu non sa’ dove</l>
     <l n="147">questo calciar mi prema e dia dolore. —</l>
    </lg>
    <lg n="50">
     <l n="148">Da me stesso mi tol chi mi rimove</l>
     <l n="149">da la mia terra, e fuor non ne potrei</l>
     <l n="150">viver contento, ancor che in grembo a Iove.</l>
    </lg>
    <lg n="51">
     <l n="151">E s’io non fossi d’ogni cinque o sei</l>
     <l n="152">mesi stato uno a passeggiar fra il Domo</l>
     <l n="153">e le due statue de’ Marchesi miei;</l>
    </lg>
    <lg n="52">
     <l n="154">da sì noiosa lontananza domo</l>
     <l n="155">già sarei morto, o più di quelli macro</l>
     <l n="156">che stan bramando in purgatorio il pomo.</l>
    </lg>
    <lg n="53">
     <l n="157">Se pur ho da star fuor, mi fia nel sacro</l>
     <l n="158">campo di Marte senza dubbio meno</l>
     <l n="159">che in questa fossa abitar duro et acro.</l>
    </lg>
    <lg n="54">
     <l n="160">Ma se ‘l signor vuol farmi grazia a pieno,</l>
     <l n="161">a sé mi chiami, e mai più non mi mandi</l>
     <l n="162">più là d’Argenta, o più qua del Bondeno.</l>
    </lg>
    <lg n="55">
     <l n="163">Se perché amo sì il nido mi dimandi,</l>
     <l n="164">io non te lo dirò più volentieri</l>
     <l n="165">ch’io soglia al frate i falli miei nefandi;</l>
    </lg>
    <lg n="56">
     <l n="166">che so ben che diresti: — Ecco pensieri</l>
     <l n="167">d’uom che quarantanove anni alle spalle</l>
     <l n="168">grossi e maturi si lasciò l’altro ieri! —</l>
    </lg>
    <lg n="57">
     <l n="169">Buon per me ch’io me ascondo in questa valle,</l>
     <l n="170">né l’occhio tuo può correr cento miglia</l>
     <l n="171">a scorger se le guancie ho rosse o gialle;</l>
    </lg>
    <lg n="58">
     <l n="172">che vedermi la faccia più vermiglia,</l>
     <l n="173">ben che io scriva da lunge, ti parrebbe,</l>
     <l n="174">che non ha madonna Ambra né la figlia,</l>
    </lg>
    <lg n="59">
     <l n="175">o che ‘l padre canonico non ebbe</l>
     <l n="176">quando il fiasco del vin gli cadde in piazza,</l>
     <l n="177">che rubò al frate, oltre li dui che bebbe.</l>
    </lg>
    <lg n="60">
     <l n="178">S’io ti fossi vicin, forse la mazza</l>
     <l n="179">per bastonarmi piglieresti, tosto</l>
     <l n="180">che m’udissi allegar che ragion pazza</l>
    </lg>
    <lg n="61">
     <l n="181">non mi lasci da voi viver discosto.</l>
    </lg>
   </lg>
  </body>
 </text>
</TEI>