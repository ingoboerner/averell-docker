<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 45</title>
    <author>Ludovico Ariosto</author>
   </titleStmt>
   <extent>
    <measure unit="stanza">117</measure>
    <measure unit="line">936</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-45</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 45</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 45</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quanto più su l'instabil ruota vedi</l>
     <l n="2">di Fortuna ire in alto il miser uomo,</l>
     <l n="3">tanto più tosto hai da vedergli i piedi</l>
     <l n="4">ove ora ha il capo, e far cadendo il tomo.</l>
     <l n="5">Di questo, esempio è Policràte, e il re di</l>
     <l n="6">Lidia, e Dionigi, et altri ch'io non nomo,</l>
     <l n="7">che ruinati son da la suprema</l>
     <l n="8">gloria in un dì ne la miseria estrema.</l>
    </lg>
    <lg n="2">
     <l n="9">Così all'incontro, quanto più depresso,</l>
     <l n="10">quanto è più l'uom di questa ruota al fondo,</l>
     <l n="11">tanto a quel punto più si trova appresso,</l>
     <l n="12">c'ha da salir, se de' girarsi in tondo.</l>
     <l n="13">Alcun sul ceppo quasi il capo ha messo,</l>
     <l n="14">che l'altro giorno ha dato legge al mondo.</l>
     <l n="15">Servio e Mario e Ventidio l'hanno mostro</l>
     <l n="16">al tempo antico, e il re Luigi al nostro:</l>
    </lg>
    <lg n="3">
     <l n="17">il re Luigi, suocero del figlio</l>
     <l n="18">del duca mio; che rotto a Santo Albino,</l>
     <l n="19">e giunto al suo nimico ne l'artiglio,</l>
     <l n="20">a restar senza capo fu vicino.</l>
     <l n="21">Scórse di questo anco maggior periglio,</l>
     <l n="22">non molto inanzi, il gran Matia Corvino.</l>
     <l n="23">Poi l'un, de' Franchi, passato quel punto,</l>
     <l n="24">l'altro al regno degli Ungari fu assunto.</l>
    </lg>
    <lg n="4">
     <l n="25">Si vede per gli essempii di che piene</l>
     <l n="26">sono l'antiche e le moderne istorie,</l>
     <l n="27">che 'l ben va dietro al male, e 'l male al bene,</l>
     <l n="28">e fin son l'un de l'altro e biasmi e glorie;</l>
     <l n="29">e che fidarsi a l'uom non si conviene</l>
     <l n="30">in suo tesor, suo regno e sue vittorie,</l>
     <l n="31">né disperarsi per Fortuna avversa,</l>
     <l n="32">che sempre la sua ruota in giro versa.</l>
    </lg>
    <lg n="5">
     <l n="33">Ruggier per la vittoria ch'avea avuto</l>
     <l n="34">di Leone e del padre imperatore,</l>
     <l n="35">in tanta confidenzia era venuto</l>
     <l n="36">di sua fortuna e di suo gran valore,</l>
     <l n="37">che senza compagnia, senz'altro aiuto,</l>
     <l n="38">di poter egli sol gli dava il core</l>
     <l n="39">fra cento a piè e a cavallo armate squadre</l>
     <l n="40">uccider di sua mano il figlio e il padre.</l>
    </lg>
    <lg n="6">
     <l n="41">Ma quella, che non vuol che si prometta</l>
     <l n="42">alcun di lei, gli mostrò in pochi giorni,</l>
     <l n="43">come tosto alzi e tosto al basso metta,</l>
     <l n="44">e tosto avversa e tosto amica torni.</l>
     <l n="45">Lo fe' conoscer quivi da chi in fretta</l>
     <l n="46">a procacciargli andò disagi e scorni,</l>
     <l n="47">dal cavallier che ne la pugna fiera</l>
     <l n="48">di man fuggito a gran fatica gli era.</l>
    </lg>
    <lg n="7">
     <l n="49">Costui fece ad Ungiardo saper, come</l>
     <l n="50">quivi il guerrier ch'avea le genti rotte</l>
     <l n="51">di Costantino e per molt'anni dome,</l>
     <l n="52">stato era il giorno, e vi staria la notte;</l>
     <l n="53">e che Fortuna presa per le chiome,</l>
     <l n="54">senza che più travagli o che più lotte,</l>
     <l n="55">darà al suo re, se fa costui prigione;</l>
     <l n="56">ch'a' Bulgari, lui preso, il giogo pone.</l>
    </lg>
    <lg n="8">
     <l n="57">Ungiardo da la gente, che fuggita</l>
     <l n="58">de la battaglia, a lui s'era ridutta</l>
     <l n="59">(ch'a parte a parte v'arrivò infinita,</l>
     <l n="60">perch'al ponte passar non potea tutta),</l>
     <l n="61">sapea come la strage era seguita,</l>
     <l n="62">che la metà de' Greci avea distrutta;</l>
     <l n="63">e come un cavallier solo era stato,</l>
     <l n="64">ch'un campo rotto, e l'altro avea salvato:</l>
    </lg>
    <lg n="9">
     <l n="65">e che sia da se stesso senza caccia</l>
     <l n="66">venuto a dar del capo ne la rete,</l>
     <l n="67">si maraviglia, e mostra che gli piaccia,</l>
     <l n="68">con viso e gesti e con parole liete.</l>
     <l n="69">Aspetta che Ruggier dormendo giaccia;</l>
     <l n="70">poi manda le sue gente chete chete,</l>
     <l n="71">e fa il buon cavallier, ch'alcun sospetto</l>
     <l n="72">di questo non avea, prender nel letto.</l>
    </lg>
    <lg n="10">
     <l n="73">Accusato Ruggier dal proprio scudo,</l>
     <l n="74">ne la città di Novengrado resta</l>
     <l n="75">prigion d'Ungiardo, il più d'ogni altro crudo,</l>
     <l n="76">che fa di ciò maravigliosa festa.</l>
     <l n="77">E che può far Ruggier, poi che gli è nudo,</l>
     <l n="78">et è legato già, quando si desta?</l>
     <l n="79">Ungiardo un suo corrier spaccia a staffetta</l>
     <l n="80">a dar la nuova a Costantino in fretta.</l>
    </lg>
    <lg n="11">
     <l n="81">Avea levato Costantin la notte</l>
     <l n="82">da le ripe di Sava ogni sua schiera;</l>
     <l n="83">e seco a Beleticche avea ridotte,</l>
     <l n="84">che città del cognato Androfilo era,</l>
     <l n="85">padre di quello a cui forate e rotte</l>
     <l n="86">(come se state fossino di cera)</l>
     <l n="87">al primo incontro l'arme avea il gagliardo</l>
     <l n="88">cavallier, or prigion del fiero Ungiardo.</l>
    </lg>
    <lg n="12">
     <l n="89">Quivi fortificar facea le mura</l>
     <l n="90">l'imperatore, e riparar le porte;</l>
     <l n="91">che de' Bulgari ben non s'assicura,</l>
     <l n="92">che con la guida d'un guerrier sì forte</l>
     <l n="93">non gli faccino peggio che paura,</l>
     <l n="94">e 'l resto ponghin di sua gente a morte.</l>
     <l n="95">Or che l'ode prigion, né quelli teme,</l>
     <l n="96">né se con lor sia il mondo tutto insieme.</l>
    </lg>
    <lg n="13">
     <l n="97">L'imperator nuota in un mar di latte,</l>
     <l n="98">né per letizia sa quel che si faccia.</l>
     <l n="99">- Ben son le genti bulgare disfatte, -</l>
     <l n="100">dice con lieta e con sicura faccia.</l>
     <l n="101">Come de la vittoria, chi combatte,</l>
     <l n="102">se troncasse al nimico ambe le braccia,</l>
     <l n="103">certo saria, così n'è certo, e gode</l>
     <l n="104">l'imperator, poi che 'l guerrier preso ode.</l>
    </lg>
    <lg n="14">
     <l n="105">Non ha minor cagion di rallegrarsi</l>
     <l n="106">del patre il figlio; ch'oltre che si spera</l>
     <l n="107">di racquistar Belgrado, e soggiugarsi</l>
     <l n="108">ogni contrada che de' Bulgari era;</l>
     <l n="109">disegna anco il guerriero amico farsi</l>
     <l n="110">con benefici, e seco averlo in schiera.</l>
     <l n="111">Né Rinaldo né Orlando a Carlo Magno</l>
     <l n="112">ha da invidiar, se gli è costui compagno.</l>
    </lg>
    <lg n="15">
     <l n="113">Da questa voglia è ben diversa quella</l>
     <l n="114">di Teodora, a chi 'l figliuolo uccise</l>
     <l n="115">Ruggier con l'asta che da la mammella</l>
     <l n="116">passò alle spalle, e un palmo fuor si mise.</l>
     <l n="117">A Costantin, del quale era sorella,</l>
     <l n="118">costei si gittò a' piedi, e gli conquise</l>
     <l n="119">e intenerìgli il cor d'alta pietade</l>
     <l n="120">col largo pianto che nel sen le cade.</l>
    </lg>
    <lg n="16">
     <l n="121">- Io non mi leverò da questi piedi</l>
     <l n="122">(diss'ella), signor mio, se del fellone</l>
     <l n="123">ch'uccise il mio figliuol, non mi conciedi</l>
     <l n="124">di vendicare, or che l'abbiàn prigione.</l>
     <l n="125">Oltre che stato t'è nipote, vedi</l>
     <l n="126">quanto t'amò, vedi quant'opre buone</l>
     <l n="127">ha per te fatto, e vedi s'avrai torto</l>
     <l n="128">di non lo vendicar di chi l'ha morto.</l>
    </lg>
    <lg n="17">
     <l n="129">Vedi che per pietà del nostro duolo</l>
     <l n="130">ha Dio fatto levar da la campagna</l>
     <l n="131">questo crudele, e come augello a volo,</l>
     <l n="132">a dar ce l'ha condotto ne la ragna,</l>
     <l n="133">acciò in ripa di Stige il mio figliuolo</l>
     <l n="134">molto senza vendetta non rimagna.</l>
     <l n="135">Dammi costui, signore, e sii contento</l>
     <l n="136">ch'io disacerbi il mio col suo tormento. -</l>
    </lg>
    <lg n="18">
     <l n="137">Così ben piange, e così ben si duole,</l>
     <l n="138">e così bene et efficace parla;</l>
     <l n="139">né dai piedi levar mai se gli vuole,</l>
     <l n="140">ben che tre volte e quattro per levarla</l>
     <l n="141">usasse Costantino atti e parole;</l>
     <l n="142">ch'egli è forzato al fin di contentarla:</l>
     <l n="143">e così comandò che si facesse</l>
     <l n="144">colui condurre, e in man di lei si desse.</l>
    </lg>
    <lg n="19">
     <l n="145">E per non fare in ciò lunga dimora,</l>
     <l n="146">condotto hanno il guerrier del liocorno,</l>
     <l n="147">e dato in mano alla crudel Teodora,</l>
     <l n="148">che non vi fu intervallo più d'un giorno.</l>
     <l n="149">Il far che sia squartato vivo, e muora</l>
     <l n="150">publicamente con obbrobrio e scorno,</l>
     <l n="151">poca pena le pare, e studia e pensa</l>
     <l n="152">altra trovarne inusitata e immensa.</l>
    </lg>
    <lg n="20">
     <l n="153">La femina crudel lo fece porre,</l>
     <l n="154">incatenato e mani e piedi e collo,</l>
     <l n="155">nel tenebroso fondo d'una torre,</l>
     <l n="156">ove mai non entrò raggio d'Apollo.</l>
     <l n="157">Fuor ch'un poco di pan muffato, tôrre</l>
     <l n="158">gli fe' ogni cibo, e senza ancor lassollo</l>
     <l n="159">duo dì talora; e lo diè in guardia a tale,</l>
     <l n="160">ch'era di lei più pronto a fargli male.</l>
    </lg>
    <lg n="21">
     <l n="161">Oh! se d'Amon la valorosa e bella</l>
     <l n="162">figlia, oh se la magnanima Marfisa</l>
     <l n="163">avesse avuto di Ruggier novella,</l>
     <l n="164">ch'in prigion tormentasse a questa guisa;</l>
     <l n="165">per liberarlo saria questa e quella</l>
     <l n="166">postasi al rischio di restarne uccisa;</l>
     <l n="167">né Bradamante avria, per dargli aiuto,</l>
     <l n="168">a Beatrice o Amon rispetto avuto.</l>
    </lg>
    <lg n="22">
     <l n="169">Re Carlo intanto avendo la promessa</l>
     <l n="170">a costei fatta in mente, che consorte</l>
     <l n="171">dar non le lascierà, che sia men d'essa</l>
     <l n="172">al paragon de l'arme ardito e forte;</l>
     <l n="173">questa sua voluntà con trombe espressa</l>
     <l n="174">non solamente fe' ne la sua corte,</l>
     <l n="175">ma in ogni terra al suo imperio soggetta;</l>
     <l n="176">onde la fama andò pel mondo in fretta.</l>
    </lg>
    <lg n="23">
     <l n="177">Questa condizion contiene il bando:</l>
     <l n="178">chi la figlia d'Amon per moglie vuole,</l>
     <l n="179">star con lei debba a paragon del brando</l>
     <l n="180">da l'apparire al tramontar del sole;</l>
     <l n="181">e fin a questo termine durando,</l>
     <l n="182">e non sia vinto, senz'altre parole</l>
     <l n="183">la donna da lui vinta esser s'intenda,</l>
     <l n="184">né possa ella negar che non lo prenda;</l>
    </lg>
    <lg n="24">
     <l n="185">e che l'eletta ella de l'arme dona,</l>
     <l n="186">senza mirar chi sia di lor, che chiede.</l>
     <l n="187">E lo potea ben far, perch'era buona</l>
     <l n="188">con tutte l'arme, o sia a cavallo o a piede.</l>
     <l n="189">Amon, che contrastar con la Corona</l>
     <l n="190">non può né vuole, al fin sforzato cede;</l>
     <l n="191">e ritornare a corte si consiglia,</l>
     <l n="192">dopo molti discorsi, egli e la figlia.</l>
    </lg>
    <lg n="25">
     <l n="193">Ancor che sdegno e còlera la madre</l>
     <l n="194">contra la figlia avea, pur per suo onore</l>
     <l n="195">vesti le fece far ricche e leggiadre</l>
     <l n="196">a varie foggie e di più d'un colore.</l>
     <l n="197">Bradamante alla corte andò col padre;</l>
     <l n="198">e quando quivi non trovò il suo amore,</l>
     <l n="199">più non le parve quella corte, quella</l>
     <l n="200">che le solea parer già così bella.</l>
    </lg>
    <lg n="26">
     <l n="201">Come chi visto abbia, l'aprile o il maggio,</l>
     <l n="202">giardin di frondi e di bei fiori adorno,</l>
     <l n="203">e lo rivegga poi che 'l sol il raggio</l>
     <l n="204">all'austro inchina, e lascia breve il giorno,</l>
     <l n="205">lo trova deserto, orrido e selvaggio;</l>
     <l n="206">così pare alla donna al suo ritorno,</l>
     <l n="207">che da Ruggier la corte abandonata</l>
     <l n="208">quella non sia, ch'avea al partir lasciata.</l>
    </lg>
    <lg n="27">
     <l n="209">Domandar non ardisce che ne sia,</l>
     <l n="210">acciò di sé non dia maggior sospetto;</l>
     <l n="211">ma pon l'orecchia, e cerca tuttavia</l>
     <l n="212">che senza domandar le ne sia detto.</l>
     <l n="213">Si sa ch'egli è partito, ma che via</l>
     <l n="214">pres'abbia, non fa alcun vero concetto;</l>
     <l n="215">perché partendo ad altri non fe' motto,</l>
     <l n="216">ch'allo scudier che seco avea condotto.</l>
    </lg>
    <lg n="28">
     <l n="217">Oh come ella sospira! oh come teme,</l>
     <l n="218">sentendo che se n'è come fuggito!</l>
     <l n="219">Oh come sopra ogni timor le preme,</l>
     <l n="220">che per porla in oblio se ne sia gito!</l>
     <l n="221">che vistosi Amon contra, et ogni speme</l>
     <l n="222">perduta mai più d'esserle marito,</l>
     <l n="223">si sia fatto da lei lontano, forse</l>
     <l n="224">così sperando dal suo amor disciorse:</l>
    </lg>
    <lg n="29">
     <l n="225">e che fatt'abbia ancor qualche disegno,</l>
     <l n="226">per più tosto levarsela dal core,</l>
     <l n="227">d'andar cercando d'uno in altro regno</l>
     <l n="228">donna per cui si scordi il primo amore,</l>
     <l n="229">come si dice che si suol d'un legno</l>
     <l n="230">talor chiodo con chiodo cacciar fuore.</l>
     <l n="231">Nuovo pensier ch'a questo poi succede,</l>
     <l n="232">le dipinge Ruggier pieno di fede;</l>
    </lg>
    <lg n="30">
     <l n="233">e lei, che dato orecchie abbia, riprende,</l>
     <l n="234">a tanta iniqua suspizione e stolta.</l>
     <l n="235">E così l'un pensier Ruggier difende,</l>
     <l n="236">l'altro l'accusa: et ella amenduo ascolta,</l>
     <l n="237">e quando a questo e quando a quel s'apprende,</l>
     <l n="238">né risoluta a questo o a quel si volta.</l>
     <l n="239">Pur all'opinion più tosto corre,</l>
     <l n="240">che più le giova, e la contraria aborre.</l>
    </lg>
    <lg n="31">
     <l n="241">E talor anco che le torna a mente</l>
     <l n="242">quel che più volte il suo Ruggier le ha detto,</l>
     <l n="243">come di grave error, si duole e pente,</l>
     <l n="244">ch'avuto n'abbia gelosia e sospetto;</l>
     <l n="245">e come fosse al suo Ruggier presente,</l>
     <l n="246">chiamasi in colpa, e se ne batte il petto.</l>
     <l n="247">- Ho fatto error (dice ella), e me n'aveggio;</l>
     <l n="248">ma chi n'è causa, è causa ancor di peggio.</l>
    </lg>
    <lg n="32">
     <l n="249">Amor n'è causa, che nel cor m'ha impresso</l>
     <l n="250">la forma tua così leggiadra e bella;</l>
     <l n="251">e posto ci ha l'ardir, l'ingegno appresso,</l>
     <l n="252">e la virtù di che ciascun favella;</l>
     <l n="253">ch'impossibil mi par, ch'ove concesso</l>
     <l n="254">ne sia il veder, ch'ogni donna e donzella</l>
     <l n="255">non ne sia accesa, e che non usi ogni arte</l>
     <l n="256">di sciorti dal mio amore e al suo legarte.</l>
    </lg>
    <lg n="33">
     <l n="257">Deh avesse Amor così nei pensier miei</l>
     <l n="258">il tuo pensier, come ci ha il viso sculto!</l>
     <l n="259">Io son ben certa che lo troverei</l>
     <l n="260">palese tal, qual io lo stimo occulto;</l>
     <l n="261">e che sì fuor di gelosia sarei,</l>
     <l n="262">ch'ad or ad or non mi farebbe insulto;</l>
     <l n="263">e dove a pena or è da me respinta,</l>
     <l n="264">rimarria morta, non che rotta e vinta.</l>
    </lg>
    <lg n="34">
     <l n="265">Son simile all'avar c'ha il cor sì intento</l>
     <l n="266">al suo tesoro, e sì ve l'ha sepolto,</l>
     <l n="267">che non ne può lontan viver contento,</l>
     <l n="268">né non sempre temer che gli sia tolto.</l>
     <l n="269">Ruggiero, or può, ch'io non ti veggo e sento,</l>
     <l n="270">in me, più de la speme, il timor molto,</l>
     <l n="271">il qual ben che bugiardo e vano io creda,</l>
     <l n="272">non posso far di non mi dargli in preda.</l>
    </lg>
    <lg n="35">
     <l n="273">Ma non apparirà il lume sì tosto</l>
     <l n="274">agli occhi miei del tuo viso giocondo,</l>
     <l n="275">contra ogni mia credenza a me nascosto,</l>
     <l n="276">non so in qual parte, o Ruggier mio, del mondo,</l>
     <l n="277">come il falso timor sarà deposto</l>
     <l n="278">da la vera speranza e messo al fondo.</l>
     <l n="279">Deh torna a me, Ruggier, torna, e conforta</l>
     <l n="280">la speme che 'l timor quasi m'ha morta!</l>
    </lg>
    <lg n="36">
     <l n="281">Come al partir del sol si fa maggiore</l>
     <l n="282">l'ombra, onde nasce poi vana paura;</l>
     <l n="283">e come all'apparir del suo splendore</l>
     <l n="284">vien meno l'ombra, e 'l timido assicura:</l>
     <l n="285">così senza Ruggier sento timore;</l>
     <l n="286">se Ruggier veggo, in me timor non dura.</l>
     <l n="287">Deh torna a me, Ruggier, deh torna prima</l>
     <l n="288">che 'l timor la speranza in tutto opprima!</l>
    </lg>
    <lg n="37">
     <l n="289">Come la notte ogni fiammella è viva,</l>
     <l n="290">e riman spenta subito ch'aggiorna;</l>
     <l n="291">così, quando il mio sol di sé mi priva,</l>
     <l n="292">mi leva incontra il rio timor le corna:</l>
     <l n="293">ma non sì tosto all'orizzonte arriva,</l>
     <l n="294">che 'l timor fugge, e la speranza torna.</l>
     <l n="295">Deh torna a me, deh torna, o caro lume,</l>
     <l n="296">e scaccia il rio timor che mi consume!</l>
    </lg>
    <lg n="38">
     <l n="297">Se 'l sol si scosta, e lascia i giorni brevi,</l>
     <l n="298">quanto di bello avea la terra asconde;</l>
     <l n="299">fremono i venti, e portan ghiacci e nievi;</l>
     <l n="300">non canta augel, né fior si vede o fronde:</l>
     <l n="301">così, qualora avvien che da me levi,</l>
     <l n="302">o mio bel sol, le tue luci gioconde,</l>
     <l n="303">mille timori, e tutti iniqui, fanno</l>
     <l n="304">un aspro verno in me più volte l'anno.</l>
    </lg>
    <lg n="39">
     <l n="305">Deh torna a me, mio sol, torna, e rimena</l>
     <l n="306">la desiata dolce primavera!</l>
     <l n="307">Sgombra i ghiacci e le nievi, e rasserena</l>
     <l n="308">la mente mia sì nubilosa e nera. -</l>
     <l n="309">Qual Progne si lamenta o Filomena</l>
     <l n="310">ch'a cercar esca ai figliolini ita era,</l>
     <l n="311">e trova il nido vòto; o qual si lagna</l>
     <l n="312">turture c'ha perduto la compagna:</l>
    </lg>
    <lg n="40">
     <l n="313">tal Bradamante si dolea, che tolto</l>
     <l n="314">le fosse stato il suo Ruggier temea,</l>
     <l n="315">di lacrime bagnando spesso il volto,</l>
     <l n="316">ma più celatamente che potea.</l>
     <l n="317">Oh quanto, quanto si dorria più molto,</l>
     <l n="318">s'ella sapesse quel che non sapea,</l>
     <l n="319">che con pena e con strazio il suo consorte</l>
     <l n="320">era in prigion, dannato a crudel morte!</l>
    </lg>
    <lg n="41">
     <l n="321">La crudeltà ch'usa l'iniqua vecchia</l>
     <l n="322">contra il buon cavallier che preso tiene,</l>
     <l n="323">e che di dargli morte s'apparecchia</l>
     <l n="324">con nuovi strazii e non usate pene,</l>
     <l n="325">la superna Bontà fa ch'all'orecchia</l>
     <l n="326">del cortese figliuol di Cesar viene;</l>
     <l n="327">e che gli mette in cor, come l'aiute,</l>
     <l n="328">e non lasci perir tanta virtute.</l>
    </lg>
    <lg n="42">
     <l n="329">Il cortese Leon che Ruggiero ama</l>
     <l n="330">(non che sappi però che Ruggier sia),</l>
     <l n="331">mosso da quel valor ch'unico chiama,</l>
     <l n="332">e che gli par che soprumano sia,</l>
     <l n="333">molto fra sé discorre, ordisce e trama,</l>
     <l n="334">e di salvarlo al fin trova la via,</l>
     <l n="335">in guisa che da lui la zia crudele</l>
     <l n="336">offesa non si tenga, e si querele.</l>
    </lg>
    <lg n="43">
     <l n="337">Parlò in secreto a chi tenea la chiave</l>
     <l n="338">de la prigione; e che volea, gli disse,</l>
     <l n="339">vedere il cavallier pria che sì grave</l>
     <l n="340">sentenzia, contra lui data, seguisse.</l>
     <l n="341">Giunta la notte, un suo fedel seco have</l>
     <l n="342">audace e forte, et atto a zuffe e a risse;</l>
     <l n="343">e fa che 'l castellan, senz'altrui dire</l>
     <l n="344">ch'egli fosse Leon, gli viene aprire.</l>
    </lg>
    <lg n="44">
     <l n="345">Il castellan, senza ch'alcun de' sui</l>
     <l n="346">seco abbia, occultamente Leon mena</l>
     <l n="347">col compagno alla torre ove ha colui</l>
     <l n="348">che si serba all'estrema d'ogni pena.</l>
     <l n="349">Giunti là dentro, gettano amendui</l>
     <l n="350">al castellan che volge lor la schena</l>
     <l n="351">per aprir lo sportello, al collo un laccio,</l>
     <l n="352">e subito gli dan l'ultimo spaccio.</l>
    </lg>
    <lg n="45">
     <l n="353">Apron la cataratta, onde sospeso</l>
     <l n="354">al canape, ivi a tal bisogno posto,</l>
     <l n="355">Leon si cala, e in mano ha un torchio acceso,</l>
     <l n="356">là dove era Ruggier dal sol nascosto.</l>
     <l n="357">Tutto legato, e s'una grata steso</l>
     <l n="358">lo trova, all'acqua un palmo e men discosto.</l>
     <l n="359">L'avria in un mese e in termine più corto,</l>
     <l n="360">per sé, senz'altro aiuto, il luogo morto.</l>
    </lg>
    <lg n="46">
     <l n="361">Leon Ruggier con gran pietade abbraccia,</l>
     <l n="362">e dice: - Cavallier, la tua virtute</l>
     <l n="363">indissolubilmente a te m'allaccia</l>
     <l n="364">di voluntaria eterna servitute;</l>
     <l n="365">e vuol che più il tuo ben, che 'l mio, mi piaccia,</l>
     <l n="366">né curi per la tua la mia salute,</l>
     <l n="367">e che la tua amicizia al padre e a quanti</l>
     <l n="368">parenti io m'abbia al mondo, io metta inanti.</l>
    </lg>
    <lg n="47">
     <l n="369">Io son Leone, acciò tu intenda, figlio</l>
     <l n="370">di Costantin, che vengo a darti aiuto,</l>
     <l n="371">come vedi, in persona, con periglio</l>
     <l n="372">(se mai dal padre mio sarà saputo)</l>
     <l n="373">d'esser cacciato, o con turbato ciglio</l>
     <l n="374">perpetuamente esser da lui veduto;</l>
     <l n="375">che per la gente la qual rotta e morta</l>
     <l n="376">da te gli fu a Belgrado, odio ti porta. -</l>
    </lg>
    <lg n="48">
     <l n="377">E seguitò, più cose altre dicendo</l>
     <l n="378">da farlo ritornar da morte a vita;</l>
     <l n="379">e lo vien tuttavolta disciogliendo.</l>
     <l n="380">Ruggier gli dice: - Io v'ho grazia infinita;</l>
     <l n="381">e questa vita ch'or mi date, intendo</l>
     <l n="382">che sempremai vi sia restituita,</l>
     <l n="383">che la vogliate riavere, et ogni</l>
     <l n="384">volta che per voi spenderla bisogni. -</l>
    </lg>
    <lg n="49">
     <l n="385">Ruggier fu tratto di quel loco oscuro,</l>
     <l n="386">e in vece sua morto il guardian rimase;</l>
     <l n="387">né conosciuto egli né gli altri furo.</l>
     <l n="388">Leon menò Ruggiero alle sue case,</l>
     <l n="389">ove a star seco tacito e sicuro</l>
     <l n="390">per quattro o per sei dì gli persuase;</l>
     <l n="391">che riaver l'arme e 'l destrier gagliardo</l>
     <l n="392">gli faria intanto, che gli tolse Ungiardo.</l>
    </lg>
    <lg n="50">
     <l n="393">Ruggier fuggito, il suo guardian strozzato</l>
     <l n="394">si trova il giorno, e aperta la prigione.</l>
     <l n="395">Chi quel, chi questo pensa che sia stato;</l>
     <l n="396">ne parla ognun, né però alcun s'appone.</l>
     <l n="397">Ben di tutti gli altri uomini pensato</l>
     <l n="398">più tosto si saria, che di Leone;</l>
     <l n="399">che pare a molti ch'avria causa avuto</l>
     <l n="400">di farne strazio, e non di dargli aiuto.</l>
    </lg>
    <lg n="51">
     <l n="401">Riman di tanta cortesia Ruggiero</l>
     <l n="402">confuso sì, sì pien di maraviglia,</l>
     <l n="403">e tramutato sì da quel pensiero</l>
     <l n="404">che quivi tratto l'avea tante miglia,</l>
     <l n="405">che mettendo il secondo col primiero,</l>
     <l n="406">né a questo quel, né questo a quel simiglia.</l>
     <l n="407">Il primo tutto era odio, ira e veneno;</l>
     <l n="408">di pietade è il secondo e d'amor pieno.</l>
    </lg>
    <lg n="52">
     <l n="409">Molto la notte e molto il giorno pensa,</l>
     <l n="410">d'altro non cura et altro non disia,</l>
     <l n="411">che da l'obligazion che gli avea immensa,</l>
     <l n="412">sciorsi con pari e maggior cortesia.</l>
     <l n="413">Gli par, se tutta sua vita dispensa</l>
     <l n="414">in lui servire, o breve o lunga sia,</l>
     <l n="415">e se s'espone a mille morti certe,</l>
     <l n="416">non gli può tanto far, che più non merte.</l>
    </lg>
    <lg n="53">
     <l n="417">Venuta quivi intanto era la nuova</l>
     <l n="418">del bando ch'avea fatto il re di Francia,</l>
     <l n="419">che chi vuol Bradamante, abbia a far prova</l>
     <l n="420">con lei di forza, con spada e con lancia.</l>
     <l n="421">Questo udir a Leon sì poco giova,</l>
     <l n="422">che se gli vede impallidir la guancia;</l>
     <l n="423">perché, come uom che le sue forze ha note,</l>
     <l n="424">sa ch'a lei pare in arme esser non puote.</l>
    </lg>
    <lg n="54">
     <l n="425">Fra sé discorre, e vede che supplire</l>
     <l n="426">può con l'ingegno, ove il vigor sia manco,</l>
     <l n="427">facendo con sue insegne comparire</l>
     <l n="428">questo guerrier di cui non sa il nome anco;</l>
     <l n="429">che di possanza iudica e d'ardire</l>
     <l n="430">poter star contra a qualsivoglia Franco:</l>
     <l n="431">e crede ben, s'a lui ne dà l'impresa,</l>
     <l n="432">che ne fia vinta Bradamante e presa.</l>
    </lg>
    <lg n="55">
     <l n="433">Ma due cose ha da far: l'una, disporre</l>
     <l n="434">il cavallier, che questa impresa accetti;</l>
     <l n="435">l'altra, nel campo in vece sua lui porre</l>
     <l n="436">in modo che non sia chi ne sospetti.</l>
     <l n="437">A sé lo chiama, e 'l caso gli discorre,</l>
     <l n="438">e pregal poi con efficaci detti,</l>
     <l n="439">ch'egli sia quel ch'a questa pugna vegna</l>
     <l n="440">col nome altrui, sotto mentita insegna.</l>
    </lg>
    <lg n="56">
     <l n="441">L'eloquenzia del Greco assai potea;</l>
     <l n="442">ma più de l'eloquenzia potea molto</l>
     <l n="443">l'obligo grande che Ruggier gli avea,</l>
     <l n="444">da mai non ne dovere essere isciolto:</l>
     <l n="445">sì che quantunque duro gli parea,</l>
     <l n="446">e non possibil quasi; pur con volto,</l>
     <l n="447">più che con cor giocondo, gli rispose</l>
     <l n="448">ch'era per far per lui tutte le cose.</l>
    </lg>
    <lg n="57">
     <l n="449">Ben che da fier dolor, tosto che questa</l>
     <l n="450">parola ha detta, il cor ferir si senta,</l>
     <l n="451">che giorno e notte e sempre lo molesta,</l>
     <l n="452">sempre l'affligge e sempre lo tormenta,</l>
     <l n="453">e vegga la sua morte manifesta;</l>
     <l n="454">pur non è mai per dir che se ne penta;</l>
     <l n="455">che prima ch'a Leon non ubbidire,</l>
     <l n="456">mille volte, non ch'una, è per morire.</l>
    </lg>
    <lg n="58">
     <l n="457">Ben certo è di morir; perché, se lascia</l>
     <l n="458">la donna, ha da lasciar la vita ancora:</l>
     <l n="459">o che l'accorerà il duolo e l'ambascia;</l>
     <l n="460">o se 'l duolo e l'ambascia non l'accora,</l>
     <l n="461">con le man proprie squarcierà la fascia</l>
     <l n="462">che cinge l'alma, e ne la trarrà fuora;</l>
     <l n="463">ch'ogni altra cosa più facil gli fia,</l>
     <l n="464">che poter lei veder, che sua non sia.</l>
    </lg>
    <lg n="59">
     <l n="465">Gli è di morir disposto; ma che sorte</l>
     <l n="466">di morte voglia far, non sa dir anco.</l>
     <l n="467">Pensa talor di fingersi men forte,</l>
     <l n="468">e porger nudo alla donzella il fianco;</l>
     <l n="469">che non fu mai la più beata morte,</l>
     <l n="470">che se per man di lei venisse manco.</l>
     <l n="471">Poi vede, se per lui resta che moglie</l>
     <l n="472">sia di Leon, che l'obligo non scioglie:</l>
    </lg>
    <lg n="60">
     <l n="473">perché ha promesso contra Bradamante</l>
     <l n="474">entrare in campo a singular battaglia;</l>
     <l n="475">non simulare, e farne sol sembiante,</l>
     <l n="476">sì che Leon di lui poco si vaglia.</l>
     <l n="477">Dunque starà nel detto suo constante;</l>
     <l n="478">e ben che or questo or quel pensier l'assaglia,</l>
     <l n="479">tutti li scaccia, e solo a questo cede,</l>
     <l n="480">il qual l'esorta a non mancar di fede.</l>
    </lg>
    <lg n="61">
     <l n="481">Avea già fatto apparecchiar Leone,</l>
     <l n="482">con licenzia del patre Costantino,</l>
     <l n="483">arme e cavalli, e un numer di persone</l>
     <l n="484">qual gli convenne, e entrato era in camino;</l>
     <l n="485">e seco avea Ruggiero, a cui le buone</l>
     <l n="486">arme avea fatto rendere e Frontino:</l>
     <l n="487">e tanto un giorno e un altro e un altro andaro,</l>
     <l n="488">ch'in Francia et a Parigi si trovaro.</l>
    </lg>
    <lg n="62">
     <l n="489">Non vòlse entrar Leon ne la cittate,</l>
     <l n="490">e i padiglioni alla campagna tese;</l>
     <l n="491">e fe' il medesmo dì per imbasciate,</l>
     <l n="492">che di sua giunta il re di Francia intese.</l>
     <l n="493">L'ebbe il re caro; e gli fu più fiate,</l>
     <l n="494">donando e visitandolo, cortese.</l>
     <l n="495">De la venuta sua la cagion disse</l>
     <l n="496">Leone, e lo pregò che l'espedisse:</l>
    </lg>
    <lg n="63">
     <l n="497">ch'entrar facesse in campo la donzella</l>
     <l n="498">che marito non vuol di lei men forte;</l>
     <l n="499">quando venuto era per fare o ch'ella</l>
     <l n="500">moglier gli fosse, o che gli desse morte.</l>
     <l n="501">Carlo tolse l'assunto, e fece quella</l>
     <l n="502">comparir l'altro dì fuor de le porte,</l>
     <l n="503">ne lo steccato che la notte sotto</l>
     <l n="504">all'alte mura fu fatto di botto.</l>
    </lg>
    <lg n="64">
     <l n="505">La notte ch'andò inanzi al terminato</l>
     <l n="506">giorno de la battaglia, Ruggiero ebbe</l>
     <l n="507">simile a quella che suole il dannato</l>
     <l n="508">aver, che la matina morir debbe.</l>
     <l n="509">Eletto avea combatter tutto armato,</l>
     <l n="510">perch'esser conosciuto non vorrebbe;</l>
     <l n="511">né lancia né destriero adoprar vòlse,</l>
     <l n="512">né, fuor che 'l brando, arme d'offesa tolse.</l>
    </lg>
    <lg n="65">
     <l n="513">Lancia non tolse; non perché temesse</l>
     <l n="514">di quella d'or, che fu de l'Argalia,</l>
     <l n="515">e poi d'Astolfo a cui costei successe,</l>
     <l n="516">che far gli arcion votar sempre solia:</l>
     <l n="517">perché nessun, ch'ella tal forza avesse,</l>
     <l n="518">o fosse fatta per negromanzia,</l>
     <l n="519">avea saputo, eccetto quel re solo</l>
     <l n="520">che far la fece e la donò al figliuolo.</l>
    </lg>
    <lg n="66">
     <l n="521">Anzi Astolfo e la donna, che portata</l>
     <l n="522">l'aveano poi, credean che non l'incanto,</l>
     <l n="523">ma la propria possanza fosse stata,</l>
     <l n="524">che dato loro in giostra avesse il vanto;</l>
     <l n="525">e che con ogni altra asta ch'incontrata</l>
     <l n="526">fosse da lor, farebbono altretanto.</l>
     <l n="527">La cagion sola, che Ruggier non giostra,</l>
     <l n="528">è per non far del suo Frontino mostra:</l>
    </lg>
    <lg n="67">
     <l n="529">che lo potria la donna facilmente</l>
     <l n="530">conoscer, se da lei fosse veduto;</l>
     <l n="531">però che cavalcato, e lungamente</l>
     <l n="532">in Montalban l'avea seco tenuto.</l>
     <l n="533">Ruggier che solo studia e solo ha mente</l>
     <l n="534">come da lei non sia riconosciuto,</l>
     <l n="535">né vuol Frontin, né vuol cos'altra avere,</l>
     <l n="536">che di far di sé indizio abbia potere.</l>
    </lg>
    <lg n="68">
     <l n="537">A questa impresa un'altra spada volle;</l>
     <l n="538">che ben sapea che contra a Balisarda</l>
     <l n="539">saria ogn'osbergo, come pasta, molle;</l>
     <l n="540">ch'alcuna tempra quel furor non tarda:</l>
     <l n="541">e tutto 'l taglio anco a quest'altra tolle</l>
     <l n="542">con un martello, e la fa men gagliarda.</l>
     <l n="543">Con quest'arme Ruggiero al primo lampo</l>
     <l n="544">ch'apparve all'orizzonte, entrò nel campo.</l>
    </lg>
    <lg n="69">
     <l n="545">E per parer Leon, le sopraveste</l>
     <l n="546">che dianzi ebbe Leon, s'ha messe indosso;</l>
     <l n="547">e l'aquila de l'or con le due teste</l>
     <l n="548">porta dipinta ne lo scudo rosso.</l>
     <l n="549">E facilmente si potean far queste</l>
     <l n="550">finzion; ch'era ugualmente grande e grosso</l>
     <l n="551">l'un come l'altro. Appresentossi l'uno;</l>
     <l n="552">l'altro non si lasciò veder d'alcuno.</l>
    </lg>
    <lg n="70">
     <l n="553">Era la voluntà de la donzella</l>
     <l n="554">da quest'altra diversa di gran lunga;</l>
     <l n="555">che, se Ruggier su la spada martella</l>
     <l n="556">per rintuzzarla, che non tagli o punga,</l>
     <l n="557">la sua la donna aguzza, e brama ch'ella</l>
     <l n="558">entri nel ferro, e sempre al vivo giunga,</l>
     <l n="559">anzi ogni colpo sì ben tagli e fore,</l>
     <l n="560">che vada sempre a ritrovargli il core.</l>
    </lg>
    <lg n="71">
     <l n="561">Qual su le mosse il barbaro si vede,</l>
     <l n="562">che 'l cenno del partir fugoso attende,</l>
     <l n="563">né qua né là poter fermare il piede,</l>
     <l n="564">gonfiar le nare, e che l'orecchie tende;</l>
     <l n="565">tal l'animosa donna che non crede</l>
     <l n="566">che questo sia Ruggier con chi contende,</l>
     <l n="567">aspettando la tromba, par che fuoco</l>
     <l n="568">ne le vene abbia, e non ritrovi loco.</l>
    </lg>
    <lg n="72">
     <l n="569">Qual talor, dopo il tuono, orrido vento</l>
     <l n="570">subito segue, che sozzopra volve</l>
     <l n="571">l'ondoso mare, e leva in un momento</l>
     <l n="572">da terra fin al ciel l'oscura polve;</l>
     <l n="573">fuggon le fiere, e col pastor l'armento;</l>
     <l n="574">l'aria in grandine e in pioggia si risolve:</l>
     <l n="575">udito il segno la donzella, tale</l>
     <l n="576">stringe la spada, e 'l suo Ruggiero assale.</l>
    </lg>
    <lg n="73">
     <l n="577">Ma non più quercia antica, o grosso muro</l>
     <l n="578">di ben fondata torre a borea cede,</l>
     <l n="579">né più all'irato mar lo scoglio duro,</l>
     <l n="580">che d'ogni intorno il dì e la notte il fiede;</l>
     <l n="581">che sotto l'arme il buon Ruggier sicuro,</l>
     <l n="582">che già al troiano Ettòr Vulcano diede,</l>
     <l n="583">ceda all'odio e al furor che lo tempesta</l>
     <l n="584">or ne' fianchi, or nel petto, or ne la testa.</l>
    </lg>
    <lg n="74">
     <l n="585">Quando di taglio la donzella, quando</l>
     <l n="586">mena di punta; e tutta intenta mira</l>
     <l n="587">ove cacciar tra ferro e ferro il brando,</l>
     <l n="588">sì che si sfoghi e disacerbi l'ira.</l>
     <l n="589">Or da un lato, or da un altro il va tentando;</l>
     <l n="590">quando di qua, quando di là s'aggira:</l>
     <l n="591">e si rode e si duol che non le avegna</l>
     <l n="592">mai fatta alcuna cosa che disegna.</l>
    </lg>
    <lg n="75">
     <l n="593">Come chi assedia una città che forte</l>
     <l n="594">sia di buon fianchi e di muraglia grossa,</l>
     <l n="595">spesso l'assalta, or vuol batter le porte,</l>
     <l n="596">or l'alte torri, or atturar la fossa;</l>
     <l n="597">e pone indarno le sue genti a morte,</l>
     <l n="598">né via sa ritrovar ch'entrar vi possa:</l>
     <l n="599">così molto s'affanna e si travaglia,</l>
     <l n="600">né può la donna aprir piastra né maglia.</l>
    </lg>
    <lg n="76">
     <l n="601">Quando allo scudo e quando al buono elmetto,</l>
     <l n="602">quando all'osbergo fa gittar scintille</l>
     <l n="603">con colpi ch'alle braccia, al capo, al petto</l>
     <l n="604">mena dritti e riversi, e mille e mille,</l>
     <l n="605">e spessi più, che sul sonante tetto</l>
     <l n="606">la grandine far soglia de le ville.</l>
     <l n="607">Ruggier sta su l'avviso, e si difende</l>
     <l n="608">con gran destrezza, e lei mai non offende.</l>
    </lg>
    <lg n="77">
     <l n="609">Or si ferma, or volteggia, or si ritira,</l>
     <l n="610">e con la man spesso accompagna il piede.</l>
     <l n="611">Porge or lo scudo, et or la spada gira</l>
     <l n="612">ove girar la man nimica vede.</l>
     <l n="613">O lei non fere, o se la fere, mira</l>
     <l n="614">ferirla in parte ove men nuocer crede.</l>
     <l n="615">La donna, prima che quel dì s'inchine,</l>
     <l n="616">brama di dare alla battaglia fine.</l>
    </lg>
    <lg n="78">
     <l n="617">Si ricordò del bando, e si ravvide</l>
     <l n="618">del suo periglio, se non era presta;</l>
     <l n="619">che se in un dì non prende o non uccide</l>
     <l n="620">il suo domandator, presa ella resta.</l>
     <l n="621">Era già presso ai termini d'Alcide</l>
     <l n="622">per attuffar nel mar Febo la testa,</l>
     <l n="623">quando ella cominciò di sua possanza</l>
     <l n="624">a difidarsi, e perder la speranza.</l>
    </lg>
    <lg n="79">
     <l n="625">Quanto mancò più la speranza, crebbe</l>
     <l n="626">tanto più l'ira, e radoppiò le botte;</l>
     <l n="627">che pur quell'arme rompere vorrebbe,</l>
     <l n="628">ch'in tutto un dì non avea ancora rotte:</l>
     <l n="629">come colui ch'al lavorio che debbe,</l>
     <l n="630">sia stato lento, e già vegga esser notte,</l>
     <l n="631">s'affretta indarno, si travaglia e stanca,</l>
     <l n="632">fin che la forza a un tempo e il dì gli manca.</l>
    </lg>
    <lg n="80">
     <l n="633">O misera donzella, se costui</l>
     <l n="634">tu conoscessi, a cui dar morte brami,</l>
     <l n="635">se lo sapessi esser Ruggier, da cui</l>
     <l n="636">de la tua vita pendono li stami;</l>
     <l n="637">so ben ch'uccider te, prima che lui,</l>
     <l n="638">vorresti; che di te so che più l'ami:</l>
     <l n="639">e quando lui Ruggiero esser saprai,</l>
     <l n="640">di questi colpi ancor, so, ti dorrai.</l>
    </lg>
    <lg n="81">
     <l n="641">Carlo e molt'altri seco, che Leone</l>
     <l n="642">esser costui credeansi, e non Ruggiero,</l>
     <l n="643">veduto come in arme, al paragone</l>
     <l n="644">di Bradamante, forte era e leggiero;</l>
     <l n="645">e, senza offender lei, con che ragione</l>
     <l n="646">difender si sapea; mutan pensiero,</l>
     <l n="647">e dicon: - Ben convengono amendui;</l>
     <l n="648">ch'egli è di lei ben degno, ella di lui. -</l>
    </lg>
    <lg n="82">
     <l n="649">Poi che Febo nel mar tutt'è nascoso,</l>
     <l n="650">Carlo, fatta partir quella battaglia,</l>
     <l n="651">giudica che la donna per suo sposo</l>
     <l n="652">prenda Leon, né ricusar lo vaglia.</l>
     <l n="653">Ruggier, senza pigliar quivi riposo,</l>
     <l n="654">senz'elmo trarsi o alleggierirsi maglia,</l>
     <l n="655">sopra un picciol ronzin torna in gran fretta</l>
     <l n="656">ai padiglioni ove Leon l'aspetta.</l>
    </lg>
    <lg n="83">
     <l n="657">Gittò Leone al cavallier le braccia</l>
     <l n="658">due volte e più fraternamente al collo;</l>
     <l n="659">e poi, trattogli l'elmo da la faccia,</l>
     <l n="660">di qua e di là con grande amor baciollo.</l>
     <l n="661">- Vo' (disse) che di me sempre tu faccia</l>
     <l n="662">come ti par; che mai trovar satollo</l>
     <l n="663">non mi potrai, che me e lo stato mio</l>
     <l n="664">spender tu possa ad ogni tuo disio.</l>
    </lg>
    <lg n="84">
     <l n="665">Né veggo ricompensa che mai questa</l>
     <l n="666">obligazion ch'io t'ho, possi disciorre;</l>
     <l n="667">e non, s'ancora io mi levi di testa</l>
     <l n="668">la mia corona, e a te la venghi a porre. -</l>
     <l n="669">Ruggier, di cui la mente ange e molesta</l>
     <l n="670">alto dolore, e che la vita aborre,</l>
     <l n="671">poco risponde, e l'insegne gli rende,</l>
     <l n="672">che n'avea aute, e 'l suo liocorno prende.</l>
    </lg>
    <lg n="85">
     <l n="673">E stanco dimostrandosi e svogliato,</l>
     <l n="674">più tosto che poté, da lui levosse;</l>
     <l n="675">et al suo alloggiamento ritornato,</l>
     <l n="676">poi che fu mezzanotte, tutto armosse;</l>
     <l n="677">e sellato il destrier, senza commiato,</l>
     <l n="678">e senza che d'alcun sentito fosse,</l>
     <l n="679">sopra vi salse, e si drizzò al camino</l>
     <l n="680">che più piacer gli parve al suo Frontino.</l>
    </lg>
    <lg n="86">
     <l n="681">Frontino or per via dritta or per via torta,</l>
     <l n="682">quando per selve e quando per campagna</l>
     <l n="683">il suo signor tutta la notte porta,</l>
     <l n="684">che non cessa un momento che non piagna:</l>
     <l n="685">chiama la morte, e in quella si conforta,</l>
     <l n="686">che l'ostinata doglia sola fragna;</l>
     <l n="687">né vede, altro che morte, chi finire</l>
     <l n="688">possa l'insopportabil suo martìre.</l>
    </lg>
    <lg n="87">
     <l n="689">- Di chi mi debbo, ohimè! (dicea) dolere,</l>
     <l n="690">che così m'abbia a un punto ogni ben tolto?</l>
     <l n="691">Deh, s'io non vo' l'ingiuria sostenere</l>
     <l n="692">senza vendetta, incontra a cui mi volto?</l>
     <l n="693">Fuor che me stesso, altri non so vedere,</l>
     <l n="694">che m'abbia offeso et in miseria volto.</l>
     <l n="695">Io m'ho dunque di me contra a me stesso</l>
     <l n="696">da vendicar, c'ho tutto il mal commesso.</l>
    </lg>
    <lg n="88">
     <l n="697">Pur, quando io avessi fatto solamente</l>
     <l n="698">a me l'ingiuria, a me forse potrei</l>
     <l n="699">donar perdon, se ben difficilmente;</l>
     <l n="700">anzi vo' dir che far non lo vorrei:</l>
     <l n="701">or quanto, poi che Bradamante sente</l>
     <l n="702">meco l'ingiuria ugual, men lo farei?</l>
     <l n="703">Quando bene a me ancora io perdonassi,</l>
     <l n="704">lei non convien ch'invendicata lassi.</l>
    </lg>
    <lg n="89">
     <l n="705">Per vendicar lei dunque debbo e voglio</l>
     <l n="706">ogni modo morir, né ciò mi pesa;</l>
     <l n="707">ch'altra cosa non so ch'al mio cordoglio,</l>
     <l n="708">fuor che la morte, far possa difesa.</l>
     <l n="709">Ma sol, ch'allora io non mori', mi doglio,</l>
     <l n="710">che fatto ancora io non le aveva offesa.</l>
     <l n="711">Oh me felice, s'io moriva allora</l>
     <l n="712">ch'era prigion de la crudel Teodora!</l>
    </lg>
    <lg n="90">
     <l n="713">Se ben m'avesse ucciso, tormentato</l>
     <l n="714">prima ad arbitrio di sua crudeltade,</l>
     <l n="715">da Bradamante almeno avrei sperato</l>
     <l n="716">di ritrovare al mio caso pietade.</l>
     <l n="717">Ma quando ella saprà ch'avrò più amato</l>
     <l n="718">Leon di lei, e di mia volontade</l>
     <l n="719">io me ne sia, perch'egli l'abbia, privo;</l>
     <l n="720">avrà ragion d'odiarmi e morto e vivo. -</l>
    </lg>
    <lg n="91">
     <l n="721">Questo dicendo e molte altre parole</l>
     <l n="722">che sospiri accompagnano e singulti,</l>
     <l n="723">si trova all'apparir del nuovo sole</l>
     <l n="724">fra scuri boschi, in luoghi strani e inculti;</l>
     <l n="725">e perché è disperato, e morir vuole,</l>
     <l n="726">e, più che può, che 'l suo morir s'occulti,</l>
     <l n="727">questo luogo gli par molto nascosto,</l>
     <l n="728">et atto a far quant'ha di sé disposto.</l>
    </lg>
    <lg n="92">
     <l n="729">Entra nel folto bosco, ove più spesse</l>
     <l n="730">l'ombrose frasche e più intricate vede;</l>
     <l n="731">ma Frontin prima al tutto sciolto messe</l>
     <l n="732">da sé lontano, e libertà gli diede.</l>
     <l n="733">- O mio Frontin (gli disse), s'a me stesse</l>
     <l n="734">di dare a' merti tuoi degna mercede,</l>
     <l n="735">avresti a quel destrier da invidiar poco,</l>
     <l n="736">che volò al cielo, e fra le stelle ha loco.</l>
    </lg>
    <lg n="93">
     <l n="737">Cillaro, so, non fu, non fu Arione</l>
     <l n="738">di te miglior, né meritò più lode;</l>
     <l n="739">né alcun altro destrier di cui menzione</l>
     <l n="740">fatta da' Greci o da' Latini s'ode.</l>
     <l n="741">Se ti fur par ne l'altre parti buone,</l>
     <l n="742">di questa so ch'alcun di lor non gode,</l>
     <l n="743">di potersi vantar ch'avuto mai</l>
     <l n="744">abbia il pregio e l'onor che tu avuto hai;</l>
    </lg>
    <lg n="94">
     <l n="745">poi ch'alla più che mai sia stata o sia</l>
     <l n="746">donna gentile e valorosa e bella</l>
     <l n="747">sì caro stato sei, che ti nutria,</l>
     <l n="748">e di sua man ti ponea freno e sella.</l>
     <l n="749">Caro eri alla mia donna: ah perché mia</l>
     <l n="750">la dirò più, se mia non è più quella?</l>
     <l n="751">s'io l'ho donata ad altri? Ohimè! che cesso</l>
     <l n="752">di volger questa spada ora in me stesso? -</l>
    </lg>
    <lg n="95">
     <l n="753">Se Ruggier qui s'affligge e si tormenta,</l>
     <l n="754">e le fere e gli augelli a pietà muove</l>
     <l n="755">(ch'altri non è che questi gridi senta</l>
     <l n="756">né vegga il pianto che nel sen gli piove),</l>
     <l n="757">non dovete pensar che più contenta</l>
     <l n="758">Bradamante in Parigi si ritrove,</l>
     <l n="759">poi che scusa non ha che la difenda,</l>
     <l n="760">o più l'indugi, che Leon non prenda.</l>
    </lg>
    <lg n="96">
     <l n="761">Ella, prima ch'avere altro consorte</l>
     <l n="762">che 'l suo Ruggier, vuol far ciò che può farsi;</l>
     <l n="763">mancar del detto suo; Carlo e la corte,</l>
     <l n="764">i parenti e gli amici inimicarsi:</l>
     <l n="765">e quando altro non possa, al fin la morte</l>
     <l n="766">o col veneno o con la spada darsi;</l>
     <l n="767">che le par meglio assai non esser viva,</l>
     <l n="768">che, vivendo, restar di Ruggier priva.</l>
    </lg>
    <lg n="97">
     <l n="769">- Deh, Ruggier mio (dicea), dove sei gito?</l>
     <l n="770">Puote esser che tu sia tanto discosto,</l>
     <l n="771">che tu non abbi questo bando udito,</l>
     <l n="772">a nessun altro, fuor ch'a te, nascosto?</l>
     <l n="773">Se tu 'l sapesse, io so che comparito</l>
     <l n="774">nessun altro saria di te più tosto.</l>
     <l n="775">Misera me! ch'altro pensar mi deggio,</l>
     <l n="776">se non quel che pensar si possa peggio?</l>
    </lg>
    <lg n="98">
     <l n="777">Come è, Ruggier, possibil che tu solo</l>
     <l n="778">non abbi quel che tutto il mondo ha inteso?</l>
     <l n="779">Se inteso l'hai, né sei venuto a volo,</l>
     <l n="780">come esser può che non sii morto o preso?</l>
     <l n="781">Ma chi sapesse il ver, questo figliuolo</l>
     <l n="782">di Costantin t'avrà alcun laccio teso;</l>
     <l n="783">il traditor t'avrà chiusa la via,</l>
     <l n="784">acciò prima di lui tu qui non sia.</l>
    </lg>
    <lg n="99">
     <l n="785">Da Carlo impetrai grazia, ch'a nessuno</l>
     <l n="786">men di me forte avessi ad esser data,</l>
     <l n="787">con credenza che tu fossi quell'uno</l>
     <l n="788">a cui star contra io non potessi armata.</l>
     <l n="789">Fuor che te solo, io non stimava alcuno:</l>
     <l n="790">ma de l'audacia mia m'ha Dio pagata;</l>
     <l n="791">poi che costui che mai più non fe' impresa</l>
     <l n="792">d'onore in vita sua, così m'ha presa.</l>
    </lg>
    <lg n="100">
     <l n="793">Se però presa son per non avere</l>
     <l n="794">uccider lui né prenderlo potuto;</l>
     <l n="795">il che non mi par giusto; né al parere</l>
     <l n="796">mai son per star, ch'in questo ha Carlo avuto.</l>
     <l n="797">So ch'inconstante io mi farò tenere,</l>
     <l n="798">se da quel c'ho già detto ora mi muto;</l>
     <l n="799">ma né la prima son né la sezzaia,</l>
     <l n="800">la qual paruta sia inconstante, e paia.</l>
    </lg>
    <lg n="101">
     <l n="801">Basti che nel servar fede al mio amante,</l>
     <l n="802">d'ogni scoglio più salda mi ritrovi,</l>
     <l n="803">e passi in questo di gran lunga quante</l>
     <l n="804">mai furo ai tempi antichi, o sieno ai nuovi.</l>
     <l n="805">Che nel resto mi dichino incostante,</l>
     <l n="806">non curo, pur che l'incostanzia giovi:</l>
     <l n="807">pur ch'io non sia di costui tôrre astretta,</l>
     <l n="808">volubil più che foglia anco sia detta. -</l>
    </lg>
    <lg n="102">
     <l n="809">Queste parole et altre, ch'interrotte</l>
     <l n="810">da sospiri e da pianti erano spesso,</l>
     <l n="811">seguì dicendo tutta quella notte</l>
     <l n="812">ch'all'infelice giorno venne appresso.</l>
     <l n="813">Ma poi che dentro alle cimerie grotte</l>
     <l n="814">con l'ombre sue Notturno fu rimesso,</l>
     <l n="815">il ciel, ch'eternamente avea voluto</l>
     <l n="816">farla di Ruggier moglie, le diè aiuto.</l>
    </lg>
    <lg n="103">
     <l n="817">Fe' la mattina la donzella altiera</l>
     <l n="818">Marfisa inanzi a Carlo comparire,</l>
     <l n="819">dicendo ch'al fratel suo Ruggier era</l>
     <l n="820">fatto gran torto, e nol volea patire,</l>
     <l n="821">che gli fosse levata la mogliera,</l>
     <l n="822">né pure una parola gliene dire:</l>
     <l n="823">e contra chi si vuol di provar toglie,</l>
     <l n="824">che Bradamante di Ruggiero è moglie.</l>
    </lg>
    <lg n="104">
     <l n="825">E inanzi agli altri, a lei provar lo vuole,</l>
     <l n="826">quando pur di negarlo fosse ardita,</l>
     <l n="827">ch'in sua presenzia ella ha quelle parole</l>
     <l n="828">dette a Ruggier, che fa chi si marita;</l>
     <l n="829">e con la cerimonia che si suole,</l>
     <l n="830">già sì tra lor la cosa è stabilita,</l>
     <l n="831">che più di sé non possono disporre,</l>
     <l n="832">né l'un l'altro lasciar, per altri tôrre.</l>
    </lg>
    <lg n="105">
     <l n="833">Marfisa, o 'l vero o 'l falso che dicesse,</l>
     <l n="834">pur lo dicea, ben credo con pensiero,</l>
     <l n="835">perché Leon più tosto interrompesse</l>
     <l n="836">a dritto e a torto, che per dire il vero;</l>
     <l n="837">e che di volontade lo facesse</l>
     <l n="838">di Bradamante, che a riaver Ruggiero</l>
     <l n="839">et escluder Leon, né la più onesta</l>
     <l n="840">né la più breve via vedea di questa.</l>
    </lg>
    <lg n="106">
     <l n="841">Turbato il re di questa cosa molto,</l>
     <l n="842">Bradamante chiamar fa immantinente;</l>
     <l n="843">e quanto di provar Marfisa ha tolto,</l>
     <l n="844">le fa sapere, et ecci Amon presente.</l>
     <l n="845">Tien Bradamante chino a terra il volto,</l>
     <l n="846">e confusa non niega né consente,</l>
     <l n="847">in guisa che comprender di leggiero</l>
     <l n="848">si può che Marfisa abbia detto il vero.</l>
    </lg>
    <lg n="107">
     <l n="849">Piace a Rinaldo, e piace a quel d'Anglante</l>
     <l n="850">tal cosa udir, ch'esser potrà cagione</l>
     <l n="851">che 'l parentado non andrà più inante,</l>
     <l n="852">che già conchiuso aver credea Leone;</l>
     <l n="853">e pur Ruggier la bella Bradamante</l>
     <l n="854">mal grado avrà de l'ostinato Amone;</l>
     <l n="855">e potran senza lite, e senza trarla</l>
     <l n="856">di man per forza al padre, a Ruggier darla.</l>
    </lg>
    <lg n="108">
     <l n="857">Che se tra lor queste parole stanno,</l>
     <l n="858">la cosa è ferma, e non andrà per terra.</l>
     <l n="859">Così atterràn quel che promesso gli hanno,</l>
     <l n="860">più onestamente e senza nuova guerra.</l>
     <l n="861">- Questo è (diceva Amon), questo è un inganno</l>
     <l n="862">contra me ordito: ma 'l pensier vostro erra;</l>
     <l n="863">ch'ancor che fosse ver quanto voi finto</l>
     <l n="864">tra voi v'avete, io non son però vinto.</l>
    </lg>
    <lg n="109">
     <l n="865">Che prosuposto (che né ancor confesso,</l>
     <l n="866">né vo' credere ancor) ch'abbia costei</l>
     <l n="867">scioccamente a Ruggier così promesso,</l>
     <l n="868">come voi dite, e Ruggiero abbia a lei;</l>
     <l n="869">quando e dove fu questo? che più espresso,</l>
     <l n="870">più chiaro e piano intenderlo vorrei.</l>
     <l n="871">Stato so che non è, se non è stato</l>
     <l n="872">prima che Ruggier fosse battezzato.</l>
    </lg>
    <lg n="110">
     <l n="873">Ma se gli è stato inanzi che cristiano</l>
     <l n="874">fosse Ruggier, non vo' che me ne caglia;</l>
     <l n="875">ch'essendo ella fedele, egli pagano,</l>
     <l n="876">non crederò che 'l matrimonio vaglia.</l>
     <l n="877">Non si debbe per questo essere invano</l>
     <l n="878">posto al risco Leon de la battaglia;</l>
     <l n="879">né il nostro imperator credo vogli anco</l>
     <l n="880">venir del detto suo per questo manco.</l>
    </lg>
    <lg n="111">
     <l n="881">Quel ch'or mi dite, era da dirmi quando</l>
     <l n="882">era intera la cosa, né ancor fatto</l>
     <l n="883">a prieghi di costei Carlo avea il bando</l>
     <l n="884">che qui Leone alla battaglia ha tratto. -</l>
     <l n="885">Così contra Rinaldo e contra Orlando</l>
     <l n="886">Amon dicea, per rompere il contratto</l>
     <l n="887">fra quei duo amanti; e Carlo stava a udire,</l>
     <l n="888">né per l'un né per l'altro volea dire.</l>
    </lg>
    <lg n="112">
     <l n="889">Come si senton, s'austro o borea spira,</l>
     <l n="890">per l'alte selve murmurar le fronde;</l>
     <l n="891">o come soglion, s'Eolo s'adira</l>
     <l n="892">contra Nettunno, al lito fremer l'onde:</l>
     <l n="893">così un rumor che corre e che s'aggira,</l>
     <l n="894">e che per tutta Francia si difonde,</l>
     <l n="895">di questo dà da dire e da udir tanto,</l>
     <l n="896">ch'ogni altra cosa è muta in ogni canto.</l>
    </lg>
    <lg n="113">
     <l n="897">Chi parla per Ruggier, chi per Leone;</l>
     <l n="898">ma la più parte è con Ruggiero in lega:</l>
     <l n="899">son dieci e più per un che n'abbia Amone.</l>
     <l n="900">L'imperator né qua né là si piega;</l>
     <l n="901">ma la causa rimette alla ragione,</l>
     <l n="902">et al suo parlamento la delega.</l>
     <l n="903">Or vien Marfisa, poi ch'è diferito</l>
     <l n="904">lo sponsalizio, e pon nuovo partito;</l>
    </lg>
    <lg n="114">
     <l n="905">e dice: - Con ciò sia ch'esser non possa</l>
     <l n="906">d'altri costei, fin che 'l fratel mio vive;</l>
     <l n="907">se Leon la vuol pur, suo ardire e possa</l>
     <l n="908">adopri sì, che lui di vita prive:</l>
     <l n="909">e chi manda di lor l'altro alla fossa,</l>
     <l n="910">senza rivale al suo contento arrive. -</l>
     <l n="911">Tosto Carlo a Leon fa intender questo,</l>
     <l n="912">come anco intender gli avea fatto il resto.</l>
    </lg>
    <lg n="115">
     <l n="913">Leon che, quando seco il cavalliero</l>
     <l n="914">del liocorno sia, si tien sicuro</l>
     <l n="915">di riportar vittoria di Ruggiero,</l>
     <l n="916">né gli abbia alcun assunto a parer duro;</l>
     <l n="917">non sappiendo che l'abbia il dolor fiero</l>
     <l n="918">tratto nel bosco solitario e oscuro,</l>
     <l n="919">ma che, per tornar tosto, uno o due miglia</l>
     <l n="920">sia andato a spasso, il mal partito piglia.</l>
    </lg>
    <lg n="116">
     <l n="921">Ben se ne pente in breve; che colui</l>
     <l n="922">del qual più del dover si promettea,</l>
     <l n="923">non comparve quel dì, né gli altri dui</l>
     <l n="924">che lo seguîr, né nuova se n'avea;</l>
     <l n="925">e tor questa battaglia senza lui</l>
     <l n="926">contra Ruggier, sicur non gli parea:</l>
     <l n="927">mandò, per schivar dunque danno e scorno,</l>
     <l n="928">per trovar il guerrier dal liocorno.</l>
    </lg>
    <lg n="117">
     <l n="929">Per cittadi mandò, ville e castella,</l>
     <l n="930">d'appresso e da lontan, per ritrovarlo;</l>
     <l n="931">né contento di questo, montò in sella</l>
     <l n="932">egli in persona, e si pose a cercarlo.</l>
     <l n="933">Ma non n'avrebbe avuto già novella,</l>
     <l n="934">né l'avria avuta uomo di quei di Carlo,</l>
     <l n="935">se non era Melissa che fe' quanto</l>
     <l n="936">mi serbo a farvi udir ne l'altro canto.</l>
    </lg>
   </lg>
  </body>
 </text>
</TEI>