<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 13</title>
    <author>Ludovico Ariosto</author>
   </titleStmt>
   <extent>
    <measure unit="stanza">83</measure>
    <measure unit="line">664</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-13</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 13</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 13</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben furo aventurosi i cavallieri</l>
     <l n="2">ch'erano a quella età, che nei valloni,</l>
     <l n="3">ne le scure spelonche e boschi fieri,</l>
     <l n="4">tane di serpi, d'orsi e di leoni,</l>
     <l n="5">trovavan quel che nei palazzi altieri</l>
     <l n="6">a pena or trovar puon giudici buoni:</l>
     <l n="7">donne, che ne la lor più fresca etade</l>
     <l n="8">sien degne d'aver titol di beltade.</l>
    </lg>
    <lg n="2">
     <l n="9">Di sopra vi narrai che ne la grotta</l>
     <l n="10">avea trovato Orlando una donzella,</l>
     <l n="11">e che le dimandò ch'ivi condotta</l>
     <l n="12">l'avesse: or seguitando, dico ch'ella,</l>
     <l n="13">poi che più d'un signiozzo l'ha interrotta,</l>
     <l n="14">con dolce e suavissima favella</l>
     <l n="15">al conte fa le sue sciagure note,</l>
     <l n="16">con quella brevità che meglio puote.</l>
    </lg>
    <lg n="3">
     <l n="17">- Ben che io sia certa (dice), o cavalliero,</l>
     <l n="18">ch'io porterò del mio parlar supplizio,</l>
     <l n="19">perché a colui che qui m'ha chiusa, spero</l>
     <l n="20">che costei ne darà subito indizio;</l>
     <l n="21">pur son disposta non celarti il vero,</l>
     <l n="22">e vada la mia vita in precipizio.</l>
     <l n="23">E ch'aspettar poss'io da lui più gioia,</l>
     <l n="24">che 'l si disponga un dì voler ch'io muoia?</l>
    </lg>
    <lg n="4">
     <l n="25">Isabella sono io, che figlia fui</l>
     <l n="26">del re mal fortunato di Gallizia.</l>
     <l n="27">Ben dissi fui; ch'or non son più di lui,</l>
     <l n="28">ma di dolor, d'affanno e di mestizia.</l>
     <l n="29">Colpa d'Amor: ch'io non saprei di cui</l>
     <l n="30">dolermi più che de la sua nequizia;</l>
     <l n="31">che dolcemente nei principii applaude,</l>
     <l n="32">e tesse di nascosto inganno e fraude.</l>
    </lg>
    <lg n="5">
     <l n="33">Già mi vivea di mia sorte felice,</l>
     <l n="34">gentil, giovane, ricca, onesta e bella:</l>
     <l n="35">vile e povera or sono, or infelice;</l>
     <l n="36">e s'altra è peggior sorte, io sono in quella.</l>
     <l n="37">Ma voglio sappi la prima radice</l>
     <l n="38">che produsse quel mal che mi flagella;</l>
     <l n="39">e ben ch'aiuto poi da te non esca,</l>
     <l n="40">poco non mi parrà, che te n'incresca.</l>
    </lg>
    <lg n="6">
     <l n="41">Mio patre fe' in Baiona alcune giostre,</l>
     <l n="42">esser denno oggimai dodici mesi.</l>
     <l n="43">Trasse la fama ne le terre nostre</l>
     <l n="44">cavallieri a giostrar di più paesi.</l>
     <l n="45">Fra gli altri (o sia ch'Amor così mi mostre,</l>
     <l n="46">o che virtù pur se stessa palesi)</l>
     <l n="47">mi parve da lodar Zerbino solo,</l>
     <l n="48">che del gran re di Scozia era figliuolo.</l>
    </lg>
    <lg n="7">
     <l n="49">Il qual poi che far pruove in campo vidi</l>
     <l n="50">miracolose di cavalleria,</l>
     <l n="51">fui presa del suo amore; e non m'avidi,</l>
     <l n="52">ch'io mi conobbi più non esser mia.</l>
     <l n="53">E pur, ben che 'l suo amor così mi guidi,</l>
     <l n="54">mi giova sempre avere in fantasia</l>
     <l n="55">ch'io non misi il mio core in luogo immondo,</l>
     <l n="56">ma nel più degno e bel ch'oggi sia al mondo.</l>
    </lg>
    <lg n="8">
     <l n="57">Zerbino di bellezza e di valore</l>
     <l n="58">sopra tutti i signori era eminente.</l>
     <l n="59">Mostrommi, e credo mi portasse amore,</l>
     <l n="60">e che di me non fosse meno ardente.</l>
     <l n="61">Non ci mancò chi del commune ardore</l>
     <l n="62">interprete fra noi fosse sovente,</l>
     <l n="63">poi che di vista ancor fummo disgiunti;</l>
     <l n="64">che gli animi restâr sempre congiunti.</l>
    </lg>
    <lg n="9">
     <l n="65">Però che dato fine alla gran festa,</l>
     <l n="66">il mio Zerbino in Scozia fe' ritorno.</l>
     <l n="67">Se sai che cosa è amor, ben sai che mesta</l>
     <l n="68">restai, di lui pensando notte e giorno;</l>
     <l n="69">et era certa che non men molesta</l>
     <l n="70">fiamma intorno il suo cor facea soggiorno.</l>
     <l n="71">Egli non fece al suo disio più schermi,</l>
     <l n="72">se non che cercò via di seco avermi.</l>
    </lg>
    <lg n="10">
     <l n="73">E perché vieta la diversa fede</l>
     <l n="74">(essendo egli cristiano, io saracina)</l>
     <l n="75">ch'al mio padre per moglie non mi chiede,</l>
     <l n="76">per furto indi levarmi si destina.</l>
     <l n="77">Fuor de la ricca mia patria, che siede</l>
     <l n="78">tra verdi campi allato alla marina,</l>
     <l n="79">aveva un bel giardin sopra una riva,</l>
     <l n="80">che colli intorno e tutto il mar scopriva.</l>
    </lg>
    <lg n="11">
     <l n="81">Gli parve il luogo a fornir ciò disposto,</l>
     <l n="82">che la diversa religion ci vieta;</l>
     <l n="83">e mi fa saper l'ordine che posto</l>
     <l n="84">avea di far la nostra vita lieta.</l>
     <l n="85">Appresso a Santa Marta avea nascosto</l>
     <l n="86">con gente armata una galea secreta,</l>
     <l n="87">in guardia d'Odorico di Biscaglia,</l>
     <l n="88">in mare e in terra mastro di battaglia.</l>
    </lg>
    <lg n="12">
     <l n="89">Né potendo in persona far l'effetto</l>
     <l n="90">perch'egli allora era dal padre antico</l>
     <l n="91">a dar soccorso al re di Francia astretto,</l>
     <l n="92">manderia in vece sua questo Odorico,</l>
     <l n="93">che fra tutti i fedeli amici eletto</l>
     <l n="94">s'avea pel più fedele e pel più amico:</l>
     <l n="95">e bene esser dovea, se i benefici</l>
     <l n="96">sempre hanno forza d'acquistar gli amici.</l>
    </lg>
    <lg n="13">
     <l n="97">Verria costui sopra un navilio armato,</l>
     <l n="98">al terminato tempo indi a levarmi.</l>
     <l n="99">E così venne il giorno disiato,</l>
     <l n="100">che dentro il mio giardin lasciai trovarmi.</l>
     <l n="101">Odorico la notte, accompagnato</l>
     <l n="102">di gente valorosa all'acqua e all'armi,</l>
     <l n="103">smontò ad un fiume alla città vicino,</l>
     <l n="104">e venne chetamente al mio giardino.</l>
    </lg>
    <lg n="14">
     <l n="105">Quindi fui tratta alla galea spalmata</l>
     <l n="106">prima che la città n'avesse avisi.</l>
     <l n="107">De la famiglia ignuda e disarmata</l>
     <l n="108">altri fuggiro, altri restaro uccisi,</l>
     <l n="109">parte captiva meco fu menata.</l>
     <l n="110">Così da la mia terra io mi divisi,</l>
     <l n="111">con quanto gaudio non ti potrei dire,</l>
     <l n="112">sperando in breve il mio Zerbin fruire.</l>
    </lg>
    <lg n="15">
     <l n="113">Voltati sopra Mongia eramo a pena</l>
     <l n="114">quando ci assalse alla sinistra sponda</l>
     <l n="115">un vento che turbò l'aria serena,</l>
     <l n="116">e turbò il mare, e al ciel gli levò l'onda.</l>
     <l n="117">Salta un maestro ch'a traverso mena,</l>
     <l n="118">e cresce ad ora ad ora, e soprabonda;</l>
     <l n="119">e cresce e soprabonda con tal forza,</l>
     <l n="120">che val poco alternar poggia con orza.</l>
    </lg>
    <lg n="16">
     <l n="121">Non giova calar vele, e l'arbor sopra</l>
     <l n="122">corsia legar, né ruinar castella;</l>
     <l n="123">che ci veggiàn mal grado portar sopra</l>
     <l n="124">acuti scogli, appresso alla Rocella.</l>
     <l n="125">Se non ci aiuta quel che sta di sopra,</l>
     <l n="126">ci spinge in terra la crudel procella.</l>
     <l n="127">Il vento rio ne caccia in maggior fretta,</l>
     <l n="128">che d'arco mai non si aventò saetta.</l>
    </lg>
    <lg n="17">
     <l n="129">Vide il periglio il Biscaglino, e a quello</l>
     <l n="130">usò un rimedio che fallir suol spesso:</l>
     <l n="131">ebbe ricorso subito al battello;</l>
     <l n="132">calossi, e me calar fece con esso.</l>
     <l n="133">Sceser dui altri, e ne scendea un drapello,</l>
     <l n="134">se i primi scesi l'avesser concesso;</l>
     <l n="135">ma con le spade li tenner discosto,</l>
     <l n="136">tagliâr la fune, e ci allargamo tosto.</l>
    </lg>
    <lg n="18">
     <l n="137">Fummo gittati a salvamento al lito</l>
     <l n="138">noi che nel palischermo eramo scesi;</l>
     <l n="139">periron gli altri col legno sdrucito;</l>
     <l n="140">in preda al mare andâr tutti gli arnesi.</l>
     <l n="141">All'eterna Bontade, all'infinito</l>
     <l n="142">Amor, rendendo grazie, le man stesi,</l>
     <l n="143">che non m'avessi dal furor marino</l>
     <l n="144">lasciato tor di riveder Zerbino.</l>
    </lg>
    <lg n="19">
     <l n="145">Come ch'io avessi sopra il legno e vesti</l>
     <l n="146">lasciato e gioie e l'altre cose care,</l>
     <l n="147">pur che la speme di Zerbin mi resti,</l>
     <l n="148">contenta son che s'abbi il resto il mare.</l>
     <l n="149">Non sono, ove scendemo, i liti pesti</l>
     <l n="150">d'alcun sentier, né intorno albergo appare;</l>
     <l n="151">ma solo il monte, al qual mai sempre fiede</l>
     <l n="152">l'ombroso capo il vento, e 'l mare il piede.</l>
    </lg>
    <lg n="20">
     <l n="153">Quivi il crudo tiranno Amor, che sempre</l>
     <l n="154">d'ogni promessa sua fu disleale,</l>
     <l n="155">e sempre guarda come involva e stempre</l>
     <l n="156">ogni nostro disegno razionale,</l>
     <l n="157">mutò con triste e disoneste tempre</l>
     <l n="158">mio conforto in dolor, mio bene in male;</l>
     <l n="159">che quell'amico, in chi Zerbin si crede,</l>
     <l n="160">di desire arse, et agghiacciò di fede.</l>
    </lg>
    <lg n="21">
     <l n="161">O che m'avesse in mar bramata ancora,</l>
     <l n="162">né fosse stato a dimostrarlo ardito,</l>
     <l n="163">o cominciassi il desiderio allora</l>
     <l n="164">che l'agio v'ebbe dal solingo lito;</l>
     <l n="165">disegnò quivi senza più dimora</l>
     <l n="166">condurre a fin l'ingordo suo appetito;</l>
     <l n="167">ma prima da sé tôrre un de li dui</l>
     <l n="168">che nel battel campati eran con nui.</l>
    </lg>
    <lg n="22">
     <l n="169">Quell'era omo di Scozia, Almonio detto,</l>
     <l n="170">che mostrava a Zerbin portar gran fede;</l>
     <l n="171">e commendato per guerrier perfetto</l>
     <l n="172">da lui fu, quando ad Odorico il diede.</l>
     <l n="173">Disse a costui che biasmo era e difetto,</l>
     <l n="174">se mi traeano alla Rocella a piede;</l>
     <l n="175">e lo pregò ch'inanti volesse ire</l>
     <l n="176">a farmi incontra alcun ronzin venire.</l>
    </lg>
    <lg n="23">
     <l n="177">Almonio, che di ciò nulla temea,</l>
     <l n="178">immantinente inanzi il camin piglia</l>
     <l n="179">alla città che 'l bosco ci ascondea,</l>
     <l n="180">e non era lontana oltra sei miglia.</l>
     <l n="181">Odorico scoprir sua voglia rea</l>
     <l n="182">all'altro finalmente si consiglia;</l>
     <l n="183">sì perché tor non se lo sa d'appresso,</l>
     <l n="184">sì perché avea gran confidenzia in esso.</l>
    </lg>
    <lg n="24">
     <l n="185">Era Corebo di Bilbao nomato</l>
     <l n="186">quel di ch'io parlo, che con noi rimase;</l>
     <l n="187">che da fanciullo picciolo allevato</l>
     <l n="188">s'era con lui ne le medesme case.</l>
     <l n="189">Poter con lui communicar l'ingrato</l>
     <l n="190">pensiero il traditor si persuase,</l>
     <l n="191">sperando ch'ad amar saria più presto</l>
     <l n="192">il piacer de l'amico, che l'onesto.</l>
    </lg>
    <lg n="25">
     <l n="193">Corebo, che gentile era e cortese,</l>
     <l n="194">non lo poté ascoltar senza gran sdegno:</l>
     <l n="195">lo chiamò traditore, e gli contese</l>
     <l n="196">con parole e con fatti il rio disegno.</l>
     <l n="197">Grande ira all'uno e all'altro il core accese,</l>
     <l n="198">e con le spade nude ne fêr segno.</l>
     <l n="199">Al trar de' ferri, io fui da la paura</l>
     <l n="200">volta a fuggir per l'alta selva oscura.</l>
    </lg>
    <lg n="26">
     <l n="201">Odorico, che mastro era di guerra,</l>
     <l n="202">in pochi colpi a tal vantaggio venne,</l>
     <l n="203">che per morto lasciò Corebo in terra,</l>
     <l n="204">e per le mie vestigie il camin tenne.</l>
     <l n="205">Prestògli Amor (se 'l mio creder non erra),</l>
     <l n="206">acciò potesse giungermi, le penne;</l>
     <l n="207">e gl'insegnò molte lusinghe e prieghi,</l>
     <l n="208">con che ad amarlo e compiacer mi pieghi.</l>
    </lg>
    <lg n="27">
     <l n="209">Ma tutto è indarno; che fermata e certa</l>
     <l n="210">più tosto era a morir, ch'a satisfarli.</l>
     <l n="211">Poi ch'ogni priego, ogni lusinga esperta</l>
     <l n="212">ebbe e minaccie, e non potean giovarli,</l>
     <l n="213">si ridusse alla forza a faccia aperta.</l>
     <l n="214">Nulla mi val che supplicando parli</l>
     <l n="215">de la fé ch'avea in lui Zerbino avuta,</l>
     <l n="216">e ch'io ne le sue man m'era creduta.</l>
    </lg>
    <lg n="28">
     <l n="217">Poi che gittar mi vidi i prieghi invano,</l>
     <l n="218">né mi sperare altronde altro soccorso,</l>
     <l n="219">e che più sempre cupido e villano</l>
     <l n="220">a me venìa, come famelico orso;</l>
     <l n="221">io mi difesi con piedi e con mano,</l>
     <l n="222">et adopra'vi sin a l'ugne e il morso:</l>
     <l n="223">pela'gli il mento, e gli graffiai la pelle,</l>
     <l n="224">con stridi che n'andavano alle stelle.</l>
    </lg>
    <lg n="29">
     <l n="225">Non so se fosse caso, o li miei gridi</l>
     <l n="226">che si doveano udir lungi una lega,</l>
     <l n="227">o pur ch'usati sian correre ai lidi</l>
     <l n="228">quando navilio alcun si rompe o anniega;</l>
     <l n="229">sopra il monte una turba apparir vidi,</l>
     <l n="230">e questa al mare e verso noi si piega.</l>
     <l n="231">Come la vede il Biscaglin venire,</l>
     <l n="232">lascia l'impresa, e voltasi a fuggire.</l>
    </lg>
    <lg n="30">
     <l n="233">Contra quel disleal mi fu adiutrice</l>
     <l n="234">questa turba, signor; ma a quella image</l>
     <l n="235">che sovente in proverbio il vulgo dice:</l>
     <l n="236">cader de la padella ne la brage.</l>
     <l n="237">Gli è ver ch'io non son stata sì infelice,</l>
     <l n="238">né le lor menti ancor tanto malvage,</l>
     <l n="239">ch'abbino violata mia persona:</l>
     <l n="240">non che sia in lor virtù, né cosa buona;</l>
    </lg>
    <lg n="31">
     <l n="241">ma perché se mi serban, come io sono,</l>
     <l n="242">vergine, speran vendermi più molto.</l>
     <l n="243">Finito è il mese ottavo e viene il nono,</l>
     <l n="244">che fu il mio vivo corpo qui sepolto.</l>
     <l n="245">Del mio Zerbino ogni speme abbandono;</l>
     <l n="246">che già, per quanto ho da lor detti accolto,</l>
     <l n="247">m'han promessa e venduta a un mercadante,</l>
     <l n="248">che portare al soldan mi de' in Levante. -</l>
    </lg>
    <lg n="32">
     <l n="249">Così parlava la gentil donzella;</l>
     <l n="250">e spesso con signozzi e con sospiri</l>
     <l n="251">interrompea l'angelica favella,</l>
     <l n="252">da muovere a pietade aspidi e tiri.</l>
     <l n="253">Mentre sua doglia così rinovella,</l>
     <l n="254">o forse disacerba i suoi martìri,</l>
     <l n="255">da venti uomini entrâr ne la spelonca,</l>
     <l n="256">armati chi di spiedo e chi di ronca.</l>
    </lg>
    <lg n="33">
     <l n="257">Il primo d'essi, uom di spietato viso,</l>
     <l n="258">ha solo un occhio, e sguardo scuro e bieco;</l>
     <l n="259">l'altro, d'un colpo che gli avea reciso</l>
     <l n="260">il naso e la mascella, è fatto cieco.</l>
     <l n="261">Costui vedendo il cavalliero assiso</l>
     <l n="262">con la vergine bella entro allo speco,</l>
     <l n="263">volto a' compagni, disse: - Ecco augel nuovo,</l>
     <l n="264">a cui non tesi, e ne la rete il truovo. -</l>
    </lg>
    <lg n="34">
     <l n="265">Poi disse al conte: - Uomo non vidi mai</l>
     <l n="266">più commodo di te, né più oportuno.</l>
     <l n="267">Non so se ti se' apposto, o se lo sai</l>
     <l n="268">perché te l'abbia forse detto alcuno,</l>
     <l n="269">che sì bell'arme io desiava assai,</l>
     <l n="270">e questo tuo leggiadro abito bruno.</l>
     <l n="271">Venuto a tempo veramente sei,</l>
     <l n="272">per riparare agli bisogni miei. -</l>
    </lg>
    <lg n="35">
     <l n="273">Sorrise amaramente, in piè salito,</l>
     <l n="274">Orlando, e fe' risposta al mascalzone:</l>
     <l n="275">- Io ti venderò l'arme ad un partito</l>
     <l n="276">che non ha mercadante in sua ragione. -</l>
     <l n="277">Del fuoco, ch'avea appresso, indi rapito</l>
     <l n="278">pien di fuoco e di fumo uno stizzone,</l>
     <l n="279">trasse, e percosse il malandrino a caso,</l>
     <l n="280">dove confina con le ciglia il naso.</l>
    </lg>
    <lg n="36">
     <l n="281">Lo stizzone ambe le palpèbre colse,</l>
     <l n="282">ma maggior danno fe' ne la sinistra;</l>
     <l n="283">che quella parte misera gli tolse,</l>
     <l n="284">che de la luce, sola, era ministra.</l>
     <l n="285">Né d'acciecarlo contentar si vòlse</l>
     <l n="286">il colpo fier, s'ancor non lo registra</l>
     <l n="287">tra quelli spirti che con suoi compagni</l>
     <l n="288">fa star Chiron dentro ai bollenti stagni.</l>
    </lg>
    <lg n="37">
     <l n="289">Ne la spelonca una gran mensa siede</l>
     <l n="290">grossa duo palmi, e spaziosa in quadro,</l>
     <l n="291">che sopra un mal pulito e grosso piede,</l>
     <l n="292">cape con tutta la famiglia il ladro.</l>
     <l n="293">Con quell'agevolezza che si vede</l>
     <l n="294">gittar la canna lo Spagnuol leggiadro,</l>
     <l n="295">Orlando il grave desco da sé scaglia</l>
     <l n="296">dove ristretta insieme è la canaglia.</l>
    </lg>
    <lg n="38">
     <l n="297">A chi 'l petto, a chi 'l ventre, a chi la testa,</l>
     <l n="298">a chi rompe le gambe, a chi le braccia;</l>
     <l n="299">di ch'altri muore, altri storpiato resta:</l>
     <l n="300">chi meno è offeso, di fuggir procaccia.</l>
     <l n="301">Così talvolta un grave sasso pesta</l>
     <l n="302">e fianchi e lombi, e spezza capi e schiaccia,</l>
     <l n="303">gittato sopra un gran drapel di biscie,</l>
     <l n="304">che dopo il verno al sol si goda e liscie.</l>
    </lg>
    <lg n="39">
     <l n="305">Nascono casi, e non saprei dir quanti:</l>
     <l n="306">una muore, una parte senza coda,</l>
     <l n="307">un'altra non si può muover davanti,</l>
     <l n="308">e 'l deretano indarno aggira e snoda;</l>
     <l n="309">un'altra, ch'ebbe più propizii i santi,</l>
     <l n="310">striscia fra l'erbe, e va serpendo a proda.</l>
     <l n="311">Il colpo orribil fu, ma non mirando,</l>
     <l n="312">poi che lo fece il valoroso Orlando.</l>
    </lg>
    <lg n="40">
     <l n="313">Quei che la mensa o nulla o poco offese</l>
     <l n="314">(e Turpin scrive a punto che fur sette),</l>
     <l n="315">ai piedi raccomandan sue difese:</l>
     <l n="316">ma ne l'uscita il paladin si mette;</l>
     <l n="317">e poi che presi gli ha senza contese,</l>
     <l n="318">le man lor lega con la fune istrette,</l>
     <l n="319">con una fune al suo bisogno destra,</l>
     <l n="320">che ritrovò ne la casa silvestra.</l>
    </lg>
    <lg n="41">
     <l n="321">Poi li strascina fuor de la spelonca,</l>
     <l n="322">dove facea grande ombra un vecchio sorbo.</l>
     <l n="323">Orlando con la spada i rami tronca,</l>
     <l n="324">e quelli attacca per vivanda al corbo.</l>
     <l n="325">Non bisognò catena in capo adonca;</l>
     <l n="326">che per purgare il mondo di quel morbo,</l>
     <l n="327">l'arbor medesmo gli uncini prestolli,</l>
     <l n="328">con che pel mento Orlando ivi attaccolli.</l>
    </lg>
    <lg n="42">
     <l n="329">La donna vecchia, amica a' malandrini,</l>
     <l n="330">poi che restar tutti li vide estinti,</l>
     <l n="331">fuggì piangendo e con le mani ai crini,</l>
     <l n="332">per selve e boscherecci labirinti.</l>
     <l n="333">Dopo aspri e malagevoli camini,</l>
     <l n="334">a gravi passi e dal timor sospinti,</l>
     <l n="335">in ripa un fiume in un guerrier scontrosse;</l>
     <l n="336">ma diferisco a ricontar chi fosse:</l>
    </lg>
    <lg n="43">
     <l n="337">e torno all'altra, che si raccomanda</l>
     <l n="338">al paladin che non la lasci sola;</l>
     <l n="339">e dice di seguirlo in ogni banda.</l>
     <l n="340">Cortesemente Orlando la consola;</l>
     <l n="341">e quindi, poi ch'uscì con la ghirlanda</l>
     <l n="342">di rose adorna e di purpurea stola</l>
     <l n="343">la bianca Aurora al solito camino,</l>
     <l n="344">partì con Isabella il paladino.</l>
    </lg>
    <lg n="44">
     <l n="345">Senza trovar cosa che degna sia</l>
     <l n="346">d'istoria, molti giorni insieme andaro;</l>
     <l n="347">e finalmente un cavallier per via,</l>
     <l n="348">che prigione era tratto, riscontraro.</l>
     <l n="349">Chi fosse, dirò poi; ch'or me ne svia</l>
     <l n="350">tal, di chi udir non vi sarà men caro:</l>
     <l n="351">la figliuola d'Amon, la qual lasciai</l>
     <l n="352">languida dianzi in amorosi guai.</l>
    </lg>
    <lg n="45">
     <l n="353">La bella donna, disiando invano</l>
     <l n="354">ch'a lei facesse il suo Ruggier ritorno,</l>
     <l n="355">stava a Marsilia, ove allo stuol pagano</l>
     <l n="356">dava da travagliar quasi ogni giorno;</l>
     <l n="357">il qual scorrea, rubando in monte e in piano,</l>
     <l n="358">per Linguadoca e per Provenza intorno:</l>
     <l n="359">et ella ben facea l'ufficio vero</l>
     <l n="360">di savio duca e d'ottimo guerriero.</l>
    </lg>
    <lg n="46">
     <l n="361">Standosi quivi, e di gran spazio essendo</l>
     <l n="362">passato il tempo che tornare a lei</l>
     <l n="363">il suo Ruggier dovea, né lo vedendo,</l>
     <l n="364">vivea in timor di mille casi rei.</l>
     <l n="365">Un dì fra gli altri, che di ciò piangendo</l>
     <l n="366">stava solinga, le arrivò colei</l>
     <l n="367">che portò ne l'annel la medicina</l>
     <l n="368">che sanò il cor ch'avea ferito Alcina.</l>
    </lg>
    <lg n="47">
     <l n="369">Come a sé ritornar senza il suo amante,</l>
     <l n="370">dopo sì lungo termine, la vede,</l>
     <l n="371">resta pallida e smorta, e sì tremante,</l>
     <l n="372">che non ha forza di tenersi in piede:</l>
     <l n="373">ma la maga gentil le va davante</l>
     <l n="374">ridendo, poi che del timor s'avede;</l>
     <l n="375">e con viso giocondo la conforta,</l>
     <l n="376">qual aver suol chi buone nuove apporta.</l>
    </lg>
    <lg n="48">
     <l n="377">- Non temer (disse) di Ruggier, donzella,</l>
     <l n="378">ch'è vivo e sano, e come suol, t'adora;</l>
     <l n="379">ma non è già in sua libertà, che quella</l>
     <l n="380">pur gli ha levata il tuo nemico ancora:</l>
     <l n="381">et è bisogno che tu monti in sella,</l>
     <l n="382">se brami averlo, e che mi segui or ora;</l>
     <l n="383">che se mi segui, io t'aprirò la via</l>
     <l n="384">donde per te Ruggier libero fia. -</l>
    </lg>
    <lg n="49">
     <l n="385">E seguitò, narrandole di quello</l>
     <l n="386">magico error che gli avea ordito Atlante:</l>
     <l n="387">che simulando d'essa il viso bello,</l>
     <l n="388">che captiva parea del rio gigante,</l>
     <l n="389">tratto l'avea ne l'incantato ostello,</l>
     <l n="390">dove sparito poi gli era davante;</l>
     <l n="391">e come tarda con simile inganno</l>
     <l n="392">le donne e i cavallier che di là vanno.</l>
    </lg>
    <lg n="50">
     <l n="393">A tutti par, l'incantator mirando,</l>
     <l n="394">mirar quel che per sé brama ciascuno:</l>
     <l n="395">donna, scudier, compagno, amico; quando</l>
     <l n="396">il desiderio uman non è tutto uno.</l>
     <l n="397">Quindi il palagio van tutti cercando</l>
     <l n="398">con lungo affanno, e senza frutto alcuno;</l>
     <l n="399">e tanta è la speranza e il gran disire</l>
     <l n="400">del ritrovar, che non ne san partire.</l>
    </lg>
    <lg n="51">
     <l n="401">- Come tu giungi (disse) in quella parte</l>
     <l n="402">che giace presso all'incantata stanza,</l>
     <l n="403">verrà l'incantatore a ritrovarte,</l>
     <l n="404">che terrà di Ruggiero ogni sembianza;</l>
     <l n="405">e ti farà parer con sua mal'arte,</l>
     <l n="406">ch'ivi lo vinca alcun di più possanza,</l>
     <l n="407">acciò che tu per aiutarlo vada</l>
     <l n="408">dove con gli altri poi ti tenga a bada.</l>
    </lg>
    <lg n="52">
     <l n="409">Acciò l'inganni, in che son tanti e tanti</l>
     <l n="410">caduti, non ti colgan, sie avertita,</l>
     <l n="411">che se ben di Ruggier viso e sembianti</l>
     <l n="412">ti parrà di veder, che chieggia aita,</l>
     <l n="413">non gli dar fede tu; ma, come avanti</l>
     <l n="414">ti vien, fagli lasciar l'indegna vita:</l>
     <l n="415">né dubitar perciò che Ruggier muoia,</l>
     <l n="416">ma ben colui che ti dà tanta noia.</l>
    </lg>
    <lg n="53">
     <l n="417">Ti parrà duro assai, ben lo conosco,</l>
     <l n="418">uccidere un che sembri il tuo Ruggiero:</l>
     <l n="419">pur non dar fede all'occhio tuo, che losco</l>
     <l n="420">farà l'incanto, e celeragli il vero.</l>
     <l n="421">Férmati, pria ch'io ti conduca al bosco,</l>
     <l n="422">sì che poi non si cangi il tuo pensiero;</l>
     <l n="423">che sempre di Ruggier rimarrai priva,</l>
     <l n="424">se lasci per viltà che 'l mago viva. -</l>
    </lg>
    <lg n="54">
     <l n="425">La valorosa giovane, con questa</l>
     <l n="426">intenzion che 'l fraudolente uccida,</l>
     <l n="427">a pigliar l'arme, et a seguire è presta</l>
     <l n="428">Melissa; che sa ben quanto l'è fida.</l>
     <l n="429">Quella, or per terren culto, or per foresta,</l>
     <l n="430">a gran giornate e in gran fretta la guida,</l>
     <l n="431">cercando alleviarle tuttavia</l>
     <l n="432">con parlar grato la noiosa via.</l>
    </lg>
    <lg n="55">
     <l n="433">E più di tutti i bei ragionamenti,</l>
     <l n="434">spesso le repetea ch'uscir di lei</l>
     <l n="435">e di Ruggier doveano gli eccellenti</l>
     <l n="436">principi e gloriosi semidei.</l>
     <l n="437">Come a Melissa fossino presenti</l>
     <l n="438">tutti i secreti degli eterni dèi,</l>
     <l n="439">tutte le cose ella sapea predire,</l>
     <l n="440">ch'avean per molti seculi a venire.</l>
    </lg>
    <lg n="56">
     <l n="441">- Deh, come, o prudentissima mia scorta</l>
     <l n="442">(dicea alla maga l'inclita donzella),</l>
     <l n="443">molti anni prima tu m'hai fatto accorta</l>
     <l n="444">di tanta mia viril progenie bella;</l>
     <l n="445">così d'alcuna donna mi conforta,</l>
     <l n="446">che di mia stirpe sia, s'alcuna in quella</l>
     <l n="447">metter si può tra belle e virtuose. -</l>
     <l n="448">E la cortese maga le rispose:</l>
    </lg>
    <lg n="57">
     <l n="449">- Da te uscir veggio le pudiche donne,</l>
     <l n="450">madri d'imperatori e di gran regi,</l>
     <l n="451">reparatrici e solide colonne</l>
     <l n="452">de case illustri e di domìni egregi;</l>
     <l n="453">che men degne non son ne le lor gonne,</l>
     <l n="454">ch'in arme i cavallier, di sommi pregi,</l>
     <l n="455">di pietà, di gran cor, di gran prudenza,</l>
     <l n="456">di somma e incomparabil continenza.</l>
    </lg>
    <lg n="58">
     <l n="457">E s'io avrò da narrarti di ciascuna</l>
     <l n="458">che ne la stirpe tua sia d'onor degna,</l>
     <l n="459">troppo sarà; ch'io non ne veggio alcuna</l>
     <l n="460">che passar con silenzio mi convegna.</l>
     <l n="461">Ma ti farò, tra mille, scelta d'una</l>
     <l n="462">o di due coppie, acciò ch'a fin ne vegna.</l>
     <l n="463">Ne la spelonca perché nol dicesti?</l>
     <l n="464">che l'imagini ancor vedute avresti.</l>
    </lg>
    <lg n="59">
     <l n="465">De la tua chiara stirpe uscirà quella</l>
     <l n="466">d'opere illustri e di bei studii amica,</l>
     <l n="467">ch'io non so ben se più leggiadra e bella</l>
     <l n="468">mi debba dire, o più saggia e pudica,</l>
     <l n="469">liberale e magnanima Isabella,</l>
     <l n="470">che del bel lume suo dì e notte aprica</l>
     <l n="471">farà la terra che sul Menzo siede,</l>
     <l n="472">a cui la madre d'Ocno il nome diede:</l>
    </lg>
    <lg n="60">
     <l n="473">dove onorato e splendido certame</l>
     <l n="474">avrà col suo dignissimo consorte,</l>
     <l n="475">chi di lor più le virtù prezzi et ame,</l>
     <l n="476">e chi meglio apra a cortesia le porte.</l>
     <l n="477">S'un narrerà ch'al Taro e nel Reame</l>
     <l n="478">fu a liberar da' Galli Italia forte;</l>
     <l n="479">l'altra dirà: "Sol perché casta visse,</l>
     <l n="480">Penelope non fu minor d'Ulisse".</l>
    </lg>
    <lg n="61">
     <l n="481">Gran cose e molte in brevi detti accolgo</l>
     <l n="482">di questa donna, e più dietro ne lasso,</l>
     <l n="483">che in quelli dì ch'io mi levai dal volgo,</l>
     <l n="484">mi fe' chiare Merlin dal cavo sasso.</l>
     <l n="485">E s'in questo gran mar la vela sciolgo,</l>
     <l n="486">di lunga Tifi in navigar trapasso.</l>
     <l n="487">Conchiudo in somma ch'ella avrà, per dono</l>
     <l n="488">de la virtù e del ciel, ciò ch'è di buono.</l>
    </lg>
    <lg n="62">
     <l n="489">Seco avrà la sorella Beatrice,</l>
     <l n="490">a cui si converrà tal nome a punto:</l>
     <l n="491">ch'essa non sol del ben che qua giù lice,</l>
     <l n="492">per quel che viverà, toccherà il punto;</l>
     <l n="493">ma avrà forza di far seco felice</l>
     <l n="494">fra tutti i ricchi duci, il suo congiunto,</l>
     <l n="495">il qual, come ella poi lascierà il mondo,</l>
     <l n="496">così de l'infelici andrà nel fondo.</l>
    </lg>
    <lg n="63">
     <l n="497">E Moro e Sforza e Viscontei colubri,</l>
     <l n="498">lei viva, formidabili saranno</l>
     <l n="499">da l'iperboree nievi ai lidi rubri,</l>
     <l n="500">da l'Indo ai monti ch'al tuo mar via dànno:</l>
     <l n="501">lei morta, andran col regno degl'Insubri,</l>
     <l n="502">e con grave di tutta Italia danno,</l>
     <l n="503">in servitute; e fia stimata, senza</l>
     <l n="504">costei, ventura la somma prudenza.</l>
    </lg>
    <lg n="64">
     <l n="505">Vi saranno altre ancor, ch'avranno il nome</l>
     <l n="506">medesmo, e nasceran molt'anni prima:</l>
     <l n="507">di ch'una s'ornerà le sacre chiome</l>
     <l n="508">de la corona di Pannonia opima;</l>
     <l n="509">un'altra, poi che le terrene some</l>
     <l n="510">lasciate avrà, fia ne l'ausonio clima</l>
     <l n="511">collocata nel numer de le dive,</l>
     <l n="512">et avrà incensi e imagini votive.</l>
    </lg>
    <lg n="65">
     <l n="513">De l'altre tacerò; che, come ho detto,</l>
     <l n="514">lungo sarebbe a ragionar di tante;</l>
     <l n="515">ben che per sé ciascuna abbia suggetto</l>
     <l n="516">degno, ch'eroica e chiara tuba cante.</l>
     <l n="517">Le Bianche, le Lucrezie io terrò in petto,</l>
     <l n="518">e le Costanze e l'altre, che di quante</l>
     <l n="519">splendide case Italia reggeranno,</l>
     <l n="520">reparatrici e madri ad esser hanno.</l>
    </lg>
    <lg n="66">
     <l n="521">Più ch'altre fosser mai, le tue famiglie</l>
     <l n="522">saran ne le lor donne aventurose;</l>
     <l n="523">non dico in quella più de le lor figlie,</l>
     <l n="524">che ne l'alta onestà de le lor spose.</l>
     <l n="525">E acciò da te notizia anco si piglie</l>
     <l n="526">di questa parte che Merlin mi espose,</l>
     <l n="527">forse perch'io 'l dovessi a te ridire,</l>
     <l n="528">ho di parlarne non poco desire.</l>
    </lg>
    <lg n="67">
     <l n="529">E dirò prima di Ricciarda, degno</l>
     <l n="530">esempio di fortezza e d'onestade:</l>
     <l n="531">vedova rimarrà, giovane, a sdegno</l>
     <l n="532">di Fortuna; il che spesso ai buoni accade.</l>
     <l n="533">I figli, privi del paterno regno,</l>
     <l n="534">esuli andar vedrà in strane contrade,</l>
     <l n="535">fanciulli in man degli aversari loro;</l>
     <l n="536">ma infine avrà il suo male amplo ristoro.</l>
    </lg>
    <lg n="68">
     <l n="537">De l'alta stirpe d'Aragone antica</l>
     <l n="538">non tacerò la splendida regina,</l>
     <l n="539">di cui né saggia sì, né sì pudica</l>
     <l n="540">veggio istoria lodar greca o latina,</l>
     <l n="541">né a cui Fortuna più si mostri amica:</l>
     <l n="542">poi che sarà da la Bontà divina</l>
     <l n="543">elletta madre a parturir la bella</l>
     <l n="544">progenie, Alfonso, Ippolito e Isabella.</l>
    </lg>
    <lg n="69">
     <l n="545">Costei sarà la saggia Leonora,</l>
     <l n="546">che nel tuo felice arbore s'inesta.</l>
     <l n="547">Che ti dirò de la seconda nuora,</l>
     <l n="548">succeditrice prossima di questa?</l>
     <l n="549">Lucrezia Borgia, di cui d'ora in ora</l>
     <l n="550">la beltà, la virtù, la fama onesta</l>
     <l n="551">e la fortuna crescerà, non meno</l>
     <l n="552">che giovin pianta in morbido terreno.</l>
    </lg>
    <lg n="70">
     <l n="553">Qual lo stagno all'argento, il rame all'oro,</l>
     <l n="554">il campestre papavere alla rosa,</l>
     <l n="555">pallido salce al sempre verde alloro,</l>
     <l n="556">dipinto vetro a gemma preziosa;</l>
     <l n="557">tal a costei, ch'ancor non nata onoro,</l>
     <l n="558">sarà ciascuna insino a qui famosa</l>
     <l n="559">di singular beltà, di gran prudenzia,</l>
     <l n="560">e d'ogni altra lodevole eccellenzia.</l>
    </lg>
    <lg n="71">
     <l n="561">E sopra tutti gli altri incliti pregi</l>
     <l n="562">che le saranno e a viva e a morta dati,</l>
     <l n="563">si loderà che di costumi regi</l>
     <l n="564">Ercole e gli altri figli avrà dotati,</l>
     <l n="565">e dato gran principio ai ricchi fregi</l>
     <l n="566">di che poi s'orneranno in toga e armati;</l>
     <l n="567">perché l'odor non se ne va sì in fretta,</l>
     <l n="568">ch'in nuovo vaso, o buono o rio, si metta.</l>
    </lg>
    <lg n="72">
     <l n="569">Non voglio ch'in silenzio anco Renata</l>
     <l n="570">di Francia, nuora di costei, rimagna,</l>
     <l n="571">di Luigi il duodecimo Re nata,</l>
     <l n="572">e de l'eterna gloria di Bretagna.</l>
     <l n="573">Ogni virtù ch'in donna mai sia stata,</l>
     <l n="574">di poi che 'l fuoco scalda e l'acqua bagna,</l>
     <l n="575">e gira intorno il cielo, insieme tutta</l>
     <l n="576">per Renata adornar veggio ridutta.</l>
    </lg>
    <lg n="73">
     <l n="577">Lungo sarà che d'Alda di Sansogna</l>
     <l n="578">narri, o de la contessa di Celano,</l>
     <l n="579">o di Bianca Maria di Catalogna,</l>
     <l n="580">o de la figlia del re sicigliano,</l>
     <l n="581">o de la bella Lippa da Bologna,</l>
     <l n="582">e d'altre; che s'io vo' di mano in mano</l>
     <l n="583">venirtene dicendo le gran lode,</l>
     <l n="584">entro in un alto mar che non ha prode. -</l>
    </lg>
    <lg n="74">
     <l n="585">Poi che le racontò la maggior parte</l>
     <l n="586">de la futura stirpe a suo grand'agio,</l>
     <l n="587">più volte e più le replicò de l'arte</l>
     <l n="588">ch'avea tratto Ruggier dentro al palagio.</l>
     <l n="589">Melissa si fermò, poi che fu in parte</l>
     <l n="590">vicina al luogo del vecchio malvagio;</l>
     <l n="591">e non le parve di venir più inante,</l>
     <l n="592">acciò veduta non fosse da Atlante.</l>
    </lg>
    <lg n="75">
     <l n="593">E la donzella di nuovo consiglia</l>
     <l n="594">di quel che mille volte ormai l'ha detto.</l>
     <l n="595">La lascia sola; e quella oltre a dua miglia</l>
     <l n="596">non cavalcò per un sentiero istretto,</l>
     <l n="597">che vide quel ch'al suo Ruggier simiglia;</l>
     <l n="598">e dui giganti di crudele aspetto</l>
     <l n="599">intorno avea, che lo stringean sì forte,</l>
     <l n="600">ch'era vicino esser condotto a morte.</l>
    </lg>
    <lg n="76">
     <l n="601">Come la donna in tal periglio vede</l>
     <l n="602">colui che di Ruggiero ha tutti i segni,</l>
     <l n="603">subito cangia in sospizion la fede,</l>
     <l n="604">subito oblia tutti i suoi bei disegni.</l>
     <l n="605">Che sia in odio a Melissa Ruggier crede,</l>
     <l n="606">per nuova ingiuria e non intesi sdegni,</l>
     <l n="607">e cerchi far con disusata trama</l>
     <l n="608">che sia morto da lei che così l'ama.</l>
    </lg>
    <lg n="77">
     <l n="609">Seco dicea: - Non è Ruggier costui,</l>
     <l n="610">che col cor sempre, et or con gli occhi veggio?</l>
     <l n="611">E s'or non veggio e non conosco lui,</l>
     <l n="612">che mai veder o mai conoscer deggio?</l>
     <l n="613">Perché voglio io de la credenza altrui</l>
     <l n="614">che la veduta mia giudichi peggio?</l>
     <l n="615">che senza gli occhi ancor, sol per se stesso</l>
     <l n="616">può il cor sentir se gli è lontano o appresso. -</l>
    </lg>
    <lg n="78">
     <l n="617">Mentre che così pensa, ode la voce</l>
     <l n="618">che le par di Ruggier, chieder soccorso;</l>
     <l n="619">e vede quello a un tempo, che veloce</l>
     <l n="620">sprona il cavallo e gli ralenta il morso,</l>
     <l n="621">e l'un nemico e l'altro suo feroce,</l>
     <l n="622">che lo segue e lo caccia a tutto corso.</l>
     <l n="623">Di lor seguir la donna non rimase,</l>
     <l n="624">che si condusse all'incantate case.</l>
    </lg>
    <lg n="79">
     <l n="625">De le quai non più tosto entrò le porte,</l>
     <l n="626">che fu sommersa nel commune errore.</l>
     <l n="627">Lo cercò tutto per vie dritte e torte</l>
     <l n="628">invan di su e di giù, dentro e di fuore;</l>
     <l n="629">né cessa notte o dì, tanto era forte</l>
     <l n="630">l'incanto: e fatto avea l'incantatore,</l>
     <l n="631">che Ruggier vede sempre, e gli favella,</l>
     <l n="632">né Ruggier lei, né lui riconosce ella.</l>
    </lg>
    <lg n="80">
     <l n="633">Ma lasciàn Bradamante, e non v'incresca</l>
     <l n="634">udir che così resti in quello incanto;</l>
     <l n="635">che quando sarà il tempo ch'ella n'esca,</l>
     <l n="636">la farò uscire, e Ruggiero altretanto.</l>
     <l n="637">Come raccende il gusto il mutar esca,</l>
     <l n="638">così mi par che la mia istoria, quanto</l>
     <l n="639">or qua or là più variata sia,</l>
     <l n="640">meno a chi l'udirà noiosa fia.</l>
    </lg>
    <lg n="81">
     <l n="641">Di molte fila esser bisogno parme</l>
     <l n="642">a condur la gran tela ch'io lavoro.</l>
     <l n="643">E però non vi spiaccia d'ascoltarme,</l>
     <l n="644">come fuor de le stanze il popul Moro</l>
     <l n="645">davanti al re Agramante ha preso l'arme,</l>
     <l n="646">che, molto minacciando ai Gigli d'oro,</l>
     <l n="647">lo fa assembrare ad una mostra nuova,</l>
     <l n="648">per saper quanta gente si ritruova.</l>
    </lg>
    <lg n="82">
     <l n="649">Perch'oltre i cavallieri, oltre i pedoni</l>
     <l n="650">ch'al numero sottratti erano in copia,</l>
     <l n="651">mancavan capitani, e pur de' buoni,</l>
     <l n="652">e di Spagna e di Libia e d'Etiopia,</l>
     <l n="653">e le diverse squadre e le nazioni</l>
     <l n="654">givano errando senza guida propia;</l>
     <l n="655">per dare e capo et ordine a ciascuna,</l>
     <l n="656">tutto il campo alla mostra si raguna.</l>
    </lg>
    <lg n="83">
     <l n="657">In supplimento de le turbe uccise</l>
     <l n="658">ne le battaglie e ne' fieri conflitti,</l>
     <l n="659">l'un signore in Ispagna, e l'altro mise</l>
     <l n="660">in Africa, ove molti n'eran scritti;</l>
     <l n="661">e tutti alli lor ordini divise,</l>
     <l n="662">e sotto i duci lor gli ebbe diritti.</l>
     <l n="663">Differirò, Signor, con grazia vostra,</l>
     <l n="664">ne l'altro canto l'ordine e la mostra.</l>
    </lg>
   </lg>
  </body>
 </text>
</TEI>