<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - VI</title>
    <author>Ludovico Ariosto</author>
   </titleStmt>
   <extent>
    <measure unit="stanza">22</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - VI</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era candido il corvo, e fatto nero</l>
     <l n="2">meritamente fu, perché tropp'ebbe</l>
     <l n="3">espedita la lingua a dir il vero.</l>
    </lg>
    <lg n="2">
     <l n="4">Aver taciuto Ascalafo vorrebbe</l>
     <l n="5">il testimonio che sul stigio fiume</l>
     <l n="6">alla madre e alla figlia udire increbbe:</l>
    </lg>
    <lg n="3">
     <l n="7">ché di funeste e d'infelici piume</l>
     <l n="8">si ricoverse, e restò augello obsceno,</l>
     <l n="9">dannato sempre ad aborrir il lume.</l>
    </lg>
    <lg n="4">
     <l n="10">Por si dovrian tutte le lingue freno,</l>
     <l n="11">e in l'altrui fatti apprender da costoro</l>
     <l n="12">di spiar poco e di parlarne meno.</l>
    </lg>
    <lg n="5">
     <l n="13">Questi per troppo dir puniti fòro;</l>
     <l n="14">né riguardò chi lor punì che fosse</l>
     <l n="15">d'ogni menzogna netto il detto loro.</l>
    </lg>
    <lg n="6">
     <l n="16">Se de li offesi dèi sì l'ira mosse</l>
     <l n="17">l'esser del vero garuli e loquaci,</l>
     <l n="18">che con eterna infamia ambo percosse,</l>
    </lg>
    <lg n="7">
     <l n="19">qual pena, qual obrobrio a quelli audaci</l>
     <l n="20">si converria, ch'altri biasmando vanno</l>
     <l n="21">di colpe in che si sanno esser mendaci?</l>
    </lg>
    <lg n="8">
     <l n="22">O di noi più non curano o non hanno</l>
     <l n="23">qua giù più forza, o che li nostri casi</l>
     <l n="24">quei che reggono il Ciel più poco sanno.</l>
    </lg>
    <lg n="9">
     <l n="25">Che non vi sieno ancor crederei quasi,</l>
     <l n="26">se non che veggio pur per camin certo</l>
     <l n="27">l'estati e i verni andar li orti e li occasi.</l>
    </lg>
    <lg n="10">
     <l n="28">Ma se vi son, com'è da lor sofferto</l>
     <l n="29">che lode e oltraggi, e che premii e suplìci</l>
     <l n="30">non sian secondo il bono e tristo merto?</l>
    </lg>
    <lg n="11">
     <l n="31">Lor debito serìa da le radici</l>
     <l n="32">le malediche lingue sveller tosto</l>
     <l n="33">che de falsi rumor sono inventrici.</l>
    </lg>
    <lg n="12">
     <l n="34">Qual altro più a martìr debbe esser posto,</l>
     <l n="35">di quel ch'a donna abbia con falsi gridi</l>
     <l n="36">biasmo, di ch'essa sia innocente, imposto?</l>
    </lg>
    <lg n="13">
     <l n="37">Peggio è che furti, e peggio è che omicidi,</l>
     <l n="38">macchiar l'onor, che di ricchezza e vita</l>
     <l n="39">sempre stimar più tra li saggi vidi.</l>
    </lg>
    <lg n="14">
     <l n="40">Se per sentirsi monda essere ardita</l>
     <l n="41">femina deve a far prova ch'in libro,</l>
     <l n="42">meglio, ch'in marmo abbia a restar sculpita;</l>
    </lg>
    <lg n="15">
     <l n="43">né a Tuccia che portò l'acqua nel cribro,</l>
     <l n="44">né cedo a quella Claudia che 'l naviglio</l>
     <l n="45">de la madre di dèi trasse pel Tibro.</l>
    </lg>
    <lg n="16">
     <l n="46">Al ferro, al foco, al tòsco, a ogni periglio</l>
     <l n="47">chieggio d'espormi, per mostrar ch'a torto</l>
     <l n="48">ho da portar per questo basso il ciglio.</l>
    </lg>
    <lg n="17">
     <l n="49">Se non indegnamente in viso porto</l>
     <l n="50">così importuna macchia, che potermi</l>
     <l n="51">con poca acqua lavar pur mi conforto,</l>
    </lg>
    <lg n="18">
     <l n="52">cresca sì che mi copra e poi si fermi,</l>
     <l n="53">né mai più mi si lievi, e tutto il mondo</l>
     <l n="54">in ignominia sempre abbia a vedermi,</l>
    </lg>
    <lg n="19">
     <l n="55">e séguiti il martìr, non pur secondo</l>
     <l n="56">che farà degno il fallo, ma il più grave</l>
     <l n="57">ch'abbia l'inferno al tenebroso fondo;</l>
    </lg>
    <lg n="20">
     <l n="58">ma se sì mente chi incolpata m'ave,</l>
     <l n="59">come è sincero il cor, così di fuore</l>
     <l n="60">ogni bruttezza presto mi si lave;</l>
    </lg>
    <lg n="21">
     <l n="61">e tutto quel martìr ch'a tanto errore</l>
     <l n="62">si converria, veggia cader su l'empio</l>
     <l n="63">che de la falsa accusa è stato autore;</l>
    </lg>
    <lg n="22">
     <l n="64">sì che ne pigli ogni bugiardo essempio.</l>
    </lg>
   </lg>
  </body>
 </text>
</TEI>