<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 5</title>
    <author>Ludovico Ariosto</author>
   </titleStmt>
   <extent>
    <measure unit="stanza">92</measure>
    <measure unit="line">736</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-5</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 5</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 5</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tutti gli altri animai che sono in terra,</l>
     <l n="2">o che vivon quieti e stanno in pace,</l>
     <l n="3">o se vengono a rissa e si fan guerra,</l>
     <l n="4">alla femina il maschio non la face:</l>
     <l n="5">l'orsa con l'orso al bosco sicura erra,</l>
     <l n="6">la leonessa appresso il leon giace;</l>
     <l n="7">col lupo vive la lupa sicura,</l>
     <l n="8">né la iuvenca ha del torel paura.</l>
    </lg>
    <lg n="2">
     <l n="9">Ch'abominevol peste, che Megera</l>
     <l n="10">è venuta a turbar gli umani petti?</l>
     <l n="11">che si sente il marito e la mogliera</l>
     <l n="12">sempre garrir d'ingiuriosi detti,</l>
     <l n="13">stracciar la faccia e far livida e nera,</l>
     <l n="14">bagnar di pianto i geniali letti;</l>
     <l n="15">e non di pianto sol, ma alcuna volta</l>
     <l n="16">di sangue gli ha bagnati l'ira stolta.</l>
    </lg>
    <lg n="3">
     <l n="17">Parmi non sol gran mal, ma che l'uom faccia</l>
     <l n="18">contra natura e sia di Dio ribello,</l>
     <l n="19">che s'induce a percuotere la faccia</l>
     <l n="20">di bella donna, o romperle un capello:</l>
     <l n="21">ma chi le dà veneno, o chi le caccia</l>
     <l n="22">l'alma del corpo con laccio o coltello,</l>
     <l n="23">ch'uomo sia quel non crederò in eterno,</l>
     <l n="24">ma in vista umana un spirto de l'inferno.</l>
    </lg>
    <lg n="4">
     <l n="25">Cotali esser doveano i duoi ladroni</l>
     <l n="26">che Rinaldo cacciò da la donzella,</l>
     <l n="27">da lor condotta in quei scuri valloni</l>
     <l n="28">perché non se n'udisse più novella.</l>
     <l n="29">Io lasciai ch'ella render le cagioni</l>
     <l n="30">s'apparechiava di sua sorte fella</l>
     <l n="31">al paladin, che le fu buono amico:</l>
     <l n="32">or, seguendo l'istoria, così dico.</l>
    </lg>
    <lg n="5">
     <l n="33">La donna incominciò: - Tu intenderai</l>
     <l n="34">la maggior crudeltade e la più espressa,</l>
     <l n="35">ch'in Tebe o in Argo o ch'in Micene mai,</l>
     <l n="36">o in loco più crudel fosse commessa.</l>
     <l n="37">E se rotando il sole i chiari rai,</l>
     <l n="38">qui men ch'all'altre region s'appressa,</l>
     <l n="39">credo ch'a noi malvolentieri arrivi,</l>
     <l n="40">perché veder sì crudel gente schivi.</l>
    </lg>
    <lg n="6">
     <l n="41">Ch'agli nemici gli uomini sien crudi,</l>
     <l n="42">in ogni età se n'è veduto esempio;</l>
     <l n="43">ma dar la morte a chi procuri e studi</l>
     <l n="44">il tuo ben sempre, è troppo ingiusto et empio.</l>
     <l n="45">E acciò che meglio il vero io ti denudi,</l>
     <l n="46">perché costor volessero far scempio</l>
     <l n="47">degli anni verdi miei contra ragione,</l>
     <l n="48">ti dirò da principio ogni cagione.</l>
    </lg>
    <lg n="7">
     <l n="49">Voglio che sappi, signor mio, ch'essendo</l>
     <l n="50">tenera ancora, alli servigi venni</l>
     <l n="51">de la figlia del re, con cui crescendo,</l>
     <l n="52">buon luogo in corte et onorato tenni.</l>
     <l n="53">Crudele Amore, al mio stato invidendo,</l>
     <l n="54">fe' che seguace, ahi lassa! gli divenni:</l>
     <l n="55">fe' d'ogni cavallier, d'ogni donzello</l>
     <l n="56">parermi il duca d'Albania più bello.</l>
    </lg>
    <lg n="8">
     <l n="57">Perché egli mostrò amarmi più che molto,</l>
     <l n="58">io ad amar lui con tutto il cor mi mossi.</l>
     <l n="59">Ben s'ode il ragionar, si vede il volto,</l>
     <l n="60">ma dentro il petto mal giudicar possi.</l>
     <l n="61">Credendo, amando, non cessai che tolto</l>
     <l n="62">l'ebbi nel letto, e non guardai ch'io fossi</l>
     <l n="63">di tutte le real camere in quella</l>
     <l n="64">che più secreta avea Ginevra bella;</l>
    </lg>
    <lg n="9">
     <l n="65">dove tenea le sue cose più care,</l>
     <l n="66">e dove le più volte ella dormia.</l>
     <l n="67">Si può di quella in s'un verrone entrare,</l>
     <l n="68">che fuor del muro al discoperto uscia.</l>
     <l n="69">Io facea il mio amator quivi montare;</l>
     <l n="70">e la scala di corde onde salia,</l>
     <l n="71">io stessa dal verron giù gli mandai</l>
     <l n="72">qual volta meco aver lo desiai:</l>
    </lg>
    <lg n="10">
     <l n="73">che tante volte ve lo fei venire,</l>
     <l n="74">quanto Ginevra me ne diede l'agio,</l>
     <l n="75">che solea mutar letto, or per fuggire</l>
     <l n="76">il tempo ardente, or il brumal malvagio.</l>
     <l n="77">Non fu veduto d'alcun mai salire;</l>
     <l n="78">però che quella parte del palagio</l>
     <l n="79">risponde verso alcune case rotte,</l>
     <l n="80">dove nessun mai passa o giorno o notte.</l>
    </lg>
    <lg n="11">
     <l n="81">Continuò per molti giorni e mesi</l>
     <l n="82">tra noi secreto l'amoroso gioco:</l>
     <l n="83">sempre crebbe l'amore; e sì m'accesi,</l>
     <l n="84">che tutta dentro io mi sentia di foco:</l>
     <l n="85">e cieca ne fui sì, ch'io non compresi</l>
     <l n="86">ch'egli fingeva molto, e amava poco;</l>
     <l n="87">ancor che li suo' inganni discoperti</l>
     <l n="88">esser doveanmi a mille segni certi.</l>
    </lg>
    <lg n="12">
     <l n="89">Dopo alcun dì si mostrò nuovo amante</l>
     <l n="90">de la bella Ginevra. Io non so appunto</l>
     <l n="91">s'allora cominciasse, o pur inante</l>
     <l n="92">de l'amor mio, n'avesse il cor già punto.</l>
     <l n="93">Vedi s'in me venuto era arrogante,</l>
     <l n="94">s'imperio nel mio cor s'aveva assunto;</l>
     <l n="95">che mi scoperse, e non ebbe rossore</l>
     <l n="96">chiedermi aiuto in questo nuovo amore.</l>
    </lg>
    <lg n="13">
     <l n="97">Ben mi dicea ch'uguale al mio non era,</l>
     <l n="98">né vero amor quel ch'egli avea a costei;</l>
     <l n="99">ma simulando esserne acceso, spera</l>
     <l n="100">celebrarne i legitimi imenei.</l>
     <l n="101">Dal re ottenerla fia cosa leggiera,</l>
     <l n="102">qualor vi sia la volontà di lei;</l>
     <l n="103">che di sangue e di stato in tutto il regno</l>
     <l n="104">non era, dopo il re, di lu' il più degno.</l>
    </lg>
    <lg n="14">
     <l n="105">Mi persuade, se per opra mia</l>
     <l n="106">potesse al suo signor genero farsi</l>
     <l n="107">(che veder posso che se n'alzeria</l>
     <l n="108">a quanto presso al re possa uomo alzarsi),</l>
     <l n="109">che me n'avria bon merto, e non saria</l>
     <l n="110">mai tanto beneficio per scordarsi;</l>
     <l n="111">e ch'alla moglie e ch'ad ogn'altro inante</l>
     <l n="112">mi porrebbe egli in sempre essermi amante.</l>
    </lg>
    <lg n="15">
     <l n="113">Io, ch'era tutta a satisfargli intenta,</l>
     <l n="114">né seppi o vòlsi contradirgli mai,</l>
     <l n="115">e sol quei giorni io mi vidi contenta,</l>
     <l n="116">ch'averlo compiaciuto mi trovai;</l>
     <l n="117">piglio l'occasion che s'appresenta</l>
     <l n="118">di parlar d'esso e di lodarlo assai;</l>
     <l n="119">et ogni industria adopro, ogni fatica</l>
     <l n="120">per far del mio amator Ginevra amica.</l>
    </lg>
    <lg n="16">
     <l n="121">Feci col core e con l'effetto tutto</l>
     <l n="122">quel che far si poteva, e sallo Idio;</l>
     <l n="123">né con Ginevra mai potei far frutto,</l>
     <l n="124">ch'io le ponessi in grazia il duca mio:</l>
     <l n="125">e questo, che ad amar ella avea indutto</l>
     <l n="126">tutto il pensiero e tutto il suo disio</l>
     <l n="127">un gentil cavallier, bello e cortese,</l>
     <l n="128">venuto in Scozia di lontan paese;</l>
    </lg>
    <lg n="17">
     <l n="129">che con un suo fratel ben giovinetto</l>
     <l n="130">venne d'Italia a stare in questa corte;</l>
     <l n="131">si fe' ne l'arme poi tanto perfetto,</l>
     <l n="132">che la Bretagna non avea il più forte.</l>
     <l n="133">Il re l'amava, e ne mostrò l'effetto;</l>
     <l n="134">che gli donò di non picciola sorte</l>
     <l n="135">castella e ville e iuridizioni,</l>
     <l n="136">e lo fe' grande al par dei gran baroni.</l>
    </lg>
    <lg n="18">
     <l n="137">Grato era al re, più grato era alla figlia</l>
     <l n="138">quel cavallier chiamato Ariodante,</l>
     <l n="139">per esser valoroso a maraviglia;</l>
     <l n="140">ma più, ch'ella sapea che l'era amante.</l>
     <l n="141">Né Vesuvio, né il monte di Siciglia,</l>
     <l n="142">né Troia avampò mai di fiamme tante,</l>
     <l n="143">quante ella conoscea che per suo amore</l>
     <l n="144">Ariodante ardea per tutto il core.</l>
    </lg>
    <lg n="19">
     <l n="145">L'amar che dunque ella facea colui</l>
     <l n="146">con cor sincero e con perfetta fede,</l>
     <l n="147">fe' che pel duca male udita fui;</l>
     <l n="148">né mai risposta da sperar mi diede:</l>
     <l n="149">anzi quanto io pregava più per lui</l>
     <l n="150">e gli studiava d'impetrar mercede,</l>
     <l n="151">ella, biasmandol sempre e dispregiando,</l>
     <l n="152">se gli venìa più sempre inimicando.</l>
    </lg>
    <lg n="20">
     <l n="153">Io confortai l'amator mio sovente,</l>
     <l n="154">che volesse lasciar la vana impresa;</l>
     <l n="155">né si sperasse mai volger la mente</l>
     <l n="156">di costei, troppo ad altro amore intesa:</l>
     <l n="157">e gli feci conoscer chiaramente,</l>
     <l n="158">come era sì d'Ariodante accesa,</l>
     <l n="159">che quanta acqua è nel mar, piccola dramma</l>
     <l n="160">non spegneria de la sua immensa fiamma.</l>
    </lg>
    <lg n="21">
     <l n="161">Questo da me più volte Polinesso</l>
     <l n="162">(che così nome ha il duca) avendo udito,</l>
     <l n="163">e ben compreso e visto per se stesso</l>
     <l n="164">che molto male era il suo amor gradito;</l>
     <l n="165">non pur di tanto amor si fu rimesso,</l>
     <l n="166">ma di vedersi un altro preferito,</l>
     <l n="167">come superbo, così mal sofferse,</l>
     <l n="168">che tutto in ira e in odio si converse.</l>
    </lg>
    <lg n="22">
     <l n="169">E tra Ginevra e l'amator suo pensa</l>
     <l n="170">tanta discordia e tanta lite porre,</l>
     <l n="171">e farvi inimicizia così intensa,</l>
     <l n="172">che mai più non si possino comporre;</l>
     <l n="173">e por Ginevra in ignominia immensa</l>
     <l n="174">donde non s'abbia o viva o morta a tôrre:</l>
     <l n="175">né de l'iniquo suo disegno meco</l>
     <l n="176">vòlse, o con altri, ragionar che seco.</l>
    </lg>
    <lg n="23">
     <l n="177">Fatto il pensier: "Dalinda mia, mi dice</l>
     <l n="178">(che così son nomata), saper déi,</l>
     <l n="179">che come suol tornar da la radice</l>
     <l n="180">arbor che tronchi e quattro volte e sei;</l>
     <l n="181">così la pertinacia mia infelice,</l>
     <l n="182">ben che sia tronca dai successi rei,</l>
     <l n="183">di germogliar non resta; che venire</l>
     <l n="184">pur vorria a fin di questo suo desire.</l>
    </lg>
    <lg n="24">
     <l n="185">E non lo bramo tanto per diletto,</l>
     <l n="186">quanto perché vorrei vincer la pruova;</l>
     <l n="187">e non possendo farlo con effetto,</l>
     <l n="188">s'io lo fo imaginando, anco mi giuova.</l>
     <l n="189">Voglio, qual volta tu mi dài ricetto,</l>
     <l n="190">quando allora Ginevra si ritruova</l>
     <l n="191">nuda nel letto, che pigli ogni vesta</l>
     <l n="192">ch'ella posta abbia, e tutta te ne vesta.</l>
    </lg>
    <lg n="25">
     <l n="193">Come ella s'orna e come il crin dispone</l>
     <l n="194">studia imitarla, e cerca il più che sai</l>
     <l n="195">di parer dessa, e poi sopra il verrone</l>
     <l n="196">a mandar giù la scala ne verrai.</l>
     <l n="197">Io verrò a te con imaginazione</l>
     <l n="198">che quella sii, di cui tu i panni avrai:</l>
     <l n="199">e così spero, me stesso ingannando,</l>
     <l n="200">venir in breve il mio desir sciemando".</l>
    </lg>
    <lg n="26">
     <l n="201">Così disse egli. Io che divisa e sevra</l>
     <l n="202">e lungi era da me, non posi mente</l>
     <l n="203">che questo in che pregando egli persevra,</l>
     <l n="204">era una fraude pur troppo evidente;</l>
     <l n="205">e dal verron, coi panni di Ginevra,</l>
     <l n="206">mandai la scala onde salì sovente;</l>
     <l n="207">e non m'accorsi prima de l'inganno,</l>
     <l n="208">che n'era già tutto accaduto il danno.</l>
    </lg>
    <lg n="27">
     <l n="209">Fatto in quel tempo con Ariodante</l>
     <l n="210">il duca avea queste parole o tali</l>
     <l n="211">(che grandi amici erano stati inante</l>
     <l n="212">che per Ginevra si fesson rivali):</l>
     <l n="213">"Mi maraviglio (incominciò il mio amante)</l>
     <l n="214">ch'avendoti io fra tutti li mie' uguali</l>
     <l n="215">sempre avuto il rispetto e sempre amato,</l>
     <l n="216">ch'io sia da te sì mal rimunerato.</l>
    </lg>
    <lg n="28">
     <l n="217">Io son ben certo che comprendi e sai</l>
     <l n="218">di Ginevra e di me l'antiquo amore;</l>
     <l n="219">e per sposa legitima oggimai</l>
     <l n="220">per impetrarla son dal mio signore.</l>
     <l n="221">Perché mi turbi tu? perché pur vai</l>
     <l n="222">senza frutto in costei ponendo il core?</l>
     <l n="223">Io ben a te rispetto avrei, per Dio,</l>
     <l n="224">s'io nel tuo grado fossi, e tu nel mio".</l>
    </lg>
    <lg n="29">
     <l n="225">"Et io (rispose Ariodante a lui)</l>
     <l n="226">di te mi maraviglio maggiormente;</l>
     <l n="227">che di lei prima inamorato fui,</l>
     <l n="228">che tu l'avessi vista solamente:</l>
     <l n="229">e so che sai quanto è l'amor tra nui,</l>
     <l n="230">ch'esser non può, di quel che sia, più ardente;</l>
     <l n="231">e sol d'essermi moglie intende e brama:</l>
     <l n="232">e so che certo sai ch'ella non t'ama.</l>
    </lg>
    <lg n="30">
     <l n="233">Perché non hai tu dunque a me il rispetto</l>
     <l n="234">per l'amicizia nostra, che domande</l>
     <l n="235">ch'a te aver debba, e ch'io t'avre' in effetto,</l>
     <l n="236">se tu fossi con lei di me più grande?</l>
     <l n="237">Né men di te per moglie averla aspetto,</l>
     <l n="238">se ben tu sei più ricco in queste bande:</l>
     <l n="239">io non son meno al re, che tu sia, grato,</l>
     <l n="240">ma più di te da la sua figlia amato".</l>
    </lg>
    <lg n="31">
     <l n="241">"Oh (disse il duca a lui), grande è cotesto</l>
     <l n="242">errore a che t'ha il folle amor condutto!</l>
     <l n="243">Tu credi esser più amato; io credo questo</l>
     <l n="244">medesmo: ma si può vedere al frutto.</l>
     <l n="245">Tu fammi ciò c'hai seco, manifesto,</l>
     <l n="246">et io il secreto mio t'aprirò tutto;</l>
     <l n="247">e quel di noi che manco aver si veggia,</l>
     <l n="248">ceda a chi vince, e d'altro si proveggia.</l>
    </lg>
    <lg n="32">
     <l n="249">E sarò pronto se tu vuoi ch'io giuri</l>
     <l n="250">di non dir cosa mai che mi riveli:</l>
     <l n="251">così voglio ch'ancor tu m'assicuri</l>
     <l n="252">che quel ch'io ti dirò, sempre mi celi".</l>
     <l n="253">Venner dunque d'accordo alli scongiuri,</l>
     <l n="254">e posero le man sugli Evangeli:</l>
     <l n="255">e poi che di tacer fede si diero,</l>
     <l n="256">Ariodante incominciò primiero.</l>
    </lg>
    <lg n="33">
     <l n="257">E disse per lo giusto e per lo dritto</l>
     <l n="258">come tra sé e Ginevra era la cosa;</l>
     <l n="259">ch'ella gli avea giurato e a bocca e in scritto,</l>
     <l n="260">che mai non saria ad altri, ch'a-llui, sposa;</l>
     <l n="261">e se dal re le venìa contraditto,</l>
     <l n="262">gli promettea di sempre esser ritrosa</l>
     <l n="263">da tutti gli altri maritaggi poi,</l>
     <l n="264">e viver sola in tutti i giorni suoi:</l>
    </lg>
    <lg n="34">
     <l n="265">e ch'esso era in speranza, pel valore</l>
     <l n="266">ch'avea mostrato in arme a più d'un segno,</l>
     <l n="267">et era per mostrare a laude, a onore,</l>
     <l n="268">a beneficio del re e del suo regno,</l>
     <l n="269">di crescer tanto in grazia al suo signore,</l>
     <l n="270">che sarebbe da lui stimato degno</l>
     <l n="271">che la figliuola sua per moglie avesse,</l>
     <l n="272">poi che piacer a lei così intendesse.</l>
    </lg>
    <lg n="35">
     <l n="273">Poi disse: "A questo termine son io,</l>
     <l n="274">né credo già ch'alcun mi venga appresso:</l>
     <l n="275">né cerco più di questo, né desio</l>
     <l n="276">de l'amor d'essa aver segno più espresso;</l>
     <l n="277">né più vorrei, se non quanto da Dio</l>
     <l n="278">per connubio legitimo è concesso:</l>
     <l n="279">e saria invano il domandar più inanzi;</l>
     <l n="280">che di bontà so come ogn'altra avanzi".</l>
    </lg>
    <lg n="36">
     <l n="281">Poi ch'ebbe il vero Ariodante esposto</l>
     <l n="282">de la mercé ch'aspetta a sua fatica,</l>
     <l n="283">Polinesso, che già s'avea proposto</l>
     <l n="284">di far Ginevra al suo amator nemica,</l>
     <l n="285">cominciò: "Sei da me molto discosto,</l>
     <l n="286">e vo' che di tua bocca anco tu 'l dica;</l>
     <l n="287">e del mio ben veduta la radice,</l>
     <l n="288">che confessi me solo esser felice.</l>
    </lg>
    <lg n="37">
     <l n="289">Finge ella teco, né t'ama né prezza;</l>
     <l n="290">che ti pasce di speme e di parole:</l>
     <l n="291">oltra questo, il tuo amor sempre a sciochezza,</l>
     <l n="292">quando meco ragiona, imputar suole.</l>
     <l n="293">Io ben d'esserle caro altra certezza</l>
     <l n="294">veduta n'ho, che di promesse e fole;</l>
     <l n="295">e tel dirò sotto la fé in secreto,</l>
     <l n="296">ben che farei più il debito a star cheto.</l>
    </lg>
    <lg n="38">
     <l n="297">Non passa mese, che tre, quattro e sei</l>
     <l n="298">e talor diece notti, io non mi truovi</l>
     <l n="299">nudo abbracciato in quel piacer con lei,</l>
     <l n="300">ch'all'amoroso ardor par che sì giovi:</l>
     <l n="301">sì che tu puoi veder s'a' piacer miei</l>
     <l n="302">son d'aguagliar le ciance che tu pruovi.</l>
     <l n="303">Cedimi dunque, e d'altro ti provedi,</l>
     <l n="304">poi che sì inferior di me ti vedi".</l>
    </lg>
    <lg n="39">
     <l n="305">"Non ti vo' creder questo (gli rispose</l>
     <l n="306">Ariodante), e certo so che menti;</l>
     <l n="307">e composto fra te t'hai queste cose</l>
     <l n="308">acciò che da l'impresa io mi spaventi:</l>
     <l n="309">ma perché a lei son troppo ingiuriose,</l>
     <l n="310">questo c'hai detto sostener convienti;</l>
     <l n="311">che non bugiardo sol, ma voglio ancora</l>
     <l n="312">che tu sei traditor mostrarti or ora".</l>
    </lg>
    <lg n="40">
     <l n="313">Suggiunse il duca: "Non sarebbe onesto</l>
     <l n="314">che noi volessen la battaglia tôrre</l>
     <l n="315">di quel che t'offerisco manifesto,</l>
     <l n="316">quando ti piaccia, inanzi agli occhi porre".</l>
     <l n="317">Resta smarrito Ariodante a questo,</l>
     <l n="318">e per l'ossa un tremor freddo gli scorre;</l>
     <l n="319">e se creduto ben gli avesse a pieno,</l>
     <l n="320">venìa sua vita allora allora meno.</l>
    </lg>
    <lg n="41">
     <l n="321">Con cor trafitto e con pallida faccia,</l>
     <l n="322">e con voce tremante e bocca amara</l>
     <l n="323">rispose: "Quando sia che tu mi faccia</l>
     <l n="324">veder questa aventura tua sì rara,</l>
     <l n="325">prometto di costei lasciar la traccia,</l>
     <l n="326">a te sì liberale, a me sì avara:</l>
     <l n="327">ma ch'io tel voglia creder, non far stima,</l>
     <l n="328">s'io non lo veggio con questi occhi prima".</l>
    </lg>
    <lg n="42">
     <l n="329">"Quando ne sarà il tempo, avisarotti",</l>
     <l n="330">suggiunse Polinesso, e dipartisse.</l>
     <l n="331">Non credo che passâr più di due notti,</l>
     <l n="332">ch'ordine fu che 'l duca a me venisse.</l>
     <l n="333">Per scoccar dunque i lacci che condotti</l>
     <l n="334">avea sì cheti, andò al rivale, e disse</l>
     <l n="335">che s'ascondesse la notte seguente</l>
     <l n="336">tra quelle case ove non sta mai gente:</l>
    </lg>
    <lg n="43">
     <l n="337">e dimostrògli un luogo a dirimpetto</l>
     <l n="338">di quel verrone ove solea salire.</l>
     <l n="339">Ariodante avea preso sospetto</l>
     <l n="340">che lo cercasse far quivi venire,</l>
     <l n="341">come in un luogo dove avesse eletto</l>
     <l n="342">di por gli aguati, e farvelo morire,</l>
     <l n="343">sotto questa finzion, che vuol mostrargli</l>
     <l n="344">quel di Ginevra, ch'impossibil pargli.</l>
    </lg>
    <lg n="44">
     <l n="345">Di volervi venir prese partito,</l>
     <l n="346">ma in guisa che di lui non sia men forte;</l>
     <l n="347">perché accadendo che fosse assalito,</l>
     <l n="348">si truovi sì, che non tema di morte.</l>
     <l n="349">Un suo fratello avea saggio et ardito,</l>
     <l n="350">il più famoso in arme de la corte,</l>
     <l n="351">detto Lurcanio; e avea più cor con esso,</l>
     <l n="352">che se dieci altri avesse avuto appresso.</l>
    </lg>
    <lg n="45">
     <l n="353">Seco chiamollo, e vòlse che prendesse</l>
     <l n="354">l'arme; e la notte lo menò con lui:</l>
     <l n="355">non che 'l secreto suo già gli dicesse;</l>
     <l n="356">né l'avria detto ad esso né ad altrui.</l>
     <l n="357">Da sé lontano un trar di pietra il messe:</l>
     <l n="358">"Se mi senti chiamar, vien (disse) a nui;</l>
     <l n="359">ma se non senti, prima ch'io ti chiami,</l>
     <l n="360">non ti partir di qui, frate, se m'ami".</l>
    </lg>
    <lg n="46">
     <l n="361">"Va pur, non dubitar", disse il fratello:</l>
     <l n="362">e così venne Ariodante cheto,</l>
     <l n="363">e si celò nel solitario ostello</l>
     <l n="364">ch'era d'incontro al mio verron secreto.</l>
     <l n="365">Vien d'altra parte il fraudolente e fello,</l>
     <l n="366">che d'infamar Ginevra era sì lieto;</l>
     <l n="367">e fa il segno, tra noi solito inante,</l>
     <l n="368">a me che de l'inganno era ignorante.</l>
    </lg>
    <lg n="47">
     <l n="369">Et io con veste candida, e fregiata</l>
     <l n="370">per mezzo a liste d'oro e d'ogn'intorno,</l>
     <l n="371">e con rete pur d'or, tutta adombrata</l>
     <l n="372">di bei fiocchi vermigli al capo intorno</l>
     <l n="373">(foggia che sol fu da Ginevra usata,</l>
     <l n="374">non d'alcun'altra), udito il segno, torno</l>
     <l n="375">sopra il verron, ch'in modo era locato,</l>
     <l n="376">che mi scopria dinanzi e d'ogni lato.</l>
    </lg>
    <lg n="48">
     <l n="377">Lurcanio in questo mezzo dubitando</l>
     <l n="378">che 'l fratello a pericolo non vada,</l>
     <l n="379">o come è pur commun disio, cercando</l>
     <l n="380">di spiar sempre ciò che ad altri accada;</l>
     <l n="381">l'era pian pian venuto seguitando,</l>
     <l n="382">tenendo l'ombre e la più oscura strada:</l>
     <l n="383">e a men di dieci passi a lui discosto,</l>
     <l n="384">nel medesimo ostel s'era riposto.</l>
    </lg>
    <lg n="49">
     <l n="385">Non sappiendo io di questo cosa alcuna,</l>
     <l n="386">venni al verron ne l'abito c'ho detto,</l>
     <l n="387">sì come già venuta era più d'una</l>
     <l n="388">e più di due fiate a buono effetto.</l>
     <l n="389">Le veste si vedean chiare alla luna;</l>
     <l n="390">né dissimile essendo anch'io d'aspetto</l>
     <l n="391">né di persona da Ginevra molto,</l>
     <l n="392">fece parere un per un altro il volto:</l>
    </lg>
    <lg n="50">
     <l n="393">e tanto più, ch'era gran spazio in mezzo</l>
     <l n="394">fra dove io venni e quelle inculte case,</l>
     <l n="395">ai dui fratelli, che stavano al rezzo,</l>
     <l n="396">il duca agevolmente persuase</l>
     <l n="397">quel ch'era falso. Or pensa in che ribrezzo</l>
     <l n="398">Ariodante, in che dolor rimase.</l>
     <l n="399">Vien Polinesso, e alla scala s'appoggia</l>
     <l n="400">che giù manda'gli, e monta in su la loggia.</l>
    </lg>
    <lg n="51">
     <l n="401">A prima giunta io gli getto le braccia</l>
     <l n="402">al collo, ch'io non penso esser veduta;</l>
     <l n="403">lo bacio in bocca e per tutta la faccia,</l>
     <l n="404">come far soglio ad ogni sua venuta.</l>
     <l n="405">Egli più de l'usato si procaccia</l>
     <l n="406">d'accarezzarmi, e la sua fraude aiuta.</l>
     <l n="407">Quell'altro al rio spettacolo condutto,</l>
     <l n="408">misero sta lontano, e vede il tutto.</l>
    </lg>
    <lg n="52">
     <l n="409">Cade in tanto dolor, che si dispone</l>
     <l n="410">allora allora di voler morire:</l>
     <l n="411">e il pome de la spada in terra pone;</l>
     <l n="412">che su la punta si volea ferire.</l>
     <l n="413">Lurcanio che con grande ammirazione</l>
     <l n="414">avea veduto il duca a me salire,</l>
     <l n="415">ma non già conosciuto chi si fosse,</l>
     <l n="416">scorgendo l'atto del fratel, si mosse;</l>
    </lg>
    <lg n="53">
     <l n="417">e gli vietò che con la propria mano</l>
     <l n="418">non si passasse in quel furore il petto.</l>
     <l n="419">S'era più tardo o poco più lontano,</l>
     <l n="420">non giugnea a tempo, e non faceva effetto.</l>
     <l n="421">"Ah misero fratel, fratello insano</l>
     <l n="422">(gridò), perc'hai perduto l'intelletto,</l>
     <l n="423">ch'una femina a morte trar ti debbia?</l>
     <l n="424">Ch'ir possan tutte come al vento nebbia!</l>
    </lg>
    <lg n="54">
     <l n="425">Cerca far morir lei, che morir merta,</l>
     <l n="426">e serva a più tuo onor tu la tua morte.</l>
     <l n="427">Fu d'amar lei, quando non t'era aperta</l>
     <l n="428">la fraude sua: or è da odiar ben forte,</l>
     <l n="429">poi che con gli occhi tuoi tu vedi certa,</l>
     <l n="430">quanto sia meretrice, e di che sorte.</l>
     <l n="431">Serba quest'arme che volti in te stesso,</l>
     <l n="432">a far dinanzi al re tal fallo espresso".</l>
    </lg>
    <lg n="55">
     <l n="433">Quando si vede Ariodante giunto</l>
     <l n="434">sopra il fratel, la dura impresa lascia;</l>
     <l n="435">ma la sua intenzion da quel ch'assunto</l>
     <l n="436">avea già di morir, poco s'accascia.</l>
     <l n="437">Quindi si leva, e porta non che punto,</l>
     <l n="438">ma trapassato il cor d'estrema ambascia;</l>
     <l n="439">pur finge col fratel, che quel furore</l>
     <l n="440">non abbia più, che dianzi avea nel core.</l>
    </lg>
    <lg n="56">
     <l n="441">Il seguente matin, senza far motto</l>
     <l n="442">al suo fratello o ad altri, in via si messe</l>
     <l n="443">da la mortal disperazion condotto;</l>
     <l n="444">né di lui per più dì fu chi sapesse.</l>
     <l n="445">Fuor che 'l duca e il fratello, ogn'altro indòtto</l>
     <l n="446">era chi mosso al dipartir l'avesse.</l>
     <l n="447">Ne la casa del re di lui diversi</l>
     <l n="448">ragionamenti e in tutta Scozia fêrsi.</l>
    </lg>
    <lg n="57">
     <l n="449">In capo d'otto o di più giorni in corte</l>
     <l n="450">venne inanzi a Ginevra un viandante,</l>
     <l n="451">e novelle arrecò di mala sorte:</l>
     <l n="452">che s'era in mar summerso Ariodante</l>
     <l n="453">di volontaria sua libera morte,</l>
     <l n="454">non per colpa di borea o di levante.</l>
     <l n="455">D'un sasso che sul mar sporgea molt'alto</l>
     <l n="456">avea col capo in giù preso un gran salto.</l>
    </lg>
    <lg n="58">
     <l n="457">Colui dicea: "Pria che venisse a questo,</l>
     <l n="458">a me che a caso riscontrò per via,</l>
     <l n="459">disse: "Vien meco, acciò che manifesto</l>
     <l n="460">per te a Ginevra il mio successo sia;</l>
     <l n="461">e dille poi, che la cagion del resto</l>
     <l n="462">che tu vedrai di me, ch'or ora fia,</l>
     <l n="463">è stato sol perc'ho troppo veduto:</l>
     <l n="464">felice, se senza occhi io fossi suto!"</l>
    </lg>
    <lg n="59">
     <l n="465">Eramo a caso sopra Capobasso,</l>
     <l n="466">che verso Irlanda alquanto sporge in mare.</l>
     <l n="467">Così dicendo, di cima d'un sasso</l>
     <l n="468">lo vidi a capo in giù sott'acqua andare.</l>
     <l n="469">Io lo lasciai nel mare, et a gran passo</l>
     <l n="470">ti son venuto la nuova a portare".</l>
     <l n="471">Ginevra, sbigottita e in viso smorta,</l>
     <l n="472">rimase a quello annunzio mezza morta.</l>
    </lg>
    <lg n="60">
     <l n="473">Oh Dio, che disse e fece, poi che sola</l>
     <l n="474">si ritrovò nel suo fidato letto!</l>
     <l n="475">Percosse il seno, e si stracciò la stola,</l>
     <l n="476">e fece all'aureo crin danno e dispetto,</l>
     <l n="477">ripetendo sovente la parola</l>
     <l n="478">ch'Ariodante avea in estremo detto:</l>
     <l n="479">che la cagion del suo caso empio e tristo</l>
     <l n="480">tutta venìa per aver troppo visto.</l>
    </lg>
    <lg n="61">
     <l n="481">Il rumor scorse di costui per tutto,</l>
     <l n="482">che per dolor s'avea dato la morte.</l>
     <l n="483">Di questo il re non tenne il viso asciutto,</l>
     <l n="484">né cavallier né donna de la corte.</l>
     <l n="485">Di tutti il suo fratel mostrò più lutto;</l>
     <l n="486">e si sommerse nel dolor sì forte,</l>
     <l n="487">ch'ad essempio di lui, contra se stesso</l>
     <l n="488">voltò quasi la man per irgli appresso.</l>
    </lg>
    <lg n="62">
     <l n="489">E molte volte ripetendo seco,</l>
     <l n="490">che fu Ginevra che 'l fratel gli estinse,</l>
     <l n="491">e che non fu se non quell'atto bieco</l>
     <l n="492">che di lei vide, ch'a morir lo spinse;</l>
     <l n="493">di voler vendicarsene sì cieco</l>
     <l n="494">venne, e sì l'ira e sì il dolor lo vinse,</l>
     <l n="495">che di perder la grazia vilipese,</l>
     <l n="496">et aver l'odio del re e del paese.</l>
    </lg>
    <lg n="63">
     <l n="497">E inanzi al re, quando era più di gente</l>
     <l n="498">la sala piena, se ne venne, e disse:</l>
     <l n="499">"Sappi, signor, che di levar la mente</l>
     <l n="500">al mio fratel, sì ch'a morir ne gisse,</l>
     <l n="501">stata è la figlia tua sola nocente;</l>
     <l n="502">ch'a lui tanto dolor l'alma trafisse</l>
     <l n="503">d'aver veduta lei poco pudica,</l>
     <l n="504">che più che vita ebbe la morte amica.</l>
    </lg>
    <lg n="64">
     <l n="505">Erane amante, e perché le sue voglie</l>
     <l n="506">disoneste non fur, nol vo' coprire:</l>
     <l n="507">per virtù meritarla aver per moglie</l>
     <l n="508">da te sperava, e per fedel servire;</l>
     <l n="509">ma mentre il lasso ad odorar le foglie</l>
     <l n="510">stava lontano, altrui vide salire,</l>
     <l n="511">salir su l'arbor riserbato, e tutto</l>
     <l n="512">essergli tolto il disiato frutto".</l>
    </lg>
    <lg n="65">
     <l n="513">E seguitò, come egli avea veduto</l>
     <l n="514">venir Ginevra sul verrone, e come</l>
     <l n="515">mandò la scala, onde era a lei venuto</l>
     <l n="516">un drudo suo, di chi egli non sa il nome,</l>
     <l n="517">che s'avea, per non esser conosciuto,</l>
     <l n="518">cambiati i panni e nascose le chiome.</l>
     <l n="519">Suggiunse che con l'arme egli volea</l>
     <l n="520">provar tutto esser ver ciò che dicea.</l>
    </lg>
    <lg n="66">
     <l n="521">Tu puoi pensar se 'l padre addolorato</l>
     <l n="522">riman, quando accusar sente la figlia;</l>
     <l n="523">sì perché ode di lei quel che pensato</l>
     <l n="524">mai non avrebbe, e n'ha gran maraviglia;</l>
     <l n="525">sì perché sa che fia necessitato</l>
     <l n="526">(se la difesa alcun guerrier non piglia,</l>
     <l n="527">il qual Lurcanio possa far mentire)</l>
     <l n="528">di condannarla e di farla morire.</l>
    </lg>
    <lg n="67">
     <l n="529">Io non credo, signor, che ti sia nuova</l>
     <l n="530">la legge nostra che condanna a morte</l>
     <l n="531">ogni donna e donzella, che si pruova</l>
     <l n="532">di sé far copia altrui ch'al suo consorte.</l>
     <l n="533">Morta ne vien, s'in un mese non truova</l>
     <l n="534">in sua difesa un cavallier sì forte,</l>
     <l n="535">che contra il falso accusator sostegna</l>
     <l n="536">che sia innocente e di morire indegna.</l>
    </lg>
    <lg n="68">
     <l n="537">Ha fatto il re bandir, per liberarla</l>
     <l n="538">(che pur gli par ch'a torto sia accusata),</l>
     <l n="539">che vuol per moglie e con gran dote darla</l>
     <l n="540">a chi torrà l'infamia che l'è data.</l>
     <l n="541">Chi per lei comparisca non si parla</l>
     <l n="542">guerriero ancora, anzi l'un l'altro guata;</l>
     <l n="543">che quel Lurcanio in arme è così fiero,</l>
     <l n="544">che par che di lui tema ogni guerriero.</l>
    </lg>
    <lg n="69">
     <l n="545">Atteso ha l'empia sorte, che Zerbino,</l>
     <l n="546">fratel di lei, nel regno non si truove;</l>
     <l n="547">che va già molti mesi peregrino,</l>
     <l n="548">mostrando di sé in arme inclite pruove:</l>
     <l n="549">che quando si trovasse più vicino</l>
     <l n="550">quel cavallier gagliardo, o in luogo dove</l>
     <l n="551">potesse avere a tempo la novella,</l>
     <l n="552">non mancheria d'aiuto alla sorella.</l>
    </lg>
    <lg n="70">
     <l n="553">Il re, ch'intanto cerca di sapere</l>
     <l n="554">per altra pruova, che per arme, ancora,</l>
     <l n="555">se sono queste accuse o false o vere,</l>
     <l n="556">se dritto o torto è che sua figlia mora;</l>
     <l n="557">ha fatto prender certe cameriere</l>
     <l n="558">che lo dovrian saper, se vero fôra:</l>
     <l n="559">ond'io previdi, che se presa era io,</l>
     <l n="560">troppo periglio era del duca e mio.</l>
    </lg>
    <lg n="71">
     <l n="561">E la notte medesima mi trassi</l>
     <l n="562">fuor de la corte, e al duca mi condussi;</l>
     <l n="563">e gli feci veder quanto importassi</l>
     <l n="564">al capo d'amendua, se presa io fussi.</l>
     <l n="565">Lodommi, e disse ch'io non dubitassi:</l>
     <l n="566">a' suoi conforti poi venir m'indussi</l>
     <l n="567">ad una sua fortezza ch'è qui presso,</l>
     <l n="568">in compagnia di dui che mi diede esso.</l>
    </lg>
    <lg n="72">
     <l n="569">Hai sentito, signor, con quanti effetti</l>
     <l n="570">de l'amor mio fei Polinesso certo;</l>
     <l n="571">e s'era debitor per tai rispetti</l>
     <l n="572">d'avermi cara o no, tu 'l vedi aperto.</l>
     <l n="573">Or senti il guidardon che io ricevetti,</l>
     <l n="574">vedi la gran mercé del mio gran merto;</l>
     <l n="575">vedi se deve, per amare assai,</l>
     <l n="576">donna sperar d'essere amata mai:</l>
    </lg>
    <lg n="73">
     <l n="577">che questo ingrato, perfido e crudele,</l>
     <l n="578">de la mia fede ha preso dubbio al fine:</l>
     <l n="579">venuto è in sospizion ch'io non rivele</l>
     <l n="580">al lungo andar le fraudi sue volpine.</l>
     <l n="581">Ha finto, acciò che m'allontane e cele</l>
     <l n="582">fin che l'ira e il furor del re decline,</l>
     <l n="583">voler mandarmi ad un suo luogo forte;</l>
     <l n="584">e mi volea mandar dritto alla morte:</l>
    </lg>
    <lg n="74">
     <l n="585">che di secreto ha commesso alla guida,</l>
     <l n="586">che come m'abbia in queste selve tratta,</l>
     <l n="587">per degno premio di mia fé m'uccida.</l>
     <l n="588">Così l'intenzion gli venìa fatta,</l>
     <l n="589">se tu non eri appresso alle mie grida.</l>
     <l n="590">Ve' come Amor ben chi lui segue, tratta! -</l>
     <l n="591">Così narrò Dalinda al paladino,</l>
     <l n="592">seguendo tuttavolta il lor camino.</l>
    </lg>
    <lg n="75">
     <l n="593">A cui fu sopra ogn'aventura, grata</l>
     <l n="594">questa, d'aver trovata la donzella,</l>
     <l n="595">che gli avea tutta l'istoria narrata</l>
     <l n="596">de l'innocenzia di Ginevra bella.</l>
     <l n="597">E se sperato avea, quando accusata</l>
     <l n="598">ancor fosse a ragion, d'aiutar quella,</l>
     <l n="599">via con maggior baldanza or viene in prova,</l>
     <l n="600">poi che evidente la calunnia truova.</l>
    </lg>
    <lg n="76">
     <l n="601">E verso la città di Santo Andrea,</l>
     <l n="602">dove era il re con tutta la famiglia,</l>
     <l n="603">e la battaglia singular dovea</l>
     <l n="604">esser de la querela de la figlia,</l>
     <l n="605">andò Rinaldo quanto andar potea,</l>
     <l n="606">fin che vicino giunse a poche miglia;</l>
     <l n="607">alla città vicino giunse, dove</l>
     <l n="608">trovò un scudier ch'avea più fresche nuove:</l>
    </lg>
    <lg n="77">
     <l n="609">ch'un cavallier istrano era venuto,</l>
     <l n="610">ch'a difender Ginevra s'avea tolto,</l>
     <l n="611">con non usate insegne, e sconosciuto,</l>
     <l n="612">però che sempre ascoso andava molto;</l>
     <l n="613">e che dopo che v'era, ancor veduto</l>
     <l n="614">non gli avea alcuno al discoperto il volto;</l>
     <l n="615">e che 'l proprio scudier che gli servia</l>
     <l n="616">dicea giurando: - Io non so dir chi sia. -</l>
    </lg>
    <lg n="78">
     <l n="617">Non cavalcaro molto, ch'alle mura</l>
     <l n="618">si trovâr de la terra e in su la porta.</l>
     <l n="619">Dalinda andar più inanzi avea paura;</l>
     <l n="620">pur va, poi che Rinaldo la conforta.</l>
     <l n="621">La porta è chiusa, et a chi n'avea cura</l>
     <l n="622">Rinaldo domandò: - Questo ch'importa? -</l>
     <l n="623">E fugli detto: perché 'l popul tutto</l>
     <l n="624">a veder la battaglia era ridutto,</l>
    </lg>
    <lg n="79">
     <l n="625">che tra Lurcanio e un cavallier istrano</l>
     <l n="626">si fa ne l'altro capo de la terra,</l>
     <l n="627">ove era un prato spazioso e piano;</l>
     <l n="628">e che già cominciata hanno la guerra.</l>
     <l n="629">Aperto fu al signor di Montealbano,</l>
     <l n="630">e tosto il portinar dietro gli serra.</l>
     <l n="631">Per la vòta città Rinaldo passa;</l>
     <l n="632">ma la donzella al primo albergo lassa:</l>
    </lg>
    <lg n="80">
     <l n="633">e dice che sicura ivi si stia</l>
     <l n="634">fin che ritorni a-llei, che sarà tosto;</l>
     <l n="635">e verso il campo poi ratto s'invia,</l>
     <l n="636">dove li dui guerrier dato e risposto</l>
     <l n="637">molto s'aveano e davan tuttavia.</l>
     <l n="638">Stava Lurcanio di mal cor disposto</l>
     <l n="639">contra Ginevra; e l'altro in sua difesa</l>
     <l n="640">ben sostenea la favorita impresa.</l>
    </lg>
    <lg n="81">
     <l n="641">Sei cavallier con lor ne lo steccato</l>
     <l n="642">erano a piedi, armati di corazza,</l>
     <l n="643">col duca d'Albania, ch'era montato</l>
     <l n="644">s'un possente corsier di buona razza.</l>
     <l n="645">Come a gran contestabile, a lui dato</l>
     <l n="646">la guardia fu del campo e de la piazza:</l>
     <l n="647">e di veder Ginevra in gran periglio</l>
     <l n="648">avea il cor lieto, et orgoglioso il ciglio.</l>
    </lg>
    <lg n="82">
     <l n="649">Rinaldo se ne va tra gente e gente;</l>
     <l n="650">fassi far largo il buon destrier Baiardo:</l>
     <l n="651">chi la tempesta del suo venir sente,</l>
     <l n="652">a dargli via non par zoppo né tardo.</l>
     <l n="653">Rinaldo vi compar sopra eminente,</l>
     <l n="654">e ben rassembra il fior d'ogni gagliardo;</l>
     <l n="655">poi si ferma all'incontro ove il re siede:</l>
     <l n="656">ognun s'accosta per udir che chiede.</l>
    </lg>
    <lg n="83">
     <l n="657">Rinaldo disse al re: - Magno signore,</l>
     <l n="658">non lasciar la battaglia più seguire;</l>
     <l n="659">perché di questi dua qualunque more,</l>
     <l n="660">sappi ch'a torto tu 'l lasci morire.</l>
     <l n="661">L'un crede aver ragione, et è in errore,</l>
     <l n="662">e dice il falso, e non sa di mentire;</l>
     <l n="663">ma quel medesmo error che 'l suo germano</l>
     <l n="664">a morir trasse, a lui pon l'arme in mano.</l>
    </lg>
    <lg n="84">
     <l n="665">L'altro non sa se s'abbia dritto o torto;</l>
     <l n="666">ma sol per gentilezza e per bontade</l>
     <l n="667">in pericol si è posto d'esser morto,</l>
     <l n="668">per non lasciar morir tanta beltade.</l>
     <l n="669">Io la salute all'innocenzia porto;</l>
     <l n="670">porto il contrario a chi usa falsitade.</l>
     <l n="671">Ma, per Dio, questa pugna prima parti,</l>
     <l n="672">poi mi dà audienza a quel ch'io vo' narrarti. -</l>
    </lg>
    <lg n="85">
     <l n="673">Fu da l'autorità d'un uom sì degno,</l>
     <l n="674">come Rinaldo gli parea al sembiante,</l>
     <l n="675">sì mosso il re, che disse e fece segno</l>
     <l n="676">che non andasse più la pugna inante;</l>
     <l n="677">al quale insieme et ai baron del regno</l>
     <l n="678">e ai cavallieri e all'altre turbe tante</l>
     <l n="679">Rinaldo fe' l'inganno tutto espresso,</l>
     <l n="680">ch'avea ordito a Ginevra Polinesso.</l>
    </lg>
    <lg n="86">
     <l n="681">Indi s'offerse di voler provare</l>
     <l n="682">coll'arme, ch'era ver quel ch'avea detto.</l>
     <l n="683">Chiamasi Polinesso; et ei compare,</l>
     <l n="684">ma tutto conturbato ne l'aspetto:</l>
     <l n="685">pur con audacia cominciò a negare.</l>
     <l n="686">Disse Rinaldo: - Or noi vedrem l'effetto. -</l>
     <l n="687">L'uno e l'altro era armato, il campo fatto,</l>
     <l n="688">sì che senza indugiar vengono al fatto.</l>
    </lg>
    <lg n="87">
     <l n="689">Oh quanto ha il re, quanto ha il suo popul caro</l>
     <l n="690">che Ginevra aprovar s'abbi innocente!</l>
     <l n="691">Tutti han speranza che Dio mostri chiaro</l>
     <l n="692">ch'impudica era detta ingiustamente.</l>
     <l n="693">Crudel, superbo e riputato avaro</l>
     <l n="694">fu Polinesso, iniquo e fraudolente;</l>
     <l n="695">sì che ad alcun miracolo non fia,</l>
     <l n="696">che l'inganno da lui tramato sia.</l>
    </lg>
    <lg n="88">
     <l n="697">Sta Polinesso con la faccia mesta,</l>
     <l n="698">col cor tremante e con pallida guancia;</l>
     <l n="699">e al terzo suon mette la lancia in resta.</l>
     <l n="700">Così Rinaldo inverso lui si lancia,</l>
     <l n="701">che disioso di finir la festa,</l>
     <l n="702">mira a passargli il petto con la lancia:</l>
     <l n="703">né discorde al disir seguì l'effetto;</l>
     <l n="704">che mezza l'asta gli cacciò nel petto.</l>
    </lg>
    <lg n="89">
     <l n="705">Fisso nel tronco lo transporta in terra,</l>
     <l n="706">lontan dal suo destrier più di sei braccia.</l>
     <l n="707">Rinaldo smonta subito, e gli afferra</l>
     <l n="708">l'elmo, pria che si levi, e gli lo slaccia:</l>
     <l n="709">ma quel, che non può far più troppa guerra,</l>
     <l n="710">gli domanda mercé con umil faccia,</l>
     <l n="711">e gli confessa, udendo il re e la corte,</l>
     <l n="712">la fraude sua che l'ha condutto a morte.</l>
    </lg>
    <lg n="90">
     <l n="713">Non finì il tutto, e in mezzo la parola</l>
     <l n="714">e la voce e la vita l'abandona.</l>
     <l n="715">Il re, che liberata la figliuola</l>
     <l n="716">vede da morte e da fama non buona,</l>
     <l n="717">più s'allegra, gioisce e raconsola,</l>
     <l n="718">che, s'avendo perduta la corona,</l>
     <l n="719">ripor se la vedesse allora allora;</l>
     <l n="720">sì che Rinaldo unicamente onora.</l>
    </lg>
    <lg n="91">
     <l n="721">E poi ch'al trar de l'elmo conosciuto</l>
     <l n="722">l'ebbe, perch'altre volte l'avea visto,</l>
     <l n="723">levò le mani a Dio, che d'un aiuto</l>
     <l n="724">come era quel, gli avea sì ben provisto.</l>
     <l n="725">Quell'altro cavallier che, sconosciuto,</l>
     <l n="726">soccorso avea Ginevra al caso tristo,</l>
     <l n="727">et armato per lei s'era condutto,</l>
     <l n="728">stato da parte era a vedere il tutto.</l>
    </lg>
    <lg n="92">
     <l n="729">Dal re pregato fu di dire il nome,</l>
     <l n="730">o di lasciarsi almen veder scoperto,</l>
     <l n="731">acciò da lui fosse premiato, come</l>
     <l n="732">di sua buona intenzion chiedeva il merto.</l>
     <l n="733">Quel, dopo lunghi preghi, da le chiome</l>
     <l n="734">si levò l'elmo, e fe' palese e certo</l>
     <l n="735">quel che ne l'altro canto ho da seguire,</l>
     <l n="736">se grata vi sarà l'istoria udire.</l>
    </lg>
   </lg>
  </body>
 </text>
</TEI>