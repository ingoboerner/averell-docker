<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cinque canti - CANTO QUINTO</title>
    <author>Ludovico Ariosto</author>
   </titleStmt>
   <extent>
    <measure unit="stanza">93</measure>
    <measure unit="line">744</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_cinque-canti-canto-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cinque canti - CANTO QUINTO</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cinque canti - CANTO QUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un capitan che d'inclito e di saggio</l>
     <l n="2">e di magno e d'invitto il nome merta,</l>
     <l n="3">non dico per ricchezze o per lignaggio,</l>
     <l n="4">ma perché spesso abbia fortuna esperta,</l>
     <l n="5">non si suol mai fidar sì nel vantaggio,</l>
     <l n="6">che la vittoria si prometta certa:</l>
     <l n="7">sta sempre in dubbio ch'aver debbia cosa</l>
     <l n="8">da ripararsi il suo nimico ascosa.</l>
    </lg>
    <lg n="2">
     <l n="9">Sempre gli par veder qualche secreta</l>
     <l n="10">fraude scoccar, ch'ogni suo onor confonda:</l>
     <l n="11">ché pur là dove è più tranquilla e queta,</l>
     <l n="12">più perigliosa è l'acqua e più profonda;</l>
     <l n="13">perciò non mai prosperità sì lieta</l>
     <l n="14">né tal baldanza a' suoi desir seconda,</l>
     <l n="15">che lasciar voglia gli ordini e i ripari</l>
     <l n="16">che faria avendo uomini e Dei contrari.</l>
    </lg>
    <lg n="3">
     <l n="17">Io 'l dirò pur, se bene audace parlo,</l>
     <l n="18">che quivi errò quel sì lodato ingegno</l>
     <l n="19">col qual paruto era più volte Carlo</l>
     <l n="20">saggio e prudente e più d'ogn'altro degno:</l>
     <l n="21">ma il vincer Cardorano, e vinto trarlo,</l>
     <l n="22">glorioso spettacolo, al suo regno,</l>
     <l n="23">quivi gli avea così occupati i sensi,</l>
     <l n="24">ch'altro non è che ascolti, vegga e pensi.</l>
    </lg>
    <lg n="4">
     <l n="25">Né si scema sua colpa, anzi augumenta,</l>
     <l n="26">quando di Gano il mal consiglio accusi.</l>
     <l n="27">Per lui vuol dunque ch'altri vegga o senta,</l>
     <l n="28">et ei star tuttavia con gli occhi chiusi?</l>
     <l n="29">Dunque l'aloppia Gano e lo addormenta,</l>
     <l n="30">e tutti gli altri ha dai segreti esclusi?</l>
     <l n="31">Ben seria il dritto che tornasse il danno</l>
     <l n="32">solamente su quei che l'error fanno.</l>
    </lg>
    <lg n="5">
     <l n="33">Ma, pel contrario, il populo innocente,</l>
     <l n="34">il cui parer non è chi ascolti o chieggia,</l>
     <l n="35">è le più volte quel che solamente</l>
     <l n="36">patisce quanto il suo signor vaneggia.</l>
     <l n="37">Carlo, che non ha tempo che di gente,</l>
     <l n="38">né che d'altro ripar più si proveggia,</l>
     <l n="39">quella con diligenzia, che si trova,</l>
     <l n="40">tutta rivede e gli ordini rinova.</l>
    </lg>
    <lg n="6">
     <l n="41">E come che passar possa la Molta</l>
     <l n="42">sul ponte che v'è già fatto a man destra,</l>
     <l n="43">e sua gente ne li ordini raccolta</l>
     <l n="44">ritrarre ai monti et alla strada alpestra;</l>
     <l n="45">e ver' le terre Franche indi dar volta,</l>
     <l n="46">o dove creda aver la via più destra:</l>
     <l n="47">pur ogni condizion dura et estrema</l>
     <l n="48">vuol patir, prima che mostrar che tema.</l>
    </lg>
    <lg n="7">
     <l n="49">Or quel muro ch'opposto avea alla terra</l>
     <l n="50">tra un fiume e l'altro con sì lungo tratto,</l>
     <l n="51">fa con crescer di fosse, e legne e terra,</l>
     <l n="52">più forte assai che non avea già fatto;</l>
     <l n="53">e con gente a bastanza i passi serra,</l>
     <l n="54">acciò non, mentre attende ad altro fatto,</l>
     <l n="55">questi di Praga, ritrovato il calle</l>
     <l n="56">di venir fuor, l'assaltino alle spalle.</l>
    </lg>
    <lg n="8">
     <l n="57">L'un nimico avea dietro e l'altro a fronte,</l>
     <l n="58">e vincer quello e questo animo avea.</l>
     <l n="59">L'esercito de' Barbari su al monte</l>
     <l n="60">passò l'Albi, vicino ove sorgea.</l>
     <l n="61">Carlo tenea sopra l'altr'acqua il ponte,</l>
     <l n="62">ch'uscìa verso la selva di Medea;</l>
     <l n="63">e quello alla sua gente, che divise</l>
     <l n="64">in tre battaglie, al destro fianco mise.</l>
    </lg>
    <lg n="9">
     <l n="65">E così fece che 'l sinistro lato</l>
     <l n="66">non men difeso era da l'altro fiume:</l>
     <l n="67">si pose dietro l'argine e il steccato,</l>
     <l n="68">da non poter salir senza aver piume.</l>
     <l n="69">Il corno destro ad Olivier fu dato,</l>
     <l n="70">del sangue di Borgogna inclito lume,</l>
     <l n="71">che cento fanti avea per ogni fila,</l>
     <l n="72">le file cento, con cavai seimila.</l>
    </lg>
    <lg n="10">
     <l n="73">Ebbe il Danese in guardia l'altro corno,</l>
     <l n="74">con numer par de fanti e de cavalli.</l>
     <l n="75">L'imperator, di drappo azurro adorno</l>
     <l n="76">tutto trapunto a fior de gigli gialli,</l>
     <l n="77">reggea nel mezo; e i Paladini intorno,</l>
     <l n="78">duchi, marchesi e principi vassalli,</l>
     <l n="79">e sette mila avea di gente equestre,</l>
     <l n="80">e duplicato numero pedestre.</l>
    </lg>
    <lg n="11">
     <l n="81">All'incontro, il stuol barbaro, diviso</l>
     <l n="82">in tre battaglie, era venuto inanti,</l>
     <l n="83">men d'una lega appresso a questi assiso,</l>
     <l n="84">e similmente avea i dui fiumi ai canti.</l>
     <l n="85">Cento settanta mila era il preciso</l>
     <l n="86">numer, ch'un sol non ne mancava a tanti;</l>
     <l n="87">e in ogni banda con ugual porzioni</l>
     <l n="88">partiti i cavalli erano e i pedoni.</l>
    </lg>
    <lg n="12">
     <l n="89">Ogni squadra de' Barbari non manco</l>
     <l n="90">ivi quel giorno stata esser si crede,</l>
     <l n="91">che tutto insieme fosse il popul franco,</l>
     <l n="92">quanto ve n'era, chi a caval, chi a piede:</l>
     <l n="93">ma tal ardir e tal valor, tal anco</l>
     <l n="94">ordine avean questi altri, e tanta fede</l>
     <l n="95">nel suo signor, d'ingegno e di prudenza,</l>
     <l n="96">che ciascun valer quattro avea credenza.</l>
    </lg>
    <lg n="13">
     <l n="97">Ma poi sentir, che si trovar in fatto,</l>
     <l n="98">che pur troppo era un sol, non che a bastanza;</l>
     <l n="99">né di quella battaglia ebbono il patto</l>
     <l n="100">che lor promesso avea lor arroganza:</l>
     <l n="101">e potea Carlo rimaner disfatto</l>
     <l n="102">se Dio, che salva ch'in lui pon speranza,</l>
     <l n="103">non gli avesse al bisogno proveduto</l>
     <l n="104">d'un improviso e non sperato aiuto.</l>
    </lg>
    <lg n="14">
     <l n="105">E non poteron sì l'insidie astute,</l>
     <l n="106">l'arte e l'ingan del traditor crudele,</l>
     <l n="107">che non potesse più chi per salute</l>
     <l n="108">nostra morendo, volse bere il fele:</l>
     <l n="109">Gano le ordì, ma al fin l'Alta virtute</l>
     <l n="110">fece in danno di lui tesser le tele:</l>
     <l n="111">lo fe' da Bradamante e da Marfisa</l>
     <l n="112">metter prigione, e detto v'ho in che guisa.</l>
    </lg>
    <lg n="15">
     <l n="113">Quelle gli avean già ritrovato adosso</l>
     <l n="114">lettere e contrasegni e una patente,</l>
     <l n="115">per le quali apparea che Gano mosso</l>
     <l n="116">non s'era a tòr Marsiglia di sua mente,</l>
     <l n="117">ma che venuto il male era da l'osso:</l>
     <l n="118">Carlo n'era cagion principalmente;</l>
     <l n="119">e vider scritto quel ch'in mar appresso</l>
     <l n="120">per distrugger Ruggier s'era commesso.</l>
    </lg>
    <lg n="16">
     <l n="121">E leggendo, Marfisa vi trovoro</l>
     <l n="122">e Ruggier traditori esser nomati,</l>
     <l n="123">perché, partiti da le guardie loro,</l>
     <l n="124">in favor di Rinaldo erano andati;</l>
     <l n="125">e per questo ribelli ai gigli d'oro</l>
     <l n="126">eran per tutto il regno divulgati;</l>
     <l n="127">e Carlo avea lor dietro messo taglia,</l>
     <l n="128">sperando averli in man senza battaglia.</l>
    </lg>
    <lg n="17">
     <l n="129">Marfisa, che sapea che alcun errore,</l>
     <l n="130">né suo né del fratello, era precorso,</l>
     <l n="131">pel qual dovesse Carlo imperatore</l>
     <l n="132">contr'essi in sì grand'ira esser trascorso,</l>
     <l n="133">di giusto sdegno in modo arse nel core,</l>
     <l n="134">che, quanto ir si potea di maggior corso,</l>
     <l n="135">correr penso in Boemia e uccider Carlo,</l>
     <l n="136">che non potrian suoi Paladin vietarlo.</l>
    </lg>
    <lg n="18">
     <l n="137">E ne parlò con Bradamante, e appresso</l>
     <l n="138">col Selvaggio Guidon, ch'ivi era allora:</l>
     <l n="139">ché Mont'Alban gli avea il fratel commesso</l>
     <l n="140">che vi dovesse far tanta dimora</l>
     <l n="141">che Malagigi, come avea promesso,</l>
     <l n="142">venisse; e l'aspettava d'ora in ora</l>
     <l n="143">per dar a lui la guardia del castello,</l>
     <l n="144">e poi tornar in campo al suo fratello.</l>
    </lg>
    <lg n="19">
     <l n="145">Marfisa ne parlò, come vi dico,</l>
     <l n="146">ai dui germani, e gli trovò disposti</l>
     <l n="147">che s'abbia a trattar Carlo da nimico</l>
     <l n="148">e far che l'odio lor caro gli costi;</l>
     <l n="149">che si meni con lor Gano, il suo amico,</l>
     <l n="150">e che s'un par di forche ambi sian posti;</l>
     <l n="151">e che si scanni, tronchi, tagli e fenda</l>
     <l n="152">qualunque d'essi la difesa prenda.</l>
    </lg>
    <lg n="20">
     <l n="153">Guidon, ch'andar con lor facea pensiero</l>
     <l n="154">né lasciar senza guardia Mont'Albano,</l>
     <l n="155">espedì allora allora un messaggiero,</l>
     <l n="156">ch'andò a far fretta al frate di Viviano;</l>
     <l n="157">e gli parve che fosse quel scudiero</l>
     <l n="158">che tratto avea quivi legato Gano;</l>
     <l n="159">per narrar lui che la figlia d'Amone</l>
     <l n="160">libera e sciolta, e Gano era prigione.</l>
    </lg>
    <lg n="21">
     <l n="161">Sinibaldo, il scudier, calò del monte</l>
     <l n="162">e verso Malagigi il camin tenne;</l>
     <l n="163">e noi potendo aver in Agrismonte,</l>
     <l n="164">più lontan per trovarlo ir gli convenne.</l>
     <l n="165">Ma il dì seguente Alardo entrò nel ponte</l>
     <l n="166">di Mont'Albano; e bene a tempo venne,</l>
     <l n="167">ché, lui posto in suo loco, entrò in camino</l>
     <l n="168">Guidon, senza aspettar più il suo cugino.</l>
    </lg>
    <lg n="22">
     <l n="169">Egli e le donne, tolto i loro arnesi,</l>
     <l n="170">in Armaco e a Tolosa se ne vanno</l>
     <l n="171">due donzelle e tre paggi avendo presi,</l>
     <l n="172">col conte di Pontier che legato hanno.</l>
     <l n="173">Lasciànli andar, che forse più cortesi</l>
     <l n="174">che non ne fan sembianti, al fin seranno:</l>
     <l n="175">diciam del messo il qual da Mont'Albano</l>
     <l n="176">vien per trovar il frate di Viviano.</l>
    </lg>
    <lg n="23">
     <l n="177">Non era in Agrismonte, ma in disparte,</l>
     <l n="178">tra certe grotte inaccessibil quasi,</l>
     <l n="179">dove imagini sacre, sacre carte,</l>
     <l n="180">sacri altar, pietre sacre e sacri vasi,</l>
     <l n="181">et altre cose appartinenti all'arte,</l>
     <l n="182">de le quai si valea per vari casi,</l>
     <l n="183">in un ostello avea ch'in cima un sasso</l>
     <l n="184">non ammettea, se non con mani, il passo.</l>
    </lg>
    <lg n="24">
     <l n="185">Sinibaldo, che ben sapea il camino</l>
     <l n="186">(ché vi venne talor con Malagigi,</l>
     <l n="187">del qual da' tener'anni piccolino</l>
     <l n="188">fin a' più forti stato era a' servigi),</l>
     <l n="189">giunse all'ostello, e trovò l'indovino</l>
     <l n="190">ch'avea sdegno coi spirti aerii e stigi,</l>
     <l n="191">ché scongiurati avendoli due notti</l>
     <l n="192">gli lor silenzi ancor non avea rotti.</l>
    </lg>
    <lg n="25">
     <l n="193">Malagigi volea saper s'Orlando</l>
     <l n="194">nimico di Rinaldo era venuto,</l>
     <l n="195">sì come in apparenza iva mostrando,</l>
     <l n="196">o pur gli era per dar secreto aiuto:</l>
     <l n="197">perciò due notti i spirti scongiurando,</l>
     <l n="198">l'aria e l'inferno avea trovato muto;</l>
     <l n="199">ora s'apparecchiava al ciel più scuro</l>
     <l n="200">provar il terzo suo maggior scongiuro.</l>
    </lg>
    <lg n="26">
     <l n="201">La causa che tenean lor voci chete</l>
     <l n="202">non sapeva egli, et era nigromante;</l>
     <l n="203">e voi non nigromanti lo sapete,</l>
     <l n="204">mercé che già ve l'ho narrato inante.</l>
     <l n="205">Quando contra l'imperio ordì la rete</l>
     <l n="206">Alcina, s'ammutiro in un instante,</l>
     <l n="207">eccetto pochi, che serbati fòro</l>
     <l n="208">da quelle Fate alli servigi loro.</l>
    </lg>
    <lg n="27">
     <l n="209">Malagigi, al venir di Sinibaldo,</l>
     <l n="210">molto s'allegra udendo la novella</l>
     <l n="211">che sia di man del traditor ribaldo</l>
     <l n="212">in libertà la sua cugina bella,</l>
     <l n="213">e ch'in la gran fortezza di Rinaldo</l>
     <l n="214">si truovi chiuso in potestà di quella;</l>
     <l n="215">e gli par quella notte un anno lunga,</l>
     <l n="216">che veder Gano preso gli prolunga.</l>
    </lg>
    <lg n="28">
     <l n="217">Perciò s'affretta con la terza prova</l>
     <l n="218">di vincer la durezza dei demoni;</l>
     <l n="219">e con orrendo murmure rinova</l>
     <l n="220">preghi, minacce e gran scongiurazioni,</l>
     <l n="221">possenti a far che Belzebù si mova</l>
     <l n="222">con le squadre infernali e legioni.</l>
     <l n="223">La terra e il cielo è pien di voci orrende;</l>
     <l n="224">ma del confuso suon nulla s'intende.</l>
    </lg>
    <lg n="29">
     <l n="225">Il mutabil Vertunno, ne l'anello</l>
     <l n="226">che Sinibaldo avea sendo nascosto</l>
     <l n="227">(sapete già come fu tolto al fello</l>
     <l n="228">Gan di Maganza, e in altro dito posto:</l>
     <l n="229">non che 'l scudier virtù sapesse in quello,</l>
     <l n="230">ma perché il vedea bello e di gran costo),</l>
     <l n="231">Vertunno, a cui il parlar non fu interdetto,</l>
     <l n="232">là si trovò con gli altri spirti astretto.</l>
    </lg>
    <lg n="30">
     <l n="233">E perché il silinguagnolo avea rotto,</l>
     <l n="234">narrò di Gano l'opera volpina,</l>
     <l n="235">ch'a prender varie forme l'avea indotto</l>
     <l n="236">per por Rinaldo e i suoi tutti in ruina;</l>
     <l n="237">e gli narrò l'istoria motto a motto,</l>
     <l n="238">e da Gloricia cominciò e d'Alcina,</l>
     <l n="239">fin che sul molo Bradamante ascesa</l>
     <l n="240">per fraude fu con la sua terra presa.</l>
    </lg>
    <lg n="31">
     <l n="241">Maravigliossi Malagigi, e lieto</l>
     <l n="242">fu ch'un spirto a sé incognito gli avesse</l>
     <l n="243">a caso fatto intendere un secreto</l>
     <l n="244">che saper d'alcun altro non potesse.</l>
     <l n="245">L'anel in ch'era chiuso il spirto inquieto,</l>
     <l n="246">nel dito onde lo tolse, anco rimesse;</l>
     <l n="247">e la mattina andò verso Rinaldo,</l>
     <l n="248">pur con la compagnia di Sinibaldo.</l>
    </lg>
    <lg n="32">
     <l n="249">Rinaldo dava il guasto alla campagna</l>
     <l n="250">de li Turoni e la città premea;</l>
     <l n="251">ché, costeggiando Arverni e quei di Spagna,</l>
     <l n="252">col lito di Pittoni e di Bordea,</l>
     <l n="253">se gli era il pian renduto e la montagna,</l>
     <l n="254">né fatto colpo mai di lancia avea:</l>
     <l n="255">ma già per l'avvenir così non fia,</l>
     <l n="256">poi ch'Orlando al contrasto gli venia.</l>
    </lg>
    <lg n="33">
     <l n="257">Orlando amò Rinaldo, e gli fu sempre</l>
     <l n="258">a far piacer e non oltraggio pronto;</l>
     <l n="259">ma questo amore è forza che distempre</l>
     <l n="260">il veder far del re sì poco conto.</l>
     <l n="261">Non sa trovar ragion per la qual tempre</l>
     <l n="262">l'ira c'ha contra lui per questo conto:</l>
     <l n="263">cagion non gli può alcuna entrar nel core,</l>
     <l n="264">che scusi il suo cugin di tanto errore.</l>
    </lg>
    <lg n="34">
     <l n="265">Or se ne vien il paladino innanti</l>
     <l n="266">quanto più può verso Rinaldo in fretta;</l>
     <l n="267">e seco ha cavallieri, arcieri e fanti,</l>
     <l n="268">varie nazion, ma tutta gente eletta.</l>
     <l n="269">Sa Rinaldo ch'ei vien; né fa sembianti</l>
     <l n="270">quali far debbe chi 'l nimico aspetta:</l>
     <l n="271">tanto sicur di quello si tenea</l>
     <l n="272">ch'in nome suo detto 'l demon gli avea.</l>
    </lg>
    <lg n="35">
     <l n="273">Da campo a Torse, ove era, non si mosse,</l>
     <l n="274">né curò d'alloggiarsi in miglior sito.</l>
     <l n="275">È ver che nel suo cuor maravigliosse</l>
     <l n="276">che, dopo che Terigi era partito,</l>
     <l n="277">avisato dal conte più non fosse,</l>
     <l n="278">per tramar quanto era tra loro ordito:</l>
     <l n="279">molto di ciò maravigliossi, e molto</l>
     <l n="280">ch'avessi il baston d'or contra sé tolto;</l>
    </lg>
    <lg n="36">
     <l n="281">e non gli avesse innanzi un dei mal nati</l>
     <l n="282">del scelerato sangue di Maganza</l>
     <l n="283">mandato a castigar de li peccati</l>
     <l n="284">indegni di trovar mai perdonanza:</l>
     <l n="285">ma tal contrari non puon far che guati</l>
     <l n="286">fuor di quanto gli mostra la fidanza,</l>
     <l n="287">né che per suo vantaggio se gli affronti,</l>
     <l n="288">dove vietar gli possa guadi o ponti.</l>
    </lg>
    <lg n="37">
     <l n="289">Ben mostra far provision; ma solo</l>
     <l n="290">fa per dissimulare e per coprire</l>
     <l n="291">l'accordo ch'aver crede col figliuolo</l>
     <l n="292">del buon Milon, da non poter fallire.</l>
     <l n="293">Ma 'l Conte, che non sa di Gano il dolo,</l>
     <l n="294">fa le sue genti gli ordini seguire;</l>
     <l n="295">né questa né altra cosa pretermette,</l>
     <l n="296">ch'a valoroso capitan si spette.</l>
    </lg>
    <lg n="38">
     <l n="297">Alla sua giunta, tutti i passi tolle,</l>
     <l n="298">che non venga a Rinaldo vettovaglia;</l>
     <l n="299">e di quanti ne prese, alcun non volle</l>
     <l n="300">vivo serbar, ma impicca e i capi taglia.</l>
     <l n="301">Quel donde più Rinaldo d'ira bolle,</l>
     <l n="302">è che 'l cugin fa publicar la taglia,</l>
     <l n="303">la qual su la persona il re de' Franchi</l>
     <l n="304">bandita gli ha di cento mila franchi.</l>
    </lg>
    <lg n="39">
     <l n="305">Et ha fatto anco publicar per bando</l>
     <l n="306">che 'l re vuol perdonar a tutti quelli</l>
     <l n="307">che verran ne l'esercito d'Orlando</l>
     <l n="308">e lasceran Rinaldo e gli fratelli.</l>
     <l n="309">Rinaldo al fin si vien certificando</l>
     <l n="310">ch'Orlando esser non vuol de li ribelli;</l>
     <l n="311">e si conosce, in somma, esser tradito,</l>
     <l n="312">ma quando non vi può prender partito.</l>
    </lg>
    <lg n="40">
     <l n="313">Vede che se non vien al fatto d'arme,</l>
     <l n="314">ancor che noi può far con suo vantaggio,</l>
     <l n="315">di fame sarà vinto, se non d'arme,</l>
     <l n="316">ch'a lui nave ir non può né cariaggio;</l>
     <l n="317">e teme appresso, che la gente d'arme</l>
     <l n="318">un giorno non si levi a farli oltraggio:</l>
     <l n="319">ché non è cosa che più presto chiame</l>
     <l n="320">a ribellarsi un campo, che la fame.</l>
    </lg>
    <lg n="41">
     <l n="321">Mirava le sue genti, e gli parea</l>
     <l n="322">che di febre sentissero ribrezo:</l>
     <l n="323">sì la giunta d'Orlando ognun premea,</l>
     <l n="324">ch'avean creduto dover star di mezo.</l>
     <l n="325">Rinaldo, poiché forza lo traea,</l>
     <l n="326">fece tutto il suo campo uscir del rezo,</l>
     <l n="327">e cautamente, in quattro schiere armato,</l>
     <l n="328">al Conte il fe' veder fuor del steccato.</l>
    </lg>
    <lg n="42">
     <l n="329">Già prima i fanti e i cavallieri avea</l>
     <l n="330">con Unuldo partito e con Ivone;</l>
     <l n="331">quei di Medoco il duca conducea,</l>
     <l n="332">con quei di Villanova e di Rione,</l>
     <l n="333">da San Macario, l'Aspara e Bordea,</l>
     <l n="334">Selva Maggior, Caorsa e Talamone,</l>
     <l n="335">e gli altri che dal mar fino in Rodonna</l>
     <l n="336">tra Cantello s'albergano e Garonna.</l>
    </lg>
    <lg n="43">
     <l n="337">Usciti erano gli Auscii e gli Tarbelli</l>
     <l n="338">sotto i segni d'Unuldo alla campagna;</l>
     <l n="339">gli Cotueni e gli Ruteni, e quelli</l>
     <l n="340">de le vallee che Dora e Niva bagna;</l>
     <l n="341">e gli altri che le ville e gli castelli</l>
     <l n="342">quasi vuoti lasciar de la montagna</l>
     <l n="343">che già natura alzò per muro e sbarra</l>
     <l n="344">al furore aquitano e di Navarra.</l>
    </lg>
    <lg n="44">
     <l n="345">Rinaldo gli Vassari e gli Biturgi,</l>
     <l n="346">Tabali, Petrocori avea in governo,</l>
     <l n="347">e Pittoni e gli Movici e Cadurgi,</l>
     <l n="348">con quei che scesi eran dal monte Arverno;</l>
     <l n="349">e quei ch'avean tra dove, Loria, surgi,</l>
     <l n="350">e dove è meta al tuo viaggio eterno,</l>
     <l n="351">le montagne lasciate e le maremme,</l>
     <l n="352">con quei di Borgo, Blaia et Angolemme.</l>
    </lg>
    <lg n="45">
     <l n="353">Et oltre a questi, avea d'altro paese</l>
     <l n="354">e fanti e cavallier di buona sorte;</l>
     <l n="355">di quai parte avea prima, e parte prese</l>
     <l n="356">dal suo signor, quando partì di corte;</l>
     <l n="357">tutti all'onor di lui, tutti all'offese</l>
     <l n="358">di suoi nimici pronti sino a morte.</l>
     <l n="359">Dato avea in guardia questo stuol gagliardo</l>
     <l n="360">a Ricciardetto et al fratel Guicciardo.</l>
    </lg>
    <lg n="46">
     <l n="361">Unuldo d'Aquitania era nel destro,</l>
     <l n="362">Ivo sul fiume avea il sinistro corno;</l>
     <l n="363">de la schiera di mezo fu il maestro</l>
     <l n="364">Rinaldo, che quel dì molto era adorno</l>
     <l n="365">d'un ricco drappo di color cilestro</l>
     <l n="366">sparso di pecchie d'or dentro e d'intorno,</l>
     <l n="367">che cacciate parean dal natio loco</l>
     <l n="368">da l'ingrato villan con fumo e foco.</l>
    </lg>
    <lg n="47">
     <l n="369">E perché ad ogni incommodo occorresse</l>
     <l n="370">(che non men ch'animoso, era discreto),</l>
     <l n="371">contra quei de la terra il fratei messe,</l>
     <l n="372">con buona gente, per far lor divieto</l>
     <l n="373">che, mentre gli occhi e le man volte avesse</l>
     <l n="374">a quei dinanzi, non venisser drieto,</l>
     <l n="375">o venisser da' fianchi, e con gran scorno,</l>
     <l n="376">oltre il danno, gli dessero il mal giorno.</l>
    </lg>
    <lg n="48">
     <l n="377">Da l'altra parte il capitan d'Anglante</l>
     <l n="378">quelli medesimi ordini gli oppone:</l>
     <l n="379">fa lungo il fiume andar Teone innante,</l>
     <l n="380">figliuolo e capitan di Tassillone;</l>
     <l n="381">da l'altro corno al conte di Barbante,</l>
     <l n="382">alla schiera di mezo egli s'oppone.</l>
     <l n="383">Bianca e vermiglia avea la sopravesta,</l>
     <l n="384">ma di ricamo d'or tutta contesta.</l>
    </lg>
    <lg n="49">
     <l n="385">Ne l'un quartiero e l'altro la figura</l>
     <l n="386">d'un rilevato scoglio avea ritratta,</l>
     <l n="387">che sembra dal mar cinto, e che non cura</l>
     <l n="388">che sempre il vento e l'onda lo combatta.</l>
     <l n="389">L'uno di qua, l'altro di là procura</l>
     <l n="390">pigliar vantaggio, e le sue squadre adatta</l>
     <l n="391">con tal rumor e strepito di trombe</l>
     <l n="392">che par che triemi il mar e 'l ciel ribombe.</l>
    </lg>
    <lg n="50">
     <l n="393">Già l'uno e l'altro avea, con efficace</l>
     <l n="394">et ornato sermon, chiaro e prudente,</l>
     <l n="395">cercato d'animar e fare audace</l>
     <l n="396">quanto potuto avea più la sua gente.</l>
     <l n="397">Era d'ambi gli eserciti capace</l>
     <l n="398">il campo, sino al mar largo e patente;</l>
     <l n="399">ché non s'era indugiato a questo giorno</l>
     <l n="400">a levar boschi e far spianate intorno.</l>
    </lg>
    <lg n="51">
     <l n="401">Gli corridori e l'arme più leggiere,</l>
     <l n="402">e quei che i colpi lor credono al vento,</l>
     <l n="403">or lungi, or presso, intorno alle bandiere</l>
     <l n="404">scorrono il pian con lungo avvolgimento;</l>
     <l n="405">mentre gli uomini d'arme e le gran schiere</l>
     <l n="406">vengon de' fanti a passo uguale e lento,</l>
     <l n="407">sì che né picca a picca o piede a piede,</l>
     <l n="408">se non quanto vuol l'ordine, precede.</l>
    </lg>
    <lg n="52">
     <l n="409">L'un capitano e l'altro a chiuder mira</l>
     <l n="410">dentro 'l nimico, e poi venirli a fianco.</l>
     <l n="411">Teon, per questo, il corno estende e gira,</l>
     <l n="412">e Ivo il simil fa dal lato manco.</l>
     <l n="413">Andar da l'altra parte non s'aspira,</l>
     <l n="414">ché l'acqua vi facea sicuro e franco</l>
     <l n="415">a Rinaldo il sinistro, al Conte serra</l>
     <l n="416">il destro corno il gran fiume de l'Erra.</l>
    </lg>
    <lg n="53">
     <l n="417">L'un campo e l'altro venìa stretto e chiuso</l>
     <l n="418">con suo vantaggio, stretto ad affrontarsi:</l>
     <l n="419">tutte le lance con le punte in suso</l>
     <l n="420">poteano a due gran selve assimigliarsi,</l>
     <l n="421">le quai venisser, fuor d'ogn'uman uso,</l>
     <l n="422">forse per magica arte, ad incontrarsi.</l>
     <l n="423">Cotali in Delo esser doveano, quando</l>
     <l n="424">andava per l'Egeo l'isola errando.</l>
    </lg>
    <lg n="54">
     <l n="425">All'accostarsi, al ritener del passo,</l>
     <l n="426">all'abbassar de l'aste ad una guisa,</l>
     <l n="427">sembra cader l'orrida Ircina al basso,</l>
     <l n="428">che tutta a un tempo sia dal piè succisa:</l>
     <l n="429">un fragor s'ode, un strepito, un fracasso,</l>
     <l n="430">qual forse Italia udì quando divisa</l>
     <l n="431">fu dal monte Apennin quella gran costa</l>
     <l n="432">che su Tifeo per soma eterna è imposta.</l>
    </lg>
    <lg n="55">
     <l n="433">Al giunger degli eserciti si spande</l>
     <l n="434">tutto 'l campo di sangue e 'l ciel di gridi:</l>
     <l n="435">a un volger d'occhi in mezo e da le bande</l>
     <l n="436">ogni cosa fu piena d'omicidi:</l>
     <l n="437">in gran confusion tornò quel grande</l>
     <l n="438">ordine, e non è più chi regga o guidi,</l>
     <l n="439">o ch'oda o vegga; ché conturba e involve,</l>
     <l n="440">assorda e accieca il strepito e la polve.</l>
    </lg>
    <lg n="56">
     <l n="441">A ciascuno a bastanza, a ciascun troppo</l>
     <l n="442">era d'aver di se medesmo cura.</l>
     <l n="443">La fanteria fu per disciorre il groppo,</l>
     <l n="444">perduto 'l lume in quella nebbia oscura:</l>
     <l n="445">ma quelli da cavallo al fiero intoppo</l>
     <l n="446">già non ebbon la fronte così dura;</l>
     <l n="447">le prime squadre sùbito e l'estreme</l>
     <l n="448">di qua e di là restar confuse insieme.</l>
    </lg>
    <lg n="57">
     <l n="449">Le compagnie d'alcuni, che promesso</l>
     <l n="450">s'avean di star vicine, unite e strette,</l>
     <l n="451">e l'un l'altro in aiuto essersi appresso</l>
     <l n="452">né si lasciar se non da morte astrette,</l>
     <l n="453">in modo si disciolser che rimesso</l>
     <l n="454">non fu più 'l stuol fin che la pugna stette;</l>
     <l n="455">e di cento o di più ch'erano stati,</l>
     <l n="456">al dipartir non foro i dui trovati.</l>
    </lg>
    <lg n="58">
     <l n="457">Ché da una parte Orlando e da l'altra era</l>
     <l n="458">Rinaldo entrato, e prima con la lancia</l>
     <l n="459">forando petti e più d'una gorgiera,</l>
     <l n="460">più d'un capo, d'un fianco e d'una pancia;</l>
     <l n="461">poi, l'un con Durindana, e con la fera</l>
     <l n="462">Fusberta l'altro, i dui lumi di Francia,</l>
     <l n="463">a' colpi, qual fece in Val Flegra Marte,</l>
     <l n="464">poneano in rotta e l'una e l'altra parte.</l>
    </lg>
    <lg n="59">
     <l n="465">Come nei paschi tra Primaro e Filo,</l>
     <l n="466">voltando in giù verso Volana e Goro,</l>
     <l n="467">nei mesi che nel Po cangiato ha il Nilo</l>
     <l n="468">il bianco uccel ch'a' serpi dà martoro,</l>
     <l n="469">veggiàn, quando lo punge il fiero asilo,</l>
     <l n="470">cavallo andare in volta, asino e toro,</l>
     <l n="471">così veduto avreste quivi intorno</l>
     <l n="472">le schiere andar senza pigliar soggiorno.</l>
    </lg>
    <lg n="60">
     <l n="473">A Rinaldo parea che, distornando</l>
     <l n="474">da quella pugna il cavallier di Brava,</l>
     <l n="475">gli suoi sarebbon vincitori, quando</l>
     <l n="476">sol Durindana è che gli afflige e grava;</l>
     <l n="477">di lui parea il medesimo ad Orlando:</l>
     <l n="478">che se da le sue genti il dilungava,</l>
     <l n="479">facilmente alli Franchi e alli Germani</l>
     <l n="480">cederiano i Pittoni e gli Aquitani.</l>
    </lg>
    <lg n="61">
     <l n="481">Perciò l'un l'altro, con gran studio e fretta</l>
     <l n="482">e con simil desir, par che procacci</l>
     <l n="483">di ritrovarsi, e da la turba stretta</l>
     <l n="484">tirarse in parte ove non sia ch'impacci.</l>
     <l n="485">Per vietarli il camin nessun gli aspetta,</l>
     <l n="486">non è chi lor s'opponga o che s'affacci;</l>
     <l n="487">ma in quella parte ove gli veggon volti,</l>
     <l n="488">tutti le spalle dàn, nissuno i volti.</l>
    </lg>
    <lg n="62">
     <l n="489">Come da verde margine di fossa</l>
     <l n="490">dove trovato avean lieta pastura,</l>
     <l n="491">le rane soglion far sùbita mossa</l>
     <l n="492">e ne l'acqua saltar fangosa e scura</l>
     <l n="493">se da vestigio uman l'erba percossa</l>
     <l n="494">o strepito vicin lor fa paura;</l>
     <l n="495">così le squadre la campagna aperta</l>
     <l n="496">a Durindana cedono e a Fusberta.</l>
    </lg>
    <lg n="63">
     <l n="497">Gli duo cugin, di lance proveduti</l>
     <l n="498">(che d'olmo l'un, l'altro l'avea di cerri),</l>
     <l n="499">s'andaro incontro, e i lor primi saluti</l>
     <l n="500">furo abbassarsi alle visiere i ferri.</l>
     <l n="501">Gli dui destrier, che senton con ch'acuti</l>
     <l n="502">sproni alli fianchi il suo ciascun afferri,</l>
     <l n="503">si vanno a ritrovar con quella fretta</l>
     <l n="504">che uccel di ramo o vien dal ciel saetta.</l>
    </lg>
    <lg n="64">
     <l n="505">Negli elmi si feriro a mezo 'l campo</l>
     <l n="506">sotto la vista, al confinar dei scudi:</l>
     <l n="507">suonar come campane, e gittar vampo,</l>
     <l n="508">come talor sotto 'l martel gl'incudi.</l>
     <l n="509">Ad amendui le fatagion fur scampo,</l>
     <l n="510">che non potero entrarvi i ferri crudi:</l>
     <l n="511">l'elmo d'Almonte e l'elmo di Mambrino</l>
     <l n="512">difese l'uno e l'altro Paladino.</l>
    </lg>
    <lg n="65">
     <l n="513">Il cerro e l'olmo andò, come se stato</l>
     <l n="514">fosser di canne, in tronchi e in schegge rotto:</l>
     <l n="515">messe le groppe Brigliador sul prato,</l>
     <l n="516">ma, come un caprio snel, sorse di botto.</l>
     <l n="517">L'uno e l'altro col freno abbandonato,</l>
     <l n="518">dove piacea al cavallo, era condotto,</l>
     <l n="519">coi piedi sciolti e con aperte braccia,</l>
     <l n="520">roverscio a dietro, e parea morto in faccia.</l>
    </lg>
    <lg n="66">
     <l n="521">Poi che per la campagna ebbono corso</l>
     <l n="522">di più di quattro miglia il spazio in volta,</l>
     <l n="523">pur rivenne la mente al suo discorso,</l>
     <l n="524">e la memoria sparsa fu raccolta:</l>
     <l n="525">tornò alla staffa il piè, la mano al morso,</l>
     <l n="526">e rassettati in sella dieder volta;</l>
     <l n="527">e con le spade ignude aspra tempesta</l>
     <l n="528">portaro al petto, agli omeri e alla testa.</l>
    </lg>
    <lg n="67">
     <l n="529">Tutto in un tempo, d'un parlar mordente</l>
     <l n="530">Rinaldo a ferir venne, e di Fusberta,</l>
     <l n="531">al cavallier d'Anglante, e insiememente</l>
     <l n="532">gli dice — Traditor — a voce aperta;</l>
     <l n="533">e la testa che l'elmo rilucente</l>
     <l n="534">tenea difesa, gli fe' più che certa</l>
     <l n="535">ch'a far colpo di spada di gran pondo</l>
     <l n="536">si ritrovava altro che Orlando al mondo.</l>
    </lg>
    <lg n="68">
     <l n="537">Per l'aspro colpo il senator romano</l>
     <l n="538">si piegò fin del suo destrier sul collo;</l>
     <l n="539">ma tosto col parlare e con la mano</l>
     <l n="540">ricompensò l'oltraggio e vendicollo:</l>
     <l n="541">gli fe' risposta che mentia, e villano</l>
     <l n="542">e disleal e traditor nomollo;</l>
     <l n="543">e la lingua e la mano a un tempo sciolse</l>
     <l n="544">e quella il core e questa l'elmo colse.</l>
    </lg>
    <lg n="69">
     <l n="545">Multiplicavan le minacce e l'ire,</l>
     <l n="546">le parole d'oltraggio e le percosse;</l>
     <l n="547">né l'un l'altro potea tanto mentire</l>
     <l n="548">che detto traditor più non gli fosse.</l>
     <l n="549">Poi che tre volte o quattro così dire</l>
     <l n="550">si sentì Orlando dal cugin, fermosse;</l>
     <l n="551">e pianamente domandollo come</l>
     <l n="552">gli dava, e per che causa, cotal nome.</l>
    </lg>
    <lg n="70">
     <l n="553">Con parole confuse gli rispose</l>
     <l n="554">Rinaldo, che di còlera ardea tutto;</l>
     <l n="555">Carlo, Orlando e Terigi insieme pose</l>
     <l n="556">in un fastel, da non ne trar construtto:</l>
     <l n="557">come si suol rispondere di cose</l>
     <l n="558">donde quel che dimanda è meglio instrutto.</l>
     <l n="559">— Pian, pian, fa ch'io t'intenda, — dicea Orlando</l>
     <l n="560">— cugino; e cessi intanto l'ira e 'l brando. —</l>
    </lg>
    <lg n="71">
     <l n="561">In questo tempo i cavallieri e i fanti</l>
     <l n="562">per tutto il campo fanno aspra battaglia,</l>
     <l n="563">né si vede anco in mezo, né dai canti</l>
     <l n="564">qual parte abbia vantaggio e che più vaglia.</l>
     <l n="565">Le trombe, i gridi, i strepiti son tanti,</l>
     <l n="566">che male i duo cugin alzar, che vaglia,</l>
     <l n="567">la voce ponno, e far sentir di fuore</l>
     <l n="568">perché l'un l'altro chiami traditore.</l>
    </lg>
    <lg n="72">
     <l n="569">Per questo fur d'accordo di ritrarsi</l>
     <l n="570">e diferir la pugna al nuovo sole;</l>
     <l n="571">poi, la mattina, insieme ritrovarsi</l>
     <l n="572">nel verde pian con le persone sole;</l>
     <l n="573">e qual fosse di lor certificarsi</l>
     <l n="574">il traditor, con fatti e con parole.</l>
     <l n="575">Fatto l'accordo, dier subito volta,</l>
     <l n="576">e per tutto sonar féro a raccolta.</l>
    </lg>
    <lg n="73">
     <l n="577">Al dipartir vi fur pochi vantaggi;</l>
     <l n="578">pur, s'alcun ve ne fu, Rinaldo l'ebbe:</l>
     <l n="579">che, oltre che prigioni e carriaggi</l>
     <l n="580">vi guadagnasse, a grand'util gli accrebbe,</l>
     <l n="581">ché alloggiò dove aver da li villaggi</l>
     <l n="582">copia di vettovaglie si potrebbe.</l>
     <l n="583">L'altra mattina, com'era ordinato,</l>
     <l n="584">si trovò solo alla campagna armato.</l>
    </lg>
    <lg n="74">
     <l n="585">Scendono a basso a Basilea et al Reno,</l>
     <l n="586">e van lungo le rive insino a Spira,</l>
     <l n="587">lodando il ricco e di cittadi pieno</l>
     <l n="588">e 'l bel paese ove il gran fiume gira.</l>
     <l n="589">Entrano quindi alla Germania in seno,</l>
     <l n="590">e son già a Norimbergo, onde la mira</l>
     <l n="591">lontan si può veder de la montagna</l>
     <l n="592">che la Boemia serra da la Magna.</l>
    </lg>
    <lg n="75">
     <l n="593">....................... ..............</l>
     <l n="594">.................................... .</l>
     <l n="595">.....................................</l>
     <l n="596">..... ................................</l>
     <l n="597">Venner, continuando il lor viaggio,</l>
     <l n="598">su 'n monte onde vedean giù ne la valle</l>
     <l n="599">la pugna che Sassoni, Ungari e Traci</l>
     <l n="600">facean crudel contra i Francesi audaci:</l>
    </lg>
    <lg n="76">
     <l n="601">e gli aveano a tal termine condotti,</l>
     <l n="602">per esser tre, come io dicea, contr'uno;</l>
     <l n="603">e sì gli avean ne l'antiguardia rotti,</l>
     <l n="604">che senza volger volto fuggia ognuno:</l>
     <l n="605">né per fermargli i capitani dotti</l>
     <l n="606">de la milizia avean riparo alcuno;</l>
     <l n="607">anzi, i primi che 'n fuga erano volti,</l>
     <l n="608">i secondi e i terzi ordini avean sciolti.</l>
    </lg>
    <lg n="77">
     <l n="609">L'ardite donne, con Guidone, e 'nsieme</l>
     <l n="610">gli altri venuti seco a questa via,</l>
     <l n="611">sul monte si fermar che da l'estreme</l>
     <l n="612">rive d'intorno tutto il pian scopria:</l>
     <l n="613">dove sì Carlo e li suoi Franchi preme</l>
     <l n="614">la gente di Sansogna e d'Ungheria,</l>
     <l n="615">e l'altre varie nazioni miste,</l>
     <l n="616">barbare e greche, ch'a pena resiste.</l>
    </lg>
    <lg n="78">
     <l n="617">Con gran cavalleria russa e polacca,</l>
     <l n="618">l'esercito di Slesia e di Sansogna</l>
     <l n="619">guida Gordamo; e sì fiero s'attacca</l>
     <l n="620">con la gente di Fiandra e di Borgogna,</l>
     <l n="621">e sì l'ha rotta, tempestata e fiacca</l>
     <l n="622">al primo incontro, che fuggir bisogna;</l>
     <l n="623">né può Olivier fermargli, ch'è lor guida,</l>
     <l n="624">e prega invano e 'nvan minaccia e grida.</l>
    </lg>
    <lg n="79">
     <l n="625">Or, mentre questo et or quell'altro prende</l>
     <l n="626">ne le spalle, nel collo e ne le braccia,</l>
     <l n="627">volge per forza l'un, l'altro riprende,</l>
     <l n="628">che 'l nemico veder non voglia in faccia;</l>
     <l n="629">Gordamo di traverso a lui si stende,</l>
     <l n="630">e s'un corsier ch'a tutta briglia caccia</l>
     <l n="631">sì con l'urto il percuote e sì l'afferra</l>
     <l n="632">con la gross'asta, che lo stende in terra.</l>
    </lg>
    <lg n="80">
     <l n="633">Non lunge da Olivier era un Gherardo</l>
     <l n="634">et un Anselmo: il primo è di sua schiatta,</l>
     <l n="635">ché di don Buovo nacque, ma bastardo</l>
     <l n="636">(però avea il nome del vecchio da Fratta);</l>
     <l n="637">il secondo fiamingo, il cui stendardo</l>
     <l n="638">seguia una schiera in sue contrade fatta:</l>
     <l n="639">restar questi dui soli alle difese,</l>
     <l n="640">fuggendo gli altri, del gentil marchese.</l>
    </lg>
    <lg n="81">
     <l n="641">Gherardo col caval d'Olivier venne,</l>
     <l n="642">e si volea accostar perché montassi;</l>
     <l n="643">et Anselmo, menando una bipenne,</l>
     <l n="644">gli andava innanzi e disgombrava i passi:</l>
     <l n="645">quando Gordamo alzò la spada, e fenne</l>
     <l n="646">con un gran colpo i lor disegni cassi:</l>
     <l n="647">ché da la fronte agli occhi a quello Anselmo</l>
     <l n="648">divise il capo, e non li valse l'elmo.</l>
    </lg>
    <lg n="82">
     <l n="649">Tutto ad un tempo, o con poco intervallo,</l>
     <l n="650">con la spada a due man menò Baraffa,</l>
     <l n="651">venuto quivi con Gordamo, et hallo</l>
     <l n="652">accompagnato il dì sempre alla staffa;</l>
     <l n="653">e le gambe troncò dietro al cavallo</l>
     <l n="654">de l'altro sì, che parve una giraffa:</l>
     <l n="655">ch'alto dinanzi e basso a dietro resta.</l>
     <l n="656">Sopra Gherardo ognun picchia e tempesta;</l>
    </lg>
    <lg n="83">
     <l n="657">e tanto gli ne dàn che l'hanno morto</l>
     <l n="658">prima ch'aiutar possa il suo parente.</l>
     <l n="659">Dolse a Olivier vederli far quel torto,</l>
     <l n="660">ma vendicar non lo potea altrimente;</l>
     <l n="661">perché, da terra a gran pena risorto,</l>
     <l n="662">avea da contrastar con troppa gente;</l>
     <l n="663">pur, quanto lungo il braccio era e la spada,</l>
     <l n="664">dovunque andasse si facea far strada.</l>
    </lg>
    <lg n="84">
     <l n="665">E se non fosser stati sì lontani</l>
     <l n="666">da lui suoi cavallieri in fuga volti,</l>
     <l n="667">che fuggian come il cervo inanzi a' cani</l>
     <l n="668">o la perdice alli sparvieri sciolti;</l>
     <l n="669">tra lor per forza de piedi e di mani</l>
     <l n="670">saria tornato, e gli avria ancor rivolti:</l>
     <l n="671">ma che speme può aver perché contenda</l>
     <l n="672">che forza è ch'egli muoia o che s'arrenda?</l>
    </lg>
    <lg n="85">
     <l n="673">Ecco Gordamo, senza alcun rispetto</l>
     <l n="674">ch'egli a cavallo e ch'Olivier sia a piede,</l>
     <l n="675">arresta un'altra lancia, e 'n mezzo il petto</l>
     <l n="676">a tutta briglia il Paladino fiede;</l>
     <l n="677">e lo riversa sì, che de l'elmetto</l>
     <l n="678">una percossa grande al terren diede.</l>
     <l n="679">Tosto ch'in terra fu, sentì levarsi</l>
     <l n="680">l'elmo dal capo, e non potere aitarsi:</l>
    </lg>
    <lg n="86">
     <l n="681">ché li son più di venti adosso a un tratto,</l>
     <l n="682">su le gambe, sul petto e su le braccia;</l>
     <l n="683">e più di mille un cerchio gli hanno fatto:</l>
     <l n="684">altri il percuote et altri lo minaccia;</l>
     <l n="685">chi la spada di mano, chi gli ha tratto</l>
     <l n="686">dal collo il scudo, e chi l'altre arme slaccia.</l>
     <l n="687">Al duca di Sansogna al fin si rende,</l>
     <l n="688">che lo manda prigione alle sue tende.</l>
    </lg>
    <lg n="87">
     <l n="689">Se non tenea Olivier, quando avea ancora</l>
     <l n="690">l'arme e la spada, la sua gente in schiera,</l>
     <l n="691">come fermarla e come volgerl'ora</l>
     <l n="692">potrà, che disarmato e prigion era?</l>
     <l n="693">Fuggesi l'antiguardia, et apre e fora</l>
     <l n="694">l'altra battaglia, e l'urta in tal maniera</l>
     <l n="695">che, confondendo ogn'ordine, ogni metro,</l>
     <l n="696">seco la volge e seco porta indietro.</l>
    </lg>
    <lg n="88">
     <l n="697">E perché Praga è lor dopo le spalle,</l>
     <l n="698">i fiumi a canto e gli Alemanni a fronte,</l>
     <l n="699">non sanno ove trovar sicuro calle</l>
     <l n="700">se non a destra, ov'era fatto il ponte;</l>
     <l n="701">e però a quella via sgombran la valle</l>
     <l n="702">con li pedoni i cavallieri a monte;</l>
     <l n="703">ma non riesce, perché già re Carlo</l>
     <l n="704">preso avea il passo e non volea lor darlo.</l>
    </lg>
    <lg n="89">
     <l n="705">Carlo, che vede scompigliata e sciolta</l>
     <l n="706">venir sua gente in fuga manifesta,</l>
     <l n="707">la via del ponte gli ha sùbito tolta,</l>
     <l n="708">perché ritorni, o ch'ivi faccia testa;</l>
     <l n="709">né vi può far però ripar, ché molta</l>
     <l n="710">l'arme abbandona e di fuggir non resta;</l>
     <l n="711">e qualche un, per la tema che l'affretta,</l>
     <l n="712">lascia la ripa e nel fiume si getta.</l>
    </lg>
    <lg n="90">
     <l n="713">Altri s'affoga, altri nuotando passa,</l>
     <l n="714">altri il corso de l'acqua in giro mena;</l>
     <l n="715">chi salta in una barca e 'l caval lassa,</l>
     <l n="716">chi lo fa nuotar dietro alla carena;</l>
     <l n="717">o dove un legno appare, ivi s'ammassa</l>
     <l n="718">la folta sì, che, di soverchio piena,</l>
     <l n="719">o non si può levar se non si scarca,</l>
     <l n="720">o nel fondo tra via cade la barca.</l>
    </lg>
    <lg n="91">
     <l n="721">Non era minor calca in su l'entrata</l>
     <l n="722">del ponte, che da Carlo era difesa;</l>
     <l n="723">e sì cresce la gente spaventata,</l>
     <l n="724">a cui più d'ogni biasmo il morir pesa,</l>
     <l n="725">che 'l re non pur, con tutta quella armata</l>
     <l n="726">che seco avea, ne perde la contesa,</l>
     <l n="727">ma, con molt'altri uomini e bestie a monte,</l>
     <l n="728">nel fiume è rovesciato giù del ponte.</l>
    </lg>
    <lg n="92">
     <l n="729">Carlo ne l'acqua giù dal ponte cade,</l>
     <l n="730">e non è chi si fermi a darli aiuto;</l>
     <l n="731">che sì a ciascun per sé da fare accade,</l>
     <l n="732">che poco conto d'altri ivi è tenuto:</l>
     <l n="733">quivi la cortesia, la caritade,</l>
     <l n="734">amor, rispetto, beneficio avuto,</l>
     <l n="735">o s'altro si può dire, è tutto messo</l>
     <l n="736">da parte, e sol ciascun pensa a se stesso.</l>
    </lg>
    <lg n="93">
     <l n="737">Se si trovava sotto altro destriero</l>
     <l n="738">Carlo, che quel che si trovò quel giorno,</l>
     <l n="739">restar potea ne l'acqua di leggiero,</l>
     <l n="740">né mai più in Francia bella far ritorno.</l>
     <l n="741">Bianco era il buon caval, fuor ch'alcun nero</l>
     <l n="742">pelo, che parean mosche, avea d'intorno</l>
     <l n="743">il collo e i fianchi fin presso alla coda:</l>
     <l n="744">da questo al fin fu ricondotto a proda.</l>
    </lg>
   </lg>
  </body>
 </text>
</TEI>