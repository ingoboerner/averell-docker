<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Satire - 1</title>
    <author>Ludovico Ariosto</author>
   </titleStmt>
   <extent>
    <measure unit="stanza">91</measure>
    <measure unit="line">271</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_satire-1</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Satire - 1</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Satire - 1</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perc’ho molto bisogno, più che voglia,</l>
     <l n="2">d’esser in Roma, or che li cardinali</l>
     <l n="3">a guisa de le serpi mutan spoglia;</l>
    </lg>
    <lg n="2">
     <l n="4">or che son men pericolosi i mali</l>
     <l n="5">a’ corpi, ancor che maggior peste affliga</l>
     <l n="6">le travagliate menti de’ mortali:</l>
    </lg>
    <lg n="3">
     <l n="7">quando la ruota, che non pur castiga</l>
     <l n="8">Ission rio, si volge in mezzo Roma</l>
     <l n="9">l’anime a cruciar con lunga briga;</l>
    </lg>
    <lg n="4">
     <l n="10">Galasso, appresso il tempio che si noma</l>
     <l n="11">da quel prete valente che l’orecchia</l>
     <l n="12">a Malco allontanar fe’ da la chioma,</l>
    </lg>
    <lg n="5">
     <l n="13">stanza per quattro bestie mi apparecchia,</l>
     <l n="14">contando me per due con Gianni mio,</l>
     <l n="15">poi metti un mulo, e un’altra rózza vecchia.</l>
    </lg>
    <lg n="6">
     <l n="16">Camera o buca, ove a stanzar abbia io,</l>
     <l n="17">che luminosa sia, che poco saglia,</l>
     <l n="18">e da far fuoco commoda, desio.</l>
    </lg>
    <lg n="7">
     <l n="19">Né de’ cavalli ancor meno ti caglia;</l>
     <l n="20">che poco gioveria ch’avesser pòste,</l>
     <l n="21">dovendo lor mancar poi fieno o paglia.</l>
    </lg>
    <lg n="8">
     <l n="22">Sia per me un mattarazzo, che alle coste</l>
     <l n="23">faccia vezzi, o di lana o di cottone,</l>
     <l n="24">sì che la notte io non abbia ire al’oste.</l>
    </lg>
    <lg n="9">
     <l n="25">Provedimi di legna secche e buone;</l>
     <l n="26">di chi cucini, pur così ala grossa,</l>
     <l n="27">un poco dòi vaccina o di montone.</l>
    </lg>
    <lg n="10">
     <l n="28">Non curo d’un che con sapori possa</l>
     <l n="29">de vari cibi suscitar la fame,</l>
     <l n="30">se fosse morta e chiusa ne la fossa.</l>
    </lg>
    <lg n="11">
     <l n="31">Unga il suo schidon pur o il suo tegame</l>
     <l n="32">sin al’orecchio a ser Vorano il muso,</l>
     <l n="33">venuto al mondo sol per far lettame;</l>
    </lg>
    <lg n="12">
     <l n="34">che più cerca la fame, perché giuso</l>
     <l n="35">mandi i cibi nel ventre, che, per trarre</l>
     <l n="36">la fame, cerchi aver de li cibi uso.</l>
    </lg>
    <lg n="13">
     <l n="37">Il novo camerier tal cuoco inarre,</l>
     <l n="38">di pane et aglio uso a sfamarsi, poi</l>
     <l n="39">che riposte i fratelli avean le marre,</l>
    </lg>
    <lg n="14">
     <l n="40">et egli a casa avea tornati i boi;</l>
     <l n="41">ch’or vòl fagiani, or tortorelle, or starne,</l>
     <l n="42">che sempre un cibo usar par che l’annoi.</l>
    </lg>
    <lg n="15">
     <l n="43">Or sa che differenzia è da la carne</l>
     <l n="44">di capro e di cingial che pasca al monte,</l>
     <l n="45">da quel che l’Elisea soglia mandarne.</l>
    </lg>
    <lg n="16">
     <l n="46">Fa ch’io truovi de l’acqua, non di fonte,</l>
     <l n="47">di fiume sì, che già sei dì veduto</l>
     <l n="48">non abbia Sisto, né alcun altro ponte.</l>
    </lg>
    <lg n="17">
     <l n="49">Non curo sì del vin, non già il rifuto;</l>
     <l n="50">ma a temprar l’acqua me ne basta poco,</l>
     <l n="51">che la taverna mi darà a minuto.</l>
    </lg>
    <lg n="18">
     <l n="52">Senza molta acqua i nostri, nati in loco</l>
     <l n="53">palustre, non assaggio, perché, puri,</l>
     <l n="54">dal corpo tranno in giù che mi fa roco.</l>
    </lg>
    <lg n="19">
     <l n="55">Cotesti che farian, che son ne’ duri</l>
     <l n="56">scogli de Corsi ladri o d’infedeli</l>
     <l n="57">Greci o d’instabil Liguri maturi?</l>
    </lg>
    <lg n="20">
     <l n="58">Chiuso nel studio frate Ciurla se li</l>
     <l n="59">bea, mentre fuori il populo digiuno</l>
     <l n="60">lo aspetta che gli esponga gli Evangeli;</l>
    </lg>
    <lg n="21">
     <l n="61">e poi monti sul pergamo, più di uno</l>
     <l n="62">gambaro cotto rosso, e rumor faccia,</l>
     <l n="63">e un minacciar, che ne spaventi ogniuno;</l>
    </lg>
    <lg n="22">
     <l n="64">et a messer Moschin pur dia la caccia,</l>
     <l n="65">al fra Gualengo et a’ compagni loro,</l>
     <l n="66">che metton carestia ne la vernaccia;</l>
    </lg>
    <lg n="23">
     <l n="67">che fuor di casa, o in Gorgadello o al Moro,</l>
     <l n="68">mangian grossi piccioni e capon grassi,</l>
     <l n="69">come egli in cella, fuor del refettoro.</l>
    </lg>
    <lg n="24">
     <l n="70">Fa che vi sian de’ libri, con che io passi</l>
     <l n="71">quelle ore che commandano i prelati</l>
     <l n="72">al loro uscier che alcuno entrar non lassi;</l>
    </lg>
    <lg n="25">
     <l n="73">come ancor fanno in su la terza i frati,</l>
     <l n="74">che non li muove il suon del campanello,</l>
     <l n="75">poi che si sono a tavola assettati.</l>
    </lg>
    <lg n="26">
     <l n="76">— Signor,— dirò (non s’usa più fratello,</l>
     <l n="77">poi che la vile adulazion spagnola</l>
     <l n="78">messe la signoria fin in bordello)</l>
    </lg>
    <lg n="27">
     <l n="79">— signor, — (se fosse ben mozzo da spuola)</l>
     <l n="80">dirò — fate, per Dio, che monsignore</l>
     <l n="81">reverendissimo oda una parola. —</l>
    </lg>
    <lg n="28">
     <l n="82">— Agora non si puede, et es meiore</l>
     <l n="83">che vos torneis a la magnana. — Almeno,</l>
     <l n="84">fate ch’ei sappia ch’io son qui di fuore. —</l>
    </lg>
    <lg n="29">
     <l n="85">Risponde che ‘l patron non vuol gli siéno</l>
     <l n="86">fatte imbasciate, se venisse Pietro,</l>
     <l n="87">Pavol, Giovanni e il Mastro Nazereno.</l>
    </lg>
    <lg n="30">
     <l n="88">Ma se fin dove col pensier penètro,</l>
     <l n="89">avessi, a penetrarvi, occhi lincei,</l>
     <l n="90">o’ muri trasparesser come vetro,</l>
    </lg>
    <lg n="31">
     <l n="91">forse occupati in cosa li vedrei</l>
     <l n="92">che iustissima causa di celarsi</l>
     <l n="93">avrian dal sol, non che da gli occhi miei.</l>
    </lg>
    <lg n="32">
     <l n="94">Ma sia a un tempo lor agio di ritrarsi,</l>
     <l n="95">e a noi di contemplar sotto il camino</l>
     <l n="96">pei dotti libri i saggi detti sparsi.</l>
    </lg>
    <lg n="33">
     <l n="97">Che mi mova a veder Monte Aventino</l>
     <l n="98">so che voresti intendere, e dirolti:</l>
     <l n="99">è per legar tra carta, piombo e lino,</l>
    </lg>
    <lg n="34">
     <l n="100">sì che tener, che non mi sien tolti,</l>
     <l n="101">possa, pel viver mio, certi baiocchi</l>
     <l n="102">che a Melan piglio, ancor che non sian molti;</l>
    </lg>
    <lg n="35">
     <l n="103">e proveder ch’io sia il primo che mocchi</l>
     <l n="104">Santa Agata, se avien ch’al vecchio prete,</l>
     <l n="105">supervivendogli io, di morir tocchi.</l>
    </lg>
    <lg n="36">
     <l n="106">Dunque io darò del capo ne la rete</l>
     <l n="107">ch’io soglio dir che ‘l diavol tende a questi</l>
     <l n="108">che del sangue di Cristo han tanta sete?</l>
    </lg>
    <lg n="37">
     <l n="109">Ma tu vedrai, se Dio vorrà che resti</l>
     <l n="110">questa chiesa in man mia, darla a persona</l>
     <l n="111">saggia e sciente e de costumi onesti,</l>
    </lg>
    <lg n="38">
     <l n="112">che con periglio suo poi ne dispona:</l>
     <l n="113">io né pianeta mai né tonicella</l>
     <l n="114">né chierca vuo’ che in capo mi si pona.</l>
    </lg>
    <lg n="39">
     <l n="115">Come né stole, io non vuo’ ch’anca annella</l>
     <l n="116">mi leghin mai, che in mio poter non tenga</l>
     <l n="117">di elegger sempre o questa cosa o quella.</l>
    </lg>
    <lg n="40">
     <l n="118">Indarno è, s’io son prete, che mi venga</l>
     <l n="119">disir di moglie; e quando moglie io tolga,</l>
     <l n="120">convien che d’esser prete il desir spenga.</l>
    </lg>
    <lg n="41">
     <l n="121">Or, perché so come io mi muti e volga</l>
     <l n="122">di voler tosto, schivo di legarmi</l>
     <l n="123">d’onde, se poi mi pento, io non mi sciolga.</l>
    </lg>
    <lg n="42">
     <l n="124">Qui la cagion potresti dimandarmi</l>
     <l n="125">per che mi levo in collo sì gran peso,</l>
     <l n="126">per dover poi s’un altro scarricarmi.</l>
    </lg>
    <lg n="43">
     <l n="127">Perché tu e gli altri frati miei ripreso</l>
     <l n="128">m’avreste, e odiato forse, se offerendo</l>
     <l n="129">tal don Fortuna, io non l’avessi preso.</l>
    </lg>
    <lg n="44">
     <l n="130">Sai ben che ‘l vecchio, la riserva avendo,</l>
     <l n="131">inteso di un costì che la sua morte</l>
     <l n="132">bramava, e di velen perciò temendo,</l>
    </lg>
    <lg n="45">
     <l n="133">mi pregò ch’a pigliar venissi in corte</l>
     <l n="134">la sua rinuncia, che potria sol tòrre</l>
     <l n="135">quella speranza onde temea sì forte.</l>
    </lg>
    <lg n="46">
     <l n="136">Opra feci io che si volesse porre</l>
     <l n="137">ne le tue mani o d’Alessandro, il cui</l>
     <l n="138">ingegno da la chierca non aborre;</l>
    </lg>
    <lg n="47">
     <l n="139">ma né di voi, né di più giunti a lui</l>
     <l n="140">d’amicizia fidar unqua si volle:</l>
     <l n="141">io fuor de tutti scelto unico fui.</l>
    </lg>
    <lg n="48">
     <l n="142">Questa opinion mia so ben che folle</l>
     <l n="143">diranno molti, che a salir non tenti</l>
     <l n="144">la via ch’uom spesso a grandi onori estolle.</l>
    </lg>
    <lg n="49">
     <l n="145">Questa povere, sciocche, inutil genti,</l>
     <l n="146">sordide, infami, ha già levato tanto,</l>
     <l n="147">che fatti gli ha adorar dai re potenti.</l>
    </lg>
    <lg n="50">
     <l n="148">Ma chi fu mai sì saggio o mai sì santo</l>
     <l n="149">che di esser senza macchia di pazzia,</l>
     <l n="150">o poca o molta, dar si possa vanto?</l>
    </lg>
    <lg n="51">
     <l n="151">Ogniun tenga la sua, questa è la mia:</l>
     <l n="152">se a perder s’ha la libertà, non stimo</l>
     <l n="153">il più ricco capel che in Roma sia.</l>
    </lg>
    <lg n="52">
     <l n="154">Che giova a me seder a mensa il primo,</l>
     <l n="155">se per questo più sazio non mi levo</l>
     <l n="156">di quel ch’è stato assiso a mezzo o ad imo?</l>
    </lg>
    <lg n="53">
     <l n="157">Come né cibo, così non ricevo</l>
     <l n="158">più quiete, più pace o più contento,</l>
     <l n="159">se ben de cinque mitre il capo aggrevo.</l>
    </lg>
    <lg n="54">
     <l n="160">Felicitade istima alcun, che cento</l>
     <l n="161">persone te accompagnino a palazzo</l>
     <l n="162">e che stia il volgo a riguardarte intento;</l>
    </lg>
    <lg n="55">
     <l n="163">io lo stimo miseria, e son sì pazzo</l>
     <l n="164">ch’io penso e dico che in Roma fumosa</l>
     <l n="165">il signore è più servo che ‘l ragazzo.</l>
    </lg>
    <lg n="56">
     <l n="166">Non ha da servir questi in maggior cosa</l>
     <l n="167">che di esser col signor quando cavalchi;</l>
     <l n="168">l’altro tempo a suo senno o va o si posa.</l>
    </lg>
    <lg n="57">
     <l n="169">La maggior cura che sul cor gli calchi</l>
     <l n="170">è che Fiammetta stia lontana, e spesso</l>
     <l n="171">causi che l’ora del tinel gli valchi.</l>
    </lg>
    <lg n="58">
     <l n="172">A questo ove gli piace è andar concesso,</l>
     <l n="173">accompagnato e solo, a piè, a cavallo;</l>
     <l n="174">fermarsi in Ponte, in Banchi e in chiasso appresso:</l>
    </lg>
    <lg n="59">
     <l n="175">piglia un mantello o rosso o nero o giallo,</l>
     <l n="176">e se non l’ha, va in gonnelin liggiero;</l>
     <l n="177">né questo mai gli è attribuito a fallo.</l>
    </lg>
    <lg n="60">
     <l n="178">Quello altro, per fodrar di verde il nero</l>
     <l n="179">capel, lasciati ha i ricchi uffici e tolto</l>
     <l n="180">minor util, più spesa e più pensiero.</l>
    </lg>
    <lg n="61">
     <l n="181">Ha molta gente a pascere e non molto</l>
     <l n="182">da spender, che alle bolle è già ubligato</l>
     <l n="183">del primo e del secondo anno il ricolto;</l>
    </lg>
    <lg n="62">
     <l n="184">e del debito antico uno è passato,</l>
     <l n="185">et uno, e al terzo termine si aspetta</l>
     <l n="186">esser sul muro in publico attaccato.</l>
    </lg>
    <lg n="63">
     <l n="187">Gli bisogna a San Pietro andar in fretta;</l>
     <l n="188">ma perché il cuoco o il spenditor ci manca,</l>
     <l n="189">che gli sien dietro, gli è la via interdetta.</l>
    </lg>
    <lg n="64">
     <l n="190">Fuori è la mula, o che si duol d’una anca,</l>
     <l n="191">o che le cingie o che la sella ha rotta,</l>
     <l n="192">o che da Ripa vien sferrata e stanca.</l>
    </lg>
    <lg n="65">
     <l n="193">Se con lui fin il guattaro non trotta,</l>
     <l n="194">non può il misero uscir, che stima incarco</l>
     <l n="195">il gire e non aver dietro la frotta.</l>
    </lg>
    <lg n="66">
     <l n="196">Non è il suo studio né in Matteo né in Marco,</l>
     <l n="197">ma specula e contempla a far la spesa</l>
     <l n="198">sì, che il troppo tirar non spezzi l’arco.</l>
    </lg>
    <lg n="67">
     <l n="199">— D’uffici, di badie, di ricca chiesa</l>
     <l n="200">forse adagiato, alcun vive giocondo,</l>
     <l n="201">che né la stalla, né il tinel gli pesa. —</l>
    </lg>
    <lg n="68">
     <l n="202">Ah! che ‘l disio d’alzarsi il tiene al fondo!</l>
     <l n="203">Già il suo grado gli spiace, e a quello aspira</l>
     <l n="204">che dal sommo Pontefice è il secondo.</l>
    </lg>
    <lg n="69">
     <l n="205">Giugne a quel anco, e la voglia anco il tira</l>
     <l n="206">al’alta sedia, che d’aver bramata</l>
     <l n="207">tanto, indarno San Georgio si martira.</l>
    </lg>
    <lg n="70">
     <l n="208">Che fia s’avrà la catedra beata?</l>
     <l n="209">Tosto vorrà gli figli o li nepoti</l>
     <l n="210">levar da la civil vita privata.</l>
    </lg>
    <lg n="71">
     <l n="211">Non penserà d’Achivi o d’Epiroti</l>
     <l n="212">dar lor dominio; non avrà disegno</l>
     <l n="213">de la Morea o de l’Arta far despòti;</l>
    </lg>
    <lg n="72">
     <l n="214">non cacciarne Ottoman per dar lor regno,</l>
     <l n="215">ove da tutta Europa avria soccorso</l>
     <l n="216">e faria del suo ufficio ufficio degno;</l>
    </lg>
    <lg n="73">
     <l n="217">ma spezzar la Colonna e spegner l’Orso</l>
     <l n="218">per tòrgli Palestrina e Tagliacozzo,</l>
     <l n="219">e darli a’ suoi, sarà il primo discorso.</l>
    </lg>
    <lg n="74">
     <l n="220">E qual strozzato e qual col capo mozzo</l>
     <l n="221">ne la Marca lasciando et in Romagna,</l>
     <l n="222">trionferà, del crestian sangue sozzo.</l>
    </lg>
    <lg n="75">
     <l n="223">Darà l’Italia in preda a Francia o Spagna,</l>
     <l n="224">che sozzopra voltandola, una parte</l>
     <l n="225">al suo bastardo sangue ne rimagna.</l>
    </lg>
    <lg n="76">
     <l n="226">L’escomuniche empir quinci le carte,</l>
     <l n="227">e quindi ministrar si vederanno</l>
     <l n="228">l’indulgenzie plenarie al fiero Marte.</l>
    </lg>
    <lg n="77">
     <l n="229">Se ‘l Svizzero condurre o l’Alemanno</l>
     <l n="230">si dee, bisogna ritrovare i nummi,</l>
     <l n="231">e tutto al servitor ne viene il danno.</l>
    </lg>
    <lg n="78">
     <l n="232">Ho sempre inteso e sempre chiaro fummi</l>
     <l n="233">ch’argento che lor basti non han mai,</l>
     <l n="234">o veschi a cardinali a Pastor summi.</l>
    </lg>
    <lg n="79">
     <l n="235">Sia stolto, indòtto, vil, sia peggio assai,</l>
     <l n="236">farà quel ch’egli vuol, se posto insieme</l>
     <l n="237">avrà tesoro; e chi baiar vuol, bai.</l>
    </lg>
    <lg n="80">
     <l n="238">Perciò li avanzi e le miserie estreme</l>
     <l n="239">fansi, di che la misera famiglia</l>
     <l n="240">vive affamata, e grida indarno e freme.</l>
    </lg>
    <lg n="81">
     <l n="241">Quanto è più ricco, tanto più assottiglia</l>
     <l n="242">la spesa; che i tre quarti si delibra</l>
     <l n="243">por da canto di ciò che l’anno piglia.</l>
    </lg>
    <lg n="82">
     <l n="244">Da le otto oncie per bocca a mezza libra</l>
     <l n="245">si vien di carne, e al pan di cui la veccia</l>
     <l n="246">nata con lui, né il loglio fuor si cribra.</l>
    </lg>
    <lg n="83">
     <l n="247">Come la carne e il pan, così la feccia</l>
     <l n="248">del vin si dà, c’ha seco una puntura</l>
     <l n="249">che più mortal non l’ha spiedo né freccia;</l>
    </lg>
    <lg n="84">
     <l n="250">o ch’egli fila e mostra la paura</l>
     <l n="251">ch’ebbe, a dar volta, di fiaccarsi il collo,</l>
     <l n="252">sì che men mal saria ber l’acqua pura.</l>
    </lg>
    <lg n="85">
     <l n="253">Se la bacchetta pur levar satollo</l>
     <l n="254">lasciasse il capellan, mi starei cheto,</l>
     <l n="255">se ben non gusta mai vitel né pollo.</l>
    </lg>
    <lg n="86">
     <l n="256">— Questo — dirai — può un servitor discreto</l>
     <l n="257">patir; che quando monsignor suo accresce,</l>
     <l n="258">accresce anco egli, e n’ha da viver lieto. —</l>
    </lg>
    <lg n="87">
     <l n="259">Ma tal speranza a molti non riesce;</l>
     <l n="260">che, per dar loco alla famiglia nuova,</l>
     <l n="261">più d’un vecchio d’ufficio e d’onor esce.</l>
    </lg>
    <lg n="88">
     <l n="262">Camarer, scalco e secretario truova</l>
     <l n="263">il signor degni al grado, e n’hai buon patto</l>
     <l n="264">che dal servizio suo non ti rimova.</l>
    </lg>
    <lg n="89">
     <l n="265">Quanto ben disse il mulatier quel tratto</l>
     <l n="266">che, tornando dal bosco, ebbe la sera</l>
     <l n="267">nuova che ‘l suo padron papa era fatto:</l>
    </lg>
    <lg n="90">
     <l n="268">— Che per me stesse cardinal meglio era;</l>
     <l n="269">ho fin qui auto da cacciar dui muli,</l>
     <l n="270">or n’avrò tre; che più di me ne spira,</l>
    </lg>
    <lg n="91">
     <l n="271">comperi quanto io n’ho d’aver dui iuli.</l>
    </lg>
   </lg>
  </body>
 </text>
</TEI>