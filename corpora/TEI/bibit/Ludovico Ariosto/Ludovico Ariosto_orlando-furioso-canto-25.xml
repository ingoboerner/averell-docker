<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 25</title>
    <author>Ludovico Ariosto</author>
   </titleStmt>
   <extent>
    <measure unit="stanza">97</measure>
    <measure unit="line">776</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-25</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 25</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 25</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh gran contrasto in giovenil pensiero,</l>
     <l n="2">desir di laude et impeto d'amore!</l>
     <l n="3">né chi più vaglia, ancor si trova il vero;</l>
     <l n="4">che resta or questo or quel superiore.</l>
     <l n="5">Ne l'uno ebbe e ne l'altro cavalliero</l>
     <l n="6">quivi gran forza il debito e l'onore;</l>
     <l n="7">che l'amorosa lite s'intermesse,</l>
     <l n="8">fin che soccorso il campo lor s'avesse.</l>
    </lg>
    <lg n="2">
     <l n="9">Ma più ve l'ebbe Amor: che se non era</l>
     <l n="10">che così commandò la donna loro,</l>
     <l n="11">non si sciogliea quella battaglia fiera,</l>
     <l n="12">che l'un n'avrebbe il triunfale alloro;</l>
     <l n="13">et Agramante invan con la sua schiera</l>
     <l n="14">l'aiuto avria aspettato di costoro.</l>
     <l n="15">Dunque Amor sempre rio non si ritrova:</l>
     <l n="16">se spesso nuoce, anco talvolta giova.</l>
    </lg>
    <lg n="3">
     <l n="17">Or l'uno e l'altro cavallier pagano,</l>
     <l n="18">che tutti ha differiti i suoi litigi,</l>
     <l n="19">va, per salvar l'esercito africano,</l>
     <l n="20">con la donna gentil verso Parigi;</l>
     <l n="21">e va con essi ancora il piccol nano</l>
     <l n="22">che seguitò del Tartaro i vestigi,</l>
     <l n="23">fin che con lui condotto a fronte a fronte</l>
     <l n="24">avea quivi il geloso Rodomonte.</l>
    </lg>
    <lg n="4">
     <l n="25">Capitaro in un prato ove a diletto</l>
     <l n="26">erano cavallier sopra un ruscello,</l>
     <l n="27">duo disarmati e duo ch'avean l'elmetto,</l>
     <l n="28">e una donna con lor di viso bello.</l>
     <l n="29">Chi fosser quelli, altrove vi fia detto;</l>
     <l n="30">or no, che di Ruggier prima favello,</l>
     <l n="31">del buon Ruggier di cui vi fu narrato</l>
     <l n="32">che lo scudo nel pozzo avea gittato.</l>
    </lg>
    <lg n="5">
     <l n="33">Non è dal pozzo ancor lontano un miglio,</l>
     <l n="34">che venire un corrier vede in gran fretta,</l>
     <l n="35">di quei che manda di Troiano il figlio</l>
     <l n="36">ai cavallieri onde soccorso aspetta;</l>
     <l n="37">dal qual ode che Carlo in tal periglio</l>
     <l n="38">la gente saracina tien ristretta,</l>
     <l n="39">che, se non è chi tosto le dia aita,</l>
     <l n="40">tosto l'onor vi lascierà o la vita.</l>
    </lg>
    <lg n="6">
     <l n="41">Fu da molti pensier ridutto in forse</l>
     <l n="42">Ruggier, che tutti l'assaliro a un tratto;</l>
     <l n="43">ma qual per lo miglior dovesse tôrse,</l>
     <l n="44">né luogo avea né tempo a pensar atto.</l>
     <l n="45">Lasciò andare il messaggio, e 'l freno torse</l>
     <l n="46">là dove fu da quella donna tratto,</l>
     <l n="47">ch'ad or ad or in modo egli affrettava,</l>
     <l n="48">che nessun tempo d'indugiar le dava.</l>
    </lg>
    <lg n="7">
     <l n="49">Quindi seguendo il camin preso, venne</l>
     <l n="50">(già declinando il sole) ad una terra</l>
     <l n="51">che 'l re Marsilio in mezzo Francia tenne,</l>
     <l n="52">tolta di man di Carlo in quella guerra.</l>
     <l n="53">Né al ponte né alla porta si ritenne,</l>
     <l n="54">che non gli niega alcuno il passo o serra,</l>
     <l n="55">ben ch'intorno al rastrello e in su le fosse</l>
     <l n="56">gran quantità d'uomini e d'arme fosse.</l>
    </lg>
    <lg n="8">
     <l n="57">Perch'era conosciuta da la gente</l>
     <l n="58">quella donzella ch'avea in compagnia,</l>
     <l n="59">fu lasciato passar liberamente,</l>
     <l n="60">né domandato pure onde venìa.</l>
     <l n="61">Giunse alla piazza, e di fuoco lucente,</l>
     <l n="62">e piena la trovò di gente ria;</l>
     <l n="63">e vide in mezzo star con viso smorto</l>
     <l n="64">il giovine dannato ad esser morto.</l>
    </lg>
    <lg n="9">
     <l n="65">Ruggier come gli alzò gli occhi nel viso,</l>
     <l n="66">che chino a terra e lacrimoso stava,</l>
     <l n="67">di veder Bradamante gli fu aviso,</l>
     <l n="68">tanto il giovine a lei rassimigliava.</l>
     <l n="69">Più dessa gli parea, quanto più fiso</l>
     <l n="70">al volto e alla persona il riguardava;</l>
     <l n="71">e fra sé disse: - O questa è Bradamante,</l>
     <l n="72">o ch'io non son Ruggier com'era inante.</l>
    </lg>
    <lg n="10">
     <l n="73">Per troppo ardir si sarà forse messa</l>
     <l n="74">del garzon condennato alla difesa;</l>
     <l n="75">e poi che mal la cosa l'è successa,</l>
     <l n="76">ne sarà stata, come io veggo, presa.</l>
     <l n="77">Deh perché tanta fretta, che con essa</l>
     <l n="78">io non potei trovarmi a questa impresa?</l>
     <l n="79">Ma Dio ringrazio che ci son venuto,</l>
     <l n="80">ch'a tempo ancora io potrò darle aiuto. -</l>
    </lg>
    <lg n="11">
     <l n="81">E sanza più indugiar la spada stringe</l>
     <l n="82">(ch'avea all'altro castel rotta la lancia),</l>
     <l n="83">e adosso il vulgo inerme il destrier spinge</l>
     <l n="84">per lo petto, pei fianchi e per la pancia.</l>
     <l n="85">Mena la spada a cerco, et a chi cinge</l>
     <l n="86">la fronte, a chi la gola, a chi la guancia.</l>
     <l n="87">Fugge il popul gridando; e la gran frotta</l>
     <l n="88">resta o sciancata o con la testa rotta.</l>
    </lg>
    <lg n="12">
     <l n="89">Come stormo d'augei ch'in ripa a un stagno</l>
     <l n="90">vola sicuro e a sua pastura attende,</l>
     <l n="91">s'improviso dal ciel falcon grifagno</l>
     <l n="92">gli dà nel mezzo et un ne batte o prende,</l>
     <l n="93">si sparge in fuga, ognun lascia il compagno,</l>
     <l n="94">e de lo scampo suo cura si prende;</l>
     <l n="95">così veduto avreste far costoro,</l>
     <l n="96">tosto che 'l buon Ruggier diede fra loro.</l>
    </lg>
    <lg n="13">
     <l n="97">A quattro o sei dai colli i capi netti</l>
     <l n="98">levò Ruggier, ch'indi a fuggir fur lenti;</l>
     <l n="99">ne divise altretanti infin ai petti,</l>
     <l n="100">fin agli occhi infiniti e fin ai denti.</l>
     <l n="101">Conciederò che non trovasse elmetti,</l>
     <l n="102">ma ben di ferro assai cuffie lucenti:</l>
     <l n="103">e s'elmi fini anco vi fosser stati,</l>
     <l n="104">così gli avrebbe, o poco men, tagliati.</l>
    </lg>
    <lg n="14">
     <l n="105">La forza di Ruggier non era quale</l>
     <l n="106">or si ritrovi in cavallier moderno,</l>
     <l n="107">né in orso né in leon né in animale</l>
     <l n="108">altro più fiero, o nostrale od esterno.</l>
     <l n="109">Forse il tremuoto le sarebbe uguale,</l>
     <l n="110">forse il Gran diavol; non quel de lo 'nferno,</l>
     <l n="111">ma quel del mio signor, che va col fuoco</l>
     <l n="112">ch'a cielo e a terra e a mar si fa dar loco.</l>
    </lg>
    <lg n="15">
     <l n="113">D'ogni suo colpo mai non cadea manco</l>
     <l n="114">d'un uomo in terra, e le più volte un paio;</l>
     <l n="115">e quattro a un colpo e cinque n'uccise anco,</l>
     <l n="116">sì che si venne tosto al centinaio.</l>
     <l n="117">Tagliava il brando che trasse dal fianco,</l>
     <l n="118">come un tenero latte, il duro acciaio.</l>
     <l n="119">Falerina, per dar morte ad Orlando,</l>
     <l n="120">fe' nel giardin d'Orgagna il crudel brando.</l>
    </lg>
    <lg n="16">
     <l n="121">Averlo fatto poi ben le rincrebbe,</l>
     <l n="122">che 'l suo giardin disfar vide con esso.</l>
     <l n="123">Che strazio dunque, che ruina debbe</l>
     <l n="124">far or ch'in man di tal guerriero è messo?</l>
     <l n="125">Se mai Ruggier furor, se mai forza ebbe,</l>
     <l n="126">se mai fu l'alto suo valore espresso,</l>
     <l n="127">qui l'ebbe, il pose qui, qui fu veduto,</l>
     <l n="128">sperando dare alla sua donna aiuto.</l>
    </lg>
    <lg n="17">
     <l n="129">Qual fa la lepre contra i cani sciolti,</l>
     <l n="130">facea la turba contra lui riparo.</l>
     <l n="131">Quei che restaro uccisi, furo molti;</l>
     <l n="132">furo infiniti quei ch'in fuga andaro.</l>
     <l n="133">Avea la donna intanto i lacci tolti,</l>
     <l n="134">ch'ambe le mani al giovine legaro;</l>
     <l n="135">e come poté meglio, presto armollo,</l>
     <l n="136">gli diè una spada in mano e un scudo al collo.</l>
    </lg>
    <lg n="18">
     <l n="137">Egli che molto è offeso, più che puote</l>
     <l n="138">si cerca vendicar di quella gente:</l>
     <l n="139">e quivi son sì le sue forze note,</l>
     <l n="140">che riputar si fa prode e valente.</l>
     <l n="141">Già avea attuffato le dorate ruote</l>
     <l n="142">il Sol ne la marina d'occidente,</l>
     <l n="143">quando Ruggier vittorioso e quello</l>
     <l n="144">giovine seco uscîr fuor del castello.</l>
    </lg>
    <lg n="19">
     <l n="145">Quando il garzon sicuro de la vita</l>
     <l n="146">con Ruggier si trovò fuor de le porte,</l>
     <l n="147">gli rendé molta grazia et infinita</l>
     <l n="148">con gentil modi e con parole accorte,</l>
     <l n="149">che non lo conoscendo, a dargli aita</l>
     <l n="150">si fosse messo a rischio de la morte;</l>
     <l n="151">e pregò che 'l suo nome gli dicesse,</l>
     <l n="152">per sapere a chi tanto obligo avesse.</l>
    </lg>
    <lg n="20">
     <l n="153">"Veggo (dicea Ruggier) la faccia bella</l>
     <l n="154">e le belle fattezze e 'l bel sembiante,</l>
     <l n="155">ma la suavità de la favella</l>
     <l n="156">non odo già de la mia Bradamante;</l>
     <l n="157">né la relazion di grazie è quella</l>
     <l n="158">ch'ella usar debba al suo fedele amante.</l>
     <l n="159">Ma se pur questa è Bradamante, or come</l>
     <l n="160">ha sì tosto in oblio messo il mio nome?"</l>
    </lg>
    <lg n="21">
     <l n="161">Per ben saperne il certo, accortamente</l>
     <l n="162">Ruggier le disse: - Io v'ho veduto altrove;</l>
     <l n="163">et ho pensato e penso, e finalmente</l>
     <l n="164">non so né posso ricordarmi dove.</l>
     <l n="165">Ditemel voi, se vi ritorna a mente,</l>
     <l n="166">e fate che 'l nome anco udir mi giove,</l>
     <l n="167">acciò che saper possa a cui mia aita</l>
     <l n="168">dal fuoco abbia salvata oggi la vita. -</l>
    </lg>
    <lg n="22">
     <l n="169">- Che voi m'abbiate visto esser potria</l>
     <l n="170">(rispose quel), che non so dove o quando:</l>
     <l n="171">ben vo pel mondo anch'io la parte mia,</l>
     <l n="172">strane aventure or qua or là cercando.</l>
     <l n="173">Forse una mia sorella stata fia,</l>
     <l n="174">che veste l'arme e porta al lato il brando;</l>
     <l n="175">che nacque meco, e tanto mi somiglia,</l>
     <l n="176">che non ne può discerner la famiglia.</l>
    </lg>
    <lg n="23">
     <l n="177">Né primo né secondo né ben quarto</l>
     <l n="178">sète di quei ch'errore in ciò preso hanno:</l>
     <l n="179">né 'l padre né i fratelli né chi a un parto</l>
     <l n="180">ci produsse ambi, scernere ci sanno.</l>
     <l n="181">Gli è ver che questo crin raccorcio e sparto</l>
     <l n="182">ch'io porto, come gli altri uomini fanno,</l>
     <l n="183">et il suo lungo e in treccia al capo avvolta,</l>
     <l n="184">ci solea far già differenzia molta:</l>
    </lg>
    <lg n="24">
     <l n="185">ma poi ch'un giorno ella ferita fu</l>
     <l n="186">nel capo (lungo saria a dirvi come),</l>
     <l n="187">e per sanarla un servo di Iesù</l>
     <l n="188">a mezza orecchia le tagliò le chiome,</l>
     <l n="189">alcun segno tra noi non restò più</l>
     <l n="190">di differenzia, fuor che 'l sesso e 'l nome.</l>
     <l n="191">Ricciardetto son io, Bradamante ella;</l>
     <l n="192">io fratel di Rinaldo, essa sorella.</l>
    </lg>
    <lg n="25">
     <l n="193">E se non v'increscesse l'ascoltarmi,</l>
     <l n="194">cosa direi che vi faria stupire,</l>
     <l n="195">la qual m'occorse per assimigliarmi</l>
     <l n="196">a lei: gioia al principio e al fin martìre. -</l>
     <l n="197">Ruggiero il qual più graziosi carmi,</l>
     <l n="198">più dolce istoria non potrebbe udire,</l>
     <l n="199">che dove alcun ricordo intervenisse</l>
     <l n="200">de la sua donna, il pregò sì, che disse.</l>
    </lg>
    <lg n="26">
     <l n="201">- Accadde a questi dì, che pei vicini</l>
     <l n="202">boschi passando la sorella mia,</l>
     <l n="203">ferita da uno stuol de Saracini</l>
     <l n="204">che senza l'elmo la trovâr per via,</l>
     <l n="205">fu di scorciarsi astretta i lunghi crini,</l>
     <l n="206">se sanar vòlse d'una piaga ria</l>
     <l n="207">ch'avea con gran periglio ne la testa;</l>
     <l n="208">e così scorcia errò per la foresta.</l>
    </lg>
    <lg n="27">
     <l n="209">Errando giunse ad una ombrosa fonte;</l>
     <l n="210">e perché afflitta e stanca ritrovosse,</l>
     <l n="211">dal destrier scese, e disarmò la fronte,</l>
     <l n="212">e su le tenere erbe addormentosse.</l>
     <l n="213">Io non credo che fabula si conte,</l>
     <l n="214">che più di questa istoria bella fosse.</l>
     <l n="215">Fiordispina di Spagna soprarriva,</l>
     <l n="216">che per cacciar nel bosco ne veniva.</l>
    </lg>
    <lg n="28">
     <l n="217">E quando ritrovò la mia sirocchia</l>
     <l n="218">tutta coperta d'arme, eccetto il viso,</l>
     <l n="219">ch'avea la spada in luogo di conocchia,</l>
     <l n="220">le fu vedere un cavalliero aviso.</l>
     <l n="221">La faccia e le viril fattezze adocchia</l>
     <l n="222">tanto, che se ne sente il cor conquiso;</l>
     <l n="223">la invita a caccia, e tra l'ombrose fronde</l>
     <l n="224">lunge dagli altri al fin seco s'asconde.</l>
    </lg>
    <lg n="29">
     <l n="225">Poi che l'ha seco in solitario loco</l>
     <l n="226">dove non teme d'esser sopraggiunta,</l>
     <l n="227">con atti e con parole a poco a poco</l>
     <l n="228">le scopre il fisso cuor di grave punta.</l>
     <l n="229">Con gli occhi ardenti e coi sospir di fuoco</l>
     <l n="230">le mostra l'alma di disio consunta.</l>
     <l n="231">Or si scolora in viso, or si raccende;</l>
     <l n="232">tanto s'arrischia, ch'un bacio ne prende.</l>
    </lg>
    <lg n="30">
     <l n="233">La mia sorella avea ben conosciuto</l>
     <l n="234">che questa donna in cambio l'avea tolta:</l>
     <l n="235">né dar poteale a quel bisogno aiuto,</l>
     <l n="236">e si trovava in grande impaccio avvolta.</l>
     <l n="237">"Gli è meglio (dicea seco) s'io rifiuto</l>
     <l n="238">questa avuta di me credenza stolta</l>
     <l n="239">e s'io mi mostro femina gentile,</l>
     <l n="240">che lasciar riputarmi un uomo vile".</l>
    </lg>
    <lg n="31">
     <l n="241">E dicea il ver; ch'era viltade espressa,</l>
     <l n="242">conveniente a un uom fatto di stucco,</l>
     <l n="243">con cui sì bella donna fosse messa,</l>
     <l n="244">piena di dolce e di nettareo succo,</l>
     <l n="245">e tuttavia stesse a parlar con essa,</l>
     <l n="246">tenendo basse l'ale come il cucco.</l>
     <l n="247">Con modo accorto ella il parlar ridusse,</l>
     <l n="248">che venne a dir come donzella fusse;</l>
    </lg>
    <lg n="32">
     <l n="249">che gloria, qual già Ippolita e Camilla,</l>
     <l n="250">cerca ne l'arme; e in Africa era nata</l>
     <l n="251">in lito al mar ne la città d'Arzilla,</l>
     <l n="252">a scudo e a lancia da fanciulla usata.</l>
     <l n="253">Per questo non si smorza una scintilla</l>
     <l n="254">del fuoco de la donna inamorata.</l>
     <l n="255">Questo rimedio all'alta piaga è tardo:</l>
     <l n="256">tant'avea Amor cacciato inanzi il dardo.</l>
    </lg>
    <lg n="33">
     <l n="257">Per questo non le par men bello il viso,</l>
     <l n="258">men bel lo sguardo e men belli i costumi;</l>
     <l n="259">per ciò non torna il cor, che già diviso</l>
     <l n="260">da lei, godea dentro gli amati lumi.</l>
     <l n="261">Vedendola in quell'abito, l'è aviso</l>
     <l n="262">che può far che 'l desir non la consumi;</l>
     <l n="263">e quando, ch'ella è pur femina, pensa,</l>
     <l n="264">sospira e piange e mostra doglia immensa.</l>
    </lg>
    <lg n="34">
     <l n="265">Chi avesse il suo ramarico e 'l suo pianto</l>
     <l n="266">quel giorno udito, avria pianto con lei.</l>
     <l n="267">"Quai tormenti (dicea) furon mai tanto</l>
     <l n="268">crudel, che più non sian crudeli i miei?</l>
     <l n="269">D'ogn'altro amore, o scelerato o santo,</l>
     <l n="270">il desiato fin sperar potrei;</l>
     <l n="271">saprei partir la rosa da le spine:</l>
     <l n="272">solo il mio desiderio è senza fine!</l>
    </lg>
    <lg n="35">
     <l n="273">Se pur volevi, Amor, darmi tormento</l>
     <l n="274">che t'increscesse il mio felice stato,</l>
     <l n="275">d'alcun martìr dovevi star contento,</l>
     <l n="276">che fosse ancor negli altri amanti usato.</l>
     <l n="277">Né tra gli uomini mai né tra l'armento,</l>
     <l n="278">che femina ami femina ho trovato:</l>
     <l n="279">non par la donna all'altre donne bella,</l>
     <l n="280">né a cervie cervia, né all'agnelle agnella.</l>
    </lg>
    <lg n="36">
     <l n="281">In terra, in aria, in mar, sola son io</l>
     <l n="282">che patisco da te sì duro scempio;</l>
     <l n="283">e questo hai fatto acciò che l'error mio</l>
     <l n="284">sia ne l'imperio tuo l'ultimo esempio.</l>
     <l n="285">La moglie del re Nino ebbe disio,</l>
     <l n="286">il figlio amando, scelerato et empio,</l>
     <l n="287">e Mirra il padre, e la Cretense il toro:</l>
     <l n="288">ma gli è più folle il mio, ch'alcun dei loro.</l>
    </lg>
    <lg n="37">
     <l n="289">La femina nel maschio fe' disegno,</l>
     <l n="290">speronne il fine, et ebbelo, come odo:</l>
     <l n="291">Pasife ne la vacca entrò del legno,</l>
     <l n="292">altre per altri mezzi e vario modo.</l>
     <l n="293">Ma se volasse a me con ogni ingegno</l>
     <l n="294">Dedalo, non potria scioglier quel nodo</l>
     <l n="295">che fece il mastro troppo diligente,</l>
     <l n="296">Natura d'ogni cosa più possente".</l>
    </lg>
    <lg n="38">
     <l n="297">Così si duole e si consuma et ange</l>
     <l n="298">la bella donna, e non s'accheta in fretta.</l>
     <l n="299">Talor si batte il viso e il capel frange,</l>
     <l n="300">e di sé contra sé cerca vendetta.</l>
     <l n="301">La mia sorella per pietà ne piange,</l>
     <l n="302">et è a sentir di quel dolor constretta.</l>
     <l n="303">Del folle e van disio si studia trarla,</l>
     <l n="304">ma non fa alcun profitto, e invano parla.</l>
    </lg>
    <lg n="39">
     <l n="305">Ella ch'aiuto cerca, e non conforto,</l>
     <l n="306">sempre più si lamenta e più si duole.</l>
     <l n="307">Era del giorno il termine ormai corto;</l>
     <l n="308">che rosseggiava in occidente il sole,</l>
     <l n="309">ora oportuna da ritrarsi in porto</l>
     <l n="310">a chi la notte al bosco star non vuole;</l>
     <l n="311">quando la donna invitò Bradamante</l>
     <l n="312">a questa terra sua poco distante.</l>
    </lg>
    <lg n="40">
     <l n="313">Non le seppe negar la mia sorella:</l>
     <l n="314">e così insieme ne vennero al loco,</l>
     <l n="315">dove la turba scelerata e fella</l>
     <l n="316">posto m'avria, se tu non v'eri, al fuoco.</l>
     <l n="317">Fece là dentro Fiordispina bella</l>
     <l n="318">la mia sirocchia accarezzar non poco:</l>
     <l n="319">e rivestita di feminil gonna,</l>
     <l n="320">conoscer fe' a ciascun ch'ella era donna.</l>
    </lg>
    <lg n="41">
     <l n="321">Però che conoscendo che nessuno</l>
     <l n="322">util traea da quel virile aspetto,</l>
     <l n="323">non le parve anco di voler ch'alcuno</l>
     <l n="324">biasmo di sé per questo fosse detto:</l>
     <l n="325">féllo anco, acciò che 'l mal ch'avea da l'uno</l>
     <l n="326">virile abito, errando, già concetto,</l>
     <l n="327">ora con l'altro, discoprendo il vero,</l>
     <l n="328">provassi di cacciar fuor del pensiero.</l>
    </lg>
    <lg n="42">
     <l n="329">Commune il letto ebbon la notte insieme,</l>
     <l n="330">ma molto differente ebbon riposo;</l>
     <l n="331">che l'una dorme, e l'altra piange e geme</l>
     <l n="332">che sempre il suo desir sia più focoso.</l>
     <l n="333">E se 'l sonno talor gli occhi le preme,</l>
     <l n="334">quel breve sonno è tutto imaginoso:</l>
     <l n="335">le par veder che 'l ciel l'abbia concesso</l>
     <l n="336">Bradamante cangiata in miglior sesso.</l>
    </lg>
    <lg n="43">
     <l n="337">Come l'infermo acceso di gran sete,</l>
     <l n="338">s'in quella ingorda voglia s'addormenta,</l>
     <l n="339">ne l'interrotta e turbida quiete,</l>
     <l n="340">d'ogni acqua che mai vide si ramenta;</l>
     <l n="341">così a costei di far sue voglie liete</l>
     <l n="342">l'imagine del sonno rappresenta.</l>
     <l n="343">Si desta; e nel destar mette la mano,</l>
     <l n="344">e ritrova pur sempre il sogno vano.</l>
    </lg>
    <lg n="44">
     <l n="345">Quanti prieghi la notte, quanti voti,</l>
     <l n="346">offerse al suo Macone e a tutti i dèi,</l>
     <l n="347">che con miracoli apparenti e noti</l>
     <l n="348">mutassero in miglior sesso costei!</l>
     <l n="349">ma tutti vede andar d'effetto vòti,</l>
     <l n="350">e forse ancora il ciel ridea di lei.</l>
     <l n="351">Passa la notte; e Febo il capo biondo</l>
     <l n="352">traea del mare, e dava luce al mondo.</l>
    </lg>
    <lg n="45">
     <l n="353">Poi che 'l dì venne e che lasciaro il letto,</l>
     <l n="354">a Fiordispina s'augumenta doglia;</l>
     <l n="355">che Bradamante ha del partir già detto,</l>
     <l n="356">ch'uscir di questo impaccio avea gran voglia.</l>
     <l n="357">La gentil donna un ottimo ginetto</l>
     <l n="358">in don da lei vuol che partendo toglia,</l>
     <l n="359">guernito d'oro, et una sopravesta</l>
     <l n="360">che riccamente ha di sua man contesta.</l>
    </lg>
    <lg n="46">
     <l n="361">Accompagnolla un pezzo Fiordispina,</l>
     <l n="362">poi fe' piangendo al suo castel ritorno.</l>
     <l n="363">La mia sorella sì ratto camina,</l>
     <l n="364">che venne a Montalbano anco quel giorno.</l>
     <l n="365">Noi suoi fratelli e la madre meschina</l>
     <l n="366">tutti le siamo festeggiando intorno;</l>
     <l n="367">che di lei non sentendo, avuto forte</l>
     <l n="368">dubbio e tema avevàn de la sua morte.</l>
    </lg>
    <lg n="47">
     <l n="369">Mirammo (al trar de l'elmo) al mozzo crine,</l>
     <l n="370">ch'intorno al capo prima s'avolgea;</l>
     <l n="371">così le sopraveste peregrine</l>
     <l n="372">ne fêr maravigliar, ch'indosso avea.</l>
     <l n="373">Et ella il tutto dal principio al fine</l>
     <l n="374">narronne, come dianzi io vi dicea:</l>
     <l n="375">come ferita fosse al bosco, e come</l>
     <l n="376">lasciasse, per guarir, le belle chiome;</l>
    </lg>
    <lg n="48">
     <l n="377">e come poi dormendo in ripa all'acque,</l>
     <l n="378">la bella cacciatrice sopragiunse,</l>
     <l n="379">a cui la falsa sua sembianza piacque;</l>
     <l n="380">e come da la schiera la disgiunse.</l>
     <l n="381">Del lamento di lei poi nulla tacque,</l>
     <l n="382">che di pietade l'anima ci punse;</l>
     <l n="383">e come alloggiò seco, e tutto quello</l>
     <l n="384">che fece fin che ritornò al castello.</l>
    </lg>
    <lg n="49">
     <l n="385">Di Fiordispina gran notizia ebb'io,</l>
     <l n="386">ch'in Siragozza e già la vidi in Francia,</l>
     <l n="387">e piacquer molto all'appetito mio</l>
     <l n="388">i suoi begli occhi e la polita guancia:</l>
     <l n="389">ma non lasciai fermarvisi il disio;</l>
     <l n="390">che l'amar senza speme è sogno e ciancia.</l>
     <l n="391">Or, quando in tal ampiezza mi si porge,</l>
     <l n="392">l'antiqua fiamma subito risorge.</l>
    </lg>
    <lg n="50">
     <l n="393">Di questa speme Amore ordisce i nodi,</l>
     <l n="394">che d'altre fila ordir non li potea,</l>
     <l n="395">onde mi piglia: e mostra insieme i modi</l>
     <l n="396">che da la donna avrei quel ch'io chiedea.</l>
     <l n="397">A succeder saran facil le frodi;</l>
     <l n="398">che come spesso altri ingannato avea</l>
     <l n="399">la simiglianza c'ho di mia sorella,</l>
     <l n="400">forse anco ingannerà questa donzella.</l>
    </lg>
    <lg n="51">
     <l n="401">Faccio o nol faccio? Al fin mi par che buono</l>
     <l n="402">sempre cercar quel che diletti sia.</l>
     <l n="403">Del mio pensier con altri non ragiono,</l>
     <l n="404">né vo' ch'in ciò consiglio altri mi dia.</l>
     <l n="405">Io vo la notte ove quell'arme sono</l>
     <l n="406">che s'avea tratte la sorella mia:</l>
     <l n="407">tolgole, e col destrier suo via camino,</l>
     <l n="408">né sto aspettar che luca il matutino.</l>
    </lg>
    <lg n="52">
     <l n="409">Io me ne vo la notte (Amore è duce)</l>
     <l n="410">a ritrovar la bella Fiordispina;</l>
     <l n="411">e v'arrivai che non era la luce</l>
     <l n="412">del sole ascosa ancor ne la marina.</l>
     <l n="413">Beato è chi correndo si conduce</l>
     <l n="414">prima degli altri a dirlo alla regina,</l>
     <l n="415">da lei sperando per l'annunzio buono</l>
     <l n="416">acquistar grazia e riportarne dono.</l>
    </lg>
    <lg n="53">
     <l n="417">Tutti m'aveano tolto così in fallo,</l>
     <l n="418">com'hai tu fatto ancor, per Bradamante;</l>
     <l n="419">tanto più che le vesti ebbi e 'l cavallo</l>
     <l n="420">con che partita era ella il giorno inante.</l>
     <l n="421">Vien Fiordispina di poco intervallo</l>
     <l n="422">con feste incontra e con carezze tante,</l>
     <l n="423">e con sì allegro viso e sì giocondo,</l>
     <l n="424">che più gioia mostrar non potria al mondo.</l>
    </lg>
    <lg n="54">
     <l n="425">Le belle braccia al collo indi mi getta,</l>
     <l n="426">e dolcemente stringe, e bacia in bocca.</l>
     <l n="427">Tu puoi pensar s'allora la saetta</l>
     <l n="428">dirizzi Amor, s'in mezzo il cor mi tocca.</l>
     <l n="429">Per man mi piglia, e in camera con fretta</l>
     <l n="430">mi mena; e non ad altri, ch'a lei, tocca</l>
     <l n="431">che da l'elmo allo spron l'arme mi slacci;</l>
     <l n="432">e nessun altro vuol che se n'impacci.</l>
    </lg>
    <lg n="55">
     <l n="433">Poi fattasi arrecare una sua veste</l>
     <l n="434">adorna e ricca, di sua man la spiega,</l>
     <l n="435">e come io fossi femina, mi veste,</l>
     <l n="436">e in reticella d'oro il crin mi lega.</l>
     <l n="437">Io muovo gli occhi con maniere oneste,</l>
     <l n="438">né ch'io sia donna alcun mio gesto niega.</l>
     <l n="439">La voce ch'accusar mi potea forse,</l>
     <l n="440">sì ben usai, ch'alcun non se n'accorse.</l>
    </lg>
    <lg n="56">
     <l n="441">Uscimmo poi là dove erano molte</l>
     <l n="442">persone in sala, e cavallieri e donne,</l>
     <l n="443">dai quali fummo con l'onor raccolte,</l>
     <l n="444">ch'alle regine fassi e gran madonne.</l>
     <l n="445">Quivi d'alcuni mi risi io più volte,</l>
     <l n="446">che non sappiendo ciò che sotto gonne</l>
     <l n="447">si nascondesse valido e gagliardo,</l>
     <l n="448">mi vagheggiavan con lascivo sguardo.</l>
    </lg>
    <lg n="57">
     <l n="449">Poi che si fece la notte più grande,</l>
     <l n="450">e già un pezzo la mensa era levata,</l>
     <l n="451">la mensa, che fu d'ottime vivande,</l>
     <l n="452">secondo la stagione, apparecchiata;</l>
     <l n="453">non aspetta la donna ch'io domande</l>
     <l n="454">quel che m'era cagion del venir stata:</l>
     <l n="455">ella m'invita, per sua cortesia,</l>
     <l n="456">che quella notte a giacer seco io stia.</l>
    </lg>
    <lg n="58">
     <l n="457">Poi che donne e donzelle ormai levate</l>
     <l n="458">si furo, e paggi e camerieri intorno,</l>
     <l n="459">essendo ambe nel letto dispogliate,</l>
     <l n="460">coi torchi accesi che parea di giorno,</l>
     <l n="461">io cominciai: "Non vi maravigliate,</l>
     <l n="462">madonna, se sì tosto a voi ritorno;</l>
     <l n="463">che forse v'andavate imaginando</l>
     <l n="464">di non mi riveder fin Dio sa quando.</l>
    </lg>
    <lg n="59">
     <l n="465">Dirò prima la causa del partire,</l>
     <l n="466">poi del ritorno l'udirete ancora.</l>
     <l n="467">Se 'l vostro ardor, madonna, intiepidire</l>
     <l n="468">potuto avessi col mio far dimora,</l>
     <l n="469">vivere in vostro servizio e morire</l>
     <l n="470">voluto avrei, né starne senza un'ora;</l>
     <l n="471">ma visto quanto il mio star vi nocessi,</l>
     <l n="472">per non poter far meglio, andare elessi.</l>
    </lg>
    <lg n="60">
     <l n="473">Fortuna mi tirò fuor del camino</l>
     <l n="474">in mezzo un bosco d'intricati rami,</l>
     <l n="475">dove odo un grido risonar vicino,</l>
     <l n="476">come di donna che soccorso chiami.</l>
     <l n="477">V'accorro, e sopra un lago cristallino</l>
     <l n="478">ritrovo un fauno ch'avea preso agli ami</l>
     <l n="479">in mezzo l'acqua una donzella nuda,</l>
     <l n="480">e mangiarsi, il crudel, la volea cruda.</l>
    </lg>
    <lg n="61">
     <l n="481">Colà mi trassi, e con la spada in mano</l>
     <l n="482">(perch'aiutar non la potea altrimente)</l>
     <l n="483">tolsi di vita il pescator villano:</l>
     <l n="484">ella saltò ne l'acqua immantinente.</l>
     <l n="485">"Non m'avrai (disse) dato aiuto invano:</l>
     <l n="486">ben ne sarai premiato e riccamente</l>
     <l n="487">quanto chieder saprai, perché son ninfa</l>
     <l n="488">che vivo dentro a questa chiara linfa;</l>
    </lg>
    <lg n="62">
     <l n="489">et ho possanza far cose stupende,</l>
     <l n="490">e sforzar gli elementi e la natura.</l>
     <l n="491">Chiedi tu, quanto il mio valor s'estende,</l>
     <l n="492">poi lascia a me di satisfarti cura.</l>
     <l n="493">Dal ciel la luna al mio cantar discende,</l>
     <l n="494">s'agghiaccia il fuoco, e l'aria si fa dura;</l>
     <l n="495">et ho talor con semplici parole</l>
     <l n="496">mossa la terra, et ho fermato il sole".</l>
    </lg>
    <lg n="63">
     <l n="497">Non le domando a questa offerta unire</l>
     <l n="498">tesor, né dominar populi e terre,</l>
     <l n="499">né in più virtù né in più vigor salire,</l>
     <l n="500">né vincer con onor tutte le guerre;</l>
     <l n="501">ma sol che qualche via donde il desire</l>
     <l n="502">vostro s'adempia, mi schiuda e disserre:</l>
     <l n="503">né più le domando un ch'un altro effetto,</l>
     <l n="504">ma tutta al suo giudicio mi rimetto.</l>
    </lg>
    <lg n="64">
     <l n="505">Ebbile a pena mia domanda esposta,</l>
     <l n="506">ch'un'altra volta la vidi attuffata;</l>
     <l n="507">né fece al mio parlare altra risposta,</l>
     <l n="508">che di spruzzar vêr me l'acqua incantata:</l>
     <l n="509">la qual non prima al viso mi s'accosta,</l>
     <l n="510">ch'io (non so come) son tutta mutata.</l>
     <l n="511">Io 'l veggo, io 'l sento, e a pena vero parmi:</l>
     <l n="512">sento in maschio, di femina, mutarmi.</l>
    </lg>
    <lg n="65">
     <l n="513">E se non fosse che senza dimora</l>
     <l n="514">vi potete chiarir, nol credereste:</l>
     <l n="515">e qual nell'altro sesso, in questo ancora</l>
     <l n="516">ho le mie voglie ad ubbidirvi preste.</l>
     <l n="517">Commandate lor pur, che fieno or ora</l>
     <l n="518">e sempremai per voi vigile e deste".</l>
     <l n="519">Così le dissi; e feci ch'ella istessa</l>
     <l n="520">trovò con man la veritade espressa.</l>
    </lg>
    <lg n="66">
     <l n="521">Come interviene a chi già fuor di speme</l>
     <l n="522">di cosa sia che nel pensier molt'abbia,</l>
     <l n="523">che mentre più d'esserne privo geme,</l>
     <l n="524">più se n'affligge e se ne strugge e arrabbia;</l>
     <l n="525">se ben la trova poi, tanto gli preme</l>
     <l n="526">l'aver gran tempo seminato in sabbia,</l>
     <l n="527">e la disperazion l'ha sì male uso,</l>
     <l n="528">che non crede a se stesso, e sta confuso:</l>
    </lg>
    <lg n="67">
     <l n="529">così la donna, poi che tocca e vede</l>
     <l n="530">quel di ch'avuto avea tanto desire,</l>
     <l n="531">agli occhi, al tatto, a se stessa non crede,</l>
     <l n="532">e sta dubbiosa ancor di non dormire;</l>
     <l n="533">e buona prova bisognò a far fede</l>
     <l n="534">che sentia quel che le parea sentire.</l>
     <l n="535">"Fa, Dio (disse ella), se son sogni questi,</l>
     <l n="536">ch'io dorma sempre, e mai più non mi desti".</l>
    </lg>
    <lg n="68">
     <l n="537">Non rumor di tamburi o suon di trombe</l>
     <l n="538">furon principio all'amoroso assalto,</l>
     <l n="539">ma baci ch'imitavan le colombe,</l>
     <l n="540">davan segno or di gire, or di fare alto.</l>
     <l n="541">Usammo altr'arme che saette o frombe.</l>
     <l n="542">Io senza scale in su la ròcca salto</l>
     <l n="543">e lo stendardo piantovi di botto,</l>
     <l n="544">e la nimica mia mi caccio sotto.</l>
    </lg>
    <lg n="69">
     <l n="545">Se fu quel letto la notte dinanti</l>
     <l n="546">pien di sospiri e di querele gravi,</l>
     <l n="547">non stette l'altra poi senza altretanti</l>
     <l n="548">risi, feste, gioir, giochi soavi.</l>
     <l n="549">Non con più nodi i flessuosi acanti</l>
     <l n="550">le colonne circondano e le travi,</l>
     <l n="551">di quelli con che noi legammo stretti</l>
     <l n="552">e colli e fianchi e braccia e gambe e petti.</l>
    </lg>
    <lg n="70">
     <l n="553">La cosa stava tacita fra noi,</l>
     <l n="554">sì che durò il piacer per alcun mese:</l>
     <l n="555">pur si trovò chi se n'accorse poi,</l>
     <l n="556">tanto che con mio danno il re lo 'ntese.</l>
     <l n="557">Voi che mi liberaste da quei suoi</l>
     <l n="558">che ne la piazza avean le fiamme accese,</l>
     <l n="559">comprendere oggimai potete il resto;</l>
     <l n="560">ma Dio sa ben con che dolor ne resto. -</l>
    </lg>
    <lg n="71">
     <l n="561">Così a Ruggier narrava Ricciardetto,</l>
     <l n="562">e la notturna via facea men grave,</l>
     <l n="563">salendo tuttavia verso un poggietto</l>
     <l n="564">cinto di ripe e di pendici cave.</l>
     <l n="565">Un erto calle e pien di sassi e stretto</l>
     <l n="566">apria il camin con faticosa chiave.</l>
     <l n="567">Sedea al sommo un castel detto Agrismonte,</l>
     <l n="568">ch'ave' in guardia Aldigier di Chiaramonte.</l>
    </lg>
    <lg n="72">
     <l n="569">Di Buovo era costui figliuol bastardo,</l>
     <l n="570">fratel di Malagigi e di Viviano:</l>
     <l n="571">chi legitimo dice di Gherardo,</l>
     <l n="572">è testimonio temerario e vano.</l>
     <l n="573">Fosse come si voglia, era gagliardo,</l>
     <l n="574">prudente, liberal, cortese, umano;</l>
     <l n="575">e facea quivi le fraterne mura</l>
     <l n="576">la notte e il dì guardar con buona cura.</l>
    </lg>
    <lg n="73">
     <l n="577">Raccolse il cavallier cortesemente,</l>
     <l n="578">come dovea, il cugin suo Ricciardetto,</l>
     <l n="579">ch'amò come fratello; e parimente</l>
     <l n="580">fu ben visto Ruggier per suo rispetto.</l>
     <l n="581">Ma non gli uscì già incontra allegramente</l>
     <l n="582">come era usato, anzi con tristo aspetto,</l>
     <l n="583">perch'uno aviso il giorno avuto avea,</l>
     <l n="584">che nel viso e nel cor mesto il facea.</l>
    </lg>
    <lg n="74">
     <l n="585">A Ricciardetto in cambio di saluto</l>
     <l n="586">disse: - Fratello, abbiàn nuova non buona.</l>
     <l n="587">Per certissimo messo oggi ho saputo</l>
     <l n="588">che Bertolagi iniquo di Baiona</l>
     <l n="589">con Lanfusa crudel s'è convenuto,</l>
     <l n="590">che preziose spoglie esso a lei dona,</l>
     <l n="591">et essa a lui pon nostri frati in mano,</l>
     <l n="592">il tuo bon Malagigi e il tuo Viviano.</l>
    </lg>
    <lg n="75">
     <l n="593">Ella dal dì che Ferraù li prese,</l>
     <l n="594">gli ha ognor tenuti in loco oscuro e fello,</l>
     <l n="595">fin che 'l brutto contratto e discortese</l>
     <l n="596">n'ha fatto con costui di ch'io favello.</l>
     <l n="597">Gli de' mandar domane al Maganzese</l>
     <l n="598">nei confin tra Baiona e un suo castello.</l>
     <l n="599">Verrà in persona egli a pagar la mancia</l>
     <l n="600">che compra il miglior sangue che sia in Francia.</l>
    </lg>
    <lg n="76">
     <l n="601">Rinaldo nostro n'ho avisato or ora,</l>
     <l n="602">et ho cacciato il messo di galoppo;</l>
     <l n="603">ma non mi par ch'arrivar possa ad ora</l>
     <l n="604">che non sia tarda, che 'l camino è troppo.</l>
     <l n="605">Io non ho meco gente da uscir fuora:</l>
     <l n="606">l'animo è pronto, ma il potere è zoppo.</l>
     <l n="607">Se gli ha quel traditor, li fa morire:</l>
     <l n="608">sì che non so che far, non so che dire. -</l>
    </lg>
    <lg n="77">
     <l n="609">La dura nuova a Ricciardetto spiace,</l>
     <l n="610">e perché spiace a lui, spiace a Ruggiero;</l>
     <l n="611">che poi che questo e quel vede che tace,</l>
     <l n="612">né tra' profitto alcun del suo pensiero,</l>
     <l n="613">disse con grande ardir: - Datevi pace:</l>
     <l n="614">sopra me quest'impresa tutta chero;</l>
     <l n="615">e questa mia varrà per mille spade</l>
     <l n="616">a riporvi i fratelli in libertade.</l>
    </lg>
    <lg n="78">
     <l n="617">Io non voglio altra gente, altri sussidi;</l>
     <l n="618">ch'io credo bastar solo a questo fatto:</l>
     <l n="619">io vi domando solo un che mi guidi</l>
     <l n="620">al luogo ove si dee fare il baratto.</l>
     <l n="621">Io vi farò sin qui sentire i gridi</l>
     <l n="622">di chi sarà presente al rio contratto. -</l>
     <l n="623">Così dicea; né dicea cosa nuova</l>
     <l n="624">all'un de' dui, che n'avea visto pruova.</l>
    </lg>
    <lg n="79">
     <l n="625">L'altro non l'ascoltava, se non quanto</l>
     <l n="626">s'ascolti un ch'assai parli e sappia poco:</l>
     <l n="627">ma Ricciardetto gli narrò da canto</l>
     <l n="628">come fu per costui tratto del fuoco;</l>
     <l n="629">e ch'era certo che maggior del vanto</l>
     <l n="630">faria veder l'effetto a tempo e a loco.</l>
     <l n="631">Gli diede allor udienza più che prima,</l>
     <l n="632">e riverillo, e fe' di lui gran stima.</l>
    </lg>
    <lg n="80">
     <l n="633">Et alla mensa, ove la Copia fuse</l>
     <l n="634">il corno, l'onorò come suo donno.</l>
     <l n="635">Quivi senz'altro aiuto si concluse</l>
     <l n="636">che liberare i duo fratelli ponno.</l>
     <l n="637">Intanto sopravenne e gli occhi chiuse</l>
     <l n="638">ai signori e ai sergenti il pigro Sonno,</l>
     <l n="639">fuor ch'a Ruggier; che, per tenerlo desto,</l>
     <l n="640">gli punge il cor sempre un pensier molesto.</l>
    </lg>
    <lg n="81">
     <l n="641">L'assedio d'Agramante ch'avea il giorno</l>
     <l n="642">udito dal corrier, gli sta nel core.</l>
     <l n="643">Ben vede ch'ogni minimo soggiorno</l>
     <l n="644">che faccia d'aiutarlo, è suo disnore.</l>
     <l n="645">Quanta gli sarà infamia, quanto scorno,</l>
     <l n="646">se coi nemici va del suo signore!</l>
     <l n="647">Oh come a gran viltade, a gran delitto,</l>
     <l n="648">battezzandosi alor, gli sarà ascritto!</l>
    </lg>
    <lg n="82">
     <l n="649">Potria in ogn'altro tempo esser creduto</l>
     <l n="650">che vera religion l'avesse mosso;</l>
     <l n="651">ma ora che bisogna col suo aiuto</l>
     <l n="652">Agramante d'assedio esser riscosso,</l>
     <l n="653">più tosto da ciascun sarà tenuto</l>
     <l n="654">che timore e viltà l'abbia percosso,</l>
     <l n="655">ch'alcuna opinion di miglior fede:</l>
     <l n="656">questo il cor di Ruggier stimula e fiede.</l>
    </lg>
    <lg n="83">
     <l n="657">Che s'abbia da partire anco lo punge</l>
     <l n="658">senza licenzia de la sua regina.</l>
     <l n="659">Quando questo pensier, quando quel giunge,</l>
     <l n="660">che 'l dubio cor diversamente inchina.</l>
     <l n="661">Gli era l'aviso riuscito lunge</l>
     <l n="662">di trovarla al castel di Fiordispina,</l>
     <l n="663">dove insieme dovean, come ho già detto,</l>
     <l n="664">in soccorso venir di Ricciardetto.</l>
    </lg>
    <lg n="84">
     <l n="665">Poi gli sovien ch'egli le avea promesso</l>
     <l n="666">di seco a Vallombrosa ritrovarsi.</l>
     <l n="667">Pensa ch'andar v'abbi ella, e quivi d'esso</l>
     <l n="668">che non vi trovi poi, maravigliarsi.</l>
     <l n="669">Potesse almen mandar lettera o messo,</l>
     <l n="670">sì ch'ella non avesse a lamentarsi</l>
     <l n="671">che, oltre ch'egli mal le avea ubbidito,</l>
     <l n="672">senza far motto ancor fosse partito.</l>
    </lg>
    <lg n="85">
     <l n="673">Poi che più cose imaginate s'ebbe,</l>
     <l n="674">pensa scriverle al fin quanto gli accada;</l>
     <l n="675">e ben ch'egli non sappia come debbe</l>
     <l n="676">la lettera inviar, sì che ben vada,</l>
     <l n="677">non però vuol restar; che ben potrebbe</l>
     <l n="678">alcun messo fedel trovar per strada.</l>
     <l n="679">Più non s'indugia, e salta de le piume;</l>
     <l n="680">si fa dar carta, inchiostro, penna e lume.</l>
    </lg>
    <lg n="86">
     <l n="681">I camarier discreti et aveduti</l>
     <l n="682">arrecano a Ruggier ciò che commanda.</l>
     <l n="683">Egli comincia a scrivere, e i saluti</l>
     <l n="684">(come si suol) nei primi versi manda:</l>
     <l n="685">poi narra degli avisi che venuti</l>
     <l n="686">son dal suo re, ch'aiuto gli domanda;</l>
     <l n="687">e se l'andata sua non è ben presta,</l>
     <l n="688">o morto o in man degli nimici resta.</l>
    </lg>
    <lg n="87">
     <l n="689">Poi séguita, ch'essendo a tal partito,</l>
     <l n="690">e ch'a lui per aiuto si volgea,</l>
     <l n="691">vedesse ella che 'l biasmo era infinito</l>
     <l n="692">s'a quel punto negar gli lo volea;</l>
     <l n="693">e ch'esso, a lei dovendo esser marito,</l>
     <l n="694">guardarsi da ogni macchia si dovea;</l>
     <l n="695">che non si convenia con lei, che tutta</l>
     <l n="696">era sincera, alcuna cosa brutta.</l>
    </lg>
    <lg n="88">
     <l n="697">E se mai per adietro un nome chiaro,</l>
     <l n="698">ben oprando, cercò di guadagnarsi,</l>
     <l n="699">e guadagnato poi, se avuto caro,</l>
     <l n="700">se cercato l'avea di conservarsi;</l>
     <l n="701">or lo cercava, e n'era fatto avaro,</l>
     <l n="702">poi che dovea con lei participarsi,</l>
     <l n="703">la qual sua moglie, e totalmente in dui</l>
     <l n="704">corpi esser dovea un'anima con lui.</l>
    </lg>
    <lg n="89">
     <l n="705">E sì come già a bocca le avea detto,</l>
     <l n="706">le ridicea per questa carta ancora:</l>
     <l n="707">finito il tempo in che per fede astretto</l>
     <l n="708">era al suo re, quando non prima muora,</l>
     <l n="709">che si farà cristian così d'effetto,</l>
     <l n="710">come di buon voler stato era ogni ora;</l>
     <l n="711">e ch'al padre e a Rinaldo e agli altri suoi</l>
     <l n="712">per moglie domandar la farà poi.</l>
    </lg>
    <lg n="90">
     <l n="713">- Voglio (le soggiungea), quando vi piaccia,</l>
     <l n="714">l'assedio al mio signor levar d'intorno,</l>
     <l n="715">acciò che l'ignorante vulgo taccia,</l>
     <l n="716">il qual direbbe, a mia vergogna e scorno:</l>
     <l n="717">Ruggier, mentre Agramante ebbe bonaccia,</l>
     <l n="718">mai non l'abandonò notte né giorno;</l>
     <l n="719">or che Fortuna per Carlo si piega,</l>
     <l n="720">egli col vincitor l'insegna spiega.</l>
    </lg>
    <lg n="91">
     <l n="721">Voglio quindici dì termine o venti,</l>
     <l n="722">tanto che comparir possa una volta,</l>
     <l n="723">sì che degli africani alloggiamenti</l>
     <l n="724">la grave ossedion per me sia tolta.</l>
     <l n="725">Intanto cercherò convenienti</l>
     <l n="726">cagioni, e che sian giuste, di dar volta.</l>
     <l n="727">Io vi domando per mio onor sol questo:</l>
     <l n="728">tutto poi vostro è di mia vita il resto. -</l>
    </lg>
    <lg n="92">
     <l n="729">In simili parole si diffuse</l>
     <l n="730">Ruggier, che tutte non so dirvi a pieno;</l>
     <l n="731">e seguì con molt'altre, e non concluse</l>
     <l n="732">fin che non vide tutto il foglio pieno;</l>
     <l n="733">e poi piegò la lettera e la chiuse,</l>
     <l n="734">e suggellata se la pose in seno,</l>
     <l n="735">con speme che gli occorra il dì seguente</l>
     <l n="736">chi alla donna la dia secretamente.</l>
    </lg>
    <lg n="93">
     <l n="737">Chiusa ch'ebbe la lettera, chiuse anco</l>
     <l n="738">gli occhi sul letto, e ritrovò quiete;</l>
     <l n="739">che 'l Sonno venne, e sparse il corpo stanco</l>
     <l n="740">col ramo intinto nel liquor di Lete:</l>
     <l n="741">e posò fin ch'un nembo rosso e bianco</l>
     <l n="742">di fiori sparse le contrade liete</l>
     <l n="743">del lucido oriente d'ogn'intorno,</l>
     <l n="744">et indi uscì de l'aureo albergo il giorno.</l>
    </lg>
    <lg n="94">
     <l n="745">E poi ch'a salutar la nuova luce</l>
     <l n="746">pei verdi rami incominciâr gli augelli,</l>
     <l n="747">Aldigier che voleva essere il duce</l>
     <l n="748">di Ruggiero e de l'altro, e guidar quelli</l>
     <l n="749">ove faccin che dati in mano al truce</l>
     <l n="750">Bertolagi non siano i duo fratelli,</l>
     <l n="751">fu 'l primo in piede; e quando sentîr lui,</l>
     <l n="752">del letto usciro anco quegli altri dui.</l>
    </lg>
    <lg n="95">
     <l n="753">Poi che vestiti furo e bene armati,</l>
     <l n="754">coi duo cugin Ruggier si mette in via,</l>
     <l n="755">già molto indarno avendoli pregati</l>
     <l n="756">che questa impresa a lui tutta si dia;</l>
     <l n="757">ma essi, pel desir c'han de' lor frati,</l>
     <l n="758">e perché lor parea discortesia,</l>
     <l n="759">steron negando più duri che sassi,</l>
     <l n="760">né consentiron mai che solo andassi.</l>
    </lg>
    <lg n="96">
     <l n="761">Giunsero al loco il dì che si dovea</l>
     <l n="762">Malagigi mutar nei carriaggi.</l>
     <l n="763">Era un'ampla campagna che giacea</l>
     <l n="764">tutta scoperta agli apollinei raggi.</l>
     <l n="765">Quivi né allòr né mirto si vedea,</l>
     <l n="766">né cipressi né frassini né faggi,</l>
     <l n="767">ma nuda ghiara, e qualche umil virgulto</l>
     <l n="768">non mai da marra o mai da vomer culto.</l>
    </lg>
    <lg n="97">
     <l n="769">I tre guerrieri arditi si fermaro</l>
     <l n="770">dove un sentier fendea quella pianura;</l>
     <l n="771">e giunger quivi un cavallier miraro,</l>
     <l n="772">ch'avea d'oro fregiata l'armatura,</l>
     <l n="773">e per insegna in campo verde il raro</l>
     <l n="774">e bello augel che più d'un secol dura.</l>
     <l n="775">Signor, non più, che giunto al fin mi veggio</l>
     <l n="776">di questo canto, e riposarmi chieggio.</l>
    </lg>
   </lg>
  </body>
 </text>
</TEI>