<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIV</title>
    <author>Ludovico Ariosto</author>
   </titleStmt>
   <extent>
    <measure unit="stanza">15</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIV</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di sì calloso dosso e sì robusto</l>
     <l n="2">non ha né dromedario né elefante</l>
     <l n="3">l'odorato Indo o l'Etiope adusto,</l>
    </lg>
    <lg n="2">
     <l n="4">che possa star, non che mutar le piante,</l>
     <l n="5">se raddoppiata gli è la soma, poi</l>
     <l n="6">che l'ha qual può patir; né può più inante.</l>
    </lg>
    <lg n="3">
     <l n="7">Non va legno da Gade ai liti eoi,</l>
     <l n="8">che di quanto portar possa non abbia</l>
     <l n="9">prescritti a punto li termini suoi.</l>
    </lg>
    <lg n="4">
     <l n="10">Se stivato di merce anco di sabbia</l>
     <l n="11">più si rigrava e più, si caccia al fondo,</l>
     <l n="12">tal che né antenna non appar, né gabbia.</l>
    </lg>
    <lg n="5">
     <l n="13">Non è edificio né cosa altra al mondo</l>
     <l n="14">fatta per sostentar, che non roine,</l>
     <l n="15">quando soperchia le sue forze il pondo.</l>
    </lg>
    <lg n="6">
     <l n="16">Non val corno né acciai' di tempre fine</l>
     <l n="17">all'arco, e sia ancor quel ch'uccise Nesso,</l>
     <l n="18">che non si rompa a tirar senza fine.</l>
    </lg>
    <lg n="7">
     <l n="19">Ahi lasso! non è Atlante sì defesso</l>
     <l n="20">dal ciel, Ischia a Tifeo non è sì grave,</l>
     <l n="21">non è sotto Etna Encelado sì oppresso,</l>
    </lg>
    <lg n="8">
     <l n="22">come mi preme il gran peso che m'ave</l>
     <l n="23">dato a portar mia stella o mio destino,</l>
     <l n="24">e che a principio sì m'era soave.</l>
    </lg>
    <lg n="9">
     <l n="25">Ma poi ch'io fui con quel dritto a camino,</l>
     <l n="26">l'accrebbe ad ogni passo e l'accresce anco,</l>
     <l n="27">tal ch'io ne vo non pur incurvo e chino,</l>
    </lg>
    <lg n="10">
     <l n="28">non pur io me ne sento afflitto e stanco,</l>
     <l n="29">ma, se di più sol una dramma leve</l>
     <l n="30">giunta mi fia, verrò sùbito a manco.</l>
    </lg>
    <lg n="11">
     <l n="31">La nave son che assai più che non deve</l>
     <l n="32">piena e grave sen va per troppo carco</l>
     <l n="33">nel fondo, onde mai più non si rilieve.</l>
    </lg>
    <lg n="12">
     <l n="34">Son quello oltra il dover sempre teso arco</l>
     <l n="35">che per rompermi sto, non per ferire,</l>
     <l n="36">se di tirar l'arcier non è più parco.</l>
    </lg>
    <lg n="13">
     <l n="37">Meta è al dolor quanto si può patire;</l>
     <l n="38">tal che, ogni poca alterazion che faccia,</l>
     <l n="39">lo muta in spasmo, e ne fa l'uom morire.</l>
    </lg>
    <lg n="14">
     <l n="40">Stolto serò quando io perisca e taccia</l>
     <l n="41">sotto il gran peso intolerando e vasto,</l>
     <l n="42">sì che dirò, prima ch'oppresso giaccia,</l>
    </lg>
    <lg n="15">
     <l n="43">c'ho fatto oltra il poter, e a più non basto.</l>
    </lg>
   </lg>
  </body>
 </text>
</TEI>