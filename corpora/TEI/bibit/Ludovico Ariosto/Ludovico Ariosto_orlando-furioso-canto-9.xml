<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 9</title>
    <author>Ludovico Ariosto</author>
   </titleStmt>
   <extent>
    <measure unit="stanza">94</measure>
    <measure unit="line">752</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 9</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che non può far d'un cor ch'abbia suggetto</l>
     <l n="2">questo crudele e traditore Amore,</l>
     <l n="3">poi ch'ad Orlando può levar del petto</l>
     <l n="4">la tanta fé che debbe al suo signore?</l>
     <l n="5">Già savio e pieno fu d'ogni rispetto,</l>
     <l n="6">e de la santa Chiesa difensore:</l>
     <l n="7">or per un vano amor, poco del zio,</l>
     <l n="8">e di sé poco, e men cura di Dio.</l>
    </lg>
    <lg n="2">
     <l n="9">Ma l'escuso io pur troppo, e mi rallegro</l>
     <l n="10">nel mio difetto aver compagno tale;</l>
     <l n="11">ch'anch'io sono al mio ben languido et egro,</l>
     <l n="12">sano e gagliardo a seguitare il male.</l>
     <l n="13">Quel se ne va tutto vestito a negro,</l>
     <l n="14">né tanti amici abandonar gli cale;</l>
     <l n="15">e passa dove d'Africa e di Spagna</l>
     <l n="16">la gente era attendata alla campagna:</l>
    </lg>
    <lg n="3">
     <l n="17">anzi non attendata, perché sotto</l>
     <l n="18">alberi e tetti l'ha sparsa la pioggia</l>
     <l n="19">a dieci, a venti, a quattro, a sette, ad otto;</l>
     <l n="20">chi più distante e chi più presso alloggia.</l>
     <l n="21">Ognuno dorme travagliato e rotto:</l>
     <l n="22">chi steso in terra, e chi alla man s'appoggia.</l>
     <l n="23">Dormono; e il conte uccider ne può assai:</l>
     <l n="24">né però stringe Durindana mai.</l>
    </lg>
    <lg n="4">
     <l n="25">Di tanto core è il generoso Orlando,</l>
     <l n="26">che non degna ferir gente che dorma.</l>
     <l n="27">Or questo, e quando quel luogo cercando</l>
     <l n="28">va, per trovar de la sua donna l'orma.</l>
     <l n="29">Se truova alcun che veggi, sospirando</l>
     <l n="30">gli ne dipinge l'abito e la forma;</l>
     <l n="31">e poi lo priega che per cortesia</l>
     <l n="32">gl'insegni andar in parte ove ella sia.</l>
    </lg>
    <lg n="5">
     <l n="33">E poi che venne il dì chiaro e lucente,</l>
     <l n="34">tutto cercò l'esercito moresco:</l>
     <l n="35">e ben lo potea far sicuramente,</l>
     <l n="36">avendo indosso l'abito arabesco;</l>
     <l n="37">et aiutollo in questo parimente,</l>
     <l n="38">che sapeva altro idioma che francesco,</l>
     <l n="39">e l'africano tanto avea espedito,</l>
     <l n="40">che parea nato a Tripoli e nutrito.</l>
    </lg>
    <lg n="6">
     <l n="41">Quivi il tutto cercò, dove dimora</l>
     <l n="42">fece tre giorni, e non per altro effetto;</l>
     <l n="43">poi dentro alle cittadi e a' borghi fuora</l>
     <l n="44">non spiò sol per Francia e suo distretto,</l>
     <l n="45">ma per Uvernia e per Guascogna ancora</l>
     <l n="46">rivide sin all'ultimo borghetto;</l>
     <l n="47">e cercò da Provenza alla Bretagna,</l>
     <l n="48">e dai Picardi ai termini di Spagna.</l>
    </lg>
    <lg n="7">
     <l n="49">Tra il fin d'ottobre e il capo di novembre,</l>
     <l n="50">ne la stagion che la frondosa vesta</l>
     <l n="51">vede levarsi e discoprir le membre</l>
     <l n="52">trepida pianta, fin che nuda resta,</l>
     <l n="53">e van gli augelli a strette schiere insembre,</l>
     <l n="54">Orlando entrò ne l'amorosa inchiesta;</l>
     <l n="55">né tutto il verno appresso lasciò quella,</l>
     <l n="56">né la lasciò ne la stagion novella.</l>
    </lg>
    <lg n="8">
     <l n="57">Passando un giorno, come avea costume,</l>
     <l n="58">d'un paese in un altro, arrivò dove</l>
     <l n="59">parte i Normandi dai Britoni un fiume,</l>
     <l n="60">e verso il vicin mar cheto si muove;</l>
     <l n="61">ch'allora gonfio e bianco gìa di spume</l>
     <l n="62">per nieve sciolta e per montane piove:</l>
     <l n="63">e l'impeto de l'acqua avea disciolto</l>
     <l n="64">e tratto seco il ponte, e il passo tolto.</l>
    </lg>
    <lg n="9">
     <l n="65">Con gli occhi cerca or questo lato or quello,</l>
     <l n="66">lungo le ripe il paladin, se vede</l>
     <l n="67">(quando né pesce egli non è, né augello)</l>
     <l n="68">come abbia a por ne l'altra ripa il piede:</l>
     <l n="69">et ecco a sé venir vede un battello,</l>
     <l n="70">ne la cui poppe una donzella siede,</l>
     <l n="71">che di volere a lui venir fa segno;</l>
     <l n="72">né lascia poi ch'arrivi in terra il legno.</l>
    </lg>
    <lg n="10">
     <l n="73">Prora in terra non pon; che d'esser carca</l>
     <l n="74">contra sua volontà forse sospetta.</l>
     <l n="75">Orlando priega lei che ne la barca</l>
     <l n="76">seco lo tolga, et oltre il fiume il metta.</l>
     <l n="77">Et ella lui: - Qui cavallier non varca,</l>
     <l n="78">il qual su la sua fé non mi prometta</l>
     <l n="79">di fare una battaglia a mia richiesta,</l>
     <l n="80">la più giusta del mondo e la più onesta.</l>
    </lg>
    <lg n="11">
     <l n="81">Sì che s'avete, cavallier, desire</l>
     <l n="82">di por per me ne l'altra ripa i passi,</l>
     <l n="83">promettetemi, prima che finire</l>
     <l n="84">quest'altro mese prossimo si lassi,</l>
     <l n="85">ch'al re d'Ibernia v'anderete a unire,</l>
     <l n="86">appresso al qual la bella armata fassi</l>
     <l n="87">per distrugger quell'isola d'Ebuda,</l>
     <l n="88">che, di quante il mar cinge, è la più cruda.</l>
    </lg>
    <lg n="12">
     <l n="89">Voi dovete saper ch'oltre l'Irlanda,</l>
     <l n="90">fra molte che vi son, l'isola giace</l>
     <l n="91">nomata Ebuda, che per legge manda</l>
     <l n="92">rubando intorno il suo popul rapace;</l>
     <l n="93">e quante donne può pigliar, vivanda</l>
     <l n="94">tutte destina a un animal vorace</l>
     <l n="95">che viene ogni dì al lito, e sempre nuova</l>
     <l n="96">donna o donzella, onde si pasca, truova;</l>
    </lg>
    <lg n="13">
     <l n="97">che mercanti e corsar che vanno attorno,</l>
     <l n="98">ve ne fan copia, e più delle più belle.</l>
     <l n="99">Ben potete contare, una per giorno,</l>
     <l n="100">quante morte vi sian donne e donzelle.</l>
     <l n="101">Ma se pietade in voi truova soggiorno,</l>
     <l n="102">se non sète d'Amor tutto ribelle,</l>
     <l n="103">siate contento esser tra questi eletto,</l>
     <l n="104">che van per far sì fruttuoso effetto. -</l>
    </lg>
    <lg n="14">
     <l n="105">Orlando vòlse a pena udire il tutto,</l>
     <l n="106">che giurò d'esser primo a quella impresa,</l>
     <l n="107">come quel ch'alcun atto iniquo e brutto</l>
     <l n="108">non può sentire, e d'ascoltar gli pesa:</l>
     <l n="109">e fu a pensare, indi a temere indutto,</l>
     <l n="110">che quella gente Angelica abbia presa;</l>
     <l n="111">poi che cercata l'ha per tanta via,</l>
     <l n="112">né potutone ancor ritrovar spia.</l>
    </lg>
    <lg n="15">
     <l n="113">Questa imaginazion sì gli confuse</l>
     <l n="114">e sì gli tolse ogni primier disegno,</l>
     <l n="115">che, quanto in fretta più potea, conchiuse</l>
     <l n="116">di navigare a quello iniquo regno.</l>
     <l n="117">Né prima l'altro sol nel mar si chiuse,</l>
     <l n="118">che presso a San Malò ritrovò un legno,</l>
     <l n="119">nel qual si pose; e fatto alzar le vele,</l>
     <l n="120">passò la notte il monte San Michele.</l>
    </lg>
    <lg n="16">
     <l n="121">Breaco e Landriglier lascia a man manca,</l>
     <l n="122">e va radendo il gran lito britone;</l>
     <l n="123">e poi si drizza invêr l'arena bianca,</l>
     <l n="124">onde Ingleterra si nomò Albione;</l>
     <l n="125">ma il vento, ch'era da meriggie, manca,</l>
     <l n="126">e soffia tra il ponente e l'aquilone</l>
     <l n="127">con tanta forza, che fa al basso porre</l>
     <l n="128">tutte le vele, e sé per poppa tôrre.</l>
    </lg>
    <lg n="17">
     <l n="129">Quanto il navilio inanzi era venuto</l>
     <l n="130">in quattro giorni, in un ritornò indietro,</l>
     <l n="131">ne l'alto mar dal buon nochier tenuto,</l>
     <l n="132">che non dia in terra e sembri un fragil vetro.</l>
     <l n="133">Il vento, poi che furioso suto</l>
     <l n="134">fu quattro giorni, il quinto cangiò metro:</l>
     <l n="135">lasciò senza contrasto il legno entrare</l>
     <l n="136">dove il fiume d'Anversa ha foce in mare.</l>
    </lg>
    <lg n="18">
     <l n="137">Tosto che ne la foce entrò lo stanco</l>
     <l n="138">nochier col legno afflitto, e il lito prese,</l>
     <l n="139">fuor d'una terra che sul destro fianco</l>
     <l n="140">di quel fiume sedeva, un vecchio scese,</l>
     <l n="141">di molta età, per quanto il crine bianco</l>
     <l n="142">ne dava indicio; il qual tutto cortese,</l>
     <l n="143">dopo i saluti, al conte rivoltosse,</l>
     <l n="144">che capo giudicò che di lor fosse.</l>
    </lg>
    <lg n="19">
     <l n="145">E da parte il pregò d'una donzella,</l>
     <l n="146">ch'a lei venir non gli paresse grave,</l>
     <l n="147">la qual ritroverebbe, oltre che bella,</l>
     <l n="148">più ch'altra al mondo affabile e soave;</l>
     <l n="149">over fosse contento aspettar, ch'ella</l>
     <l n="150">verrebbe a trovar lui fin alla nave:</l>
     <l n="151">né più restio volesse esser di quanti</l>
     <l n="152">quivi eran giunti cavallieri erranti;</l>
    </lg>
    <lg n="20">
     <l n="153">che nessun altro cavallier, ch'arriva</l>
     <l n="154">o per terra o per mare a questa foce,</l>
     <l n="155">di ragionar con la donzella schiva,</l>
     <l n="156">per consigliarla in un suo caso atroce.</l>
     <l n="157">Udito questo, Orlando in su la riva</l>
     <l n="158">senza punto indugiarsi uscì veloce;</l>
     <l n="159">e come umano e pien di cortesia,</l>
     <l n="160">dove il vecchio il menò, prese la via.</l>
    </lg>
    <lg n="21">
     <l n="161">Fu ne la terra il paladin condutto</l>
     <l n="162">dentro un palazzo, ove al salir le scale,</l>
     <l n="163">una donna trovò piena di lutto,</l>
     <l n="164">per quanto il viso ne facea segnale,</l>
     <l n="165">e i negri panni che coprian per tutto</l>
     <l n="166">e le loggie e le camere e le sale;</l>
     <l n="167">la qual, dopo accoglienza grata e onesta</l>
     <l n="168">fattol seder, gli disse in voce mesta:</l>
    </lg>
    <lg n="22">
     <l n="169">- Io voglio che sappiate che figliuola</l>
     <l n="170">fui del conte d'Olanda, a lui sì grata</l>
     <l n="171">(quantunque prole io non gli fossi sola;</l>
     <l n="172">ch'era da dui fratelli accompagnata),</l>
     <l n="173">ch'a quanto io gli chiedea, da lui parola</l>
     <l n="174">contraria non mi fu mai replicata.</l>
     <l n="175">Standomi lieta in questo stato, avenne</l>
     <l n="176">che ne la nostra terra un duca venne.</l>
    </lg>
    <lg n="23">
     <l n="177">Duca era di Selandia, e se ne giva</l>
     <l n="178">verso Biscaglia a guerreggiar coi Mori.</l>
     <l n="179">La bellezza e l'età ch'in lui fioriva,</l>
     <l n="180">e li non più da me sentiti amori</l>
     <l n="181">con poca guerra me gli fêr captiva;</l>
     <l n="182">tanto più che, per quel ch'apparea fuori,</l>
     <l n="183">io credea e credo, e creder credo il vero,</l>
     <l n="184">ch'amassi et ami me con cor sincero.</l>
    </lg>
    <lg n="24">
     <l n="185">Quei giorni che con noi contrario vento,</l>
     <l n="186">contrario agli altri, a me propizio, il tenne</l>
     <l n="187">(ch'agli altri fur quaranta, a me un momento:</l>
     <l n="188">così al fuggire ebbon veloci penne),</l>
     <l n="189">fummo più volte insieme a parlamento,</l>
     <l n="190">dove, che 'l matrimonio con solenne</l>
     <l n="191">rito al ritorno suo saria tra nui,</l>
     <l n="192">mi promise egli, et io 'l promisi a lui.</l>
    </lg>
    <lg n="25">
     <l n="193">Bireno a pena era da noi partito</l>
     <l n="194">(che così ha nome il mio fedele amante),</l>
     <l n="195">che 'l re di Frisa (la qual, quanto il lito</l>
     <l n="196">del mar divide il fiume, è a noi distante),</l>
     <l n="197">disegnando il figliuol farmi marito,</l>
     <l n="198">ch'unico al mondo avea, nomato Arbante,</l>
     <l n="199">per li più degni del suo stato manda</l>
     <l n="200">a domandarmi al mio padre in Olanda.</l>
    </lg>
    <lg n="26">
     <l n="201">Io ch'all'amante mio di quella fede</l>
     <l n="202">mancar non posso, che gli aveva data,</l>
     <l n="203">e ancor ch'io possa, Amor non mi conciede</l>
     <l n="204">che poter voglia, e ch'io sia tanto ingrata;</l>
     <l n="205">per ruinar la pratica ch'in piede</l>
     <l n="206">era gagliarda, e presso al fin guidata,</l>
     <l n="207">dico a mio padre, che prima ch'in Frisa</l>
     <l n="208">mi dia marito, io voglio essere uccisa.</l>
    </lg>
    <lg n="27">
     <l n="209">Il mio buon padre, al qual sol piacea quanto</l>
     <l n="210">a me piacea, né mai turbar mi vòlse,</l>
     <l n="211">per consolarmi e far cessare il pianto</l>
     <l n="212">ch'io ne facea, la pratica disciolse:</l>
     <l n="213">di che il superbo re di Frisa tanto</l>
     <l n="214">isdegno prese e a tanto odio si volse,</l>
     <l n="215">ch'entrò in Olanda, e cominciò la guerra</l>
     <l n="216">che tutto il sangue mio cacciò sotterra.</l>
    </lg>
    <lg n="28">
     <l n="217">Oltre che sia robusto, e sì possente,</l>
     <l n="218">che pochi pari a nostra età ritruova,</l>
     <l n="219">e sì astuto in mal far, ch'altrui niente</l>
     <l n="220">la possanza, l'ardir, l'ingegno giova;</l>
     <l n="221">porta alcun'arme che l'antica gente</l>
     <l n="222">non vide mai, né, fuor ch'a lui, la nuova:</l>
     <l n="223">un ferro bugio, lungo da dua braccia,</l>
     <l n="224">dentro a cui polve et una palla caccia.</l>
    </lg>
    <lg n="29">
     <l n="225">Col fuoco dietro ove la canna è chiusa,</l>
     <l n="226">tocca un spiraglio che si vede a pena;</l>
     <l n="227">a guisa che toccare il medico usa</l>
     <l n="228">dove è bisogno d'allacciar la vena:</l>
     <l n="229">onde vien con tal suon la palla esclusa,</l>
     <l n="230">che si può dir che tuona e che balena;</l>
     <l n="231">né men che soglia il fulmine ove passa,</l>
     <l n="232">ciò che tocca arde, abatte, apre e fracassa.</l>
    </lg>
    <lg n="30">
     <l n="233">Pose due volte il nostro campo in rotta</l>
     <l n="234">con questo inganno, e i miei fratelli uccise:</l>
     <l n="235">nel primo assalto il primo; che la botta,</l>
     <l n="236">rotto l'usbergo, in mezzo il cor gli mise;</l>
     <l n="237">ne l'altra zuffa a l'altro, il quale in frotta</l>
     <l n="238">fuggìa, dal corpo l'anima divise;</l>
     <l n="239">e lo ferì lontan dietro la spalla,</l>
     <l n="240">e fuor del petto uscir fece la palla.</l>
    </lg>
    <lg n="31">
     <l n="241">Difendendosi poi mio padre un giorno</l>
     <l n="242">dentro un castel che sol gli era rimaso,</l>
     <l n="243">che tutto il resto avea perduto intorno,</l>
     <l n="244">lo fe' con simil colpo ire all'occaso;</l>
     <l n="245">che mentre andava e che facea ritorno,</l>
     <l n="246">provedendo or a questo or a quel caso,</l>
     <l n="247">dal traditor fu in mezzo gli occhi colto,</l>
     <l n="248">che l'avea di lontan di mira tolto.</l>
    </lg>
    <lg n="32">
     <l n="249">Morto i fratelli e il padre, e rimasa io</l>
     <l n="250">de l'isola d'Olanda unica erede,</l>
     <l n="251">il re di Frisa, perché avea disio</l>
     <l n="252">di ben fermare in quello stato il piede,</l>
     <l n="253">mi fa sapere, e così al popul mio,</l>
     <l n="254">che pace e che riposo mi conciede,</l>
     <l n="255">quando io vogli or, quel che non vòlsi inante,</l>
     <l n="256">tor per marito il suo figliuolo Arbante.</l>
    </lg>
    <lg n="33">
     <l n="257">Io per l'odio non sì, che grave porto</l>
     <l n="258">a lui e a tutta la sua iniqua schiatta,</l>
     <l n="259">il qual m'ha dui fratelli e 'l padre morto,</l>
     <l n="260">saccheggiata la patria, arsa e disfatta;</l>
     <l n="261">come perché a colui non vo' far torto,</l>
     <l n="262">a cui già la promessa aveva fatta,</l>
     <l n="263">ch'altr'uomo non saria che mi sposasse,</l>
     <l n="264">fin che di Spagna a me non ritornasse:</l>
    </lg>
    <lg n="34">
     <l n="265">"Per un mal ch'io patisco, ne vo' cento</l>
     <l n="266">patir (rispondo), e far di tutto il resto;</l>
     <l n="267">esser morta, arsa viva, e che sia al vento</l>
     <l n="268">la cener sparsa, inanzi che far questo".</l>
     <l n="269">Studia la gente mia di questo intento</l>
     <l n="270">tormi: chi priega, e chi mi fa protesto</l>
     <l n="271">di dargli in mano me e la terra, prima</l>
     <l n="272">che la mia ostinazion tutti ci opprima.</l>
    </lg>
    <lg n="35">
     <l n="273">Così, poi che i protesti e i prieghi invano</l>
     <l n="274">vider gittarsi, e che pur stava dura,</l>
     <l n="275">presero accordo col Frisone, e in mano,</l>
     <l n="276">come avean detto, gli dier me e le mura.</l>
     <l n="277">Quel, senza farmi alcuno atto villano,</l>
     <l n="278">de la vita e del regno m'assicura,</l>
     <l n="279">pur ch'io indolcisca l'indurate voglie,</l>
     <l n="280">e che d'Arbante suo mi faccia moglie.</l>
    </lg>
    <lg n="36">
     <l n="281">Io che sforzar così mi veggio, voglio,</l>
     <l n="282">per uscirgli di man, perder la vita;</l>
     <l n="283">ma se pria non mi vendico, mi doglio</l>
     <l n="284">più che di quanta ingiuria abbia patita.</l>
     <l n="285">Fo pensier molti; e veggio al mio cordoglio</l>
     <l n="286">che solo il simular può dare aita:</l>
     <l n="287">fingo ch'io brami, non che non mi piaccia,</l>
     <l n="288">che mi perdoni e sua nuora mi faccia.</l>
    </lg>
    <lg n="37">
     <l n="289">Fra molti ch'al servizio erano stati</l>
     <l n="290">già di mio padre, io scelgo dui fratelli,</l>
     <l n="291">di grande ingegno e di gran cor dotati,</l>
     <l n="292">ma più di vera fede, come quelli</l>
     <l n="293">che cresciutici in corte et allevati</l>
     <l n="294">si son con noi da teneri citelli;</l>
     <l n="295">e tanto miei, che poco lor parria</l>
     <l n="296">la vita por per la salute mia.</l>
    </lg>
    <lg n="38">
     <l n="297">Communico con loro il mio disegno:</l>
     <l n="298">essi prometton d'essermi in aiuto.</l>
     <l n="299">L'un viene in Fiandra, e v'apparecchia un legno;</l>
     <l n="300">l'altro meco in Olanda ho ritenuto.</l>
     <l n="301">Or mentre i forestieri e quei del regno</l>
     <l n="302">s'invitano alle nozze, fu saputo</l>
     <l n="303">che Bireno in Biscaglia avea una armata,</l>
     <l n="304">per venire in Olanda, apparecchiata.</l>
    </lg>
    <lg n="39">
     <l n="305">Però che, fatta la prima battaglia</l>
     <l n="306">dove fu rotto un mio fratello e ucciso,</l>
     <l n="307">spacciar tosto un corrier feci in Biscaglia,</l>
     <l n="308">che portassi a Bireno il tristo aviso;</l>
     <l n="309">il qual mentre che s'arma e si travaglia,</l>
     <l n="310">dal re di Frisa il resto fu conquiso.</l>
     <l n="311">Bireno, che di ciò nulla sapea,</l>
     <l n="312">per darci aiuto i legni sciolti avea.</l>
    </lg>
    <lg n="40">
     <l n="313">Di questo avuto aviso il re frisone,</l>
     <l n="314">de le nozze al figliuol la cura lassa;</l>
     <l n="315">e con l'armata sua nel mar si pone:</l>
     <l n="316">truova il duca, lo rompe, arde e fracassa,</l>
     <l n="317">e, come vuol Fortuna, il fa prigione;</l>
     <l n="318">ma di ciò ancor la nuova a noi non passa.</l>
     <l n="319">Mi sposa intanto il giovene, e si vuole</l>
     <l n="320">meco corcar come si corchi il sole.</l>
    </lg>
    <lg n="41">
     <l n="321">Io dietro alle cortine avea nascoso</l>
     <l n="322">quel mio fedele; il qual nulla si mosse</l>
     <l n="323">prima che a me venir vide lo sposo;</l>
     <l n="324">e non l'attese che corcato fosse,</l>
     <l n="325">ch'alzò un'accetta, e con sì valoroso</l>
     <l n="326">braccio dietro nel capo lo percosse,</l>
     <l n="327">che gli levò la vita e la parola:</l>
     <l n="328">io saltai presta, e gli segai la gola.</l>
    </lg>
    <lg n="42">
     <l n="329">Come cadere il bue suole al macello,</l>
     <l n="330">cade il mal nato giovene, in dispetto</l>
     <l n="331">del re Cimosco, il più d'ogn'altro fello;</l>
     <l n="332">che l'empio re di Frisa è così detto,</l>
     <l n="333">che morto l'uno e l'altro mio fratello</l>
     <l n="334">m'avea col padre, e per meglio suggetto</l>
     <l n="335">farsi il mio stato, mi volea per nuora;</l>
     <l n="336">e forse un giorno uccisa avria me ancora.</l>
    </lg>
    <lg n="43">
     <l n="337">Prima ch'altro disturbo vi si metta,</l>
     <l n="338">tolto quel che più vale e meno pesa,</l>
     <l n="339">il mio compagno al mar mi cala in fretta</l>
     <l n="340">da la finestra a un canape sospesa,</l>
     <l n="341">là dove attento il suo fratello aspetta</l>
     <l n="342">sopra la barca ch'avea in Fiandra presa.</l>
     <l n="343">Demmo le vele ai venti e i remi all'acque,</l>
     <l n="344">e tutti ci salvian, come a Dio piacque.</l>
    </lg>
    <lg n="44">
     <l n="345">Non so se 'l re di Frisa più dolente</l>
     <l n="346">del figliol morto, o se più d'ira acceso</l>
     <l n="347">fosse contra di me, che 'l dì seguente</l>
     <l n="348">giunse là dove si trovò sì offeso.</l>
     <l n="349">Superbo ritornava egli e sua gente</l>
     <l n="350">de la vittoria e di Bireno preso;</l>
     <l n="351">e credendo venire a nozze e a festa,</l>
     <l n="352">ogni cosa trovò scura e funesta.</l>
    </lg>
    <lg n="45">
     <l n="353">La pietà del figliuol, l'odio ch'aveva</l>
     <l n="354">a me, né dì né notte il lascia mai.</l>
     <l n="355">Ma perché il pianger morti non rileva,</l>
     <l n="356">e la vendetta sfoga l'odio assai,</l>
     <l n="357">la parte del pensier, ch'esser doveva</l>
     <l n="358">de la pietade in sospirare e in guai,</l>
     <l n="359">vuol che con l'odio a investigar s'unisca,</l>
     <l n="360">come egli m'abbia in mano e mi punisca.</l>
    </lg>
    <lg n="46">
     <l n="361">Quei tutti che sapeva e gli era detto</l>
     <l n="362">che mi fossino amici, o di quei miei</l>
     <l n="363">che m'aveano aiutata a far l'effetto,</l>
     <l n="364">uccise, o lor beni arse, o li fe' rei.</l>
     <l n="365">Vòlse uccider Bireno in mio dispetto;</l>
     <l n="366">che d'altro sì doler non mi potrei:</l>
     <l n="367">gli parve poi, se vivo lo tenesse,</l>
     <l n="368">che, per pigliarmi, in man la rete avesse.</l>
    </lg>
    <lg n="47">
     <l n="369">Ma gli propone una crudele e dura</l>
     <l n="370">condizion: gli fa termine un anno,</l>
     <l n="371">al fin del qual gli darà morte oscura,</l>
     <l n="372">se prima egli per forza o per inganno,</l>
     <l n="373">con amici e parenti non procura,</l>
     <l n="374">con tutto ciò che ponno e ciò che sanno,</l>
     <l n="375">di darmigli in prigion: sì che la via</l>
     <l n="376">di lui salvare è sol la morte mia.</l>
    </lg>
    <lg n="48">
     <l n="377">Ciò che si possa far per sua salute,</l>
     <l n="378">fuor che perder me stessa, il tutto ho fatto.</l>
     <l n="379">Sei castella ebbi in Fiandra, e l'ho vendute:</l>
     <l n="380">e 'l poco o 'l molto prezzo ch'io n'ho tratto,</l>
     <l n="381">parte, tentando per persone astute</l>
     <l n="382">i guardiani corrumpere, ho distratto;</l>
     <l n="383">e parte, per far muovere alli danni</l>
     <l n="384">di quell'empio or gl'Inglesi, or gli Alamanni.</l>
    </lg>
    <lg n="49">
     <l n="385">I mezzi, o che non abbiano potuto,</l>
     <l n="386">o che non abbian fatto il dover loro,</l>
     <l n="387">m'hanno dato parole e non aiuto;</l>
     <l n="388">e sprezzano or che n'han cavato l'oro:</l>
     <l n="389">e presso al fine il termine è venuto,</l>
     <l n="390">dopo il qual né la forza né 'l tesoro</l>
     <l n="391">potrà giunger più a tempo, sì che morte</l>
     <l n="392">e strazio schivi al mio caro consorte.</l>
    </lg>
    <lg n="50">
     <l n="393">Mio padre e' miei fratelli mi son stati</l>
     <l n="394">morti per lui; per lui toltomi il regno;</l>
     <l n="395">per lui quei pochi beni che restati</l>
     <l n="396">m'eran, del viver mio soli sostegno,</l>
     <l n="397">per trarlo di prigione ho disipati:</l>
     <l n="398">né mi resta ora in che più far disegno,</l>
     <l n="399">se non d'andarmi io stessa in mano a porre</l>
     <l n="400">di sì crudel nimico, e lui disciorre.</l>
    </lg>
    <lg n="51">
     <l n="401">Se dunque da far altro non mi resta,</l>
     <l n="402">né si truova al suo scampo altro riparo</l>
     <l n="403">che per lui por questa mia vita, questa</l>
     <l n="404">mia vita per lui por mi sarà caro.</l>
     <l n="405">Ma sola una paura mi molesta,</l>
     <l n="406">che non saprò far patto così chiaro,</l>
     <l n="407">che m'assicuri che non sia il tiranno,</l>
     <l n="408">poi ch'avuta m'avrà, per fare inganno.</l>
    </lg>
    <lg n="52">
     <l n="409">Io dubito che poi che m'avrà in gabbia,</l>
     <l n="410">e fatto avrà di me tutti li strazii,</l>
     <l n="411">né Bireno per questo a lasciare abbia,</l>
     <l n="412">sì ch'esser per me sciolto mi ringrazii;</l>
     <l n="413">come periuro, e pien di tanta rabbia,</l>
     <l n="414">che di me sola uccider non si sazii:</l>
     <l n="415">e quel ch'avrà di me, né più né meno</l>
     <l n="416">faccia di poi del misero Bireno.</l>
    </lg>
    <lg n="53">
     <l n="417">Or la cagion che conferir con voi</l>
     <l n="418">mi fa i miei casi, e ch'io li dico a quanti</l>
     <l n="419">signori e cavallier vengono a noi,</l>
     <l n="420">è solo acciò, parlandone con tanti,</l>
     <l n="421">m'insegni alcun d'assicurar che, poi</l>
     <l n="422">ch'a quel crudel mi sia condotta avanti,</l>
     <l n="423">non abbia a ritener Bireno ancora,</l>
     <l n="424">né voglia, morta me, ch'esso poi mora.</l>
    </lg>
    <lg n="54">
     <l n="425">Pregato ho alcun guerrier, che meco sia</l>
     <l n="426">quando io mi darò in mano al re di Frisa;</l>
     <l n="427">ma mi prometta, e la sua fé mi dia,</l>
     <l n="428">che questo cambio sarà fatto in guisa,</l>
     <l n="429">ch'a un tempo io data, e liberato fia</l>
     <l n="430">Bireno: sì che quando io sarò uccisa,</l>
     <l n="431">morrò contenta, poi che la mia morte</l>
     <l n="432">avrà dato la vita al mio consorte.</l>
    </lg>
    <lg n="55">
     <l n="433">Né fino a questo dì truovo chi toglia</l>
     <l n="434">sopra la fede sua d'assicurarmi,</l>
     <l n="435">che quando io sia condotta, e che mi voglia</l>
     <l n="436">aver quel re, senza Bireno darmi,</l>
     <l n="437">egli non lascierà contra mia voglia</l>
     <l n="438">che presa io sia: sì teme ognun quell'armi;</l>
     <l n="439">teme quell'armi, a cui par che non possa</l>
     <l n="440">star piastra incontra, e sia quanto vuol grossa.</l>
    </lg>
    <lg n="56">
     <l n="441">Or, s'in voi la virtù non è diforme</l>
     <l n="442">dal fier sembiante e da l'erculeo aspetto,</l>
     <l n="443">e credete poter darmegli, e tôrme</l>
     <l n="444">anco da lui, quando non vada retto;</l>
     <l n="445">siate contento d'esser meco a porme</l>
     <l n="446">ne le man sue: ch'io non avrò sospetto,</l>
     <l n="447">quando voi siate meco, se ben io</l>
     <l n="448">poi ne morrò, che muora il signor mio. -</l>
    </lg>
    <lg n="57">
     <l n="449">Qui la donzella il suo parlar conchiuse,</l>
     <l n="450">che con pianto e sospir spesso interroppe.</l>
     <l n="451">Orlando, poi ch'ella la bocca chiuse,</l>
     <l n="452">le cui voglie al ben far mai non fur zoppe,</l>
     <l n="453">in parole con lei non si diffuse;</l>
     <l n="454">che di natura non usava troppe:</l>
     <l n="455">ma le promise, e la sua fé le diede,</l>
     <l n="456">che faria più di quel ch'ella gli chiede.</l>
    </lg>
    <lg n="58">
     <l n="457">Non è sua intenzion ch'ella in man vada</l>
     <l n="458">del suo nimico per salvar Bireno:</l>
     <l n="459">ben salverà amendui, se la sua spada</l>
     <l n="460">e l'usato valor non gli vien meno.</l>
     <l n="461">Il medesimo dì piglian la strada,</l>
     <l n="462">poi c'hanno il vento prospero e sereno.</l>
     <l n="463">Il paladin s'affretta; che di gire</l>
     <l n="464">all'isola del mostro avea desire.</l>
    </lg>
    <lg n="59">
     <l n="465">Or volta all'una, or volta all'altra banda</l>
     <l n="466">per gli alti stagni il buon nochier la vela:</l>
     <l n="467">scuopre un'isola e un'altra di Zilanda;</l>
     <l n="468">scuopre una inanzi, e un'altra a dietro cela.</l>
     <l n="469">Orlando smonta il terzo dì in Olanda;</l>
     <l n="470">ma non smonta colei che si querela</l>
     <l n="471">del re di Frisa: Orlando vuol che intenda</l>
     <l n="472">la morte di quel rio, prima che scenda.</l>
    </lg>
    <lg n="60">
     <l n="473">Nel lito armato il paladino varca</l>
     <l n="474">sopra un corsier di pel tra bigio e nero,</l>
     <l n="475">nutrito in Fiandra e nato in Danismarca,</l>
     <l n="476">grande e possente assai più che leggiero;</l>
     <l n="477">però ch'avea, quando si messe in barca,</l>
     <l n="478">in Bretagna lasciato il suo destriero,</l>
     <l n="479">quel Brigliador sì bello e sì gagliardo,</l>
     <l n="480">che non ha paragon, fuor che Baiardo.</l>
    </lg>
    <lg n="61">
     <l n="481">Giunge Orlando a Dordreche, e quivi truova</l>
     <l n="482">di molta gente armata in su la porta;</l>
     <l n="483">sì perché sempre, ma più quando è nuova,</l>
     <l n="484">seco ogni signoria sospetto porta;</l>
     <l n="485">sì perché dianzi giunta era una nuova,</l>
     <l n="486">che di Selandia con armata scorta</l>
     <l n="487">di navilii e di gente un cugin viene</l>
     <l n="488">di quel signor che qui prigion si tiene.</l>
    </lg>
    <lg n="62">
     <l n="489">Orlando prega uno di lor, che vada</l>
     <l n="490">e dica al re, ch'un cavalliero errante</l>
     <l n="491">disia con lui provarsi a lancia e a spada;</l>
     <l n="492">ma che vuol che tra lor sia patto inante:</l>
     <l n="493">che se 'l re fa che, chi lo sfida, cada,</l>
     <l n="494">la donna abbia d'aver, ch'uccise Arbante,</l>
     <l n="495">che 'l cavallier l'ha in loco non lontano</l>
     <l n="496">da poter sempremai darglila in mano;</l>
    </lg>
    <lg n="63">
     <l n="497">et all'incontro vuol che 'l re prometta,</l>
     <l n="498">ch'ove egli vinto ne la pugna sia,</l>
     <l n="499">Bireno in libertà subito metta,</l>
     <l n="500">e che lo lasci andare alla sua via.</l>
     <l n="501">Il fante al re fa l'imbasciata in fretta:</l>
     <l n="502">ma quel, che né virtù né cortesia</l>
     <l n="503">conobbe mai, drizzò tutto il suo intento</l>
     <l n="504">alla fraude, all'inganno, al tradimento.</l>
    </lg>
    <lg n="64">
     <l n="505">Gli par ch'avendo in mano il cavalliero,</l>
     <l n="506">avrà la donna ancor, che sì l'ha offeso,</l>
     <l n="507">s'in possanza di lui la donna è vero</l>
     <l n="508">che se ritruovi, e il fante ha ben inteso.</l>
     <l n="509">Trenta uomini pigliar fece sentiero</l>
     <l n="510">diverso da la porta ov'era atteso,</l>
     <l n="511">che dopo occulto et assai lungo giro,</l>
     <l n="512">dietro alle spalle al paladino usciro.</l>
    </lg>
    <lg n="65">
     <l n="513">Il traditore intanto dar parole</l>
     <l n="514">fatto gli avea, sin che i cavalli e i fanti</l>
     <l n="515">vede esser giunti al loco ove gli vuole;</l>
     <l n="516">da la porta esce poi con altretanti.</l>
     <l n="517">Come le fere e il bosco cinger suole</l>
     <l n="518">perito cacciator da tutti i canti;</l>
     <l n="519">come appresso a Volana i pesci e l'onda</l>
     <l n="520">con lunga rete il pescator circonda:</l>
    </lg>
    <lg n="66">
     <l n="521">così per ogni via dal re di Frisa,</l>
     <l n="522">che quel guerrier non fugga, si provede.</l>
     <l n="523">Vivo lo vuole, e non in altra guisa:</l>
     <l n="524">e questo far sì facilmente crede,</l>
     <l n="525">che 'l fulmine terrestre, con che uccisa</l>
     <l n="526">ha tanta e tanta gente, ora non chiede;</l>
     <l n="527">che quivi non gli par che si convegna,</l>
     <l n="528">dove pigliar, non far morir, disegna.</l>
    </lg>
    <lg n="67">
     <l n="529">Qual cauto ucellator che serba vivi,</l>
     <l n="530">intento a maggior preda, i primi augelli,</l>
     <l n="531">acciò in più quantitade altri captivi</l>
     <l n="532">faccia col giuoco e col zimbel di quelli;</l>
     <l n="533">tal esser vòlse il re Cimosco quivi:</l>
     <l n="534">ma già non vòlse Orlando esser di quelli</l>
     <l n="535">che si lascin pigliare al primo tratto;</l>
     <l n="536">e tosto roppe il cerchio ch'avean fatto.</l>
    </lg>
    <lg n="68">
     <l n="537">Il cavallier d'Anglante, ove più spesse</l>
     <l n="538">vide le genti e l'arme, abbassò l'asta;</l>
     <l n="539">et uno in quella e poscia un altro messe,</l>
     <l n="540">e un altro e un altro, che sembrâr di pasta;</l>
     <l n="541">e fin a sei ve n'infilzò, e li resse</l>
     <l n="542">tutti una lancia: e perch'ella non basta</l>
     <l n="543">a più capir, lasciò il settimo fuore</l>
     <l n="544">ferito sì, che di quel colpo muore.</l>
    </lg>
    <lg n="69">
     <l n="545">Non altrimente ne l'estrema arena</l>
     <l n="546">veggiàn le rane de canali e fosse</l>
     <l n="547">dal cauto arcier nei fianchi e ne la schiena,</l>
     <l n="548">l'una vicina all'altra, esser percosse;</l>
     <l n="549">né da la freccia, fin che tutta piena</l>
     <l n="550">non sia da un capo all'altro, esser rimosse.</l>
     <l n="551">La grave lancia Orlando da sé scaglia,</l>
     <l n="552">e con la spada entrò ne la battaglia.</l>
    </lg>
    <lg n="70">
     <l n="553">Rotta la lancia, quella spada strinse,</l>
     <l n="554">quella che mai non fu menata in fallo;</l>
     <l n="555">e ad ogni colpo, o taglio o punta, estinse</l>
     <l n="556">quando uomo a piedi, e quando uomo a cavallo:</l>
     <l n="557">dove toccò, sempre in vermiglio tinse</l>
     <l n="558">l'azzurro, il verde, il bianco, il nero, il giallo.</l>
     <l n="559">Duolsi Cimosco che la canna e il fuoco</l>
     <l n="560">seco or non ha, quando v'avrian più loco.</l>
    </lg>
    <lg n="71">
     <l n="561">E con gran voce e con minaccie chiede</l>
     <l n="562">che portati gli sian, ma poco è udito;</l>
     <l n="563">che chi ha ritratto a salvamento il piede</l>
     <l n="564">ne la città, non è d'uscir più ardito.</l>
     <l n="565">Il re frison, che fuggir gli altri vede,</l>
     <l n="566">d'esser salvo egli ancor piglia partito:</l>
     <l n="567">corre alla porta, e vuole alzare il ponte;</l>
     <l n="568">ma troppo è presto ad arrivare il conte.</l>
    </lg>
    <lg n="72">
     <l n="569">Il re volta le spalle, e signor lassa</l>
     <l n="570">del ponte Orlando e d'amendue le porte;</l>
     <l n="571">e fugge, e inanzi a tutti gli altri passa,</l>
     <l n="572">mercé che 'l suo destrier corre più forte.</l>
     <l n="573">Non mira Orlando a quella plebe bassa:</l>
     <l n="574">vuole il fellon, non gli altri, porre a morte;</l>
     <l n="575">ma il suo destrier sì al corso poco vale,</l>
     <l n="576">che restio sembra, e chi fugge, abbia l'ale.</l>
    </lg>
    <lg n="73">
     <l n="577">D'una in un'altra via si leva ratto</l>
     <l n="578">di vista al paladin; ma indugia poco,</l>
     <l n="579">che torna con nuove armi; che s'ha fatto</l>
     <l n="580">portare intanto il cavo ferro e il fuoco:</l>
     <l n="581">e dietro un canto postosi di piatto,</l>
     <l n="582">l'attende, come il cacciatore al loco,</l>
     <l n="583">coi cani armati e con lo spiedo, attende</l>
     <l n="584">il fier cingial che ruinoso scende;</l>
    </lg>
    <lg n="74">
     <l n="585">che spezza i rami e fa cadere i sassi,</l>
     <l n="586">e ovunque drizzi l'orgogliosa fronte,</l>
     <l n="587">sembra a tanto rumor che si fracassi</l>
     <l n="588">la selva intorno, e che si svella il monte.</l>
     <l n="589">Sta Cimosco alla posta, acciò non passi</l>
     <l n="590">senza pagargli il fio l'audace conte:</l>
     <l n="591">tosto ch'appare, allo spiraglio tocca</l>
     <l n="592">col fuoco il ferro, e quel subito scocca.</l>
    </lg>
    <lg n="75">
     <l n="593">Dietro lampeggia a guisa di baleno,</l>
     <l n="594">dinanzi scoppia, e manda in aria il tuono.</l>
     <l n="595">Trieman le mura, e sotto i piè il terreno;</l>
     <l n="596">il ciel rimbomba al paventoso suono.</l>
     <l n="597">L'ardente stral, che spezza e venir meno</l>
     <l n="598">fa ciò ch'incontra, e dà a nessun perdono,</l>
     <l n="599">sibila e stride; ma, come è il desire</l>
     <l n="600">di quel brutto assassin, non va a ferire.</l>
    </lg>
    <lg n="76">
     <l n="601">O sia la fretta, o sia la troppa voglia</l>
     <l n="602">d'uccider quel baron, ch'errar lo faccia;</l>
     <l n="603">o sia che il cor, tremando come foglia,</l>
     <l n="604">faccia insieme tremare e mani e braccia;</l>
     <l n="605">o la bontà divina che non voglia</l>
     <l n="606">che 'l suo fedel campion sì tosto giaccia:</l>
     <l n="607">quel colpo al ventre del destrier si torse;</l>
     <l n="608">lo cacciò in terra, onde mai più non sorse.</l>
    </lg>
    <lg n="77">
     <l n="609">Cade a terra il cavallo e il cavalliero:</l>
     <l n="610">la preme l'un, la tocca l'altro a pena;</l>
     <l n="611">che si leva sì destro e sì leggiero,</l>
     <l n="612">come cresciuto gli sia possa e lena.</l>
     <l n="613">Quale il libico Anteo sempre più fiero</l>
     <l n="614">surger solea da la percossa arena,</l>
     <l n="615">tal surger parve, e che la forza, quando</l>
     <l n="616">toccò il terren, si radoppiasse a Orlando.</l>
    </lg>
    <lg n="78">
     <l n="617">Chi vide mai dal ciel cadere il foco</l>
     <l n="618">che con sì orrendo suon Giove disserra,</l>
     <l n="619">e penetrare ove un richiuso loco</l>
     <l n="620">carbon con zolfo e con salnitro serra;</l>
     <l n="621">ch'a pena arriva, a pena tocca un poco,</l>
     <l n="622">che par ch'avampi il ciel, non che la terra;</l>
     <l n="623">spezza le mura, e i gravi marmi svelle,</l>
     <l n="624">e fa i sassi volar sin alle stelle;</l>
    </lg>
    <lg n="79">
     <l n="625">s'imagini che tal, poi che cadendo</l>
     <l n="626">toccò la terra, il paladino fosse:</l>
     <l n="627">con sì fiero sembiante aspro et orrendo,</l>
     <l n="628">da far tremar nel ciel Marte, si mosse.</l>
     <l n="629">Di che smarrito il re frison, torcendo</l>
     <l n="630">la briglia indietro, per fuggir voltosse;</l>
     <l n="631">ma gli fu dietro Orlando con più fretta</l>
     <l n="632">che non esce da l'arco una saetta:</l>
    </lg>
    <lg n="80">
     <l n="633">e quel che non avea potuto prima</l>
     <l n="634">fare a cavallo, or farà essendo a piede.</l>
     <l n="635">Lo séguita sì ratto, ch'ogni stima</l>
     <l n="636">di chi nol vide, ogni credenza eccede.</l>
     <l n="637">Lo giunse in poca strada; et alla cima</l>
     <l n="638">de l'elmo alza la spada, e sì lo fiede,</l>
     <l n="639">che gli parte la testa fin al collo,</l>
     <l n="640">e in terra il manda a dar l'ultimo crollo.</l>
    </lg>
    <lg n="81">
     <l n="641">Ecco levar ne la città si sente</l>
     <l n="642">nuovo rumor, nuovo menar di spade;</l>
     <l n="643">che 'l cugin di Bireno con la gente</l>
     <l n="644">ch'avea condutta da le sue contrade,</l>
     <l n="645">poi che la porta ritrovò patente,</l>
     <l n="646">era venuto dentro alla cittade,</l>
     <l n="647">dal paladino in tal timor ridutta,</l>
     <l n="648">che senza intoppo la può scorrer tutta.</l>
    </lg>
    <lg n="82">
     <l n="649">Fugge il populo in rotta, che non scorge</l>
     <l n="650">chi questa gente sia, né che domandi;</l>
     <l n="651">ma poi ch'uno et un altro pur s'accorge</l>
     <l n="652">all'abito e al parlar, che son Selandi,</l>
     <l n="653">chiede lor pace, e il foglio bianco porge;</l>
     <l n="654">e dice al capitan che gli comandi,</l>
     <l n="655">e dar gli vuol contra i Frisoni aiuto,</l>
     <l n="656">che 'l suo duca in prigion gli ha ritenuto.</l>
    </lg>
    <lg n="83">
     <l n="657">Quel popul sempre stato era nimico</l>
     <l n="658">del re di Frisa e d'ogni suo seguace,</l>
     <l n="659">perché morto gli avea il signore antico,</l>
     <l n="660">ma più perch'era ingiusto, empio e rapace.</l>
     <l n="661">Orlando s'interpose come amico</l>
     <l n="662">d'ambe le parti, e fece lor far pace;</l>
     <l n="663">le quali unite, non lasciâr Frisone</l>
     <l n="664">che non morisse o non fosse prigione.</l>
    </lg>
    <lg n="84">
     <l n="665">Le porte de le carcere gittate</l>
     <l n="666">a terra sono, e non si cerca chiave.</l>
     <l n="667">Bireno al conte con parole grate</l>
     <l n="668">mostra conoscer l'obligo che gli have.</l>
     <l n="669">Indi insieme e con molte altre brigate</l>
     <l n="670">se ne vanno ove attende Olimpia in nave:</l>
     <l n="671">così la donna, a cui di ragion spetta</l>
     <l n="672">il dominio de l'isola, era detta;</l>
    </lg>
    <lg n="85">
     <l n="673">quella che quivi Orlando avea condutto</l>
     <l n="674">non con pensier che far dovesse tanto;</l>
     <l n="675">che le parea bastar che posta in lutto</l>
     <l n="676">sol lei, lo sposo avesse a trar di pianto.</l>
     <l n="677">Lei riverisce e onora il popul tutto.</l>
     <l n="678">Lungo sarebbe a ricontarvi quanto</l>
     <l n="679">lei Bireno accarezzi, et ella lui;</l>
     <l n="680">quai grazie al conte rendano ambidui.</l>
    </lg>
    <lg n="86">
     <l n="681">Il popul la donzella nel paterno</l>
     <l n="682">seggio rimette, e fedeltà le giura.</l>
     <l n="683">Ella a Bireno, a cui con nodo eterno</l>
     <l n="684">la legò Amor d'una catena dura,</l>
     <l n="685">de lo stato e di sé dona il governo.</l>
     <l n="686">Et egli, tratto poi da un'altra cura,</l>
     <l n="687">de le fortezze e di tutto il domìno</l>
     <l n="688">de l'isola guardian lascia il cugino;</l>
    </lg>
    <lg n="87">
     <l n="689">che tornare in Selandia avea disegno,</l>
     <l n="690">e menar seco la fedel consorte:</l>
     <l n="691">e dicea voler fare indi nel regno</l>
     <l n="692">di Frisa esperienzia di sua sorte;</l>
     <l n="693">perché di ciò l'assicurava un pegno</l>
     <l n="694">ch'egli avea in mano, e lo stimava forte:</l>
     <l n="695">la figliuola del re, che fra i captivi,</l>
     <l n="696">che vi fur molti, avea trovata quivi.</l>
    </lg>
    <lg n="88">
     <l n="697">E dice ch'egli vuol ch'un suo germano,</l>
     <l n="698">ch'era minor d'età, l'abbia per moglie.</l>
     <l n="699">Quindi si parte il senator romano</l>
     <l n="700">il dì medesmo che Bireno scioglie.</l>
     <l n="701">Non vòlse porre ad altra cosa mano,</l>
     <l n="702">fra tante e tante guadagnate spoglie,</l>
     <l n="703">se non a quel tormento ch'abbiàn detto</l>
     <l n="704">ch'al fulmine assimiglia in ogni effetto.</l>
    </lg>
    <lg n="89">
     <l n="705">L'intenzion non già, perché lo tolle,</l>
     <l n="706">fu per voglia d'usarlo in sua difesa;</l>
     <l n="707">che sempre atto stimò d'animo molle</l>
     <l n="708">gir con vantaggio in qualsivoglia impresa:</l>
     <l n="709">ma per gittarlo in parte, onde non volle</l>
     <l n="710">che mai potesse ad uom più fare offesa:</l>
     <l n="711">e la polve e le palle e tutto il resto</l>
     <l n="712">seco portò, ch'apperteneva a questo.</l>
    </lg>
    <lg n="90">
     <l n="713">E così, poi che fuor de la marea</l>
     <l n="714">nel più profondo mar si vide uscito,</l>
     <l n="715">sì che segno lontan non si vedea</l>
     <l n="716">del destro più né del sinistro lito;</l>
     <l n="717">lo tolse, e disse: - Acciò più non istea</l>
     <l n="718">mai cavallier per te d'essere ardito,</l>
     <l n="719">né quanto il buono val, mai più si vanti</l>
     <l n="720">il rio per te valer, qui giù rimanti.</l>
    </lg>
    <lg n="91">
     <l n="721">O maladetto, o abominoso ordigno,</l>
     <l n="722">che fabricato nel tartareo fondo</l>
     <l n="723">fosti per man di Belzebù maligno</l>
     <l n="724">che ruinar per te disegnò il mondo,</l>
     <l n="725">all'inferno, onde uscisti, ti rasigno. -</l>
     <l n="726">Così dicendo, lo gittò in profondo.</l>
     <l n="727">Il vento intanto le gonfiate vele</l>
     <l n="728">spinge alla via de l'isola crudele.</l>
    </lg>
    <lg n="92">
     <l n="729">Tanto desire il paladino preme</l>
     <l n="730">di saper se la donna ivi si truova,</l>
     <l n="731">ch'ama assai più che tutto il mondo insieme,</l>
     <l n="732">né un'ora senza lei viver gli giova;</l>
     <l n="733">che s'in Ibernia mette il piede, teme</l>
     <l n="734">di non dar tempo a qualche cosa nuova,</l>
     <l n="735">sì ch'abbia poi da dir invano: - Ahi lasso!</l>
     <l n="736">ch'al venir mio non affrettai più il passo. -</l>
    </lg>
    <lg n="93">
     <l n="737">Né scala in Inghelterra né in Irlanda</l>
     <l n="738">mai lasciò far, né sul contrario lito.</l>
     <l n="739">Ma lasciamolo andar dove lo manda</l>
     <l n="740">il nudo arcier che l'ha nel cor ferito.</l>
     <l n="741">Prima che più io ne parli, io vo' in Olanda</l>
     <l n="742">tornare, e voi meco a tornarvi invito;</l>
     <l n="743">che, come a me, so spiacerebbe a voi,</l>
     <l n="744">che quelle nozze fosson senza noi.</l>
    </lg>
    <lg n="94">
     <l n="745">Le nozze belle e sontuose fanno;</l>
     <l n="746">ma non sì sontuose né si belle,</l>
     <l n="747">come in Selandia dicon che faranno.</l>
     <l n="748">Pur non disegno che vegnate a quelle;</l>
     <l n="749">perché nuovi accidenti a nascere hanno</l>
     <l n="750">per disturbarle, de' quai le novelle</l>
     <l n="751">all'altro canto vi farò sentire,</l>
     <l n="752">s'all'altro canto mi verrete a udire.</l>
    </lg>
   </lg>
  </body>
 </text>
</TEI>