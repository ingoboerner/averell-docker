<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 27</title>
    <author>Ludovico Ariosto</author>
   </titleStmt>
   <extent>
    <measure unit="stanza">140</measure>
    <measure unit="line">1120</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 27</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Molti consigli de le donne sono</l>
     <l n="2">meglio improviso, ch'a pensarvi, usciti;</l>
     <l n="3">che questo è speziale e proprio dono</l>
     <l n="4">fra tanti e tanti lor dal ciel largiti.</l>
     <l n="5">Ma può mal quel degli uomini esser buono,</l>
     <l n="6">che maturo discorso non aiti,</l>
     <l n="7">ove non s'abbia a ruminarvi sopra</l>
     <l n="8">speso alcun tempo e molto studio et opra.</l>
    </lg>
    <lg n="2">
     <l n="9">Parve, e non fu però buono il consiglio</l>
     <l n="10">di Malagigi, ancor che (come ho detto)</l>
     <l n="11">per questo di grandissimo periglio</l>
     <l n="12">liberassi il cugin suo Ricciardetto.</l>
     <l n="13">A levare indi Rodomonte e il figlio</l>
     <l n="14">del re Agrican, lo spirto avea constretto,</l>
     <l n="15">non avvertendo che sarebbon tratti</l>
     <l n="16">dove i cristian ne rimarrian disfatti.</l>
    </lg>
    <lg n="3">
     <l n="17">Ma se spazio a pensarvi avesse avuto,</l>
     <l n="18">creder si può che dato similmente</l>
     <l n="19">al suo cugino avria debito aiuto,</l>
     <l n="20">né fatto danno alla cristiana gente.</l>
     <l n="21">Commandare allo spirto avria potuto,</l>
     <l n="22">ch'alla via di levante o di ponente</l>
     <l n="23">sì dilungata avesse la donzella,</l>
     <l n="24">che non n'udisse Francia più novella.</l>
    </lg>
    <lg n="4">
     <l n="25">Così gli amanti suoi l'avrian seguita,</l>
     <l n="26">come a Parigi, anco in ogn'altro loco;</l>
     <l n="27">ma fu questa avvertenza inavvertita</l>
     <l n="28">da Malagigi, per pensarvi poco:</l>
     <l n="29">e la Malignità dal ciel bandita,</l>
     <l n="30">che sempre vorria sangue e strage e fuoco,</l>
     <l n="31">prese la via donde più Carlo afflisse,</l>
     <l n="32">poi che nessuna il mastro gli prescrisse.</l>
    </lg>
    <lg n="5">
     <l n="33">Il palafren ch'avea il demonio al fianco,</l>
     <l n="34">portò la spaventata Doralice,</l>
     <l n="35">che non poté arrestarla fiume, e manco</l>
     <l n="36">fossa, bosco, palude, erta o pendice;</l>
     <l n="37">fin che per mezzo il campo inglese e franco,</l>
     <l n="38">e l'altra moltitudine fautrice</l>
     <l n="39">de l'insegne di Cristo, rassegnata</l>
     <l n="40">non l'ebbe al padre suo re di Granata.</l>
    </lg>
    <lg n="6">
     <l n="41">Rodomonte col figlio d'Agricane</l>
     <l n="42">la seguitaro il primo giorno un pezzo,</l>
     <l n="43">che le vedean le spalle, ma lontane:</l>
     <l n="44">di vista poi perderonla da sezzo,</l>
     <l n="45">e venner per la traccia, come il cane</l>
     <l n="46">la lepre o il capriol trovare avezzo;</l>
     <l n="47">né si fermâr, che furo in parte, dove</l>
     <l n="48">di lei ch'era col padre ebbono nuove.</l>
    </lg>
    <lg n="7">
     <l n="49">Guardati, Carlo, che 'l ti viene adosso</l>
     <l n="50">tanto furor, ch'io non ti veggo scampo:</l>
     <l n="51">né questi pur, ma 'l re Gradasso è mosso</l>
     <l n="52">con Sacripante a danno del tuo campo.</l>
     <l n="53">Fortuna, per toccarti fin all'osso,</l>
     <l n="54">ti tolle a un tempo l'uno e l'altro lampo</l>
     <l n="55">di forza e di saper, che vivea teco;</l>
     <l n="56">e tu rimaso in tenebre sei cieco.</l>
    </lg>
    <lg n="8">
     <l n="57">Io ti dico d'Orlando e di Rinaldo;</l>
     <l n="58">che l'uno al tutto furioso e folle,</l>
     <l n="59">al sereno, alla pioggia, al freddo, al caldo,</l>
     <l n="60">nudo va discorrendo il piano e 'l colle:</l>
     <l n="61">l'altro, con senno non troppo più saldo,</l>
     <l n="62">d'appresso al gran bisogno ti si tolle;</l>
     <l n="63">che non trovando Angelica in Parigi,</l>
     <l n="64">si parte, e va cercandone vestigi.</l>
    </lg>
    <lg n="9">
     <l n="65">Un fraudolente vecchio incantatore</l>
     <l n="66">gli fe' (come a principio vi si disse)</l>
     <l n="67">creder per un fantastico suo errore,</l>
     <l n="68">che con Orlando Angelica venisse:</l>
     <l n="69">onde di gelosia tocco nel core,</l>
     <l n="70">de la maggior ch'amante mai sentisse,</l>
     <l n="71">venne a Parigi, e come apparve in corte,</l>
     <l n="72">d'ire in Bretagna gli toccò per sorte.</l>
    </lg>
    <lg n="10">
     <l n="73">Or fatta la battaglia onde portonne</l>
     <l n="74">egli l'onor d'aver chiuso Agramante,</l>
     <l n="75">tornò a Parigi, e monister di donne</l>
     <l n="76">e case e ròcche cercò tutte quante.</l>
     <l n="77">Se murata non è tra le colonne,</l>
     <l n="78">l'avria trovata il curioso amante.</l>
     <l n="79">Vedendo al fin ch'ella non v'è né Orlando,</l>
     <l n="80">amenduo va con gran disio cercando.</l>
    </lg>
    <lg n="11">
     <l n="81">Pensò che dentro Anglante o dentro a Brava</l>
     <l n="82">se la godesse Orlando in festa e in giuoco;</l>
     <l n="83">e qua e là per ritrovarla andava,</l>
     <l n="84">né in quel la ritrovò né in questo loco.</l>
     <l n="85">A Parigi di nuovo ritornava,</l>
     <l n="86">pensando che tardar dovesse poco</l>
     <l n="87">di capitare il paladino al varco;</l>
     <l n="88">che 'l suo star fuor non era senza incarco.</l>
    </lg>
    <lg n="12">
     <l n="89">Un giorno o duo ne la città soggiorna</l>
     <l n="90">Rinaldo; e poi ch'Orlando non arriva,</l>
     <l n="91">or verso Anglante, or verso Brava torna,</l>
     <l n="92">cercando se di lui novella udiva.</l>
     <l n="93">Cavalca e quando annotta e quando aggiorna,</l>
     <l n="94">alla fresca alba e all'ardente ora estiva;</l>
     <l n="95">e fa al lume del sole e de la luna</l>
     <l n="96">dugento volte questa via, non ch'una.</l>
    </lg>
    <lg n="13">
     <l n="97">Ma l'antiquo aversario, il qual fece Eva</l>
     <l n="98">all'interdetto pome alzar la mano,</l>
     <l n="99">a Carlo un giorno i lividi occhi leva,</l>
     <l n="100">che 'l buon Rinaldo era da lui lontano;</l>
     <l n="101">e vedendo la rotta che poteva</l>
     <l n="102">darsi in quel punto al populo cristiano,</l>
     <l n="103">quanta eccellenzia d'arme al mondo fusse</l>
     <l n="104">fra tutti i Saracini, ivi condusse.</l>
    </lg>
    <lg n="14">
     <l n="105">Al re Gradasso e al buon re Sacripante,</l>
     <l n="106">ch'eran fatti compagni all'uscir fuore</l>
     <l n="107">de la piena d'error casa d'Atlante,</l>
     <l n="108">di venire in soccorso messe in core</l>
     <l n="109">alle genti assediate d'Agramante,</l>
     <l n="110">e a distruzion di Carlo imperatore:</l>
     <l n="111">et egli per l'incognite contrade</l>
     <l n="112">fe' lor la scorta e agevolò le strade.</l>
    </lg>
    <lg n="15">
     <l n="113">Et ad un altro suo diede negozio</l>
     <l n="114">d'affrettar Rodomonte e Mandricardo</l>
     <l n="115">per le vestigie donde l'altro sozio</l>
     <l n="116">a condur Doralice non è tardo.</l>
     <l n="117">Ne manda ancora un altro, perché in ozio</l>
     <l n="118">non stia Marfisa né Ruggier gagliardo;</l>
     <l n="119">ma chi guidò l'ultima coppia tenne</l>
     <l n="120">la briglia più, né quando gli altri venne.</l>
    </lg>
    <lg n="16">
     <l n="121">La coppia di Marfisa e di Ruggiero</l>
     <l n="122">di mezza ora più tarda si condusse;</l>
     <l n="123">però ch'astutamente l'angel nero,</l>
     <l n="124">volendo agli cristian dar de le busse,</l>
     <l n="125">provide che la lite del destriero</l>
     <l n="126">per impedire il suo desir non fusse,</l>
     <l n="127">che rinovata si saria, se giunto</l>
     <l n="128">fosse Ruggiero e Rodomonte a un punto.</l>
    </lg>
    <lg n="17">
     <l n="129">I quattro primi si trovaro insieme</l>
     <l n="130">onde potean veder gli alloggiamenti</l>
     <l n="131">de l'esercito oppresso e di chi 'l preme,</l>
     <l n="132">e le bandiere in che feriano i venti.</l>
     <l n="133">Si consigliaro alquanto; e fur l'estreme</l>
     <l n="134">conclusion dei lor ragionamenti</l>
     <l n="135">di dare aiuto, mal grado di Carlo,</l>
     <l n="136">al re Agramante, e de l'assedio trarlo.</l>
    </lg>
    <lg n="18">
     <l n="137">Stringonsi insieme, e prendono la via</l>
     <l n="138">per mezzo ove s'alloggiano i cristiani,</l>
     <l n="139">gridando Africa e Spagna tuttavia;</l>
     <l n="140">e si scopriro in tutto esser pagani.</l>
     <l n="141">Pel campo, arme, arme risonar s'udia;</l>
     <l n="142">ma menar si sentîr prima le mani:</l>
     <l n="143">e de la retroguardia una gran frotta,</l>
     <l n="144">non ch'assalita sia, ma fugge in rotta.</l>
    </lg>
    <lg n="19">
     <l n="145">L'esercito cristian mosso a tumulto</l>
     <l n="146">sozzopra va senza sapere il fatto.</l>
     <l n="147">Estima alcun che sia un usato insulto</l>
     <l n="148">che Svizzari o Guasconi abbino fatto.</l>
     <l n="149">Ma perch'alla più parte è il caso occulto,</l>
     <l n="150">s'aduna insieme ogni nazion di fatto,</l>
     <l n="151">altri a suon di tamburo, altri di tromba:</l>
     <l n="152">grande è 'l rumore, e fin al ciel rimbomba.</l>
    </lg>
    <lg n="20">
     <l n="153">Il magno imperator, fuor che la testa,</l>
     <l n="154">è tutto armato, e i paladini ha presso;</l>
     <l n="155">e domandando vien che cosa è questa</l>
     <l n="156">che le squadre in disordine gli ha messo;</l>
     <l n="157">e minacciando, or questi or quelli arresta;</l>
     <l n="158">e vede a molti il viso o il petto fesso,</l>
     <l n="159">ad altri insanguinare o il capo o il gozzo,</l>
     <l n="160">alcun tornar con mano o braccio mozzo.</l>
    </lg>
    <lg n="21">
     <l n="161">Giunge più inanzi, e ne ritrova molti</l>
     <l n="162">giacere in terra, anzi in vermiglio lago</l>
     <l n="163">nel proprio sangue orribilmente involti,</l>
     <l n="164">né giovar lor può medico né mago;</l>
     <l n="165">e vede dagli busti i capi sciolti</l>
     <l n="166">e braccia e gambe con crudele imago;</l>
     <l n="167">e ritrova dai primi alloggiamenti</l>
     <l n="168">agli ultimi per tutto uomini spenti.</l>
    </lg>
    <lg n="22">
     <l n="169">Dove passato era il piccol drappello,</l>
     <l n="170">di chiara fama eternamente degno,</l>
     <l n="171">per lunga riga era rimaso quello</l>
     <l n="172">al mondo sempre memorabil segno.</l>
     <l n="173">Carlo mirando va il crudel macello,</l>
     <l n="174">maraviglioso, e pien d'ira e di sdegno,</l>
     <l n="175">come alcuno, in cui danno il fulgur venne,</l>
     <l n="176">cerca per casa ogni sentier che tenne.</l>
    </lg>
    <lg n="23">
     <l n="177">Non era agli ripari anco arrivato</l>
     <l n="178">del re african questo primiero aiuto,</l>
     <l n="179">che con Marfisa fu da un altro lato</l>
     <l n="180">l'animoso Ruggier sopravenuto.</l>
     <l n="181">Poi ch'una volta o due l'occhio aggirato</l>
     <l n="182">ebbe la degna coppia, e ben veduto</l>
     <l n="183">qual via più breve per soccorrer fosse</l>
     <l n="184">l'assediato signor, ratto si mosse.</l>
    </lg>
    <lg n="24">
     <l n="185">Come quando si dà fuoco alla mina,</l>
     <l n="186">pel lungo solco de la negra polve</l>
     <l n="187">licenziosa fiamma arde e camina</l>
     <l n="188">sì ch'occhio a dietro a pena se le volve;</l>
     <l n="189">e qual si sente poi l'alta ruina</l>
     <l n="190">che 'l duro sasso o il grosso muro solve:</l>
     <l n="191">così Ruggiero e Marfisa veniro,</l>
     <l n="192">e tai ne la battaglia si sentiro.</l>
    </lg>
    <lg n="25">
     <l n="193">Per lungo e per traverso a fender teste</l>
     <l n="194">incominciaro, e tagliar braccia e spalle</l>
     <l n="195">de le turbe che male erano preste</l>
     <l n="196">ad espedire e sgombrar loro il calle.</l>
     <l n="197">C'ha notato il passar de le tempeste,</l>
     <l n="198">ch'una parte d'un monte o d'una valle</l>
     <l n="199">offende, e l'altra lascia, s'appresenti</l>
     <l n="200">la via di questi duo fra quelle genti.</l>
    </lg>
    <lg n="26">
     <l n="201">Molti che dal furor di Rodomonte</l>
     <l n="202">e di quegli altri primi eran fuggiti,</l>
     <l n="203">Dio ringraziavan ch'avea lor sì pronte</l>
     <l n="204">gambe concesse, e piedi sì espediti;</l>
     <l n="205">e poi, dando del petto e de la fronte</l>
     <l n="206">in Marfisa e in Ruggier, vedean scherniti,</l>
     <l n="207">come l'uom né per star né per fuggire,</l>
     <l n="208">al suo fisso destin può contradire.</l>
    </lg>
    <lg n="27">
     <l n="209">Chi fugge l'un pericolo, rimane</l>
     <l n="210">ne l'altro, e paga il fio d'ossa e di polpe.</l>
     <l n="211">Così cader coi figli in bocca al cane</l>
     <l n="212">suol, sperando fuggir, timida volpe,</l>
     <l n="213">poi che la caccia de l'antique tane</l>
     <l n="214">il suo vicin che le dà mille colpe,</l>
     <l n="215">e cautamente con fumo e con fuoco</l>
     <l n="216">turbata l'ha da non temuto loco.</l>
    </lg>
    <lg n="28">
     <l n="217">Negli ripari entrò de' Saracini</l>
     <l n="218">Marfisa con Ruggiero a salvamento.</l>
     <l n="219">Quivi tutti con gli occhi al ciel supini</l>
     <l n="220">Dio ringraziâr del buono avvenimento.</l>
     <l n="221">Or non v'è più timor de' paladini:</l>
     <l n="222">il più tristo pagan ne sfida cento;</l>
     <l n="223">et è concluso che senza riposo</l>
     <l n="224">si torni a fare il campo sanguinoso.</l>
    </lg>
    <lg n="29">
     <l n="225">Corni, bussoni, timpani moreschi</l>
     <l n="226">empieno il ciel di formidabil suoni:</l>
     <l n="227">ne l'aria tremolare ai venti freschi</l>
     <l n="228">si veggon le bandiere e i gonfaloni.</l>
     <l n="229">Da l'altra parte i capitan carleschi</l>
     <l n="230">stringon con Alamanni e con Britoni</l>
     <l n="231">quei di Francia, d'Italia e d'Inghilterra;</l>
     <l n="232">e si mesce aspra e sanguinosa guerra.</l>
    </lg>
    <lg n="30">
     <l n="233">La forza del terribil Rodomonte,</l>
     <l n="234">quella di Mandricardo furibondo,</l>
     <l n="235">quella del buon Ruggier, di virtù fonte,</l>
     <l n="236">del re Gradasso, sì famoso al mondo,</l>
     <l n="237">e di Marfisa l'intrepida fronte,</l>
     <l n="238">col re circasso a nessun mai secondo,</l>
     <l n="239">feron chiamar san Gianni e san Dionigi</l>
     <l n="240">al re di Francia, e ritrovar Parigi.</l>
    </lg>
    <lg n="31">
     <l n="241">Di questi cavallieri e di Marfisa</l>
     <l n="242">l'ardire invitto e la mirabil possa</l>
     <l n="243">non fu, Signor, di sorte, non fu in guisa</l>
     <l n="244">ch'imaginar, non che descriver possa.</l>
     <l n="245">Quindi si può stimar che gente uccisa</l>
     <l n="246">fosse quel giorno, e che crudel percossa</l>
     <l n="247">avesse Carlo. Arroge poi con loro,</l>
     <l n="248">con Ferraù più d'un famoso Moro.</l>
    </lg>
    <lg n="32">
     <l n="249">Molti per fretta s'affogaro in Senna</l>
     <l n="250">(che 'l ponte non potea supplire a tanti),</l>
     <l n="251">e desiâr, come Icaro, la penna,</l>
     <l n="252">perché la morte avean dietro e davanti.</l>
     <l n="253">Eccetto Uggieri e il marchese di Vienna,</l>
     <l n="254">i paladin fur presi tutti quanti.</l>
     <l n="255">Olivier ritornò ferito sotto</l>
     <l n="256">la spalla destra, Uggier col capo rotto.</l>
    </lg>
    <lg n="33">
     <l n="257">E se, come Rinaldo e come Orlando,</l>
     <l n="258">lasciato Brandimarte avesse il giuoco,</l>
     <l n="259">Carlo n'andava di Parigi in bando,</l>
     <l n="260">se potea vivo uscir di sì gran fuoco.</l>
     <l n="261">Ciò che poté, fe' Brandimarte, e quando</l>
     <l n="262">non poté più, diede alla furia loco.</l>
     <l n="263">Così Fortuna ad Agramante arrise,</l>
     <l n="264">ch'un'altra volta a Carlo assedio mise.</l>
    </lg>
    <lg n="34">
     <l n="265">Di vedovelle i gridi e le querele,</l>
     <l n="266">e d'orfani fanciulli e di vecchi orbi,</l>
     <l n="267">ne l'eterno seren dove Michele</l>
     <l n="268">sedea, salîr fuor di questi aer torbi;</l>
     <l n="269">e gli fecion veder come il fedele</l>
     <l n="270">popul preda de' lupi era e de' corbi,</l>
     <l n="271">di Francia, d'Inghilterra e di Lamagna,</l>
     <l n="272">che tutta avea coperta la campagna.</l>
    </lg>
    <lg n="35">
     <l n="273">Nel viso s'arrossì l'angel beato,</l>
     <l n="274">parendogli che mal fosse ubidito</l>
     <l n="275">al Creatore, e si chiamò ingannato</l>
     <l n="276">da la Discordia perfida e tradito.</l>
     <l n="277">D'accender liti tra i pagani dato</l>
     <l n="278">le avea l'assunto, e mal era esequito;</l>
     <l n="279">anzi tutto il contrario al suo disegno</l>
     <l n="280">parea aver fatto, a chi guardava al segno.</l>
    </lg>
    <lg n="36">
     <l n="281">Come servo fedel, che più d'amore</l>
     <l n="282">che di memoria abondi, e che s'aveggia</l>
     <l n="283">aver messo in oblio cosa ch'a core</l>
     <l n="284">quanto la vita e l'anima aver deggia,</l>
     <l n="285">studia con fretta d'emendar l'errore,</l>
     <l n="286">né vuol che prima il suo signor lo veggia;</l>
     <l n="287">così l'angelo a Dio salir non vòlse,</l>
     <l n="288">se de l'obligo prima non si sciolse.</l>
    </lg>
    <lg n="37">
     <l n="289">Al monister, dove altre volte avea</l>
     <l n="290">la Discordia veduta, drizzò l'ali.</l>
     <l n="291">Trovolla ch'in capitulo sedea</l>
     <l n="292">a nuova elezion degli ufficiali;</l>
     <l n="293">e di veder diletto si prendea,</l>
     <l n="294">volar pel capo a' frati i breviali.</l>
     <l n="295">Le man le pose l'angelo nel crine,</l>
     <l n="296">e pugna e calci le diè senza fine.</l>
    </lg>
    <lg n="38">
     <l n="297">Indi le roppe un manico di croce</l>
     <l n="298">per la testa, pel dosso e per le braccia.</l>
     <l n="299">Mercé grida la misera a gran voce,</l>
     <l n="300">e le genocchia al divin nunzio abbraccia.</l>
     <l n="301">Michel non l'abandona, che veloce</l>
     <l n="302">nel campo del re d'Africa la caccia;</l>
     <l n="303">e poi le dice: - Aspettati aver peggio,</l>
     <l n="304">se fuor di questo campo più ti veggio. -</l>
    </lg>
    <lg n="39">
     <l n="305">Come che la Discordia avesse rotto</l>
     <l n="306">tutto il dosso e le braccia, pur temendo</l>
     <l n="307">un'altra volta ritrovarsi sotto</l>
     <l n="308">a quei gran colpi, a quel furor tremendo,</l>
     <l n="309">corre a pigliare i mantici di botto,</l>
     <l n="310">et agli accesi fuochi esca aggiungendo,</l>
     <l n="311">et accendendone altri, fa salire</l>
     <l n="312">da molti cori un alto incendio d'ire.</l>
    </lg>
    <lg n="40">
     <l n="313">E Rodomonte e Mandricardo e insieme</l>
     <l n="314">Ruggier n'infiamma sì, che inanzi al Moro</l>
     <l n="315">li fa tutti venire, or che non preme</l>
     <l n="316">Carlo i pagani, anzi il vantaggio è loro.</l>
     <l n="317">Le differenzie narrano, et il seme</l>
     <l n="318">fanno saper, da cui produtte fôro;</l>
     <l n="319">poi del re si rimettono al parere,</l>
     <l n="320">chi di lor prima il campo debba avere.</l>
    </lg>
    <lg n="41">
     <l n="321">Marfisa del suo caso anco favella,</l>
     <l n="322">e dice che la pugna vuol finire,</l>
     <l n="323">che cominciò col Tartaro; perch'ella</l>
     <l n="324">provocata da lui vi fu a venire:</l>
     <l n="325">né, per dar loco all'altre, volea quella</l>
     <l n="326">un'ora, non che un giorno, differire;</l>
     <l n="327">ma d'esser prima fa l'instanzia grande,</l>
     <l n="328">ch'alla battaglia il Tartaro domande.</l>
    </lg>
    <lg n="42">
     <l n="329">Non men vuol Rodomonte il primo campo</l>
     <l n="330">da terminar col suo rival l'impresa,</l>
     <l n="331">che per soccorrer l'africano campo</l>
     <l n="332">ha già interrotta, e fin a qui sospesa.</l>
     <l n="333">Mette Ruggier le sue parole a campo,</l>
     <l n="334">e dice che patir troppo gli pesa</l>
     <l n="335">che Rodomonte il suo destrier gli tenga,</l>
     <l n="336">e ch'a pugna con lui prima non venga.</l>
    </lg>
    <lg n="43">
     <l n="337">Per più intricarla il Tartaro viene anche,</l>
     <l n="338">e niega che Ruggiero ad alcun patto</l>
     <l n="339">debba l'aquila aver da l'ale bianche;</l>
     <l n="340">e d'ira e di furore è così matto,</l>
     <l n="341">che vuol, quando dagli altri tre non manche,</l>
     <l n="342">combatter tutte le querele a un tratto.</l>
     <l n="343">Né più dagli altri ancor saria mancato,</l>
     <l n="344">se 'l consenso del re vi fosse stato.</l>
    </lg>
    <lg n="44">
     <l n="345">Con prieghi il re Agramante e buon ricordi</l>
     <l n="346">fa quanto può, perché la pace segua;</l>
     <l n="347">e quando al fin tutti li vede sordi</l>
     <l n="348">non volere assentire a pace o a triegua,</l>
     <l n="349">va discorrendo come almen gli accordi</l>
     <l n="350">sì, che l'un dopo l'altro il campo assegua:</l>
     <l n="351">e pel miglior partito al fin gli occorre</l>
     <l n="352">ch'ognuno a sorte il campo s'abbia a tôrre.</l>
    </lg>
    <lg n="45">
     <l n="353">Fe' quattro brevi porre: un Mandricardo</l>
     <l n="354">e Rodomonte insieme scritto avea;</l>
     <l n="355">ne l'altro era Ruggiero e Mandricardo;</l>
     <l n="356">Rodomonte e Ruggier l'altro dicea;</l>
     <l n="357">dicea l'altro Marfisa e Mandricardo.</l>
     <l n="358">Indi all'arbitrio de l'instabil dea</l>
     <l n="359">li fece trarre: e 'l primo fu il signore</l>
     <l n="360">di Sarza a uscir con Mandricardo fuore.</l>
    </lg>
    <lg n="46">
     <l n="361">Mandricardo e Ruggier fu nel secondo;</l>
     <l n="362">nel terzo fu Ruggiero e Rodomonte;</l>
     <l n="363">restò Marfisa e Mandricardo in fondo,</l>
     <l n="364">di che la donna ebbe turbata fronte.</l>
     <l n="365">Né Ruggier più di lei parve giocondo:</l>
     <l n="366">sa che le forze dei duo primi pronte</l>
     <l n="367">han tra lor da finir le liti, in guisa</l>
     <l n="368">che non ne fia per sé né per Marfisa.</l>
    </lg>
    <lg n="47">
     <l n="369">Giacea non lungi da Parigi un loco,</l>
     <l n="370">che volgea un miglio o poco meno intorno:</l>
     <l n="371">lo cingea tutto un argine non poco</l>
     <l n="372">sublime, a guisa d'un teatro adorno.</l>
     <l n="373">Un castel già vi fu, ma a ferro e a fuoco</l>
     <l n="374">le mura e i tetti et a ruina andorno.</l>
     <l n="375">Un simil può vederne in su la strada,</l>
     <l n="376">qual volta a Borgo il Parmigiano vada.</l>
    </lg>
    <lg n="48">
     <l n="377">In questo loco fu la lizza fatta,</l>
     <l n="378">di brevi legni d'ogn'intorno chiusa,</l>
     <l n="379">per giusto spazio quadra, al bisogno atta,</l>
     <l n="380">con due capaci porte, come s'usa.</l>
     <l n="381">Giunto il dì ch'al re par che si combatta</l>
     <l n="382">tra i cavallier che non ricercan scusa,</l>
     <l n="383">furo appresso alle sbarre in ambi i lati</l>
     <l n="384">contra i rastrelli i padiglion tirati.</l>
    </lg>
    <lg n="49">
     <l n="385">Nel padiglion ch'è più verso ponente</l>
     <l n="386">sta il re d'Algier, c'ha membra di gigante.</l>
     <l n="387">Gli pon lo scoglio indosso del serpente</l>
     <l n="388">l'ardito Ferraù con Sacripante.</l>
     <l n="389">Il re Gradasso e Falsiron possente</l>
     <l n="390">sono in quell'altro al lato di levante,</l>
     <l n="391">e metton di sua man l'arme troiane</l>
     <l n="392">indosso al successor del re Agricane.</l>
    </lg>
    <lg n="50">
     <l n="393">Sedeva in tribunale amplo e sublime</l>
     <l n="394">il re d'Africa, e seco era l'Ispano;</l>
     <l n="395">poi Stordilano, e l'altre genti prime</l>
     <l n="396">che riveria l'esercito pagano.</l>
     <l n="397">Beato a chi pôn dare argini e cime</l>
     <l n="398">d'arbori stanza che gli alzi dal piano!</l>
     <l n="399">Grande è la calca, e grande in ogni lato</l>
     <l n="400">populo ondeggia intorno al gran steccato.</l>
    </lg>
    <lg n="51">
     <l n="401">Eran con la regina di Castiglia</l>
     <l n="402">regine e principesse e nobil donne</l>
     <l n="403">d'Aragon, di Granata e di Siviglia,</l>
     <l n="404">e fin di presso all'atlantee colonne:</l>
     <l n="405">tra quai di Stordilan sedea la figlia,</l>
     <l n="406">che di duo drappi avea le ricche gonne,</l>
     <l n="407">l'un d'un rosso mal tinto, e l'altro verde;</l>
     <l n="408">ma 'l primo quasi imbianca e il color perde.</l>
    </lg>
    <lg n="52">
     <l n="409">In abito succinta era Marfisa,</l>
     <l n="410">qual si convenne a donna et a guerriera.</l>
     <l n="411">Termoodonte forse a quella guisa</l>
     <l n="412">vide Ippolita ornarsi e la sua schiera.</l>
     <l n="413">Già, con la cotta d'arme alla divisa</l>
     <l n="414">del re Agramante, in campo venut'era</l>
     <l n="415">l'araldo a far divieto e metter leggi,</l>
     <l n="416">che né in fatto né in detto alcun parteggi.</l>
    </lg>
    <lg n="53">
     <l n="417">La spessa turba aspetta disiando</l>
     <l n="418">la pugna, e spesso incolpa il venir tardo</l>
     <l n="419">dei duo famosi cavallieri; quando</l>
     <l n="420">s'ode dal padiglion di Mandricardo</l>
     <l n="421">alto rumor che vien moltiplicando.</l>
     <l n="422">Or sappiate, Signor, che 'l re gagliardo</l>
     <l n="423">di Sericana e 'l Tartaro possente</l>
     <l n="424">fanno il tumulto e 'l grido che si sente.</l>
    </lg>
    <lg n="54">
     <l n="425">Avendo armato il re di Sericana</l>
     <l n="426">di sua man tutto il re di Tartaria,</l>
     <l n="427">per porgli al fianco la spada soprana</l>
     <l n="428">che già d'Orlando fu, se ne venìa;</l>
     <l n="429">quando nel pome scritto Durindana</l>
     <l n="430">vide, e 'l quartier ch'Almonte aver solia,</l>
     <l n="431">ch'a quel meschin fu tolto ad una fonte</l>
     <l n="432">dal giovenetto Orlando in Aspramonte.</l>
    </lg>
    <lg n="55">
     <l n="433">Vedendola, fu certo ch'era quella</l>
     <l n="434">tanto famosa del signor d'Anglante,</l>
     <l n="435">per cui con grande armata, e la più bella</l>
     <l n="436">che giamai si partisse di Levante,</l>
     <l n="437">soggiogato avea il regno di Castella,</l>
     <l n="438">e Francia vinta esso pochi anni inante:</l>
     <l n="439">ma non può imaginarsi come avenga</l>
     <l n="440">ch'or Mandricardo in suo poter la tenga.</l>
    </lg>
    <lg n="56">
     <l n="441">E dimandògli se per forza o patto</l>
     <l n="442">l'avesse tolta al conte, e dove e quando.</l>
     <l n="443">E Mandricardo disse ch'avea fatto</l>
     <l n="444">gran battaglia per essa con Orlando;</l>
     <l n="445">e come finto quel s'era poi matto,</l>
     <l n="446">così coprire il suo timor sperando,</l>
     <l n="447">ch'era d'aver continua guerra meco,</l>
     <l n="448">fin che la buona spada avesse seco.</l>
    </lg>
    <lg n="57">
     <l n="449">E dicea ch'imitato avea il castore,</l>
     <l n="450">il qual si strappa i genitali sui,</l>
     <l n="451">vedendosi alle spalle il cacciatore,</l>
     <l n="452">che sa che non ricerca altro da lui.</l>
     <l n="453">Gradasso non udì tutto il tenore,</l>
     <l n="454">che disse: - Non vo' darla a te né altrui:</l>
     <l n="455">tanto oro, tanto affanno e tanta gente</l>
     <l n="456">ci ho speso, che è ben mia debitamente.</l>
    </lg>
    <lg n="58">
     <l n="457">Cercati pur fornir d'un'altra spada,</l>
     <l n="458">ch'io voglio questa, e non ti paia nuovo.</l>
     <l n="459">Pazzo o saggio ch'Orlando se ne vada,</l>
     <l n="460">averla intendo, ovunque io la ritrovo.</l>
     <l n="461">Tu senza testimoni in su la strada</l>
     <l n="462">te l'usurpasti: io qui lite ne muovo.</l>
     <l n="463">La mia ragion dirà mia scimitarra,</l>
     <l n="464">e faremo il giudicio ne la sbarra.</l>
    </lg>
    <lg n="59">
     <l n="465">Prima, di guadagnarla t'apparecchia,</l>
     <l n="466">che tu l'adopri contra a Rodomonte.</l>
     <l n="467">Di comprar prima l'arme è usanza vecchia,</l>
     <l n="468">ch'alla battaglia il cavallier s'affronte. -</l>
     <l n="469">- Più dolce suon non mi viene all'orecchia</l>
     <l n="470">(rispose alzando il Tartaro la fronte),</l>
     <l n="471">che quando di battaglia alcun mi tenta;</l>
     <l n="472">ma fa che Rodomonte lo consenta.</l>
    </lg>
    <lg n="60">
     <l n="473">Fa che sia tua la prima, e che si tolga</l>
     <l n="474">il re di Sarza la tenzon seconda;</l>
     <l n="475">e non ti dubitar ch'io non mi volga,</l>
     <l n="476">e ch'a te et ad ogni altro io non risponda. -</l>
     <l n="477">Ruggier gridò: - Non vo' che si disciolga</l>
     <l n="478">il patto, o più la sorte si confonda:</l>
     <l n="479">o Rodomonte in campo prima saglia,</l>
     <l n="480">o sia la sua dopo la mia battaglia.</l>
    </lg>
    <lg n="61">
     <l n="481">Se di Gradasso la ragion prevale,</l>
     <l n="482">prima acquistar che porre in opra l'arme;</l>
     <l n="483">né tu l'aquila mia da le bianche ale</l>
     <l n="484">prima usar déi, che non me ne disarme:</l>
     <l n="485">ma poi ch'è stato il mio voler già tale,</l>
     <l n="486">di mia sentenza non voglio appellarme,</l>
     <l n="487">che sia seconda la battaglia mia,</l>
     <l n="488">quando del re d'Algier la prima sia.</l>
    </lg>
    <lg n="62">
     <l n="489">Se turbarete voi l'ordine in parte,</l>
     <l n="490">io totalmente turbarollo ancora.</l>
     <l n="491">Io non intendo il mio scudo lasciarte,</l>
     <l n="492">se contra me non lo combatti or ora. -</l>
     <l n="493">- Se l'uno e l'altro di voi fosse Marte</l>
     <l n="494">(rispose Mandricardo irato allora),</l>
     <l n="495">non saria l'un né l'altro atto a vietarme</l>
     <l n="496">la buona spada o quelle nobili arme. -</l>
    </lg>
    <lg n="63">
     <l n="497">E tratto da la còlera, aventosse</l>
     <l n="498">col pugno chiuso al re di Sericana;</l>
     <l n="499">e la man destra in modo gli percosse,</l>
     <l n="500">ch'abandonar gli fece Durindana.</l>
     <l n="501">Gradasso, non credendo ch'egli fosse</l>
     <l n="502">di così folle audacia e così insana,</l>
     <l n="503">colto improviso fu, che stava a bada,</l>
     <l n="504">e tolta si trovò la buona spada.</l>
    </lg>
    <lg n="64">
     <l n="505">Così scornato, di vergogna e d'ira</l>
     <l n="506">nel viso avampa, e par che getti fuoco;</l>
     <l n="507">e più l'afflige il caso e lo martira,</l>
     <l n="508">poi che gli accade in sì palese loco.</l>
     <l n="509">Bramoso di vendetta si ritira,</l>
     <l n="510">a trar la scimitarra, a dietro un poco.</l>
     <l n="511">Mandricardo in sé tanto si confida,</l>
     <l n="512">che Ruggiero anco alla battaglia sfida.</l>
    </lg>
    <lg n="65">
     <l n="513">- Venite pure inanzi amenduo insieme,</l>
     <l n="514">e vengane pel terzo Rodomonte,</l>
     <l n="515">Africa e Spagna e tutto l'uman seme;</l>
     <l n="516">ch'io son per sempremai volger la fronte. -</l>
     <l n="517">Così dicendo, quel che nulla teme</l>
     <l n="518">mena d'intorno la spada d'Almonte;</l>
     <l n="519">lo scudo imbraccia, disdegnoso e fiero,</l>
     <l n="520">contra Gradasso e contra il buon Ruggiero.</l>
    </lg>
    <lg n="66">
     <l n="521">- Lascia la cura a me (dicea Gradasso),</l>
     <l n="522">ch'io guarisca costui de la pazzia. -</l>
     <l n="523">- Per Dio (dicea Ruggier), non te la lasso,</l>
     <l n="524">ch'esser convien questa battaglia mia. -</l>
     <l n="525">- Va indietro tu! - Vavvi pur tu! - né passo</l>
     <l n="526">però tornando, gridan tuttavia;</l>
     <l n="527">et attaccossi la battaglia in terzo,</l>
     <l n="528">et era per uscirne un strano scherzo,</l>
    </lg>
    <lg n="67">
     <l n="529">se molti non si fossero interposti</l>
     <l n="530">a quel furor, non con troppo consiglio;</l>
     <l n="531">ch'a spese lor quasi imparâr che costi</l>
     <l n="532">voler altri salvar con suo periglio.</l>
     <l n="533">Né tutto 'l mondo mai gli avria composti,</l>
     <l n="534">se non venìa col re d'Ispagna il figlio</l>
     <l n="535">del famoso Troiano, al cui conspetto</l>
     <l n="536">tutti ebbon riverenzia e gran rispetto.</l>
    </lg>
    <lg n="68">
     <l n="537">Si fe' Agramante la cagione esporre</l>
     <l n="538">di questa nuova lite così ardente:</l>
     <l n="539">poi molto affaticossi per disporre</l>
     <l n="540">che per quella giornata solamente</l>
     <l n="541">a Mandricardo la spada d'Ettorre</l>
     <l n="542">concedesse Gradasso umanamente,</l>
     <l n="543">tanto ch'avesse fin l'aspra contesa</l>
     <l n="544">ch'avea già incontra a Rodomonte presa.</l>
    </lg>
    <lg n="69">
     <l n="545">Mentre studia placarli il re Agramante,</l>
     <l n="546">et or con questo et or con quel ragiona;</l>
     <l n="547">da l'altro padiglion tra Sacripante</l>
     <l n="548">e Rodomonte un'altra lite suona.</l>
     <l n="549">Il re circasso (come è detto inante)</l>
     <l n="550">stava di Rodomonte alla persona,</l>
     <l n="551">et egli e Ferraù gli aveano indotte</l>
     <l n="552">l'arme del suo progenitor Nembrotte.</l>
    </lg>
    <lg n="70">
     <l n="553">Et eran poi venuti ove il destriero</l>
     <l n="554">facea, mordendo, il ricco fren spumoso;</l>
     <l n="555">io dico il buon Frontin, per cui Ruggiero</l>
     <l n="556">stava iracondo e più che mai sdegnoso.</l>
     <l n="557">Sacripante ch'a por tal cavalliero</l>
     <l n="558">in campo avea, mirava curioso</l>
     <l n="559">se ben ferrato e ben guernito e in punto</l>
     <l n="560">era il destrier, come doveasi a punto.</l>
    </lg>
    <lg n="71">
     <l n="561">E venendo a guardargli più a minuto</l>
     <l n="562">i segni, le fattezze isnelle et atte,</l>
     <l n="563">ebbe, fuor d'ogni dubbio, conosciuto</l>
     <l n="564">che questo era il destrier suo Frontalatte,</l>
     <l n="565">che tanto caro già s'avea tenuto,</l>
     <l n="566">per cui già avea mille querele fatte;</l>
     <l n="567">e poi che gli fu tolto, un tempo vòlse</l>
     <l n="568">sempre ire a piedi: in modo gliene dolse.</l>
    </lg>
    <lg n="72">
     <l n="569">Inanzi Albracca glie l'avea Brunello</l>
     <l n="570">tolto di sotto quel medesmo giorno</l>
     <l n="571">ch'ad Angelica ancor tolse l'annello,</l>
     <l n="572">al conte Orlando Balisarda e 'l corno,</l>
     <l n="573">e la spada a Marfisa: et avea quello,</l>
     <l n="574">dopo che fece in Africa ritorno,</l>
     <l n="575">con Balisarda insieme a Ruggier dato,</l>
     <l n="576">il qual l'avea Frontin poi nominato.</l>
    </lg>
    <lg n="73">
     <l n="577">Quando conobbe non si apporre in fallo,</l>
     <l n="578">disse il Circasso, al re d'Algier rivolto:</l>
     <l n="579">- Sappi, signor, che questo è mio cavallo,</l>
     <l n="580">ch'ad Albracca di furto mi fu tolto.</l>
     <l n="581">Bene avrei testimoni da provallo;</l>
     <l n="582">ma perché son da noi lontani molto,</l>
     <l n="583">s'alcun lo niega, io gli vo' sostenere</l>
     <l n="584">con l'arme in man le mie parole vere.</l>
    </lg>
    <lg n="74">
     <l n="585">Ben son contento, per la compagnia</l>
     <l n="586">in questi pochi dì stata fra noi,</l>
     <l n="587">che prestato il cavallo oggi ti sia,</l>
     <l n="588">ch'io veggo ben che senza far non puoi;</l>
     <l n="589">però con patto, se per cosa mia</l>
     <l n="590">e prestata da me conoscer vuoi:</l>
     <l n="591">altrimente d'averlo non far stima,</l>
     <l n="592">o se non lo combatti meco prima. -</l>
    </lg>
    <lg n="75">
     <l n="593">Rodomonte, del quale un più orgoglioso</l>
     <l n="594">non ebbe mai tutto il mestier de l'arme;</l>
     <l n="595">al quale in esser forte e coraggioso</l>
     <l n="596">alcuno antico d'uguagliar non parme;</l>
     <l n="597">rispose: - Sacripante, ogn'altro ch'oso,</l>
     <l n="598">fuor che tu, fosse in tal modo a parlarme,</l>
     <l n="599">con suo mal si saria tosto avveduto</l>
     <l n="600">che meglio era per lui di nascer muto.</l>
    </lg>
    <lg n="76">
     <l n="601">Ma per la compagnia che, come hai detto,</l>
     <l n="602">novellamente insieme abbiamo presa,</l>
     <l n="603">ti son contento aver tanto rispetto,</l>
     <l n="604">ch'io t'ammonisca a tardar questa impresa,</l>
     <l n="605">fin che de la battaglia veggi effetto,</l>
     <l n="606">che fra il Tartaro e me tosto fia accesa:</l>
     <l n="607">dove porti uno esempio inanzi spero,</l>
     <l n="608">ch'avrai di grazia a dirmi: Abbi il destriero. -</l>
    </lg>
    <lg n="77">
     <l n="609">- Gli è teco cortesia l'esser villano</l>
     <l n="610">(disse il Circasso pien d'ira e di isdegno);</l>
     <l n="611">ma più chiaro ti dico ora e più piano,</l>
     <l n="612">che tu non faccia in quel destrier disegno:</l>
     <l n="613">che te lo defendo io, tanto ch'in mano</l>
     <l n="614">questa vindice mia spada sostegno;</l>
     <l n="615">e metteròvi insino l'ugna e il dente,</l>
     <l n="616">se non potrò difenderlo altrimente. -</l>
    </lg>
    <lg n="78">
     <l n="617">Venner da le parole alle contese,</l>
     <l n="618">ai gridi, alle minaccie, alla battaglia,</l>
     <l n="619">che per molt'ira in più fretta s'accese,</l>
     <l n="620">che s'accendesse mai per fuoco paglia.</l>
     <l n="621">Rodomonte ha l'osbergo et ogni arnese,</l>
     <l n="622">Sacripante non ha piastra né maglia;</l>
     <l n="623">ma par (sì ben con lo schermir s'adopra)</l>
     <l n="624">che tutto con la spada si ricuopra.</l>
    </lg>
    <lg n="79">
     <l n="625">Non era la possanza e la fierezza</l>
     <l n="626">di Rodomonte, ancor ch'era infinita,</l>
     <l n="627">più che la providenza e la destrezza</l>
     <l n="628">con che sue forze Sacripante aita.</l>
     <l n="629">Non voltò ruota mai con più prestezza</l>
     <l n="630">il macigno sovran che 'l grano trita,</l>
     <l n="631">che faccia Sacripante or mano or piede</l>
     <l n="632">di qua di là, dove il bisogno vede.</l>
    </lg>
    <lg n="80">
     <l n="633">Ma Ferraù, ma Serpentino arditi</l>
     <l n="634">trasson le spade, e si cacciâr tra loro,</l>
     <l n="635">dal re Grandonio, da Isolier seguiti,</l>
     <l n="636">da molt'altri signor del popul Moro.</l>
     <l n="637">Questi erano i romori, i quali uditi</l>
     <l n="638">ne l'altro padiglion fur da costoro,</l>
     <l n="639">quivi per accordar venuti invano</l>
     <l n="640">col Tartaro, Ruggiero e 'l Sericano.</l>
    </lg>
    <lg n="81">
     <l n="641">Venne chi la novella al re Agramante</l>
     <l n="642">riportò certa, come pel destriero</l>
     <l n="643">avea con Rodomonte Sacripante</l>
     <l n="644">incominciato un aspro assalto e fiero.</l>
     <l n="645">Il re, confuso di discordie tante,</l>
     <l n="646">disse a Marsilio: - Abbi tu qui pensiero</l>
     <l n="647">che fra questi guerrier non segua peggio,</l>
     <l n="648">mentre all'altro disordine io proveggio. -</l>
    </lg>
    <lg n="82">
     <l n="649">Rodomonte, che 'l re, suo signor, mira,</l>
     <l n="650">frena l'orgoglio, e torna indietro il passo;</l>
     <l n="651">né con minor rispetto si ritira</l>
     <l n="652">al venir d'Agramante il re circasso.</l>
     <l n="653">Quel domanda la causa di tant'ira</l>
     <l n="654">con real viso e parlar grave e basso:</l>
     <l n="655">e cerca, poi che n'ha compreso il tutto,</l>
     <l n="656">porli d'accordo; e non vi fa alcun frutto.</l>
    </lg>
    <lg n="83">
     <l n="657">Il re circasso il suo destrier non vuole</l>
     <l n="658">ch'al re d'Algier più lungamente resti,</l>
     <l n="659">se non s'umilia tanto di parole,</l>
     <l n="660">che lo venga a pregar che glie lo presti.</l>
     <l n="661">Rodomonte, superbo come suole,</l>
     <l n="662">gli risponde: - Né 'l ciel, né tu faresti</l>
     <l n="663">che cosa che per forza aver potessi,</l>
     <l n="664">da altri, che da me, mai conoscessi. -</l>
    </lg>
    <lg n="84">
     <l n="665">Il re chiede al Circasso, che ragione</l>
     <l n="666">ha nel cavallo, e come gli fu tolto:</l>
     <l n="667">e quel di parte in parte il tutto espone,</l>
     <l n="668">et esponendo s'arrossisce in volto,</l>
     <l n="669">quando gli narra che 'l sottil ladrone,</l>
     <l n="670">ch'in un alto pensier l'aveva colto,</l>
     <l n="671">la sella su quattro aste gli suffolse,</l>
     <l n="672">e di sotto il destrier nudo gli tolse.</l>
    </lg>
    <lg n="85">
     <l n="673">Marfisa che tra gli altri al grido venne,</l>
     <l n="674">tosto che 'l furto del cavallo udì,</l>
     <l n="675">in viso si turbò, che le sovenne</l>
     <l n="676">che perdé la sua spada ella quel dì:</l>
     <l n="677">e quel destrier che parve aver le penne</l>
     <l n="678">da lei fuggendo, riconobbe qui:</l>
     <l n="679">riconobbe anco il buon re Sacripante,</l>
     <l n="680">che non avea riconosciuto inante.</l>
    </lg>
    <lg n="86">
     <l n="681">Gli altri ch'erano intorno, e che vantarsi</l>
     <l n="682">Brunel di questo aveano udito spesso,</l>
     <l n="683">verso lui cominciaro a rivoltarsi,</l>
     <l n="684">e far palesi cenni ch'era desso;</l>
     <l n="685">Marfisa sospettando, ad informarsi</l>
     <l n="686">da questo e da quell'altro ch'avea appresso,</l>
     <l n="687">tanto che venne a ritrovar che quello</l>
     <l n="688">che le tolse la spada era Brunello:</l>
    </lg>
    <lg n="87">
     <l n="689">e seppe che pel furto onde era degno</l>
     <l n="690">che gli annodasse il collo un capestro unto,</l>
     <l n="691">dal re Agramante al tingitano regno</l>
     <l n="692">fu, con esempio inusitato, assunto.</l>
     <l n="693">Marfisa, rinfrescando il vecchio sdegno,</l>
     <l n="694">disegnò vendicarsene a quel punto,</l>
     <l n="695">e punir scherni e scorni che per strada</l>
     <l n="696">fatti l'avea sopra la tolta spada.</l>
    </lg>
    <lg n="88">
     <l n="697">Dal suo scudier l'elmo allacciar si fece;</l>
     <l n="698">che del resto de l'arme era guernita.</l>
     <l n="699">Senza osbergo io non trovo che mai diece</l>
     <l n="700">volte fosse veduta alla sua vita,</l>
     <l n="701">dal giorno ch'a portarlo assuefece</l>
     <l n="702">la sua persona, oltre ogni fede ardita.</l>
     <l n="703">Con l'elmo in capo andò dove fra i primi</l>
     <l n="704">Brunel sedea negli argini sublimi.</l>
    </lg>
    <lg n="89">
     <l n="705">Gli diede a prima giunta ella di piglio</l>
     <l n="706">in mezzo il petto, e da terra levollo,</l>
     <l n="707">come levar suol col falcato artiglio</l>
     <l n="708">talvolta la rapace aquila il pollo;</l>
     <l n="709">e là dove la lite inanzi al figlio</l>
     <l n="710">era del re Troian, così portollo.</l>
     <l n="711">Brunel, che giunto in male man si vede,</l>
     <l n="712">pianger non cessa e domandar mercede.</l>
    </lg>
    <lg n="90">
     <l n="713">Sopra tutti i rumor, strepiti e gridi,</l>
     <l n="714">di che 'l campo era pien quasi ugualmente,</l>
     <l n="715">Brunel, ch'ora pietade ora sussidi</l>
     <l n="716">domandando venìa, così si sente,</l>
     <l n="717">ch'al suono de' ramarichi e de' stridi</l>
     <l n="718">si fa d'intorno accor tutta la gente.</l>
     <l n="719">Giunta inanzi al re d'Africa, Marfisa</l>
     <l n="720">con viso altier gli dice in questa guisa:</l>
    </lg>
    <lg n="91">
     <l n="721">- Io voglio questo ladro tuo vasallo</l>
     <l n="722">con le mie mani impender per la gola,</l>
     <l n="723">perché il giorno medesmo che 'l cavallo</l>
     <l n="724">a costui tolle, a me la spada invola.</l>
     <l n="725">Ma se gli è alcun che voglia dir ch'io fallo,</l>
     <l n="726">facciasi inanzi e dica una parola;</l>
     <l n="727">ch'in tua presenzia gli vo' sostenere</l>
     <l n="728">che se ne mente, e ch'io fo il mio dovere.</l>
    </lg>
    <lg n="92">
     <l n="729">Ma perché si potria forse imputarme</l>
     <l n="730">c'ho atteso a farlo in mezzo a tante liti,</l>
     <l n="731">mentre che questi più famosi in arme</l>
     <l n="732">d'altre querele son tutti impediti;</l>
     <l n="733">tre giorni ad impiccarlo io vo' indugiarme:</l>
     <l n="734">intanto o vieni, o manda chi l'aiti;</l>
     <l n="735">che dopo, se non fia chi me lo vieti,</l>
     <l n="736">farò di lui mille uccellacci lieti.</l>
    </lg>
    <lg n="93">
     <l n="737">Di qui presso a tre leghe a quella torre</l>
     <l n="738">che siede inanzi ad un piccol boschetto,</l>
     <l n="739">senza più compagnia mi vado a porre,</l>
     <l n="740">che d'una mia donzella e d'un valletto.</l>
     <l n="741">S'alcuno ardisce di venirmi a tôrre</l>
     <l n="742">questo ladron, là venga, ch'io l'aspetto. -</l>
     <l n="743">Così disse ella; e dove disse, prese</l>
     <l n="744">tosto la via, né più risposta attese.</l>
    </lg>
    <lg n="94">
     <l n="745">Sul collo inanzi del destrier si pone</l>
     <l n="746">Brunel, che tuttavia tien per le chiome.</l>
     <l n="747">Piange il misero e grida, e le persone,</l>
     <l n="748">in che sperar solia, chiama per nome.</l>
     <l n="749">Resta Agramante in tal confusione</l>
     <l n="750">di questi intrichi, che non vede come</l>
     <l n="751">poterli sciorre; e gli par via più greve</l>
     <l n="752">che Marfisa Brunel così gli leve.</l>
    </lg>
    <lg n="95">
     <l n="753">Non che l'apprezzi o che gli porti amore,</l>
     <l n="754">anzi più giorni son che l'odia molto;</l>
     <l n="755">e spesso ha d'impiccarlo avuto in core,</l>
     <l n="756">dopo che gli era stato l'annel tolto.</l>
     <l n="757">Ma questo atto gli par contra il suo onore,</l>
     <l n="758">sì che n'avampa di vergogna in volto.</l>
     <l n="759">Vuole in persona egli seguirla in fretta,</l>
     <l n="760">e a tutto suo poter farne vendetta.</l>
    </lg>
    <lg n="96">
     <l n="761">Ma il re Sobrino, il quale era presente,</l>
     <l n="762">da questa impresa molto il dissuade,</l>
     <l n="763">dicendogli che mal conveniente</l>
     <l n="764">era all'altezza di sua maestade,</l>
     <l n="765">se ben avesse d'esserne vincente</l>
     <l n="766">ferma speranza e certa sicurtade:</l>
     <l n="767">più ch'onor, gli fia biasmo, che si dica</l>
     <l n="768">ch'abbia vinta una femina a fatica.</l>
    </lg>
    <lg n="97">
     <l n="769">Poco l'onore, e molto era il periglio</l>
     <l n="770">d'ogni battaglia che con lei pigliasse;</l>
     <l n="771">e che gli dava per miglior consiglio,</l>
     <l n="772">che Brunello alle forche aver lasciasse;</l>
     <l n="773">e se credesse ch'uno alzar di ciglio</l>
     <l n="774">a torlo dal capestro gli bastasse,</l>
     <l n="775">non dovea alzarlo, per non contradire</l>
     <l n="776">che s'abbia la giustizia ad esequire.</l>
    </lg>
    <lg n="98">
     <l n="777">- Potrai mandare un che Marfisa prieghi</l>
     <l n="778">(dicea) ch'in questo giudice ti faccia,</l>
     <l n="779">con promission ch'al ladroncel si leghi</l>
     <l n="780">il laccio al collo, e a lei si sodisfaccia;</l>
     <l n="781">e quando anco ostinata te lo nieghi,</l>
     <l n="782">se l'abbia, e il suo desir tutto compiaccia:</l>
     <l n="783">pur che da tua amicizia non si spicchi,</l>
     <l n="784">Brunello e gli altri ladri tutti impicchi. -</l>
    </lg>
    <lg n="99">
     <l n="785">Il re Agramante volentier s'attenne</l>
     <l n="786">al parer di Sobrin discreto e saggio:</l>
     <l n="787">e Marfisa lasciò, che non le venne,</l>
     <l n="788">né patì ch'altri andasse a farle oltraggio;</l>
     <l n="789">né di farla pregare anco sostenne:</l>
     <l n="790">e tolerò, Dio sa con che coraggio,</l>
     <l n="791">per poter acchetar liti maggiori,</l>
     <l n="792">e del suo campo tor tanti romori.</l>
    </lg>
    <lg n="100">
     <l n="793">Di ciò si ride la Discordia pazza,</l>
     <l n="794">che pace o triegua omai più teme poco.</l>
     <l n="795">Scorre di qua e di là tutta la piazza,</l>
     <l n="796">né può trovar per allegrezza loco.</l>
     <l n="797">La Superbia con lei salta e gavazza,</l>
     <l n="798">e legne et esca va aggiungendo al fuoco:</l>
     <l n="799">e grida sì, che fin ne l'alto regno</l>
     <l n="800">manda a Michel de la vittoria segno.</l>
    </lg>
    <lg n="101">
     <l n="801">Tremò Parigi e turbidossi Senna</l>
     <l n="802">all'alta voce, a quello orribil grido;</l>
     <l n="803">rimbombò il suon fin alla selva Ardenna</l>
     <l n="804">sì che lasciâr tutte le fiere il nido.</l>
     <l n="805">Udiron l'Alpi e il monte di Gebenna,</l>
     <l n="806">di Blaia e d'Arli e di Roano il lido;</l>
     <l n="807">Rodano e Sonna udì, Garonna e il Reno:</l>
     <l n="808">si strinsero le madri i figli al seno.</l>
    </lg>
    <lg n="102">
     <l n="809">Son cinque cavallier c'han fisso il chiodo</l>
     <l n="810">d'essere i primi a terminar sua lite,</l>
     <l n="811">l'una ne l'altra aviluppata in modo,</l>
     <l n="812">che non l'avrebbe Apolline espedite.</l>
     <l n="813">Commincia il re Agramante a sciorre il nodo</l>
     <l n="814">de le prime tenzon ch'aveva udite,</l>
     <l n="815">che per la figlia del re Stordilano</l>
     <l n="816">eran tra il re di Scizia e il suo Africano.</l>
    </lg>
    <lg n="103">
     <l n="817">Il re Agramante andò per porre accordo</l>
     <l n="818">di qua e di là più volte a questo e a quello,</l>
     <l n="819">e a questo e a quel più volte diè ricordo</l>
     <l n="820">da signor giusto e da fedel fratello:</l>
     <l n="821">e quando parimente trova sordo</l>
     <l n="822">l'un come l'altro, indomito e rubello</l>
     <l n="823">di volere esser quel che resti senza</l>
     <l n="824">la donna da cui vien lor differenza;</l>
    </lg>
    <lg n="104">
     <l n="825">s'appiglia al fin, come a miglior partito,</l>
     <l n="826">di che amendui si contentâr gli amanti,</l>
     <l n="827">che de la bella donna sia marito</l>
     <l n="828">l'uno de' duo, quel che vuole essa inanti;</l>
     <l n="829">e da quanto per lei sia stabilito,</l>
     <l n="830">più non si possa andar dietro né avanti.</l>
     <l n="831">All'uno e all'altro piace il compromesso,</l>
     <l n="832">sperando ch'esser debbia a favor d'esso.</l>
    </lg>
    <lg n="105">
     <l n="833">Il re di Sarza, che gran tempo prima</l>
     <l n="834">di Mandricardo amava Doralice,</l>
     <l n="835">et ella l'avea posto in su la cima</l>
     <l n="836">d'ogni favor ch'a donna casta lice;</l>
     <l n="837">che debba in util suo venire estima</l>
     <l n="838">la gran sentenzia che 'l può far felice:</l>
     <l n="839">né egli avea questa credenza solo,</l>
     <l n="840">ma con lui tutto il barbaresco stuolo.</l>
    </lg>
    <lg n="106">
     <l n="841">Ognun sapea ciò ch'egli avea già fatto</l>
     <l n="842">per essa in giostre, in torniamenti, in guerra;</l>
     <l n="843">e che stia Mandricardo a questo patto,</l>
     <l n="844">dicono tutti che vaneggia et erra.</l>
     <l n="845">Ma quel che più fiate e più di piatto</l>
     <l n="846">con lei fu mentre il sol stava sotterra,</l>
     <l n="847">e sapea quanto avea di certo in mano,</l>
     <l n="848">ridea del popular giudicio vano.</l>
    </lg>
    <lg n="107">
     <l n="849">Poi lor convenzion ratificaro</l>
     <l n="850">in man del re quei duo prochi famosi,</l>
     <l n="851">et indi alla donzella se n'andaro.</l>
     <l n="852">Et ella abbassò gli occhi vergognosi,</l>
     <l n="853">e disse che più il Tartaro avea caro:</l>
     <l n="854">di che tutti restâr maravigliosi;</l>
     <l n="855">Rodomonte sì attonito e smarrito,</l>
     <l n="856">che di levar non era il viso ardito.</l>
    </lg>
    <lg n="108">
     <l n="857">Ma poi che l'usata ira cacciò quella</l>
     <l n="858">vergogna che gli avea la faccia tinta,</l>
     <l n="859">ingiusta e falsa la sentenzia appella;</l>
     <l n="860">e la spada impugnando, ch'egli ha cinta,</l>
     <l n="861">dice, udendo il re e gli altri, che vuol ch'ella</l>
     <l n="862">gli dia perduta questa causa o vinta,</l>
     <l n="863">e non l'arbitrio di femina lieve</l>
     <l n="864">che sempre inchina a quel che men far deve.</l>
    </lg>
    <lg n="109">
     <l n="865">Di nuovo Mandricardo era risorto,</l>
     <l n="866">dicendo: - Vada pur come ti pare: -</l>
     <l n="867">sì che prima che 'l legno entrasse in porto,</l>
     <l n="868">v'era a solcare un gran spazio di mare:</l>
     <l n="869">se non che 'l re Agramante diede torto</l>
     <l n="870">a Rodomonte, che non può chiamare</l>
     <l n="871">più Mandricardo per quella querela;</l>
     <l n="872">e fe' cadere a quel furor la vela.</l>
    </lg>
    <lg n="110">
     <l n="873">Or Rodomonte che notar si vede</l>
     <l n="874">dinanzi a quei signor di doppio scorno,</l>
     <l n="875">dal suo re, a cui per riverenzia cede,</l>
     <l n="876">e da la donna sua, tutto in un giorno,</l>
     <l n="877">quivi non vòlse più fermare il piede;</l>
     <l n="878">e de la molta turba ch'avea intorno</l>
     <l n="879">seco non tolse più che duo sergenti,</l>
     <l n="880">et uscì dei moreschi alloggiamenti.</l>
    </lg>
    <lg n="111">
     <l n="881">Come, partendo, afflitto tauro suole,</l>
     <l n="882">che la giuvenca al vincitor cesso abbia,</l>
     <l n="883">cercar le selve e le rive più sole</l>
     <l n="884">lungi dai paschi, o qualche àrrida sabbia;</l>
     <l n="885">dove muggir non cessa all'ombra e al sole,</l>
     <l n="886">né però scema l'amorosa rabbia:</l>
     <l n="887">così sen va di gran dolor confuso</l>
     <l n="888">il re d'Algier da la sua donna escluso.</l>
    </lg>
    <lg n="112">
     <l n="889">Per riavere il buon destrier si mosse</l>
     <l n="890">Ruggier, che già per questo s'era armato;</l>
     <l n="891">ma poi di Mandricardo ricordosse,</l>
     <l n="892">a cui de la battaglia era ubligato:</l>
     <l n="893">non seguì Rodomonte, e ritornosse</l>
     <l n="894">per entrar col re tartaro in steccato</l>
     <l n="895">prima che 'ntrasse il re di Sericana,</l>
     <l n="896">che l'altra lite avea di Durindana.</l>
    </lg>
    <lg n="113">
     <l n="897">Veder tôrsi Frontin troppo gli pesa</l>
     <l n="898">dinanzi agli occhi, e non poter vietarlo;</l>
     <l n="899">ma dato ch'abbia fine a questa impresa,</l>
     <l n="900">ha ferma intenzion di ricovrarlo.</l>
     <l n="901">Ma Sacripante, che non ha contesa,</l>
     <l n="902">come Ruggier, che possa distornarlo,</l>
     <l n="903">e che non ha da far altro che questo,</l>
     <l n="904">per l'orme vien di Rodomonte presto.</l>
    </lg>
    <lg n="114">
     <l n="905">E tosto l'avria giunto, se non era</l>
     <l n="906">un caso strano che trovò tra via,</l>
     <l n="907">che lo fe' dimorar fin alla sera,</l>
     <l n="908">e perder le vestigie che seguia.</l>
     <l n="909">Trovò una donna che ne la riviera</l>
     <l n="910">di Senna era caduta, e vi peria,</l>
     <l n="911">s'a darle tosto aiuto non veniva:</l>
     <l n="912">saltò ne l'acqua e la ritrasse a riva.</l>
    </lg>
    <lg n="115">
     <l n="913">Poi quando in sella vòlse risalire,</l>
     <l n="914">aspettato non fu dal suo destriero,</l>
     <l n="915">che fin a sera si fece seguire,</l>
     <l n="916">e non si lasciò prender di leggiero:</l>
     <l n="917">preselo al fin, ma non seppe venire</l>
     <l n="918">più, donde s'era tolto dal sentiero:</l>
     <l n="919">ducento miglia errò tra piano e monte,</l>
     <l n="920">prima che ritrovasse Rodomonte.</l>
    </lg>
    <lg n="116">
     <l n="921">Dove trovollo, e come fu conteso</l>
     <l n="922">con disvantaggio assai di Sacripante,</l>
     <l n="923">come perdé il cavallo e restò preso,</l>
     <l n="924">or non dirò; c'ho da narrarvi inante</l>
     <l n="925">di quanto sdegno e di quanta ira acceso</l>
     <l n="926">contra la donna e contra il re Agramante</l>
     <l n="927">del campo Rodomonte si partisse,</l>
     <l n="928">e ciò che contra all'uno e all'altro disse.</l>
    </lg>
    <lg n="117">
     <l n="929">Di cocenti sospir l'aria accendea</l>
     <l n="930">dovunque andava il Saracin dolente:</l>
     <l n="931">Ecco, per la pietà che gli n'avea,</l>
     <l n="932">da' cavi sassi rispondea sovente.</l>
     <l n="933">- Oh feminile ingegno (egli dicea),</l>
     <l n="934">come ti volgi e muti facilmente,</l>
     <l n="935">contrario oggetto proprio de la fede!</l>
     <l n="936">Oh infelice, oh miser chi ti crede!</l>
    </lg>
    <lg n="118">
     <l n="937">Né lunga servitù, né grand'amore</l>
     <l n="938">che ti fu a mille prove manifesto,</l>
     <l n="939">ebbono forza di tenerti il core,</l>
     <l n="940">che non fossi a cangiarsi almen sì presto.</l>
     <l n="941">Non perch'a Mandricardo inferiore</l>
     <l n="942">io ti paressi, di te privo resto;</l>
     <l n="943">né so trovar cagione ai casi miei,</l>
     <l n="944">se non quest'una, che femina sei.</l>
    </lg>
    <lg n="119">
     <l n="945">Credo che t'abbia la Natura e Dio</l>
     <l n="946">produtto, o scelerato sesso, al mondo</l>
     <l n="947">per una soma, per un grave fio</l>
     <l n="948">de l'uom, che senza te saria giocondo:</l>
     <l n="949">come ha produtto anco il serpente rio</l>
     <l n="950">e il lupo e l'orso, e fa l'aer fecondo</l>
     <l n="951">e di mosche e di vespe e di tafani,</l>
     <l n="952">e loglio e avena fa nascer tra i grani.</l>
    </lg>
    <lg n="120">
     <l n="953">Perché fatto non ha l'alma Natura,</l>
     <l n="954">che senza te potesse nascer l'uomo,</l>
     <l n="955">come s'inesta per umana cura</l>
     <l n="956">l'un sopra l'altro il pero, il sorbo e 'l pomo?</l>
     <l n="957">Ma quella non può far sempre a misura:</l>
     <l n="958">anzi, s'io vo' guardar come io la nomo,</l>
     <l n="959">veggo che non può far cosa perfetta,</l>
     <l n="960">poi che Natura femina vien detta.</l>
    </lg>
    <lg n="121">
     <l n="961">Non siate però tumide e fastose,</l>
     <l n="962">donne, per dir che l'uom sia vostro figlio;</l>
     <l n="963">che de le spine ancor nascon le rose,</l>
     <l n="964">e d'una fetida erba nasce il giglio:</l>
     <l n="965">importune, superbe, dispettose,</l>
     <l n="966">prive d'amor, di fede e di consiglio,</l>
     <l n="967">temerarie, crudeli, inique, ingrate,</l>
     <l n="968">per pestilenzia eterna al mondo nate. -</l>
    </lg>
    <lg n="122">
     <l n="969">Con queste et altre et infinite appresso</l>
     <l n="970">querele il re di Sarza se ne giva,</l>
     <l n="971">or ragionando in un parlar sommesso,</l>
     <l n="972">quando in un suon che di lontan s'udiva,</l>
     <l n="973">in onta e in biasmo del femineo sesso:</l>
     <l n="974">e certo da ragion si dipartiva;</l>
     <l n="975">che per una o per due che trovi ree,</l>
     <l n="976">che cento buone sien creder si dee.</l>
    </lg>
    <lg n="123">
     <l n="977">Se ben di quante io n'abbia fin qui amate,</l>
     <l n="978">non n'abbia mai trovata una fedele,</l>
     <l n="979">perfide tutte io non vo' dir né ingrate,</l>
     <l n="980">ma darne colpa al mio destin crudele.</l>
     <l n="981">Molte or ne sono, e più già ne son state,</l>
     <l n="982">che non dan causa ad uom che si querele;</l>
     <l n="983">ma mia fortuna vuol che s'una ria</l>
     <l n="984">ne sia tra cento, io di lei preda sia.</l>
    </lg>
    <lg n="124">
     <l n="985">Pur vo' tanto cercar prima ch'io mora,</l>
     <l n="986">anzi prima che 'l crin più mi s'imbianchi,</l>
     <l n="987">che forse dirò un dì, che per me ancora</l>
     <l n="988">alcuna sia che di sua fé non manchi.</l>
     <l n="989">Se questo avvien (che di speranza fuora</l>
     <l n="990">io non ne son), non fia mai ch'io mi stanchi</l>
     <l n="991">di farla, a mia possanza, gloriosa</l>
     <l n="992">con lingua e con inchiostro, e in verso e in prosa.</l>
    </lg>
    <lg n="125">
     <l n="993">Il Saracin non avea manco sdegno</l>
     <l n="994">contra il suo re, che contra la donzella;</l>
     <l n="995">e così di ragion passava il segno,</l>
     <l n="996">biasmando lui, come biasmando quella.</l>
     <l n="997">Ha disio di veder che sopra il regno</l>
     <l n="998">gli cada tanto mal, tanta procella,</l>
     <l n="999">ch'in Africa ogni casa si funesti,</l>
     <l n="1000">né pietra salda sopra pietra resti;</l>
    </lg>
    <lg n="126">
     <l n="1001">e che spinto del regno, in duolo e in lutto</l>
     <l n="1002">viva Agramante misero e mendico:</l>
     <l n="1003">e ch'esso sia che poi gli renda il tutto,</l>
     <l n="1004">e lo riponga nel suo seggio antico,</l>
     <l n="1005">e de la fede sua produca il frutto;</l>
     <l n="1006">e gli faccia veder ch'un vero amico</l>
     <l n="1007">a dritto e a torto esser dovea preposto,</l>
     <l n="1008">se tutto 'l mondo se gli fosse opposto.</l>
    </lg>
    <lg n="127">
     <l n="1009">E così quando al re, quando alla donna</l>
     <l n="1010">volgendo il cor turbato, il Saracino</l>
     <l n="1011">cavalca a gran giornate, e non assonna,</l>
     <l n="1012">e poco riposar lascia Frontino.</l>
     <l n="1013">Il dì seguente o l'altro in su la Sonna</l>
     <l n="1014">si ritrovò, ch'avea dritto il camino</l>
     <l n="1015">verso il mar di Provenza, con disegno</l>
     <l n="1016">di navigare in Africa al suo regno.</l>
    </lg>
    <lg n="128">
     <l n="1017">Di barche e di sottil legni era tutto</l>
     <l n="1018">fra l'una ripa e l'altra il fiume pieno,</l>
     <l n="1019">ch'ad uso de l'esercito condutto</l>
     <l n="1020">da molti lochi vettovaglie avieno;</l>
     <l n="1021">perché in poter de' Mori era ridutto,</l>
     <l n="1022">venendo da Parigi al lito ameno</l>
     <l n="1023">d'Acquamorta, e voltando invêr la Spagna,</l>
     <l n="1024">ciò che v'è da man destra di campagna.</l>
    </lg>
    <lg n="129">
     <l n="1025">Le vettovaglie in carra et in iumenti,</l>
     <l n="1026">tolte fuor de le navi, erano carche,</l>
     <l n="1027">e tratte con la scorta de le genti,</l>
     <l n="1028">ove venir non si potea con barche.</l>
     <l n="1029">Avean piene le ripe i grassi armenti</l>
     <l n="1030">quivi condotti da diverse marche;</l>
     <l n="1031">e i conduttori intorno alla riviera</l>
     <l n="1032">per varii tetti albergo avean la sera.</l>
    </lg>
    <lg n="130">
     <l n="1033">Il re d'Algier, perché gli sopravenne</l>
     <l n="1034">quivi la notte e l'aer nero e cieco,</l>
     <l n="1035">d'un ostier paesan lo 'nvito tenne,</l>
     <l n="1036">che lo pregò che rimanesse seco.</l>
     <l n="1037">Adagiato il destrier, la mensa venne</l>
     <l n="1038">di varii cibi e di vin corso e greco;</l>
     <l n="1039">che 'l Saracin nel resto alla moresca,</l>
     <l n="1040">ma vòlse far nel bere alla francesca.</l>
    </lg>
    <lg n="131">
     <l n="1041">L'oste con buona mensa e miglior viso</l>
     <l n="1042">studiò di fare a Rodomonte onore;</l>
     <l n="1043">che la presenzia gli diè certo aviso</l>
     <l n="1044">ch'era uomo illustre e pien d'alto valore:</l>
     <l n="1045">ma quel che da se stesso era diviso,</l>
     <l n="1046">né quella sera avea ben seco il core</l>
     <l n="1047">(che mal suo grado s'era ricondotto</l>
     <l n="1048">alla donna già sua), non facea motto.</l>
    </lg>
    <lg n="132">
     <l n="1049">Il buono ostier, che fu dei diligenti</l>
     <l n="1050">che mai si sien per Francia ricordati,</l>
     <l n="1051">quando tra le nimiche e strane genti</l>
     <l n="1052">l'albergo e' beni suoi s'avea salvati,</l>
     <l n="1053">per servir quivi, alcuni suoi parenti,</l>
     <l n="1054">a tal servigio pronti, avea chiamati;</l>
     <l n="1055">de' quai non era alcun di parlar oso,</l>
     <l n="1056">vedendo il Saracin muto e pensoso.</l>
    </lg>
    <lg n="133">
     <l n="1057">Di pensiero in pensiero andò vagando</l>
     <l n="1058">da se stesso lontano il pagan molto,</l>
     <l n="1059">col viso a terra chino, né levando</l>
     <l n="1060">sì gli occhi mai, ch'alcun guardasse in volto.</l>
     <l n="1061">Dopo un lungo star cheto, suspirando,</l>
     <l n="1062">sì come d'un gran sonno allora sciolto,</l>
     <l n="1063">tutto si scosse, e insieme alzò le ciglia,</l>
     <l n="1064">e voltò gli occhi all'oste e alla famiglia.</l>
    </lg>
    <lg n="134">
     <l n="1065">Indi roppe il silenzio, e con sembianti</l>
     <l n="1066">più dolci un poco e viso men turbato,</l>
     <l n="1067">domandò all'oste e agli altri circonstanti</l>
     <l n="1068">se d'essi alcuno avea mogliere a lato.</l>
     <l n="1069">Che l'oste e che quegli altri tutti quanti</l>
     <l n="1070">l'aveano, per risposta gli fu dato.</l>
     <l n="1071">Domanda lor quel che ciascun si crede</l>
     <l n="1072">de la sua donna nel servargli fede.</l>
    </lg>
    <lg n="135">
     <l n="1073">Eccetto l'oste, fêr tutti risposta,</l>
     <l n="1074">che si credeano averle e caste e buone.</l>
     <l n="1075">Disse l'oste: - Ognun pur creda a sua posta;</l>
     <l n="1076">ch'io so ch'avete falsa opinione.</l>
     <l n="1077">Il vostro sciocco credere vi costa</l>
     <l n="1078">ch'io stimi ognun di voi senza ragione;</l>
     <l n="1079">e così far questo signor deve anco,</l>
     <l n="1080">se non vi vuol mostrar nero per bianco.</l>
    </lg>
    <lg n="136">
     <l n="1081">Perché, sì come è sola la fenice,</l>
     <l n="1082">né mai più d'una in tutto il mondo vive,</l>
     <l n="1083">così né mai più d'uno esser si dice,</l>
     <l n="1084">che de la moglie i tradimenti schive.</l>
     <l n="1085">Ognun si crede d'esser quel felice,</l>
     <l n="1086">d'esser quel sol ch'a questa palma arrive.</l>
     <l n="1087">Come è possibil che v'arrivi ognuno,</l>
     <l n="1088">se non ne può nel mondo esser più d'uno?</l>
    </lg>
    <lg n="137">
     <l n="1089">Io fui già ne l'error che siete voi,</l>
     <l n="1090">che donna casta anco più d'una fusse.</l>
     <l n="1091">Un gentilomo di Vinegia poi,</l>
     <l n="1092">che qui mia buona sorte già condusse,</l>
     <l n="1093">seppe far sì con veri esempi suoi,</l>
     <l n="1094">che fuor de l'ignoranza mi ridusse.</l>
     <l n="1095">Gian Francesco Valerio era nomato;</l>
     <l n="1096">che 'l nome suo non mi s'è mai scordato.</l>
    </lg>
    <lg n="138">
     <l n="1097">Le fraudi che le mogli e che l'amiche</l>
     <l n="1098">sogliano usar, sapea tutte per conto:</l>
     <l n="1099">e sopra ciò moderne istorie e antiche,</l>
     <l n="1100">e proprie esperienze avea sì in pronto,</l>
     <l n="1101">che mi mostrò che mai donne pudiche</l>
     <l n="1102">non si trovaro, o povere o di conto;</l>
     <l n="1103">e s'una casta più de l'altra parse,</l>
     <l n="1104">venìa, perché più accorta era a celarse.</l>
    </lg>
    <lg n="139">
     <l n="1105">E fra l'altre (che tante me ne disse,</l>
     <l n="1106">che non ne posso il terzo ricordarmi),</l>
     <l n="1107">sì nel capo una istoria mi si scrisse,</l>
     <l n="1108">che non si scrisse mai più saldo in marmi:</l>
     <l n="1109">e ben parria a ciascuno che l'udisse,</l>
     <l n="1110">di queste rie quel ch'a me parve e parmi.</l>
     <l n="1111">E se, signor, a voi non spiace udire,</l>
     <l n="1112">a lor confusion ve la vo' dire. -</l>
    </lg>
    <lg n="140">
     <l n="1113">Rispose il Saracin: - Che puoi tu farmi,</l>
     <l n="1114">che più al presente mi diletti e piaccia,</l>
     <l n="1115">che dirmi istoria e qualche esempio darmi</l>
     <l n="1116">che con l'opinion mia si confaccia?</l>
     <l n="1117">Perch'io possa udir meglio, e tu narrarmi,</l>
     <l n="1118">siedemi incontra, ch'io ti vegga in faccia. -</l>
     <l n="1119">Ma nel canto che segue io v'ho da dire</l>
     <l n="1120">quel che fe' l'oste a Rodomonte udire.</l>
    </lg>
   </lg>
  </body>
 </text>
</TEI>