<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Satire - 5</title>
    <author>Ludovico Ariosto</author>
   </titleStmt>
   <extent>
    <measure unit="stanza">83</measure>
    <measure unit="line">247</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_satire-5</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Satire - 5</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Satire - 5</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bembo, io vorrei, come è il commun disio</l>
     <l n="2">de’ solliciti padri, veder l’arti</l>
     <l n="3">che essaltan l’uom, tutte in Virginio mio;</l>
    </lg>
    <lg n="2">
     <l n="4">e perché di esse in te le miglior parti</l>
     <l n="5">veggio, e le più, di questo alcuna cura</l>
     <l n="6">per l’amicizia nostra vorrei darti.</l>
    </lg>
    <lg n="3">
     <l n="7">Non creder però ch’esca di misura</l>
     <l n="8">la mia domanda, ch’io voglia tu facci</l>
     <l n="9">l’ufficio di Demetrio o di Musura</l>
    </lg>
    <lg n="4">
     <l n="10">(non si dànno a’ par tuoi simili impacci),</l>
     <l n="11">ma sol che pensi e che discorri teco,</l>
     <l n="12">e saper dagli amici anco procacci</l>
    </lg>
    <lg n="5">
     <l n="13">s’in Padova o in Vinegia è alcun buon greco,</l>
     <l n="14">buono in scienzia e più in costumi, il quale</l>
     <l n="15">voglia insegnarli, e in casa tener seco.</l>
    </lg>
    <lg n="6">
     <l n="16">Dottrina abbia e bontà, ma principale</l>
     <l n="17">sia la bontà: che, non vi essendo questa,</l>
     <l n="18">né molto quella alla mia estima vale.</l>
    </lg>
    <lg n="7">
     <l n="19">So ben che la dottrina fia più presta</l>
     <l n="20">a lasciarsi trovar che la bontade:</l>
     <l n="21">sì mal l’una ne l’altra oggi s’inesta.</l>
    </lg>
    <lg n="8">
     <l n="22">O nostra male aventurosa etade,</l>
     <l n="23">che le virtudi che non abbian misti</l>
     <l n="24">vici nefandi si ritrovin rade!</l>
    </lg>
    <lg n="9">
     <l n="25">Senza quel vizio son pochi umanisti</l>
     <l n="26">che fe’ a Dio forza, non che persuase,</l>
     <l n="27">di far Gomorra e i suoi vicini tristi:</l>
    </lg>
    <lg n="10">
     <l n="28">mandò fuoco da ciel, ch’uomini e case</l>
     <l n="29">tutto consumpse; et ebbe tempo a pena</l>
     <l n="30">Lot a fugir, ma la moglier rimase.</l>
    </lg>
    <lg n="11">
     <l n="31">Ride il volgo, se sente un ch’abbia vena</l>
     <l n="32">di poesia, e poi dice: — È gran periglio</l>
     <l n="33">a dormir seco e volgierli la schiena. —</l>
    </lg>
    <lg n="12">
     <l n="34">Et oltra questa nota, il peccadiglio</l>
     <l n="35">di Spagna gli dànno anco, che non creda</l>
     <l n="36">in unità del Spirto il Padre e il Figlio.</l>
    </lg>
    <lg n="13">
     <l n="37">Non che contempli come l’un proceda</l>
     <l n="38">da l’altro o nasca, e come il debol senso</l>
     <l n="39">ch’uno e tre possano essere conceda;</l>
    </lg>
    <lg n="14">
     <l n="40">ma gli par che non dando il suo consenso</l>
     <l n="41">a quel che approvan gli altri, mostri ingegno</l>
     <l n="42">da penetrar più su che ‘l cielo immenso.</l>
    </lg>
    <lg n="15">
     <l n="43">Se Nicoletto o fra Martin fan segno</l>
     <l n="44">d’infedele o d’eretico, ne accuso</l>
     <l n="45">il saper troppo, e men con lor mi sdegno:</l>
    </lg>
    <lg n="16">
     <l n="46">perché, salendo lo intelletto in suso</l>
     <l n="47">per veder Dio, non de’ parerci strano</l>
     <l n="48">se talor cade giù cieco e confuso.</l>
    </lg>
    <lg n="17">
     <l n="49">Ma tu, del qual lo studio è tutto umano</l>
     <l n="50">e son li tuoi suggetti i boschi e i colli,</l>
     <l n="51">il mormorar d’un rio che righi il piano,</l>
    </lg>
    <lg n="18">
     <l n="52">cantar antiqui gesti e render molli</l>
     <l n="53">con prieghi animi duri, e far sovente</l>
     <l n="54">di false lode i principi satolli,</l>
    </lg>
    <lg n="19">
     <l n="55">dimmi, che truovi tu che sì la mente</l>
     <l n="56">ti debbia aviluppar, sì tòrre il senno,</l>
     <l n="57">che tu non creda come l’altra gente?</l>
    </lg>
    <lg n="20">
     <l n="58">Il nome che di apostolo ti denno</l>
     <l n="59">o d’alcun minor santo i padri, quando</l>
     <l n="60">cristiano d’acqua, e non d’altro ti fenno,</l>
    </lg>
    <lg n="21">
     <l n="61">in Cosmico, in Pomponio vai mutando;</l>
     <l n="62">altri Pietro in Pierio, altri Giovanni</l>
     <l n="63">in Iano o in Iovian va riconciando;</l>
    </lg>
    <lg n="22">
     <l n="64">quasi che ‘l nome i buon giudici inganni,</l>
     <l n="65">e che quel meglio t’abbia a far poeta</l>
     <l n="66">che non farà lo studio de molti anni.</l>
    </lg>
    <lg n="23">
     <l n="67">Esser tali dovean quelli che vieta</l>
     <l n="68">che sian ne la republica Platone,</l>
     <l n="69">da lui con sì santi ordini discreta;</l>
    </lg>
    <lg n="24">
     <l n="70">ma non fu tal già Febo, né Anfione,</l>
     <l n="71">né gli altri che trovaro i primi versi,</l>
     <l n="72">che col buon stile, e più con l’opre buone,</l>
    </lg>
    <lg n="25">
     <l n="73">persuasero agli uomini a doversi</l>
     <l n="74">ridurre insieme, e abandonar le giande</l>
     <l n="75">che per le selve li traean dispersi;</l>
    </lg>
    <lg n="26">
     <l n="76">e fér che i più robusti, la cui grande</l>
     <l n="77">forza era usata alli minori tòrre</l>
     <l n="78">or mogli, or gregge et or miglior vivande,</l>
    </lg>
    <lg n="27">
     <l n="79">si lasciaro alle leggi sottoporre,</l>
     <l n="80">e cominciar, versando aratri e glebe,</l>
     <l n="81">del sudor lor più giusti frutti accòrre.</l>
    </lg>
    <lg n="28">
     <l n="82">Indi i scrittor féro all’indotta plebe</l>
     <l n="83">creder ch’al suon de le soavi cetre</l>
     <l n="84">l’un Troia e l’altro edificasse Tebe;</l>
    </lg>
    <lg n="29">
     <l n="85">e avesson fatto scendere le petre</l>
     <l n="86">dagli alti monti, et Orfeo tratto al canto</l>
     <l n="87">tigri e leon da le spelonche tetre.</l>
    </lg>
    <lg n="30">
     <l n="88">Non è, s’io mi coruccio e grido alquanto</l>
     <l n="89">più con la nostra che con l’altre scole,</l>
     <l n="90">ch’in tutte l’altre io non veggia altretanto,</l>
    </lg>
    <lg n="31">
     <l n="91">d’altra correzion che di parole</l>
     <l n="92">degne; né del fallir de’ suoi scolari,</l>
     <l n="93">non pur Quintillano è che si duole.</l>
    </lg>
    <lg n="32">
     <l n="94">Ma se degli altri io vuo’ scoprir gli altari,</l>
     <l n="95">tu dirai che rubato e del Pistoia</l>
     <l n="96">e di Petro Aretino abbia gli armari.</l>
    </lg>
    <lg n="33">
     <l n="97">Degli altri studi onor e biasmo, noia</l>
     <l n="98">mi dà e piacer, ma non come s’io sento</l>
     <l n="99">che viva il pregio de’ poeti e moia.</l>
    </lg>
    <lg n="34">
     <l n="100">Altrimenti mi dolgo e mi lamento</l>
     <l n="101">di sentir riputar senza cervello</l>
     <l n="102">il biondo Aonio e più leggier che ‘l vento,</l>
    </lg>
    <lg n="35">
     <l n="103">che se del dottoraccio suo fratello</l>
     <l n="104">odo il medesmo, al quale un altro pazzo</l>
     <l n="105">donò l’onor del manto e del capello.</l>
    </lg>
    <lg n="36">
     <l n="106">Più mi duol ch’in vecchiezza voglia il guazzo</l>
     <l n="107">Placidian, che gioven dar soleva,</l>
     <l n="108">e che di cavallier torni ragazzo,</l>
    </lg>
    <lg n="37">
     <l n="109">che di sentir che simil fango aggreva</l>
     <l n="110">il mio vicino Andronico, e vi giace</l>
     <l n="111">già settant’anni, e ancor non se ne lieva.</l>
    </lg>
    <lg n="38">
     <l n="112">Se mi è detto che Pandaro è rapace,</l>
     <l n="113">Curio goloso, Pontico idolatro,</l>
     <l n="114">Flavio biastemator, via più mi spiace</l>
    </lg>
    <lg n="39">
     <l n="115">che se per poco prezzo odo Cusatro</l>
     <l n="116">dar le sentenzie false, o che col tòsco</l>
     <l n="117">mastro Battista mescole il veratro;</l>
    </lg>
    <lg n="40">
     <l n="118">o che quel mastro in teologia ch’al tósco</l>
     <l n="119">mesce il parlar fachin, si tien la scroffa,</l>
     <l n="120">e già n’ha dui bastardi ch’io conosco;</l>
    </lg>
    <lg n="41">
     <l n="121">né per saziar la gola sua gaglioffa</l>
     <l n="122">perdona a spesa, e lascia che di fame</l>
     <l n="123">langue la madre e va mendica e goffa;</l>
    </lg>
    <lg n="42">
     <l n="124">poi lo sento gridar, che par che chiame</l>
     <l n="125">le guardie, ch’io digiuni e ch’io sia casto,</l>
     <l n="126">e che quanto me stesso il prossimo ame.</l>
    </lg>
    <lg n="43">
     <l n="127">Ma gli error di questi altri così il basto</l>
     <l n="128">di miei pensier non gravano, che molto</l>
     <l n="129">lasci il dormir o perder voglia un pasto.</l>
    </lg>
    <lg n="44">
     <l n="130">Ma per tornar là donde io mi son tolto,</l>
     <l n="131">vorrei che a mio figliuolo un precettore</l>
     <l n="132">trovassi meno in questi vizii involto,</l>
    </lg>
    <lg n="45">
     <l n="133">che ne la propria lingua de l’autore</l>
     <l n="134">gli insegnasse d’intender ciò che Ulisse</l>
     <l n="135">sofferse a Troia e poi nel lungo errore,</l>
    </lg>
    <lg n="46">
     <l n="136">ciò che Apollonio e Euripide già scrisse,</l>
     <l n="137">Sofocle, e quel che da le morse fronde</l>
     <l n="138">par che poeta in Ascra divenisse,</l>
    </lg>
    <lg n="47">
     <l n="139">e quel che Galatea chiamò da l’onde,</l>
     <l n="140">Pindaro, e gli altri a cui le Muse argive</l>
     <l n="141">donar sì dolci lingue e sì faconde.</l>
    </lg>
    <lg n="48">
     <l n="142">Già per me sa ciò che Virgilio scrive,</l>
     <l n="143">Terenzio, Ovidio, Orazio, e le plautine</l>
     <l n="144">scene ha vedute, guaste e a pena vive.</l>
    </lg>
    <lg n="49">
     <l n="145">Omai può senza me per le latine</l>
     <l n="146">vestigie andar a Delfi, e de la strada</l>
     <l n="147">che monta in Elicon vedere il fine;</l>
    </lg>
    <lg n="50">
     <l n="148">ma perché meglio e più sicur vi vada,</l>
     <l n="149">desidero ch’egli abbia buone scorte,</l>
     <l n="150">che sien de la medesima contrada.</l>
    </lg>
    <lg n="51">
     <l n="151">Non vuol la mia pigrizia o la mia sorte</l>
     <l n="152">che del tempio di Apollo io gli apra in Delo,</l>
     <l n="153">come gli fei nel Palatin, le porte.</l>
    </lg>
    <lg n="52">
     <l n="154">Ahi lasso! quando ebbi al pegàseo melo</l>
     <l n="155">l’età disposta, che le fresche guancie</l>
     <l n="156">non si vedeano ancor fiorir d’un pelo,</l>
    </lg>
    <lg n="53">
     <l n="157">mio padre mi cacciò con spiedi e lancie,</l>
     <l n="158">non che con sproni, a volger testi e chiose,</l>
     <l n="159">e me occupò cinque anni in quelle ciancie.</l>
    </lg>
    <lg n="54">
     <l n="160">Ma poi che vide poco fruttuose</l>
     <l n="161">l’opere, e il tempo invan gittarsi, dopo</l>
     <l n="162">molto contrasto in libertà mi pose.</l>
    </lg>
    <lg n="55">
     <l n="163">Passar venti anni io mi truovavo, et uopo</l>
     <l n="164">aver di pedagogo: che a fatica</l>
     <l n="165">inteso avrei quel che tradusse Esopo.</l>
    </lg>
    <lg n="56">
     <l n="166">Fortuna molto mi fu allora amica</l>
     <l n="167">che mi offerse Gregorio da Spoleti,</l>
     <l n="168">che ragion vuol ch’io sempre benedica.</l>
    </lg>
    <lg n="57">
     <l n="169">Tenea d’ambe le lingue i bei secreti,</l>
     <l n="170">e potea giudicar se meglior tuba</l>
     <l n="171">ebbe il figliuol di Venere o di Teti.</l>
    </lg>
    <lg n="58">
     <l n="172">Ma allora non curai saper di Ecuba</l>
     <l n="173">la rabbiosa ira, e come Ulisse a Reso</l>
     <l n="174">la vita a un tempo e li cavalli ruba;</l>
    </lg>
    <lg n="59">
     <l n="175">ch’io volea intender prima in che avea offeso</l>
     <l n="176">Enea Giunon, che ‘l bel regno da lei</l>
     <l n="177">gli dovesse d’Esperia esser conteso;</l>
    </lg>
    <lg n="60">
     <l n="178">che ‘l saper ne la lingua de li Achei</l>
     <l n="179">non mi reputo onor, s’io non intendo</l>
     <l n="180">prima il parlar de li latini miei.</l>
    </lg>
    <lg n="61">
     <l n="181">Mentre l’uno acquistando, e diferrendo</l>
     <l n="182">vo l’altro, l’Occasion fuggì sdegnata,</l>
     <l n="183">poi che mi porge il crine, et io nol prendo.</l>
    </lg>
    <lg n="62">
     <l n="184">Mi fu Gregorio da la sfortunata</l>
     <l n="185">Duchessa tolto, e dato a quel figliuolo</l>
     <l n="186">a chi avea il zio la signoria levata.</l>
    </lg>
    <lg n="63">
     <l n="187">Di che vendetta, ma con suo gran duolo,</l>
     <l n="188">vide ella tosto, ahimè!, perché del fallo</l>
     <l n="189">quel che peccò non tu punito solo.</l>
    </lg>
    <lg n="64">
     <l n="190">Col zio il nipote (e fu poco intervallo)</l>
     <l n="191">del regno e de l’aver spogliati in tutto,</l>
     <l n="192">prigione andar sotto il dominio gallo.</l>
    </lg>
    <lg n="65">
     <l n="193">Gregorio a’ prieghi d’Isabella indutto</l>
     <l n="194">fu a seguir il discepolo, là dove</l>
     <l n="195">lasciò, morendo, i cari amici in lutto.</l>
    </lg>
    <lg n="66">
     <l n="196">Questa iattura e l’altre cose nòve</l>
     <l n="197">che in quei tempi successeno, mi féro</l>
     <l n="198">scordar Talia et Euterpe e tutte nòve.</l>
    </lg>
    <lg n="67">
     <l n="199">Mi more il padre, e da Maria il pensiero</l>
     <l n="200">drieto a Marta bisogna ch’io rivolga,</l>
     <l n="201">ch’io muti in squarci et in vacchette Omero;</l>
    </lg>
    <lg n="68">
     <l n="202">truovi marito e modo che si tolga</l>
     <l n="203">di casa una sorella, e un’altra appresso,</l>
     <l n="204">e che l’eredità non se ne dolga;</l>
    </lg>
    <lg n="69">
     <l n="205">coi piccioli fratelli, ai quai successo</l>
     <l n="206">ero in luogo di padre, far l’uffizio</l>
     <l n="207">che debito e pietà avea commesso;</l>
    </lg>
    <lg n="70">
     <l n="208">a chi studio, a chi corte, a chi essercizio</l>
     <l n="209">altro proporre, e procurar non pieghi</l>
     <l n="210">da le virtudi il molle animo al vizio.</l>
    </lg>
    <lg n="71">
     <l n="211">Né questo è sol che alli miei studii nieghi</l>
     <l n="212">di più avanzarsi, e basti che la barca,</l>
     <l n="213">perché non torni a dietro, al lito leghi;</l>
    </lg>
    <lg n="72">
     <l n="214">ma si truovò di tanti affanni carca</l>
     <l n="215">allor la mente mia, ch’ebbi desire</l>
     <l n="216">che la cocca al mio fil fésse la Parca.</l>
    </lg>
    <lg n="73">
     <l n="217">Quel, la cui dolce compagnia nutrire</l>
     <l n="218">solea i miei studi, e stimulando inanzi</l>
     <l n="219">con dolce emulazion solea far ire,</l>
    </lg>
    <lg n="74">
     <l n="220">il mio parente, amico, fratello, anzi</l>
     <l n="221">l’anima mia, non mezza non, ma intiera,</l>
     <l n="222">senza ch’alcuna parte me ne avanzi,</l>
    </lg>
    <lg n="75">
     <l n="223">morì, Pandolfo, poco dopo: ah fera</l>
     <l n="224">scossa ch’avesti allor, stirpe Ariosta,</l>
     <l n="225">di ch’egli un ramo, e forse il più bello, era!</l>
    </lg>
    <lg n="76">
     <l n="226">In tanto onor, vivendo, t’avria posta,</l>
     <l n="227">ch’altra a quel né in Ferrara né in Bologna,</l>
     <l n="228">onde hai l’antiqua origine, s’accosta.</l>
    </lg>
    <lg n="77">
     <l n="229">Se la virtù dà onor, come vergogna</l>
     <l n="230">il vizio, si potea sperar da lui</l>
     <l n="231">tutto l’onor che buono animo agogna.</l>
    </lg>
    <lg n="78">
     <l n="232">Alla morte del padre e de li dui</l>
     <l n="233">sì cari amici, aggiunge che dal giogo</l>
     <l n="234">del Cardinal da Este oppresso fui;</l>
    </lg>
    <lg n="79">
     <l n="235">che da la creazione insino al rogo</l>
     <l n="236">di Iulio, e poi sette anni anco di Leo,</l>
     <l n="237">non mi lasciò fermar molto in un luogo,</l>
    </lg>
    <lg n="80">
     <l n="238">e di poeta cavallar mi feo:</l>
     <l n="239">vedi se per le balze e per le fosse</l>
     <l n="240">io potevo imparar greco o caldeo!</l>
    </lg>
    <lg n="81">
     <l n="241">Mi maraviglio che di me non fosse</l>
     <l n="242">come di quel filosofo, a chi il sasso</l>
     <l n="243">ciò che inanzi sapea dal capo scosse.</l>
    </lg>
    <lg n="82">
     <l n="244">Bembo, io ti prego insomma, pria che ‘l passo</l>
     <l n="245">chiuso gli sia, che al mio Virginio porga</l>
     <l n="246">la tua prudenza guida, che in Parnasso,</l>
    </lg>
    <lg n="83">
     <l n="247">ove per tempo ir non seppi io, lo scorga.</l>
    </lg>
   </lg>
  </body>
 </text>
</TEI>