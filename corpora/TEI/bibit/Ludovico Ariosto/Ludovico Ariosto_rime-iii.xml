<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - III</title>
    <author>Ludovico Ariosto</author>
   </titleStmt>
   <extent>
    <measure unit="stanza">19</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - III</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne la stagion che 'l bel tempo rimena,</l>
     <l n="2">di mia man posi un ramuscel di Lauro</l>
     <l n="3">a mezo colle, in una piaggia amena,</l>
    </lg>
    <lg n="2">
     <l n="4">che di bianco, d'azur, vermiglio e d'auro</l>
     <l n="5">fioriva sempre, e sempre il sol scopriva,</l>
     <l n="6">o fusse all'Indo o fusse al lito mauro.</l>
    </lg>
    <lg n="3">
     <l n="7">Quivi traendo or per erbosa riva,</l>
     <l n="8">or rorando con man la tepida onda,</l>
     <l n="9">or rimovendo la gleba nativa,</l>
    </lg>
    <lg n="4">
     <l n="10">or riponendo più lieta e feconda,</l>
     <l n="11">fei sì con studio e con assidua cura,</l>
     <l n="12">che 'l Lauro ebbe radice e nuova fronda.</l>
    </lg>
    <lg n="5">
     <l n="13">Fu sì benigna a' miei desir Natura,</l>
     <l n="14">che la tenera verga crescer vidi,</l>
     <l n="15">e divenir solida pianta e dura.</l>
    </lg>
    <lg n="6">
     <l n="16">Dolci ricetti, solitari e fidi,</l>
     <l n="17">mi fur queste ombre, ove sfogar potei</l>
     <l n="18">sicura il cor con amorosi gridi.</l>
    </lg>
    <lg n="7">
     <l n="19">Vener, lasciando i templi citerei</l>
     <l n="20">e li altari e le vittime e li odori</l>
     <l n="21">di Gnido e di Amatunte e de' Sabei,</l>
    </lg>
    <lg n="8">
     <l n="22">sovente con le Grazie in lieti cori</l>
     <l n="23">vi danzò intorno; e per li rami in tanto</l>
     <l n="24">salian scherzando i pargoletti Amori.</l>
    </lg>
    <lg n="9">
     <l n="25">Spesso Diana con le ninfe a canto</l>
     <l n="26">l'arbuscel suavissimo prepose</l>
     <l n="27">alle selve d'Eurota e d'Erimanto.</l>
    </lg>
    <lg n="10">
     <l n="28">E queste ed altre dèe sotto l'ombrose</l>
     <l n="29">frondi, mentre in piacer stavano e in festa,</l>
     <l n="30">benediron tra lor chi il ramo pose.</l>
    </lg>
    <lg n="11">
     <l n="31">Lassa! onde uscì la boreal tempesta?</l>
     <l n="32">onde la bruma? onde il rigor e il gelo?</l>
     <l n="33">onde la neve, a' danni miei sì presta?</l>
    </lg>
    <lg n="12">
     <l n="34">Come gli ha tolto il suo favore il Cielo?</l>
     <l n="35">Langue il mio Lauro, e de la bella spoglia</l>
     <l n="36">nudo gli resta e senza onor il stelo.</l>
    </lg>
    <lg n="13">
     <l n="37">Verdeggia un ramo sol con poca foglia,</l>
     <l n="38">e fra téma e speranza sto suspesa,</l>
     <l n="39">se mi lo lasci il verno o mi lo toglia.</l>
    </lg>
    <lg n="14">
     <l n="40">Ma più che la speranza il timor pesa</l>
     <l n="41">che contra il giaccio rio, ch'ancor non cessa,</l>
     <l n="42">il debil ramo avrà poca difesa.</l>
    </lg>
    <lg n="15">
     <l n="43">Deh! perché, inanzi che sia in tutto oppressa</l>
     <l n="44">l'egra radice, non è chi m'insegni</l>
     <l n="45">com'esser possa al suo vigor rimessa?</l>
    </lg>
    <lg n="16">
     <l n="46">Febo, rettor de li superni segni,</l>
     <l n="47">aiuta 'l sacro Lauro, onde corona</l>
     <l n="48">più volte avesti nei tessali regni;</l>
    </lg>
    <lg n="17">
     <l n="49">concedi, Bacco, Vertunno e Pomona,</l>
     <l n="50">satiri, fauni, driade e napee,</l>
     <l n="51">che nuova fronde il Lauro mio ripona;</l>
    </lg>
    <lg n="18">
     <l n="52">soccorran tutti i dèi, tutte le dèe</l>
     <l n="53">che de li arbori han cura, l'arbor mio;</l>
     <l n="54">però che gli è fatal: se viver dee,</l>
    </lg>
    <lg n="19">
     <l n="55">vivo io, se dee morir, seco moro io.</l>
    </lg>
   </lg>
  </body>
 </text>
</TEI>