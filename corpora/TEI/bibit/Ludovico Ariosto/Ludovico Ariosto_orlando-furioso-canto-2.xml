<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 2</title>
    <author>Ludovico Ariosto</author>
   </titleStmt>
   <extent>
    <measure unit="stanza">76</measure>
    <measure unit="line">608</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-2</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 2</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 2</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ingiustissimo Amor, perché sì raro</l>
     <l n="2">corrispondenti fai nostri desiri?</l>
     <l n="3">onde, perfido, avvien che t'è sì caro</l>
     <l n="4">il discorde voler ch'in duo cor miri?</l>
     <l n="5">Gir non mi lasci al facil guado e chiaro,</l>
     <l n="6">e nel più cieco e maggior fondo tiri:</l>
     <l n="7">da chi disia il mio amor tu mi richiami,</l>
     <l n="8">e chi m'ha in odio vuoi ch'adori et ami.</l>
    </lg>
    <lg n="2">
     <l n="9">Fai ch'a Rinaldo Angelica par bella,</l>
     <l n="10">quando esso a lei brutto e spiacevol pare:</l>
     <l n="11">quando le parea bello e l'amava ella,</l>
     <l n="12">egli odiò lei quanto si può più odiare.</l>
     <l n="13">Ora s'affligge indarno e si flagella;</l>
     <l n="14">così renduto ben gli è pare a pare:</l>
     <l n="15">ella l'ha in odio, e l'odio è di tal sorte,</l>
     <l n="16">che più tosto che lui vorria la morte.</l>
    </lg>
    <lg n="3">
     <l n="17">Rinaldo al Saracin con molto orgoglio</l>
     <l n="18">gridò: - Scendi, ladron, del mio cavallo!</l>
     <l n="19">Che mi sia tolto il mio, patir non soglio,</l>
     <l n="20">ma ben fo, a chi lo vuol, caro costallo:</l>
     <l n="21">e levar questa donna anco ti voglio;</l>
     <l n="22">che sarebbe a lasciartela gran fallo.</l>
     <l n="23">Sì perfetto destrier, donna sì degna</l>
     <l n="24">a un ladron non mi par che si convegna. -</l>
    </lg>
    <lg n="4">
     <l n="25">- Tu te ne menti che ladrone io sia</l>
     <l n="26">(rispose il Saracin non meno altiero):</l>
     <l n="27">chi dicesse a te ladro, lo diria</l>
     <l n="28">(quanto io n'odo per fama) più con vero.</l>
     <l n="29">La pruova or si vedrà, chi di noi sia</l>
     <l n="30">più degno de la donna e del destriero;</l>
     <l n="31">ben che, quanto a lei, teco io mi convegna</l>
     <l n="32">che non è cosa al mondo altra sì degna. -</l>
    </lg>
    <lg n="5">
     <l n="33">Come soglion talor duo can mordenti,</l>
     <l n="34">o per invidia o per altro odio mossi,</l>
     <l n="35">avicinarsi digrignando i denti,</l>
     <l n="36">con occhi bieci e più che bracia rossi;</l>
     <l n="37">indi a' morsi venir, di rabbia ardenti,</l>
     <l n="38">con aspri ringhi e ribuffati dossi:</l>
     <l n="39">così alle spade e dai gridi e da l'onte</l>
     <l n="40">venne il Circasso e quel di Chiaramonte.</l>
    </lg>
    <lg n="6">
     <l n="41">A piedi è l'un, l'altro a cavallo: or quale</l>
     <l n="42">credete ch'abbia il Saracin vantaggio?</l>
     <l n="43">Né ve n'ha però alcun; che così vale</l>
     <l n="44">forse ancor men ch'uno inesperto paggio;</l>
     <l n="45">che 'l destrier per instinto naturale</l>
     <l n="46">non volea fare al suo signore oltraggio:</l>
     <l n="47">né con man né con spron potea il Circasso</l>
     <l n="48">farlo a voluntà sua muover mai passo.</l>
    </lg>
    <lg n="7">
     <l n="49">Quando crede cacciarlo, egli s'arresta;</l>
     <l n="50">e se tener lo vuole, o corre o trotta:</l>
     <l n="51">poi sotto il petto si caccia la testa,</l>
     <l n="52">giuoca di schiene, e mena calci in frotta.</l>
     <l n="53">Vedendo il Saracin ch'a domar questa</l>
     <l n="54">bestia superba era mal tempo allotta,</l>
     <l n="55">ferma le man sul primo arcione e s'alza,</l>
     <l n="56">e dal sinistro fianco in piede sbalza.</l>
    </lg>
    <lg n="8">
     <l n="57">Sciolto che fu il pagan con leggier salto</l>
     <l n="58">da l'ostinata furia di Baiardo,</l>
     <l n="59">si vide cominciar ben degno assalto</l>
     <l n="60">d'un par di cavallier tanto gagliardo.</l>
     <l n="61">Suona l'un brando e l'altro, or basso or alto:</l>
     <l n="62">il martel di Vulcano era più tardo</l>
     <l n="63">ne la spelunca affumicata, dove</l>
     <l n="64">battea all'incude i folgori di Giove.</l>
    </lg>
    <lg n="9">
     <l n="65">Fanno or con lunghi, ora con finti e scarsi</l>
     <l n="66">colpi veder che mastri son del giuoco:</l>
     <l n="67">or li vedi ire altieri, or rannicchiarsi,</l>
     <l n="68">ora coprirsi, ora mostrarsi un poco,</l>
     <l n="69">ora crescere inanzi, ora ritrarsi,</l>
     <l n="70">ribatter colpi e spesso lor dar loco,</l>
     <l n="71">girarsi intorno; e donde l'uno cede,</l>
     <l n="72">l'altro aver posto immantinente il piede.</l>
    </lg>
    <lg n="10">
     <l n="73">Ecco Rinaldo con la spada adosso</l>
     <l n="74">a Sacripante tutto s'abbandona;</l>
     <l n="75">e quel porge lo scudo, ch'era d'osso,</l>
     <l n="76">con la piastra d'acciar temprata e buona.</l>
     <l n="77">Taglial Fusberta, ancor che molto grosso:</l>
     <l n="78">ne geme la foresta e ne risuona.</l>
     <l n="79">L'osso e l'acciar ne va che par di ghiaccio,</l>
     <l n="80">e lascia al Saracin stordito il braccio.</l>
    </lg>
    <lg n="11">
     <l n="81">Quando vide la timida donzella</l>
     <l n="82">dal fiero colpo uscir tanta ruina,</l>
     <l n="83">per gran timor cangiò la faccia bella,</l>
     <l n="84">qual il reo ch'al supplicio s'avvicina;</l>
     <l n="85">né le par che vi sia da tardar, s'ella</l>
     <l n="86">non vuol di quel Rinaldo esser rapina,</l>
     <l n="87">di quel Rinaldo ch'ella tanto odiava,</l>
     <l n="88">quanto esso lei miseramente amava.</l>
    </lg>
    <lg n="12">
     <l n="89">Volta il cavallo, e ne la selva folta</l>
     <l n="90">lo caccia per un aspro e stretto calle:</l>
     <l n="91">e spesso il viso smorto a dietro volta;</l>
     <l n="92">che le par che Rinaldo abbia alle spalle.</l>
     <l n="93">Fuggendo non avea fatto via molta,</l>
     <l n="94">che scontrò un eremita in una valle,</l>
     <l n="95">ch'avea lunga la barba a mezzo il petto,</l>
     <l n="96">devoto e venerabile d'aspetto.</l>
    </lg>
    <lg n="13">
     <l n="97">Dagli anni e dal digiuno attenuato,</l>
     <l n="98">sopra un lento asinel se ne veniva;</l>
     <l n="99">e parea, più ch'alcun fosse mai stato,</l>
     <l n="100">di conscienza scrupolosa e schiva.</l>
     <l n="101">Come egli vide il viso delicato</l>
     <l n="102">de la donzella che sopra gli arriva,</l>
     <l n="103">debil quantunque e mal gagliarda fosse,</l>
     <l n="104">tutta per carità se gli commosse.</l>
    </lg>
    <lg n="14">
     <l n="105">La donna al fraticel chiede la via</l>
     <l n="106">che la conduca ad un porto di mare,</l>
     <l n="107">perché levar di Francia si vorria</l>
     <l n="108">per non udir Rinaldo nominare.</l>
     <l n="109">Il frate, che sapea negromanzia,</l>
     <l n="110">non cessa la donzella confortare</l>
     <l n="111">che presto la trarrà d'ogni periglio;</l>
     <l n="112">et ad una sua tasca diè di piglio.</l>
    </lg>
    <lg n="15">
     <l n="113">Trassene un libro, e mostrò grande effetto;</l>
     <l n="114">che legger non finì la prima faccia,</l>
     <l n="115">ch'uscir fa un spirto in forma di valletto,</l>
     <l n="116">e gli commanda quanto vuol ch'el faccia.</l>
     <l n="117">Quel se ne va, da la scrittura astretto,</l>
     <l n="118">dove i dui cavallieri a faccia a faccia</l>
     <l n="119">eran nel bosco, e non stavano al rezzo;</l>
     <l n="120">fra' quali entrò con grande audacia in mezzo.</l>
    </lg>
    <lg n="16">
     <l n="121">- Per cortesia (disse), un di voi mi mostre,</l>
     <l n="122">quando anco uccida l'altro, che gli vaglia:</l>
     <l n="123">che merto avrete alle fatiche vostre,</l>
     <l n="124">finita che tra voi sia la battaglia,</l>
     <l n="125">se 'l conte Orlando, senza liti o giostre,</l>
     <l n="126">e senza pur aver rotta una maglia,</l>
     <l n="127">verso Parigi mena la donzella</l>
     <l n="128">che v'ha condotti a questa pugna fella?</l>
    </lg>
    <lg n="17">
     <l n="129">Vicino un miglio ho ritrovato Orlando</l>
     <l n="130">che ne va con Angelica a Parigi,</l>
     <l n="131">di voi ridendo insieme, e motteggiando</l>
     <l n="132">che senza frutto alcun siate in litigi.</l>
     <l n="133">Il meglio forse vi sarebbe, or quando</l>
     <l n="134">non son più lungi, a seguir lor vestigi;</l>
     <l n="135">che s'in Parigi Orlando la può avere,</l>
     <l n="136">non ve la lascia mai più rivedere. -</l>
    </lg>
    <lg n="18">
     <l n="137">Veduto avreste i cavallier turbarsi</l>
     <l n="138">a quel annunzio, e mesti e sbigottiti,</l>
     <l n="139">senza occhi e senza mente nominarsi,</l>
     <l n="140">che gli avesse il rival così scherniti;</l>
     <l n="141">ma il buon Rinaldo al suo cavallo trarsi</l>
     <l n="142">con sospir che parean del fuoco usciti,</l>
     <l n="143">e giurar per isdegno e per furore,</l>
     <l n="144">se giungea Orlando, di cavargli il core.</l>
    </lg>
    <lg n="19">
     <l n="145">E dove aspetta il suo Baiardo, passa,</l>
     <l n="146">e sopra vi si lancia, e via galoppa,</l>
     <l n="147">né al cavallier, ch'a piè nel bosco lassa,</l>
     <l n="148">pur dice a Dio, non che lo 'nviti in groppa.</l>
     <l n="149">L'animoso cavallo urta e fracassa,</l>
     <l n="150">punto dal suo signor, ciò ch'egli 'ntoppa:</l>
     <l n="151">non ponno fosse o fiumi o sassi o spine</l>
     <l n="152">far che dal corso il corridor decline.</l>
    </lg>
    <lg n="20">
     <l n="153">Signor, non voglio che vi paia strano</l>
     <l n="154">se Rinaldo or sì tosto il destrier piglia,</l>
     <l n="155">che già più giorni ha seguitato invano,</l>
     <l n="156">né gli ha possuto mai toccar la briglia.</l>
     <l n="157">Fece il destrier, ch'avea intelletto umano,</l>
     <l n="158">non per vizio seguirsi tante miglia,</l>
     <l n="159">ma per guidar dove la donna giva,</l>
     <l n="160">il suo signor, da chi bramar l'udiva.</l>
    </lg>
    <lg n="21">
     <l n="161">Quando ella si fuggì dal padiglione,</l>
     <l n="162">la vide et appostolla il buon destriero,</l>
     <l n="163">che si trovava aver vòto l'arcione,</l>
     <l n="164">però che n'era sceso il cavalliero</l>
     <l n="165">per combatter di par con un barone,</l>
     <l n="166">che men di lui non era in arme fiero;</l>
     <l n="167">poi ne seguitò l'orme di lontano,</l>
     <l n="168">bramoso porla al suo signore in mano.</l>
    </lg>
    <lg n="22">
     <l n="169">Bramoso di ritrarlo ove fosse ella,</l>
     <l n="170">per la gran selva inanzi se gli messe;</l>
     <l n="171">né lo volea lasciar montare in sella,</l>
     <l n="172">perché ad altro camin non lo volgesse.</l>
     <l n="173">Per lui trovò Rinaldo la donzella</l>
     <l n="174">una e due volte, e mai non gli successe;</l>
     <l n="175">che fu da Ferraù prima impedito,</l>
     <l n="176">poi dal Circasso, come avete udito.</l>
    </lg>
    <lg n="23">
     <l n="177">Ora al demonio che mostrò a Rinaldo</l>
     <l n="178">de la donzella li falsi vestigi,</l>
     <l n="179">credette Baiardo anco, e stette saldo</l>
     <l n="180">e mansueto ai soliti servigi.</l>
     <l n="181">Rinaldo il caccia, d'ira e d'amor caldo,</l>
     <l n="182">a tutta briglia, e sempre invêr Parigi;</l>
     <l n="183">e vola tanto col disio, che lento,</l>
     <l n="184">non ch'un destrier, ma gli parrebbe il vento.</l>
    </lg>
    <lg n="24">
     <l n="185">La notte a pena di seguir rimane,</l>
     <l n="186">per affrontarsi col signor d'Anglante:</l>
     <l n="187">tanto ha creduto alle parole vane</l>
     <l n="188">del messaggier del cauto negromante.</l>
     <l n="189">Non cessa cavalcar sera e dimane,</l>
     <l n="190">che si vede apparir la terra avante,</l>
     <l n="191">dove re Carlo, rotto e mal condutto,</l>
     <l n="192">con le reliquie sue s'era ridutto:</l>
    </lg>
    <lg n="25">
     <l n="193">e perché dal re d'Africa battaglia</l>
     <l n="194">et assedio v'aspetta, usa gran cura</l>
     <l n="195">a raccor buona gente e vettovaglia,</l>
     <l n="196">far cavamenti e riparar le mura.</l>
     <l n="197">Ciò ch'a difesa spera che gli vaglia,</l>
     <l n="198">senza gran diferir, tutto procura:</l>
     <l n="199">pensa mandare in Inghilterra, e trarne</l>
     <l n="200">gente onde possa un novo campo farne;</l>
    </lg>
    <lg n="26">
     <l n="201">che vuole uscir di nuovo alla campagna,</l>
     <l n="202">e ritentar la sorte de la guerra.</l>
     <l n="203">Spaccia Rinaldo subito in Bretagna,</l>
     <l n="204">Bretagna che fu poi detta Inghilterra.</l>
     <l n="205">Ben de l'andata il paladin si lagna:</l>
     <l n="206">non ch'abbia così in odio quella terra;</l>
     <l n="207">ma perché Carlo il manda allora allora,</l>
     <l n="208">né pur lo lascia un giorno far dimora.</l>
    </lg>
    <lg n="27">
     <l n="209">Rinaldo mai di ciò non fece meno</l>
     <l n="210">volentier cosa; poi che fu distolto</l>
     <l n="211">di gir cercando il bel viso sereno</l>
     <l n="212">che gli avea il cor di mezzo il petto tolto:</l>
     <l n="213">ma, per ubidir Carlo, nondimeno</l>
     <l n="214">a quella via si fu subito volto,</l>
     <l n="215">et a Calesse in poche ore trovossi;</l>
     <l n="216">e giunto, il dì medesimo imbarcossi.</l>
    </lg>
    <lg n="28">
     <l n="217">Contra la voluntà d'ogni nocchiero,</l>
     <l n="218">pel gran desir che di tornare avea,</l>
     <l n="219">entrò nel mar ch'era turbato e fiero,</l>
     <l n="220">e gran procella minacciar parea.</l>
     <l n="221">Il Vento si sdegnò, che da l'altiero</l>
     <l n="222">sprezzar si vide; e con tempesta rea</l>
     <l n="223">sollevò il mar intorno, e con tal rabbia,</l>
     <l n="224">che gli mandò a bagnar sino alla gabbia.</l>
    </lg>
    <lg n="29">
     <l n="225">Calano tosto i marinari accorti</l>
     <l n="226">le maggior vele, e pensano dar volta,</l>
     <l n="227">e ritornar ne li medesmi porti</l>
     <l n="228">donde in mal punto avean la nave sciolta.</l>
     <l n="229">- Non convien (dice il Vento) ch'io comporti</l>
     <l n="230">tanta licenzia che v'avete tolta; -</l>
     <l n="231">e soffia e grida e naufragio minaccia,</l>
     <l n="232">s'altrove van, che dove egli li caccia.</l>
    </lg>
    <lg n="30">
     <l n="233">Or a poppa, or all'orza hann'il crudele,</l>
     <l n="234">che mai non cessa, e vien più ognor crescendo:</l>
     <l n="235">essi di qua di là con umil vele</l>
     <l n="236">vansi aggirando, e l'alto mar scorrendo.</l>
     <l n="237">Ma perché varie fila a varie tele</l>
     <l n="238">uopo mi son, che tutte ordire intendo,</l>
     <l n="239">lascio Rinaldo e l'agitata prua,</l>
     <l n="240">e torno a dir di Bradamante sua.</l>
    </lg>
    <lg n="31">
     <l n="241">Io parlo di quella inclita donzella,</l>
     <l n="242">per cui re Sacripante in terra giacque,</l>
     <l n="243">che di questo signor degna sorella,</l>
     <l n="244">del duca Amone e di Beatrice nacque.</l>
     <l n="245">La gran possanza e il molto ardir di quella</l>
     <l n="246">non meno a Carlo e tutta Francia piacque</l>
     <l n="247">(che più d'un paragon ne vide saldo),</l>
     <l n="248">che 'l lodato valor del buon Rinaldo.</l>
    </lg>
    <lg n="32">
     <l n="249">La donna amata fu da un cavalliero</l>
     <l n="250">che d'Africa passò col re Agramante,</l>
     <l n="251">che partorì del seme di Ruggiero</l>
     <l n="252">la disperata figlia d'Agolante:</l>
     <l n="253">e costei, che né d'orso né di fiero</l>
     <l n="254">leone uscì, non sdegnò tal amante;</l>
     <l n="255">ben che concesso, fuor che vedersi una</l>
     <l n="256">volta e parlarsi, non ha lor Fortuna.</l>
    </lg>
    <lg n="33">
     <l n="257">Quindi cercando Bradamante gìa</l>
     <l n="258">l'amante suo, ch'avea nome dal padre,</l>
     <l n="259">così sicura senza compagnia,</l>
     <l n="260">come avesse in sua guardia mille squadre:</l>
     <l n="261">e fatto ch'ebbe il re di Circassia</l>
     <l n="262">battere il volto de l'antiqua madre,</l>
     <l n="263">traversò un bosco, e dopo il bosco un monte,</l>
     <l n="264">tanto che giunse ad una bella fonte.</l>
    </lg>
    <lg n="34">
     <l n="265">La fonte discorrea per mezzo un prato,</l>
     <l n="266">d'arbori antiqui e di bell'ombre adorno,</l>
     <l n="267">ch'i viandanti col mormorio grato</l>
     <l n="268">a ber invita e a far seco soggiorno:</l>
     <l n="269">un culto monticel dal manco lato</l>
     <l n="270">le difende il calor del mezzo giorno.</l>
     <l n="271">Quivi, come i begli occhi prima torse,</l>
     <l n="272">d'un cavallier la giovane s'accorse;</l>
    </lg>
    <lg n="35">
     <l n="273">d'un cavallier, ch'all'ombra d'un boschetto,</l>
     <l n="274">nel margin verde e bianco e rosso e giallo</l>
     <l n="275">sedea pensoso, tacito e soletto</l>
     <l n="276">sopra quel chiaro e liquido cristallo.</l>
     <l n="277">Lo scudo non lontan pende e l'elmetto</l>
     <l n="278">dal faggio, ove legato era il cavallo;</l>
     <l n="279">et avea gli occhi molli e 'l viso basso,</l>
     <l n="280">e si mostrava addolorato e lasso.</l>
    </lg>
    <lg n="36">
     <l n="281">Questo disir, ch'a tutti sta nel core,</l>
     <l n="282">de' fatti altrui sempre cercar novella,</l>
     <l n="283">fece a quel cavallier del suo dolore</l>
     <l n="284">la cagion domandar da la donzella.</l>
     <l n="285">Egli l'aperse e tutta mostrò fuore,</l>
     <l n="286">dal cortese parlar mosso di quella,</l>
     <l n="287">e dal sembiante altier, ch'al primo sguardo</l>
     <l n="288">gli sembrò di guerrier molto gagliardo.</l>
    </lg>
    <lg n="37">
     <l n="289">E cominciò: - Signor, io conducea</l>
     <l n="290">pedoni e cavallieri, e venìa in campo</l>
     <l n="291">là dove Carlo Marsilio attendea,</l>
     <l n="292">perch'al scender del monte avesse inciampo;</l>
     <l n="293">e una giovane bella meco avea,</l>
     <l n="294">del cui fervido amor nel petto avampo:</l>
     <l n="295">e ritrovai presso a Rodonna armato</l>
     <l n="296">un che frenava un gran destriero alato.</l>
    </lg>
    <lg n="38">
     <l n="297">Tosto che 'l ladro, o sia mortale, o sia</l>
     <l n="298">una de l'infernali anime orrende,</l>
     <l n="299">vede la bella e cara donna mia;</l>
     <l n="300">come falcon che per ferir discende,</l>
     <l n="301">cala e poggia in uno atimo, e tra via</l>
     <l n="302">getta le mani, e lei smarrita prende.</l>
     <l n="303">Ancor non m'era accorto de l'assalto,</l>
     <l n="304">che de la donna io senti' il grido in alto.</l>
    </lg>
    <lg n="39">
     <l n="305">Così il rapace nibio furar suole</l>
     <l n="306">il misero pulcin presso alla chioccia,</l>
     <l n="307">che di sua inavvertenza poi si duole,</l>
     <l n="308">e invan gli grida, e invan dietro gli croccia.</l>
     <l n="309">Io non posso seguir un uom che vole,</l>
     <l n="310">chiuso tra' monti, a piè d'un'erta roccia:</l>
     <l n="311">stanco ho il destrier, che muta a pena i passi</l>
     <l n="312">ne l'aspre vie de' faticosi sassi.</l>
    </lg>
    <lg n="40">
     <l n="313">Ma, come quel che men curato avrei</l>
     <l n="314">vedermi trar di mezzo il petto il core,</l>
     <l n="315">lasciai lor via seguir quegli altri miei,</l>
     <l n="316">senza mia guida e senza alcun rettore:</l>
     <l n="317">per li scoscesi poggi e manco rei</l>
     <l n="318">presi la via che mi mostrava Amore,</l>
     <l n="319">e dove mi parea che quel rapace</l>
     <l n="320">portassi il mio conforto e la mia pace.</l>
    </lg>
    <lg n="41">
     <l n="321">Sei giorni me n'andai matina e sera</l>
     <l n="322">per balze e per pendici orride e strane,</l>
     <l n="323">dove non via, dove sentier non era,</l>
     <l n="324">dove né segno di vestigie umane;</l>
     <l n="325">poi giunse in una valle inculta e fiera,</l>
     <l n="326">di ripe cinta e spaventose tane,</l>
     <l n="327">che nel mezzo s'un sasso avea un castello</l>
     <l n="328">forte e ben posto, a maraviglia bello.</l>
    </lg>
    <lg n="42">
     <l n="329">Da lungi par che come fiamma lustri,</l>
     <l n="330">né sia di terra cotta, né di marmi.</l>
     <l n="331">Come più m'avicino ai muri illustri,</l>
     <l n="332">l'opra più bella e più mirabil parmi.</l>
     <l n="333">E seppi poi, come i demoni industri,</l>
     <l n="334">da suffumigi tratti e sacri carmi,</l>
     <l n="335">tutto d'acciaio avean cinto il bel loco,</l>
     <l n="336">temprato all'onda et allo stigio foco.</l>
    </lg>
    <lg n="43">
     <l n="337">Di sì forbito acciar luce ogni torre,</l>
     <l n="338">che non vi può né ruggine né macchia.</l>
     <l n="339">Tutto il paese giorno e notte scorre,</l>
     <l n="340">e poi là dentro il rio ladron s'immacchia.</l>
     <l n="341">Cosa non ha ripar che voglia tôrre:</l>
     <l n="342">sol dietro invan se li bestemia e gracchia.</l>
     <l n="343">Quivi la donna, anzi il mio cor mi tiene,</l>
     <l n="344">che di mai ricovrar lascio ogni spene.</l>
    </lg>
    <lg n="44">
     <l n="345">Ah lasso! che poss'io più che mirare</l>
     <l n="346">la ròcca lungi, ove il mio ben m'è chiuso?</l>
     <l n="347">come la volpe, che 'l figlio gridare</l>
     <l n="348">nel nido oda de l'aquila di giuso,</l>
     <l n="349">s'aggira intorno, e non sa che si fare,</l>
     <l n="350">poi che l'ali non ha da gir là suso.</l>
     <l n="351">Erto è quel sasso sì, tale è il castello,</l>
     <l n="352">che non vi può salir chi non è augello.</l>
    </lg>
    <lg n="45">
     <l n="353">Mentre io tardava quivi, ecco venire</l>
     <l n="354">duo cavallier ch'avean per guida un nano,</l>
     <l n="355">che la speranza aggiunsero al desire;</l>
     <l n="356">ma ben fu la speranza e il desir vano.</l>
     <l n="357">Ambi erano guerrier di sommo ardire:</l>
     <l n="358">era Gradasso l'un, re sericano;</l>
     <l n="359">era l'altro Ruggier, giovene forte,</l>
     <l n="360">pregiato assai ne l'africana corte.</l>
    </lg>
    <lg n="46">
     <l n="361">"Vengon (mi disse il nano) per far pruova</l>
     <l n="362">di lor virtù col sir di quel castello,</l>
     <l n="363">che per via strana, inusitata e nuova</l>
     <l n="364">cavalca armato il quadrupede augello".</l>
     <l n="365">"Deh, signor (dissi io lor), pietà vi muova</l>
     <l n="366">del duro caso mio spietato e fello!</l>
     <l n="367">Quando, come ho speranza, voi vinciate,</l>
     <l n="368">vi prego la mia donna mi rendiate".</l>
    </lg>
    <lg n="47">
     <l n="369">E come mi fu tolta lor narrai,</l>
     <l n="370">con lacrime affermando il dolor mio.</l>
     <l n="371">Quei, lor mercé, mi proferiro assai,</l>
     <l n="372">e giù calaro il poggio alpestre e rio.</l>
     <l n="373">Di lontan la battaglia io riguardai,</l>
     <l n="374">pregando per la lor vittoria Dio.</l>
     <l n="375">Era sotto il castel tanto di piano,</l>
     <l n="376">quanto in due volte si può trar con mano.</l>
    </lg>
    <lg n="48">
     <l n="377">Poi che fur giunti a piè de l'alta ròcca,</l>
     <l n="378">l'uno e l'altro volea combatter prima;</l>
     <l n="379">pur a Gradasso, o fosse sorte, tocca,</l>
     <l n="380">o pur che non ne fe' Ruggier più stima.</l>
     <l n="381">Quel Serican si pone il corno a bocca:</l>
     <l n="382">rimbomba il sasso e la fortezza in cima.</l>
     <l n="383">Ecco apparire il cavalliero armato</l>
     <l n="384">fuor de la porta, e sul cavallo alato.</l>
    </lg>
    <lg n="49">
     <l n="385">Cominciò a poco a poco indi a levarse,</l>
     <l n="386">come suol far la peregrina grue,</l>
     <l n="387">che corre prima, e poi vediamo alzarse</l>
     <l n="388">alla terra vicina un braccio o due;</l>
     <l n="389">e quando tutte sono all'aria sparse,</l>
     <l n="390">velocissime mostra l'ale sue.</l>
     <l n="391">Sì ad alto il negromante batte l'ale,</l>
     <l n="392">ch'a tanta altezza a pena aquila sale.</l>
    </lg>
    <lg n="50">
     <l n="393">Quando gli parve poi, volse il destriero,</l>
     <l n="394">che chiuse i vanni e venne a terra a piombo,</l>
     <l n="395">come casca dal ciel falcon maniero</l>
     <l n="396">che levar veggia l'anitra o il colombo.</l>
     <l n="397">Con la lancia arrestata il cavalliero</l>
     <l n="398">l'aria fendendo vien d'orribil rombo.</l>
     <l n="399">Gradasso a pena del calar s'avede,</l>
     <l n="400">che se lo sente addosso e che lo fiede.</l>
    </lg>
    <lg n="51">
     <l n="401">Sopra Gradasso il mago l'asta roppe;</l>
     <l n="402">ferì Gradasso il vento e l'aria vana:</l>
     <l n="403">per questo il volator non interroppe</l>
     <l n="404">il batter l'ale, e quindi s'allontana.</l>
     <l n="405">Il grave scontro fa chinar le groppe</l>
     <l n="406">sul verde prato alla gagliarda alfana.</l>
     <l n="407">Gradasso avea una alfana, la più bella</l>
     <l n="408">e la miglior che mai portasse sella.</l>
    </lg>
    <lg n="52">
     <l n="409">Sin alle stelle il volator trascorse;</l>
     <l n="410">indi girossi e tornò in fretta al basso,</l>
     <l n="411">e percosse Ruggier che non s'accorse,</l>
     <l n="412">Ruggier che tutto intento era a Gradasso.</l>
     <l n="413">Ruggier del grave colpo si distorse,</l>
     <l n="414">e 'l suo destrier più rinculò d'un passo:</l>
     <l n="415">e quando si voltò per lui ferire,</l>
     <l n="416">da sé lontano il vide al ciel salire.</l>
    </lg>
    <lg n="53">
     <l n="417">Or su Gradasso, or su Ruggier percote</l>
     <l n="418">ne la fronte, nel petto e ne la schiena,</l>
     <l n="419">e le botte di quei lascia ognor vòte,</l>
     <l n="420">perché è sì presto, che si vede a pena.</l>
     <l n="421">Girando va con spaziose rote,</l>
     <l n="422">e quando all'uno accenna, all'altro mena:</l>
     <l n="423">all'uno e all'altro sì gli occhi abbarbaglia,</l>
     <l n="424">che non ponno veder donde gli assaglia.</l>
    </lg>
    <lg n="54">
     <l n="425">Fra duo guerrieri in terra et uno in cielo</l>
     <l n="426">la battaglia durò sin a quella ora,</l>
     <l n="427">che spiegando pel mondo oscuro velo,</l>
     <l n="428">tutte le belle cose discolora.</l>
     <l n="429">Fu quel ch'io dico, e non v'aggiungo un pelo:</l>
     <l n="430">io 'l vidi, i' 'l so; né m'assicuro ancora</l>
     <l n="431">di dirlo altrui; che questa maraviglia</l>
     <l n="432">al falso più ch'al ver si rassimiglia.</l>
    </lg>
    <lg n="55">
     <l n="433">D'un bel drappo di seta avea coperto</l>
     <l n="434">lo scudo in braccio il cavallier celeste.</l>
     <l n="435">Come avesse, non so, tanto sofferto</l>
     <l n="436">di tenerlo nascosto in quella veste;</l>
     <l n="437">ch'immantinente che lo mostra aperto,</l>
     <l n="438">forza è, chi 'l mira, abbarbagliato reste,</l>
     <l n="439">e cada come corpo morto cade,</l>
     <l n="440">e venga al negromante in potestade.</l>
    </lg>
    <lg n="56">
     <l n="441">Splende lo scudo a guisa di piropo,</l>
     <l n="442">e luce altra non è tanto lucente.</l>
     <l n="443">Cadere in terra allo splendor fu d'uopo</l>
     <l n="444">con gli occhi abbacinati, e senza mente.</l>
     <l n="445">Perdei da lungi anch'io li sensi, e dopo</l>
     <l n="446">gran spazio mi riebbi finalmente;</l>
     <l n="447">né più i guerrier né più vidi quel nano,</l>
     <l n="448">ma vòto il campo, e scuro il monte e il piano.</l>
    </lg>
    <lg n="57">
     <l n="449">Pensai per questo che l'incantatore</l>
     <l n="450">avesse amendui colti a un tratto insieme,</l>
     <l n="451">e tolto per virtù de lo splendore</l>
     <l n="452">la libertade a-lloro, e a me la speme.</l>
     <l n="453">Così a quel loco, che chiudea il mio core,</l>
     <l n="454">dissi, partendo, le parole estreme.</l>
     <l n="455">Or giudicate s'altra pena ria,</l>
     <l n="456">che causi Amor, può pareggiar la mia. -</l>
    </lg>
    <lg n="58">
     <l n="457">Ritornò il cavallier nel primo duolo,</l>
     <l n="458">fatta che n'ebbe la cagion palese.</l>
     <l n="459">Questo era il conte Pinabel, figliuolo</l>
     <l n="460">d'Anselmo d'Altaripa, maganzese;</l>
     <l n="461">che tra sua gente scelerata, solo</l>
     <l n="462">leale esser non vòlse né cortese,</l>
     <l n="463">ma ne li vizii abominandi e brutti</l>
     <l n="464">non pur gli altri adeguò, ma passò tutti.</l>
    </lg>
    <lg n="59">
     <l n="465">La bella donna con diverso aspetto</l>
     <l n="466">stette ascoltando il Maganzese cheta;</l>
     <l n="467">che come prima di Ruggier fu detto,</l>
     <l n="468">nel viso si mostrò più che mai lieta:</l>
     <l n="469">ma quando sentì poi ch'era in distretto,</l>
     <l n="470">turbossi tutta d'amorosa pieta;</l>
     <l n="471">né per una o due volte contentosse</l>
     <l n="472">che ritornato a replicar le fosse.</l>
    </lg>
    <lg n="60">
     <l n="473">E poi ch'al fin le parve esserne chiara,</l>
     <l n="474">gli disse: - Cavallier, datti riposo;</l>
     <l n="475">che ben può la mia giunta esserti cara,</l>
     <l n="476">parerti questo giorno aventuroso.</l>
     <l n="477">Andiam pur tosto a quella stanza avara,</l>
     <l n="478">che sì ricco tesor ci tiene ascoso;</l>
     <l n="479">né spesa sarà invan questa fatica,</l>
     <l n="480">se Fortuna non m'è troppo nemica. -</l>
    </lg>
    <lg n="61">
     <l n="481">Rispose il cavallier: - Tu vòi ch'io passi</l>
     <l n="482">di nuovo i monti, e mostriti la via?</l>
     <l n="483">A me molto non è perdere i passi,</l>
     <l n="484">perduta avendo ogni altra cosa mia;</l>
     <l n="485">ma tu per balze e ruinosi sassi</l>
     <l n="486">cerchi entrar in pregione; e così sia.</l>
     <l n="487">Non hai di che dolerti di me, poi</l>
     <l n="488">ch'io tel predìco, e tu pur gir vi vòi. -</l>
    </lg>
    <lg n="62">
     <l n="489">Così dice egli, e torna al suo destriero,</l>
     <l n="490">e di quella animosa si fa guida,</l>
     <l n="491">che si mette a periglio per Ruggiero,</l>
     <l n="492">che la pigli quel mago o che la ancida.</l>
     <l n="493">In questo, ecco alle spalle il messaggiero,</l>
     <l n="494">ch': - Aspetta, aspetta! - a tutta voce grida,</l>
     <l n="495">il messaggier da chi il Circasso intese</l>
     <l n="496">che costei fu ch'all'erba lo distese.</l>
    </lg>
    <lg n="63">
     <l n="497">A Bradamante il messaggier novella</l>
     <l n="498">di Mompolier e di Narbona porta,</l>
     <l n="499">ch'alzato li stendardi di Castella</l>
     <l n="500">avean, con tutto il lito d'Acquamorta;</l>
     <l n="501">e che Marsilia, non v'essendo quella</l>
     <l n="502">che la dovea guardar, mal si conforta,</l>
     <l n="503">e consiglio e soccorso le domanda</l>
     <l n="504">per questo messo, e se le raccomanda.</l>
    </lg>
    <lg n="64">
     <l n="505">Questa cittade, e intorno a molte miglia</l>
     <l n="506">ciò che fra Varo e Rodano al mar siede,</l>
     <l n="507">avea l'imperator dato alla figlia</l>
     <l n="508">del duca Amon, in ch'avea speme e fede;</l>
     <l n="509">però che 'l suo valor con maraviglia</l>
     <l n="510">riguardar suol, quando armeggiar la vede.</l>
     <l n="511">Or, com'io dico, a domandar aiuto</l>
     <l n="512">quel messo da Marsilia era venuto.</l>
    </lg>
    <lg n="65">
     <l n="513">Tra sì e no la giovane suspesa,</l>
     <l n="514">di voler ritornar dubita un poco:</l>
     <l n="515">quinci l'onore e il debito le pesa,</l>
     <l n="516">quindi l'incalza l'amoroso foco.</l>
     <l n="517">Fermasi al fin di seguitar l'impresa,</l>
     <l n="518">e trar Ruggier de l'incantato loco;</l>
     <l n="519">e quando sua virtù non possa tanto,</l>
     <l n="520">almen restargli prigioniera a canto.</l>
    </lg>
    <lg n="66">
     <l n="521">E fece iscusa tal, che quel messaggio</l>
     <l n="522">parve contento rimanere e cheto.</l>
     <l n="523">Indi girò la briglia al suo viaggio,</l>
     <l n="524">con Pinabel che non ne parve lieto;</l>
     <l n="525">che seppe esser costei di quel lignaggio</l>
     <l n="526">che tanto ha in odio in publico e in secreto:</l>
     <l n="527">e già s'avisa le future angosce,</l>
     <l n="528">se lui per maganzese ella conosce.</l>
    </lg>
    <lg n="67">
     <l n="529">Tra casa di Maganza e di Chiarmonte</l>
     <l n="530">era odio antico e inimicizia intensa;</l>
     <l n="531">e più volte s'avean rotta la fronte,</l>
     <l n="532">e sparso di lor sangue copia immensa:</l>
     <l n="533">e però nel suo cor l'iniquo conte</l>
     <l n="534">tradir l'incauta giovane si pensa;</l>
     <l n="535">o, come prima commodo gli accada,</l>
     <l n="536">lasciarla sola, e trovar altra strada.</l>
    </lg>
    <lg n="68">
     <l n="537">E tanto gli occupò la fantasia</l>
     <l n="538">il nativo odio, il dubbio e la paura,</l>
     <l n="539">ch'inavedutamente uscì di via:</l>
     <l n="540">e ritrovossi in una selva oscura,</l>
     <l n="541">che nel mezzo avea un monte che finia</l>
     <l n="542">la nuda cima in una pietra dura;</l>
     <l n="543">e la figlia del duca di Dordona</l>
     <l n="544">gli è sempre dietro, e mai non l'abandona.</l>
    </lg>
    <lg n="69">
     <l n="545">Come si vide il Maganzese al bosco,</l>
     <l n="546">pensò tôrsi la donna da le spalle.</l>
     <l n="547">Disse: - Prima che 'l ciel torni più fosco,</l>
     <l n="548">verso uno albergo è meglio farsi il calle.</l>
     <l n="549">Oltra quel monte, s'io lo riconosco,</l>
     <l n="550">siede un ricco castel giù ne la valle.</l>
     <l n="551">Tu qui m'aspetta; che dal nudo scoglio</l>
     <l n="552">certificar con gli occhi me ne voglio. -</l>
    </lg>
    <lg n="70">
     <l n="553">Così dicendo, alla cima superna</l>
     <l n="554">del solitario monte il destrier caccia,</l>
     <l n="555">mirando pur s'alcuna via discerna,</l>
     <l n="556">come lei possa tor da la sua traccia.</l>
     <l n="557">Ecco nel sasso truova una caverna,</l>
     <l n="558">che si profonda più di trenta braccia.</l>
     <l n="559">Tagliato a picchi et a scarpelli il sasso</l>
     <l n="560">scende giù al dritto, et ha una porta al basso.</l>
    </lg>
    <lg n="71">
     <l n="561">Nel fondo avea una porta ampla e capace,</l>
     <l n="562">ch'in maggior stanza largo adito dava;</l>
     <l n="563">e fuor n'uscia splendor, come di face</l>
     <l n="564">ch'ardesse in mezzo alla montana cava.</l>
     <l n="565">Mentre quivi il fellon suspeso tace,</l>
     <l n="566">la donna, che da lungi il seguitava</l>
     <l n="567">(perché perderne l'orme si temea),</l>
     <l n="568">alla spelonca gli sopragiungea.</l>
    </lg>
    <lg n="72">
     <l n="569">Poi che si vide il traditore uscire,</l>
     <l n="570">quel ch'avea prima disegnato, invano,</l>
     <l n="571">o da sé torla, o di farla morire,</l>
     <l n="572">nuovo argumento imaginossi e strano.</l>
     <l n="573">Le si fe' incontra, e su la fe' salire</l>
     <l n="574">là dove il monte era forato e vano;</l>
     <l n="575">e le disse ch'avea visto nel fondo</l>
     <l n="576">una donzella di viso giocondo,</l>
    </lg>
    <lg n="73">
     <l n="577">ch'a' bei sembianti et alla ricca vesta</l>
     <l n="578">esser parea di non ignobil grado;</l>
     <l n="579">ma, quanto più potea, turbata e mesta,</l>
     <l n="580">mostrava esservi chiusa suo mal grado:</l>
     <l n="581">e per saper la condizion di questa,</l>
     <l n="582">ch'avea già cominciato a entrar nel guado;</l>
     <l n="583">e che era uscito de l'interna grotta</l>
     <l n="584">un che dentro a furor l'avea ridotta.</l>
    </lg>
    <lg n="74">
     <l n="585">Bradamante, che come era animosa,</l>
     <l n="586">così mal cauta, a Pinabel diè fede;</l>
     <l n="587">e d'aiutar la donna disiosa,</l>
     <l n="588">si pensa come por colà giù il piede.</l>
     <l n="589">Ecco d'un olmo alla cima frondosa</l>
     <l n="590">volgendo gli occhi, un lungo ramo vede;</l>
     <l n="591">e con la spada quel subito tronca,</l>
     <l n="592">e lo declina giù ne la spelonca.</l>
    </lg>
    <lg n="75">
     <l n="593">Dove è tagliato, in man lo raccomanda</l>
     <l n="594">a Pinabello, e poscia a quel s'apprende:</l>
     <l n="595">prima giù i piedi ne la tana manda,</l>
     <l n="596">e su le braccia tutta si suspende.</l>
     <l n="597">Sorride Pinabello, e le domanda</l>
     <l n="598">come ella salti; e le man apre e stende,</l>
     <l n="599">dicendole: - Qui fosser teco insieme</l>
     <l n="600">tutti li tuoi, ch'io ne spegnessi il seme! -</l>
    </lg>
    <lg n="76">
     <l n="601">Non come vòlse Pinabello avenne</l>
     <l n="602">de l'innocente giovane la sorte;</l>
     <l n="603">perché, giù diroccando, a ferir venne</l>
     <l n="604">prima nel fondo il ramo saldo e forte.</l>
     <l n="605">Ben si spezzò, ma tanto la sostenne,</l>
     <l n="606">che 'l suo favor la liberò da morte.</l>
     <l n="607">Giacque stordita la donzella alquanto,</l>
     <l n="608">come io vi seguirò ne l'altro canto.</l>
    </lg>
   </lg>
  </body>
 </text>
</TEI>