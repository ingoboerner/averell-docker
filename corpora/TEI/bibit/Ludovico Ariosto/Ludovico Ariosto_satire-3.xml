<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Satire - 3</title>
    <author>Ludovico Ariosto</author>
   </titleStmt>
   <extent>
    <measure unit="stanza">78</measure>
    <measure unit="line">232</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_satire-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Satire - 3</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Satire - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il vigesimo giorno di febraio</l>
     <l n="2">chiude oggi l’anno che da questi monti,</l>
     <l n="3">che dànno a’ Toschi il vento di rovaio,</l>
    </lg>
    <lg n="2">
     <l n="4">qui scesi, dove da diversi fonti</l>
     <l n="5">con eterno rumor confondon l’acque</l>
     <l n="6">la Tùrrita col Serchio fra duo ponti;</l>
    </lg>
    <lg n="3">
     <l n="7">per custodir, come al signor mio piacque,</l>
     <l n="8">il gregge grafagnin, che a lui ricorso</l>
     <l n="9">ebbe, tosto che a Roma il Leon giacque;</l>
    </lg>
    <lg n="4">
     <l n="10">che spaventato e messo in fuga e morso</l>
     <l n="11">gli l’avea dianzi, e l’avria mal condotto</l>
     <l n="12">se non venia dal ciel iusto soccorso.</l>
    </lg>
    <lg n="5">
     <l n="13">E questo in tanto tempo è il primo motto</l>
     <l n="14">ch’io fo alle dee che guardano la pianta</l>
     <l n="15">de le cui frondi io fui già così giotto.</l>
    </lg>
    <lg n="6">
     <l n="16">La novità del loco è stata tanta</l>
     <l n="17">c’ho fatto come augel che muta gabbia,</l>
     <l n="18">che molti giorni resta che non canta.</l>
    </lg>
    <lg n="7">
     <l n="19">Maleguzzo cugin, che tacciuto abbia</l>
     <l n="20">non ti maravigliar, ma maraviglia</l>
     <l n="21">abbi che morto io non sia ormai di rabbia</l>
    </lg>
    <lg n="8">
     <l n="22">vedendomi lontan cento e più miglia,</l>
     <l n="23">e da neve, alpe, selve e fiumi escluso</l>
     <l n="24">da chi tien del mio cor sola la briglia.</l>
    </lg>
    <lg n="9">
     <l n="25">Con altre cause e più degne mi escuso</l>
     <l n="26">con gli altri amici, a dirti il ver; ma teco</l>
     <l n="27">liberamente il mio peccato accuso.</l>
    </lg>
    <lg n="10">
     <l n="28">Altri a chi lo dicessi, un occhio bieco</l>
     <l n="29">mi volgerebbe a dosso, e un muso stretto:</l>
     <l n="30">— Guata poco cervel! — poi diria seco</l>
    </lg>
    <lg n="11">
     <l n="31">— degno uom da chi esser debbia un popul retto,</l>
     <l n="32">uom che poco lontan da cinquanta anni</l>
     <l n="33">vaneggi nei pensier di giovinetto! —</l>
    </lg>
    <lg n="12">
     <l n="34">E direbbe il Vangel di san Giovanni;</l>
     <l n="35">che, se ben erro, pur non son sì losco</l>
     <l n="36">che ‘l mio error non conosca e ch’io nol danni.</l>
    </lg>
    <lg n="13">
     <l n="37">Ma che giova s’io ‘l danno e s’io ‘l conosco,</l>
     <l n="38">se non ci posso riparar, né truovi</l>
     <l n="39">rimedio alcun che spenga questo tòsco?</l>
    </lg>
    <lg n="14">
     <l n="40">Tu forte e saggio, che a tua posta muovi</l>
     <l n="41">questi affetti da te, che in noi, nascendo,</l>
     <l n="42">natura affige con sì saldi chiovi!</l>
    </lg>
    <lg n="15">
     <l n="43">Fisse in me questo, e forse non sì orrendo</l>
     <l n="44">come in alcun c’ha di me tanta cura</l>
     <l n="45">chi non può tolerar ch’io non mi emendo;</l>
    </lg>
    <lg n="16">
     <l n="46">e fa come io so alcun, che dice e giura</l>
     <l n="47">che quello e questo è becco, e quanto lungo</l>
     <l n="48">sia il cimer del suo capo non misura.</l>
    </lg>
    <lg n="17">
     <l n="49">Io non uccido, io non percuoto o pungo,</l>
     <l n="50">io non do noia altrui, se ben mi dolgo</l>
     <l n="51">che da chi meco è sempre io mi dilungo:</l>
    </lg>
    <lg n="18">
     <l n="52">perciò non dico né a difender tolgo</l>
     <l n="53">che non sia fallo il mio; ma non sì grave</l>
     <l n="54">che di via più non me perdoni il volgo.</l>
    </lg>
    <lg n="19">
     <l n="55">Con manco ranno il volgo, non che lave</l>
     <l n="56">maggior macchia di questa, ma sovente</l>
     <l n="57">titolo al vizio di virtù dato have.</l>
    </lg>
    <lg n="20">
     <l n="58">Ermilian sì del dannaio ardente</l>
     <l n="59">come d’Alessio il Gianfa, e che lo brama</l>
     <l n="60">ogni ora, in ogni loco, da ogni gente,</l>
    </lg>
    <lg n="21">
     <l n="61">né amico né fratel né se stesso ama:</l>
     <l n="62">uomo d’industria, uomo di grande ingegno,</l>
     <l n="63">di gran governo e gran valor si chiama.</l>
    </lg>
    <lg n="22">
     <l n="64">Gonfia Rinieri, et ha il suo grado a sdegno;</l>
     <l n="65">esser gli par quel che non è, e più inanzi</l>
     <l n="66">che in tre salti ir non può si mette il segno.</l>
    </lg>
    <lg n="23">
     <l n="67">Non vuol che in ben vestire altro lo avanzi;</l>
     <l n="68">spenditor, scalco, falconiero, cuoco,</l>
     <l n="69">vuol chi lo scalzi, chi gli tagli inanzi.</l>
    </lg>
    <lg n="24">
     <l n="70">Oggi uno e diman vende un altro loco;</l>
     <l n="71">quel che in molti anni acquistar gli avi e i patri</l>
     <l n="72">getta a man piene, e non a poco a poco.</l>
    </lg>
    <lg n="25">
     <l n="73">Costui non è chi morda o che gli latri,</l>
     <l n="74">ma liberal, magnanimo si noma</l>
     <l n="75">fra li volgar giudici oscuri et atri.</l>
    </lg>
    <lg n="26">
     <l n="76">Solonnio di facende sì gran soma</l>
     <l n="77">tolle a portar, che ne saria già morto</l>
     <l n="78">il più forte somier che vada a Roma.</l>
    </lg>
    <lg n="27">
     <l n="79">Tu ‘l vedi in Banchi, alla dogana, al porto,</l>
     <l n="80">in Camera apostolica, in Castello,</l>
     <l n="81">da un ponte all’altro a un volgier d’occhi sorto.</l>
    </lg>
    <lg n="28">
     <l n="82">Si stilla notte e dì sempre il cervello,</l>
     <l n="83">come al Papa ognor dia freschi guadagni</l>
     <l n="84">con novi dazii e multe e con balzello.</l>
    </lg>
    <lg n="29">
     <l n="85">Gode fargli saper che se ne lagni</l>
     <l n="86">e dica ognun che all’util del padrone</l>
     <l n="87">non riguardi parenti né compagni.</l>
    </lg>
    <lg n="30">
     <l n="88">Il popul l’odia, et ha di odiar ragione,</l>
     <l n="89">se di ogni mal che la città flagella</l>
     <l n="90">gli è ver ch’egli sia il capo e la cagione.</l>
    </lg>
    <lg n="31">
     <l n="91">E pur grande e magnifico se appella,</l>
     <l n="92">né senza prima discoprirsi il capo</l>
     <l n="93">il nobile o il plebeo mai gli favella.</l>
    </lg>
    <lg n="32">
     <l n="94">Laurin si fa de la sua patria capo,</l>
     <l n="95">et in privato il publico converte;</l>
     <l n="96">tre ne confina, a sei ne taglia il capo;</l>
    </lg>
    <lg n="33">
     <l n="97">comincia volpe, indi con forze aperte</l>
     <l n="98">escie leon, poi c’ha ‘l popul sedutto</l>
     <l n="99">con licenze, con doni e con offerte:</l>
    </lg>
    <lg n="34">
     <l n="100">l’iniqui alzando, e deprimendo in lutto</l>
     <l n="101">li buoni, acquista titolo di saggio,</l>
     <l n="102">di furti, stupri e d’omicidi brutto.</l>
    </lg>
    <lg n="35">
     <l n="103">Così dà onore a chi dovrebbe oltraggio,</l>
     <l n="104">né sa da colpa a colpa scerner l’orbo</l>
     <l n="105">giudizio, a cui non mostra il sol mai raggio;</l>
    </lg>
    <lg n="36">
     <l n="106">e stima il corbo cigno e il cigno corbo;</l>
     <l n="107">se sentisse ch’io amassi, faria un viso</l>
     <l n="108">come mordesse allora allora un sorbo.</l>
    </lg>
    <lg n="37">
     <l n="109">Dica ogniun come vuole, e siagli aviso</l>
     <l n="110">quel che gli par: in somma ti confesso</l>
     <l n="111">che qui perduto ho il canto, il gioco, il riso.</l>
    </lg>
    <lg n="38">
     <l n="112">Questa è la prima; ma molt’altre appresso</l>
     <l n="113">e molt’altre ragion posso allegarte,</l>
     <l n="114">che da le dee m’ha tolto di Parmesso.</l>
    </lg>
    <lg n="39">
     <l n="115">Già mi fur dolci inviti a empir le carte</l>
     <l n="116">li luoghi ameni di che il nostro Reggio,</l>
     <l n="117">il natio nido mio, n’ha la sua parte.</l>
    </lg>
    <lg n="40">
     <l n="118">Il tuo Maurician sempre vagheggio,</l>
     <l n="119">la bella stanza, il Rodano vicino,</l>
     <l n="120">da le Naiade amato ombroso seggio,</l>
    </lg>
    <lg n="41">
     <l n="121">il lucido vivaio onde il giardino</l>
     <l n="122">si cinge intorno, il fresco rio che corre,</l>
     <l n="123">rigando l’erbe, ove poi fa il molino;</l>
    </lg>
    <lg n="42">
     <l n="124">non mi si può de la memoria tòrre</l>
     <l n="125">le vigne e i solchi del fecondo Iaco,</l>
     <l n="126">la valle e il colle e la ben posta tórre.</l>
    </lg>
    <lg n="43">
     <l n="127">Cercando or questo et or quel loco opaco,</l>
     <l n="128">quivi in più d’una lingua e in più d’un stile</l>
     <l n="129">rivi traea sin dal gorgoneo laco.</l>
    </lg>
    <lg n="44">
     <l n="130">Erano allora gli anni miei fra aprile</l>
     <l n="131">e maggio belli, ch’or l’ottobre dietro</l>
     <l n="132">si lasciano, e non pur luglio e sestile.</l>
    </lg>
    <lg n="45">
     <l n="133">Ma né d’Ascra potrian né di Libetro</l>
     <l n="134">l’amene valli, senza il cor sereno,</l>
     <l n="135">far da me uscir iocunda rima o metro.</l>
    </lg>
    <lg n="46">
     <l n="136">Dove altro albergo era di questo meno</l>
     <l n="137">conveniente a i sacri studi, vuoto</l>
     <l n="138">d’ogni iocundità, d’ogni orror pieno?</l>
    </lg>
    <lg n="47">
     <l n="139">La nuda Pania tra l’Aurora e il Noto,</l>
     <l n="140">da l’altre parti il giogo mi circonda</l>
     <l n="141">che fa d’un Pellegrin la gloria noto.</l>
    </lg>
    <lg n="48">
     <l n="142">Questa è una fossa, ove abito, profonda,</l>
     <l n="143">donde non muovo piè senza salire</l>
     <l n="144">del silvoso Apennin la fiera sponda.</l>
    </lg>
    <lg n="49">
     <l n="145">O stiami in Rocca o voglio all’aria uscire,</l>
     <l n="146">accuse e liti sempre e gridi ascolto,</l>
     <l n="147">furti, omicidii, odi, vendette et ire;</l>
    </lg>
    <lg n="50">
     <l n="148">sì che or con chiaro or con turbato volto</l>
     <l n="149">convien che alcuno prieghi, alcun minacci,</l>
     <l n="150">altri condanni, altri ne mandi assolto;</l>
    </lg>
    <lg n="51">
     <l n="151">ch’ogni dì scriva et empia fogli e spacci,</l>
     <l n="152">al Duca or per consiglio or per aiuto,</l>
     <l n="153">sì che i ladron, c’ho d’ogni intorno, scacci.</l>
    </lg>
    <lg n="52">
     <l n="154">Déi saper la licenzia in che è venuto</l>
     <l n="155">questo paese, poi che la Pantera,</l>
     <l n="156">indi il Leon l’ha fra gli artigli avuto.</l>
    </lg>
    <lg n="53">
     <l n="157">Qui vanno li assassini in sì gran schiera</l>
     <l n="158">ch’un’altra, che per prenderli ci è posta,</l>
     <l n="159">non osa trar del sacco la bandiera.</l>
    </lg>
    <lg n="54">
     <l n="160">Saggio chi dal Castel poco si scosta!</l>
     <l n="161">Ben scrivo a chi più tocca, ma non torna</l>
     <l n="162">secondo ch’io vorrei mai la risposta.</l>
    </lg>
    <lg n="55">
     <l n="163">Ogni terra in se stessa alza le corna,</l>
     <l n="164">che sono ottantatre, tutte partite</l>
     <l n="165">da la sedizion che ci soggiorna.</l>
    </lg>
    <lg n="56">
     <l n="166">Vedi or se Appollo, quando io ce lo invite,</l>
     <l n="167">vorrà venir, lasciando Delfo e Cinto,</l>
     <l n="168">in queste grotte a sentir sempre lite.</l>
    </lg>
    <lg n="57">
     <l n="169">Dimandar mi potreste chi m’ha spinto</l>
     <l n="170">dai dolci studi e compagnia sì cara</l>
     <l n="171">in questo rincrescevol labirinto.</l>
    </lg>
    <lg n="58">
     <l n="172">Tu déi saper che la mia voglia avara</l>
     <l n="173">unqua non fu, ch’io solea star contento</l>
     <l n="174">di quel stipendio che traea a Ferrara;</l>
    </lg>
    <lg n="59">
     <l n="175">ma non sai forse come uscì poi lento,</l>
     <l n="176">succedendo la guerra, e come volse</l>
     <l n="177">il Duca che restasse in tutto spento.</l>
    </lg>
    <lg n="60">
     <l n="178">Fin che quella durò, non me ne dolse;</l>
     <l n="179">mi dolse di veder che poi la mano</l>
     <l n="180">chiusa restò, ch’ogni timor si sciolse.</l>
    </lg>
    <lg n="61">
     <l n="181">Tanto più che l’ufficio di Melano,</l>
     <l n="182">poi che le leggi ivi tacean fra l’armi,</l>
     <l n="183">bramar gli affitti suoi mi facea invano.</l>
    </lg>
    <lg n="62">
     <l n="184">Ricorsi al Duca: — O voi, signor, levarmi</l>
     <l n="185">dovete di bisogno, o non vi incresca</l>
     <l n="186">ch’io vada altra pastura a procacciarmi. —</l>
    </lg>
    <lg n="63">
     <l n="187">Grafagnini in quel tempo, essendo fresca</l>
     <l n="188">la lor rivoluzion, che spinto fuori</l>
     <l n="189">avean Marzocco a procacciar d’altra ésca,</l>
    </lg>
    <lg n="64">
     <l n="190">con lettere frequenti e imbasciatori</l>
     <l n="191">replicavano al Duca, e facean fretta</l>
     <l n="192">d’aver lor capi e lor usati onori.</l>
    </lg>
    <lg n="65">
     <l n="193">Fu di me fatta una improvisa eletta,</l>
     <l n="194">o forse perché il termine era breve</l>
     <l n="195">di consigliar chi pel miglior si metta,</l>
    </lg>
    <lg n="66">
     <l n="196">o pur fu appresso il mio signor più leve</l>
     <l n="197">il bisogno de’ sudditi che il mio,</l>
     <l n="198">di ch’obligo gli ho quanto se gli deve.</l>
    </lg>
    <lg n="67">
     <l n="199">Obligo gli ho del buon voler, più ch’io</l>
     <l n="200">mi contenti del dono, il quale è grande,</l>
     <l n="201">ma non molto conforme al mio desio.</l>
    </lg>
    <lg n="68">
     <l n="202">Or se di me a questi omini dimande,</l>
     <l n="203">potrian dir che bisogno era di asprezza,</l>
     <l n="204">non di clemenzia, all’opre lor nefande.</l>
    </lg>
    <lg n="69">
     <l n="205">Come né in me, così né contentezza</l>
     <l n="206">è forse in lor; io per me son quel gallo</l>
     <l n="207">che la gemma ha trovata e non l’apprezza.</l>
    </lg>
    <lg n="70">
     <l n="208">Son come il Veneziano, a cui il cavallo</l>
     <l n="209">di Mauritania in eccellenzia buono</l>
     <l n="210">donato fu dal re di Portogallo;</l>
    </lg>
    <lg n="71">
     <l n="211">il qual, per aggradir il real dono,</l>
     <l n="212">non discernendo che mistier diversi</l>
     <l n="213">volger temoni e regger briglie sono,</l>
    </lg>
    <lg n="72">
     <l n="214">sopra vi salse, e cominciò a tenersi</l>
     <l n="215">con mani al legno e co’sproni ala pancia:</l>
     <l n="216">— Non vuò — seco dicea — che tu mi versi. —</l>
    </lg>
    <lg n="73">
     <l n="217">Sente il cavallo pungersi, e si lancia;</l>
     <l n="218">e ‘l buon nocchier più allora preme e stringe</l>
     <l n="219">lo sprone al fianco, aguzzo più che lancia,</l>
    </lg>
    <lg n="74">
     <l n="220">e di sangue la bocca e il fren gli tinge:</l>
     <l n="221">non sa il cavallo a chi ubedire, o a questo</l>
     <l n="222">che ‘l torna indietro, o a quel che l’urta e spinge;</l>
    </lg>
    <lg n="75">
     <l n="223">pur se ne sbriga in pochi salti presto.</l>
     <l n="224">Rimane in terra il cavallier col fianco,</l>
     <l n="225">co la spalla e col capo rotto e pesto.</l>
    </lg>
    <lg n="76">
     <l n="226">Tutto di polve e di paura bianco</l>
     <l n="227">si levò al fin, dal re mal satisfatto,</l>
     <l n="228">e lungamente poi si ne dolse anco.</l>
    </lg>
    <lg n="77">
     <l n="229">Meglio avrebbe egli, et io meglio avrei fatto,</l>
     <l n="230">egli il ben del cavallo, io del paese,</l>
     <l n="231">a dir: — O re, o signor, non ci sono atto;</l>
    </lg>
    <lg n="78">
     <l n="232">sie pur a un altro di tal don cortese. —</l>
    </lg>
   </lg>
  </body>
 </text>
</TEI>