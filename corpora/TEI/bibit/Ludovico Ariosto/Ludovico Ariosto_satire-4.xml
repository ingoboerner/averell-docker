<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Satire - 4</title>
    <author>Ludovico Ariosto</author>
   </titleStmt>
   <extent>
    <measure unit="stanza">110</measure>
    <measure unit="line">328</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_satire-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Satire - 4</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Satire - 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da tutti li altri amici, Annibale, odo,</l>
     <l n="2">fuor che da te, che sei per pigliar moglie:</l>
     <l n="3">mi duol che ‘l celi a me, che ‘l facci lodo.</l>
    </lg>
    <lg n="2">
     <l n="4">Forse mel celi perché alle tue voglie</l>
     <l n="5">pensi che oppor mi debbia, come io danni,</l>
     <l n="6">non l’avendo tolta io, s’altri la toglie.</l>
    </lg>
    <lg n="3">
     <l n="7">Se pensi di me questo, tu te inganni:</l>
     <l n="8">ben che senza io ne sia, non però accuso</l>
     <l n="9">se Piero l’ha, Martin, Polo e Giovanni.</l>
    </lg>
    <lg n="4">
     <l n="10">Mi duol di non l’avere, e me ne iscuso</l>
     <l n="11">sopra varii accidenti che lo effetto</l>
     <l n="12">sempre dal buon voler tennero escluso;</l>
    </lg>
    <lg n="5">
     <l n="13">ma fui di parer sempre, e così detto</l>
     <l n="14">l’ho più volte, che senza moglie a lato</l>
     <l n="15">non puote uomo in bontade esser perfetto.</l>
    </lg>
    <lg n="6">
     <l n="16">Né senza si può star senza peccato;</l>
     <l n="17">che chi non ha del suo, fuor accattarne,</l>
     <l n="18">mendicando o rubandolo, è sforzato;</l>
    </lg>
    <lg n="7">
     <l n="19">e chi s’usa a beccar de l’altrui carne,</l>
     <l n="20">diventa giotto, et oggi tordo o quaglia,</l>
     <l n="21">diman fagiani, uno altro dì vuol starne;</l>
    </lg>
    <lg n="8">
     <l n="22">non sa quel che sia amor, non sa che vaglia</l>
     <l n="23">la caritade: e quindi avien che i preti</l>
     <l n="24">sono sì ingorda e sì crudel canaglia.</l>
    </lg>
    <lg n="9">
     <l n="25">Che lupi sieno e che asini indiscreti</l>
     <l n="26">mel dovreste saper dir voi da Reggio,</l>
     <l n="27">se già il timor non vi tenesse cheti.</l>
    </lg>
    <lg n="10">
     <l n="28">Ma senza che ‘l dicate, io me ne aveggio;</l>
     <l n="29">de la ostinata Modona non parlo,</l>
     <l n="30">che, tutto che stia mal, merta star peggio.</l>
    </lg>
    <lg n="11">
     <l n="31">Pigliala, se la vuoi; fa, se déi farlo;</l>
     <l n="32">e non voler, come il dottor Buonleo,</l>
     <l n="33">ala estrema vecchiezza prolungarlo.</l>
    </lg>
    <lg n="12">
     <l n="34">Quella età più al servizio di Lieo</l>
     <l n="35">che di Vener conviensi: si dipinge</l>
     <l n="36">giovane fresco, e non vecchio, Imeneo.</l>
    </lg>
    <lg n="13">
     <l n="37">Il vecchio, allora che ‘l desir lo spinge,</l>
     <l n="38">di sé prosume e spera far gran cose;</l>
     <l n="39">si sganna poi che al paragon si stringe.</l>
    </lg>
    <lg n="14">
     <l n="40">Non voglion rimaner però le spose</l>
     <l n="41">nel danno; sempre ci è mano adiutrice</l>
     <l n="42">che soviene alle pover’ bisognose.</l>
    </lg>
    <lg n="15">
     <l n="43">E se non fosse ancor, pur ognun dice</l>
     <l n="44">che gli è così: non pòn fuggir la fama,</l>
     <l n="45">più che del ver, del falso relatrice,</l>
    </lg>
    <lg n="16">
     <l n="46">la qual patisce mal chi l’onor ama;</l>
     <l n="47">ma questa passion debole e nulla,</l>
     <l n="48">verso un’altra maggior, ser Iorio chiama.</l>
    </lg>
    <lg n="17">
     <l n="49">— Peggio è — dice — vedersi un ne la culla,</l>
     <l n="50">e per casa giocando ir duo bambini,</l>
     <l n="51">e poco prima nata una fanciulla:</l>
    </lg>
    <lg n="18">
     <l n="52">et esser di sua età giunto a’ confini,</l>
     <l n="53">e non aver che doppo sé lor mostri</l>
     <l n="54">la via del bene, e non li fraudi e uncini. —</l>
    </lg>
    <lg n="19">
     <l n="55">Pigliala, e non far come alcuni nostri</l>
     <l n="56">gentiluomini fanno, e molti féro,</l>
     <l n="57">ch’or giaccion per le chiese e per li chiostri:</l>
    </lg>
    <lg n="20">
     <l n="58">di mai non la pigliar fu il lor pensiero,</l>
     <l n="59">per non aver figliuoli che far pezzi</l>
     <l n="60">debbian di quel che a pena basta intiero.</l>
    </lg>
    <lg n="21">
     <l n="61">Quel che acerbi non fér, maturi e mézzi</l>
     <l n="62">fan poi con biasmo: truovan ne le ville</l>
     <l n="63">e ne le cucine anco a chi far vezzi.</l>
    </lg>
    <lg n="22">
     <l n="64">Nascono figli e crescon le faville,</l>
     <l n="65">et al fin, pusillanimi e bugiardi,</l>
     <l n="66">s’inducono a sposar villane e ancille,</l>
    </lg>
    <lg n="23">
     <l n="67">perché i figli non restino bastardi.</l>
     <l n="68">Quindi è falsificato di Ferrara</l>
     <l n="69">in gran parte il buon sangue, se ben guardi;</l>
    </lg>
    <lg n="24">
     <l n="70">quindi la gioventù vedi sì rara</l>
     <l n="71">che le virtudi e li bei studi, e molta</l>
     <l n="72">che degli avi materni i stili impara.</l>
    </lg>
    <lg n="25">
     <l n="73">Cugin, fai bene a tòr moglier; ma ascolta:</l>
     <l n="74">pensaci prima; non varrà poi dire</l>
     <l n="75">di non, s’avrai di sì detto una volta.</l>
    </lg>
    <lg n="26">
     <l n="76">In questo il mio consiglio proferire</l>
     <l n="77">ti vuo’, e mostrar, se ben non lo richiedi,</l>
     <l n="78">quel che tu déi cercar, quel che fuggire.</l>
    </lg>
    <lg n="27">
     <l n="79">Tu ti ridi di me forse, e non vedi</l>
     <l n="80">come io ti possa consigliar, ch’avuto</l>
     <l n="81">non ho in tal nodo mai collo né piedi.</l>
    </lg>
    <lg n="28">
     <l n="82">Non hai, quando dui giocano, veduto</l>
     <l n="83">che quel che sta a vedere ha meglio spesso</l>
     <l n="84">ciò che s’ha a far, che ‘l giocator, saputo?</l>
    </lg>
    <lg n="29">
     <l n="85">Se tu vedi che tocchi, o vada appresso</l>
     <l n="86">il segno il mio parer, dàgli il consenso;</l>
     <l n="87">se non, riputal sciocco, e me con esso.</l>
    </lg>
    <lg n="30">
     <l n="88">Ma prima ch’io ti mostri altro compenso,</l>
     <l n="89">t’avrei da dir che, se amorosa face</l>
     <l n="90">ti fa pigliar moglier, che segui il senso.</l>
    </lg>
    <lg n="31">
     <l n="91">Ogni virtude è in lei, s’ella ti piace:</l>
     <l n="92">so ben che né orator latin, né greco,</l>
     <l n="93">saria a dissuadertilo efficace.</l>
    </lg>
    <lg n="32">
     <l n="94">Io non son per mostrar la strada a un cieco;</l>
     <l n="95">ma se tu il bianco e il rosso e il ner comprendi,</l>
     <l n="96">essamina il consiglio ch’io te arreco.</l>
    </lg>
    <lg n="33">
     <l n="97">Tu che vuoi donna, con gran studio intendi</l>
     <l n="98">qual sia stata e qual sia la madre, e quali</l>
     <l n="99">sien le sorelle, s’al’onore attendi.</l>
    </lg>
    <lg n="34">
     <l n="100">S’in cavalli, se ‘n boi, se ‘n bestie tali</l>
     <l n="101">guardian le razze, che faremo in questi,</l>
     <l n="102">che son fallaci più ch’altri animali?</l>
    </lg>
    <lg n="35">
     <l n="103">Di vacca nascer cerva non vedesti,</l>
     <l n="104">né mai colomba d’aquila, né figlia</l>
     <l n="105">di madre infame di costumi onesti.</l>
    </lg>
    <lg n="36">
     <l n="106">Oltre che il ramo al ceppo s’assimiglia,</l>
     <l n="107">il dimestico essempio, che le aggira</l>
     <l n="108">pel capo sempre, ogni bontà sgombiglia.</l>
    </lg>
    <lg n="37">
     <l n="109">Se la madre ha duo amanti, ella ne mira</l>
     <l n="110">a quattro e a cinque, e spesso a più di sei,</l>
     <l n="111">et a quanti più può la rete tira:</l>
    </lg>
    <lg n="38">
     <l n="112">e questo per mostrar che men di lei</l>
     <l n="113">non è leggiadra, e non le fur del dono</l>
     <l n="114">de la beltà men liberali i dèi.</l>
    </lg>
    <lg n="39">
     <l n="115">Saper la balia e le compagne è buono:</l>
     <l n="116">se appresso il padre sia nodrita o in corte,</l>
     <l n="117">al fuso, all’ago, o pur in canto e in suono.</l>
    </lg>
    <lg n="40">
     <l n="118">Non cercar chi più dote, o chi ti porte</l>
     <l n="119">titoli e fumi e più nobil parenti</l>
     <l n="120">che al tuo aver si convenga e alla tua sorte;</l>
    </lg>
    <lg n="41">
     <l n="121">ché difficil sarà, se non ha venti</l>
     <l n="122">donne poi dietro e staffieri e un ragazzo</l>
     <l n="123">che le sciorini il cul, tu la contenti.</l>
    </lg>
    <lg n="42">
     <l n="124">Vorrà una nana, un bufoncello, un pazzo,</l>
     <l n="125">e compagni da tavola e da giuoco</l>
     <l n="126">che tutto il dì la tengano in solazzo.</l>
    </lg>
    <lg n="43">
     <l n="127">Né tòr di casa il piè, né mutar loco</l>
     <l n="128">vorrà senza carretta; ben ch’io stimi,</l>
     <l n="129">fra tante spese, questa spesa poco:</l>
    </lg>
    <lg n="44">
     <l n="130">che se tu non la fai, che sei de’ primi</l>
     <l n="131">e di sangue e d’aver ne la tua terra,</l>
     <l n="132">non la farà già quei che son degli imi.</l>
    </lg>
    <lg n="45">
     <l n="133">E se mattina e sera ondeggiando erra</l>
     <l n="134">con cavalli a vettura la Giannicca,</l>
     <l n="135">che farà chi del suo li pasce e ferra?</l>
    </lg>
    <lg n="46">
     <l n="136">Ma se l’altre n’han dui, ne vuol la ricca</l>
     <l n="137">quattro; se le compiaci, più che ‘l conte</l>
     <l n="138">Rinaldo mio la te aviluppa e ficca;</l>
    </lg>
    <lg n="47">
     <l n="139">se le contrasti, pon la pace a monte,</l>
     <l n="140">e come Ulisse al canto, tu l’orecchia</l>
     <l n="141">chiudi a pianti, a lamenti, a gridi et onte;</l>
    </lg>
    <lg n="48">
     <l n="142">ma non le dir oltraggio, o t’apparecchia</l>
     <l n="143">cento udirne per uno, e che ti punga</l>
     <l n="144">più che punger non suol vespe né pecchia.</l>
    </lg>
    <lg n="49">
     <l n="145">Una che ti sia ugual teco si giunga,</l>
     <l n="146">che por non voglia in casa nuove usanze,</l>
     <l n="147">né più del grado aver la coda lunga.</l>
    </lg>
    <lg n="50">
     <l n="148">Non la vuo’ tal che di bellezze avanze</l>
     <l n="149">l’altre, e sia in ogni invito, e sempre vada</l>
     <l n="150">capo di schiera per tutte le danze.</l>
    </lg>
    <lg n="51">
     <l n="151">Fra bruttezza e beltà truovi una strada</l>
     <l n="152">dove è gran turba, né bella né brutta,</l>
     <l n="153">che non t’ha da spiacer, se non te aggrada.</l>
    </lg>
    <lg n="52">
     <l n="154">Che quindi esce, a man ritta truova tutta</l>
     <l n="155">la gente bella, e dal contrario canto</l>
     <l n="156">quanta bruttezza ha il mondo esser ridutta.</l>
    </lg>
    <lg n="53">
     <l n="157">Quinci più sozze, e poi più sozze quanto</l>
     <l n="158">tu vai più inanzi; e quindi truovi i visi</l>
     <l n="159">più di bellezza e più tenere il vanto.</l>
    </lg>
    <lg n="54">
     <l n="160">S’ove déi tòr la tua vuoi ch’io te avisi,</l>
     <l n="161">o ne la strada, o a man ritta nei campi</l>
     <l n="162">dirò, ma non di là troppo divisi.</l>
    </lg>
    <lg n="55">
     <l n="163">Non ti scostar, non ir dove tu inciampi</l>
     <l n="164">in troppo bella moglie, sì che ognuno</l>
     <l n="165">per lei d’amor e di desire avampi.</l>
    </lg>
    <lg n="56">
     <l n="166">Molti la tenteranno, e quando ad uno</l>
     <l n="167">repugni, o a dui, o a tre, non star in speme</l>
     <l n="168">che non ne abbia aver vittoria alcuno.</l>
    </lg>
    <lg n="57">
     <l n="169">Non la tòr brutta; che torresti insieme</l>
     <l n="170">perpetua noia; mediocre forma</l>
     <l n="171">sempre lodai, sempre dannai le estreme.</l>
    </lg>
    <lg n="58">
     <l n="172">Sia di buona aria, sia gentil, non dorma</l>
     <l n="173">con gli occhi aperti; che più l’esser sciocca</l>
     <l n="174">d’ogni altra ria deformità deforma.</l>
    </lg>
    <lg n="59">
     <l n="175">Se questa in qualche scandalo trabocca,</l>
     <l n="176">lo fa palese, in modo che dà sopra</l>
     <l n="177">li fatti suoi facenda ad ogni bocca.</l>
    </lg>
    <lg n="60">
     <l n="178">L’altra, più saggia, si conduce all’opra</l>
     <l n="179">secretamente, e studia, come il gatto,</l>
     <l n="180">che la immondizia sua la terra copra.</l>
    </lg>
    <lg n="61">
     <l n="181">Sia piacevol, cortese, sia d’ogni atto</l>
     <l n="182">di superbia nimica, sia gioconda,</l>
     <l n="183">non mesta mai, non mai col ciglio attratto.</l>
    </lg>
    <lg n="62">
     <l n="184">Sia vergognosa; ascolti e non risponda</l>
     <l n="185">per te dove tu sia; né cessi mai,</l>
     <l n="186">né mai stia in ozio; sia polita e monda.</l>
    </lg>
    <lg n="63">
     <l n="187">De dieci anni o di dodici, se fai</l>
     <l n="188">per mio consiglio, fia di te minore;</l>
     <l n="189">di pare o di più età non la tòr mai:</l>
    </lg>
    <lg n="64">
     <l n="190">perché passando, come fa, il megliore</l>
     <l n="191">tempo e i begli anni in lor prima che in noi,</l>
     <l n="192">ti parria vecchia, essendo anco tu in fiore.</l>
    </lg>
    <lg n="65">
     <l n="193">Però vorrei che ‘l sposo avesse i suoi</l>
     <l n="194">trent’anni, quella età che ‘l furor cessa</l>
     <l n="195">presto al voler, presto al pentirse poi.</l>
    </lg>
    <lg n="66">
     <l n="196">Tema Dio, ma che udir più d’una messa</l>
     <l n="197">voglia il dì non mi piace; e vuo’ che basti</l>
     <l n="198">s’una o due volte l’anno si confessa.</l>
    </lg>
    <lg n="67">
     <l n="199">Non voglio che con gli asini che basti</l>
     <l n="200">non portano abbia pratica, né faccia</l>
     <l n="201">ogni dì tórte al confessore e pasti.</l>
    </lg>
    <lg n="68">
     <l n="202">Voglio che se contenti de la faccia</l>
     <l n="203">che Dio le diede, e lassi il rosso e il bianco</l>
     <l n="204">ala signora del signor Ghinaccia.</l>
    </lg>
    <lg n="69">
     <l n="205">Fuor che lisciarsi, uno ornamento manco</l>
     <l n="206">d’altra ugual gentildonna ella non abbia;</l>
     <l n="207">liscio non vuo’, né tu credo il vogli anco.</l>
    </lg>
    <lg n="70">
     <l n="208">Se sapesse Erculan dove le labbia</l>
     <l n="209">pon quando bacia Lidia, avria più a schivo</l>
     <l n="210">che se baciasse un cul marzo, di scabbia.</l>
    </lg>
    <lg n="71">
     <l n="211">Non sa che ‘l liscio è fatto col salivo</l>
     <l n="212">de le giudee che ‘l vendon; né con tempre</l>
     <l n="213">di muschio ancor perde l’odor cattivo.</l>
    </lg>
    <lg n="72">
     <l n="214">Non sa che con la merda si distempre</l>
     <l n="215">di circoncisi lor bambini il grasso</l>
     <l n="216">d’orride serpi che in pastura han sempre.</l>
    </lg>
    <lg n="73">
     <l n="217">Oh quante altre spurcizie a dietro lasso,</l>
     <l n="218">di che s’ungono il viso, quando al sonno</l>
     <l n="219">se acconcia il steso fianco, e il ciglio basso!</l>
    </lg>
    <lg n="74">
     <l n="220">Sì che quei che le baciano, ben ponno</l>
     <l n="221">con men schivezza e stomachi più saldi</l>
     <l n="222">baciar lor anco a nuova luna il conno.</l>
    </lg>
    <lg n="75">
     <l n="223">Il sollimato e gli altri unti ribaldi,</l>
     <l n="224">di che ad uso del viso empion gli armari,</l>
     <l n="225">fan che sì tosto il viso lor s’affaldi;</l>
    </lg>
    <lg n="76">
     <l n="226">o che i bei denti, che già fur sì cari,</l>
     <l n="227">lascian la bocca fetida e corrotta,</l>
     <l n="228">o neri e pochi restano, e mal pari.</l>
    </lg>
    <lg n="77">
     <l n="229">Segua le poche, e non la volgar frotta;</l>
     <l n="230">né sappia far la tua bianco né rosso,</l>
     <l n="231">ma sia del filo e de la tela dotta.</l>
    </lg>
    <lg n="78">
     <l n="232">Se tal la truovi, consigliar ti posso</l>
     <l n="233">che tu la prenda; se poi cangia stile,</l>
     <l n="234">e che se tiri alcun gallante a dosso,</l>
    </lg>
    <lg n="79">
     <l n="235">o faccia altra opra enorme, e che simìle</l>
     <l n="236">il frutto, in tempo del ricor, non esca</l>
     <l n="237">ai molti fior ch’avea mostrato aprile;</l>
    </lg>
    <lg n="80">
     <l n="238">de la tua sorte, e non di te t’incresca,</l>
     <l n="239">che per indiligenza e poca cura</l>
     <l n="240">gusti diverso al’apetito l’ésca.</l>
    </lg>
    <lg n="81">
     <l n="241">Ma chi va cieco a prenderla a ventura,</l>
     <l n="242">o chi fa peggio assai, che la conosce,</l>
     <l n="243">e pur la vuol, sia quanto voglia impura,</l>
    </lg>
    <lg n="82">
     <l n="244">se poi pentito si batte le cosce</l>
     <l n="245">altro che sé non de’ imputar del fallo,</l>
     <l n="246">né cercar compassion de le sue angosce.</l>
    </lg>
    <lg n="83">
     <l n="247">Poi ch’io t’ho posto assai bene a cavallo,</l>
     <l n="248">ti voglio anco mostrar come lo guidi,</l>
     <l n="249">come spinger lo déi, come fermallo.</l>
    </lg>
    <lg n="84">
     <l n="250">Tolto che moglie avrai, lascia li nidi</l>
     <l n="251">degli altri, e sta sul tuo; che qualche augello,</l>
     <l n="252">trovandol senza te, non vi si annidi.</l>
    </lg>
    <lg n="85">
     <l n="253">Falle carezze, et amala con quello</l>
     <l n="254">amor che vuoi ch’ella ami te; aggradisci,</l>
     <l n="255">e ciò che fa per te paiati bello.</l>
    </lg>
    <lg n="86">
     <l n="256">Se pur tal volta errasse, l’ammonisci</l>
     <l n="257">sanza ira, con amore; e sia assai pena</l>
     <l n="258">che la facci arrossir senza por lisci.</l>
    </lg>
    <lg n="87">
     <l n="259">Meglio con la man dolce si raffrena</l>
     <l n="260">che con forza il cavallo, e meglio i cani</l>
     <l n="261">le lusinghe fan tuoi che la catena.</l>
    </lg>
    <lg n="88">
     <l n="262">Questi animal, che son molto più umani,</l>
     <l n="263">corregger non si dén sempre con sdegno,</l>
     <l n="264">né, al mio parer, mai con menar de mani.</l>
    </lg>
    <lg n="89">
     <l n="265">Ch’ella ti sia compagna abbi disegno;</l>
     <l n="266">non come in comperata per tua serva</l>
     <l n="267">reputa aver in lei dominio e regno.</l>
    </lg>
    <lg n="90">
     <l n="268">Cerca di sodisfarle ove proterva</l>
     <l n="269">non sia la sua domanda, e, compiacendo,</l>
     <l n="270">quanto più amica puoi te la conserva.</l>
    </lg>
    <lg n="91">
     <l n="271">Che tu la lasci far non te commendo,</l>
     <l n="272">senza saputa tua, ciò ch’ella vuole;</l>
     <l n="273">che mostri non fidarti anco riprendo.</l>
    </lg>
    <lg n="92">
     <l n="274">Ire a conviti e publiche carole</l>
     <l n="275">non le vietar, né, ali suoi tempi, a chiese,</l>
     <l n="276">dove ridur la nobiltà si suole:</l>
    </lg>
    <lg n="93">
     <l n="277">gli adùlteri né in piazza né in palese,</l>
     <l n="278">ma in case de vicini e de commatri,</l>
     <l n="279">balie e tal genti, han le lor reti tese.</l>
    </lg>
    <lg n="94">
     <l n="280">Abbile sempre, ai chiari tempi e agli atri,</l>
     <l n="281">dietro il pensier, né la lasciar di vista:</l>
     <l n="282">che ‘l bel rubar suol far gli uomini latri.</l>
    </lg>
    <lg n="95">
     <l n="283">Studia che compagnia non abbia trista:</l>
     <l n="284">a chi ti vien per casa abbi avvertenza,</l>
     <l n="285">che fuor non temi, e dentro il mal consista;</l>
    </lg>
    <lg n="96">
     <l n="286">ma studia farlo cautamente, senza</l>
     <l n="287">saputa sua; che si dorria a ragione</l>
     <l n="288">s’in te sentisse questa diffidenza.</l>
    </lg>
    <lg n="97">
     <l n="289">Lievale quanto puoi la occasione</l>
     <l n="290">d’esser puttana, e pur se avien che sia,</l>
     <l n="291">almen che ella non sia per tua cagione.</l>
    </lg>
    <lg n="98">
     <l n="292">Io non so la miglior di questa via</l>
     <l n="293">che già t’ho detta, per schivar che in preda</l>
     <l n="294">ad altri la tua donna non se dia.</l>
    </lg>
    <lg n="99">
     <l n="295">Ma s’ella n’avrà voglia, alcun non creda</l>
     <l n="296">di ripararci: ella saprà ben come</l>
     <l n="297">far ch’al suo inganno il tuo consiglio ceda.</l>
    </lg>
    <lg n="100">
     <l n="298">Fu già un pittor, Galasso era di nome,</l>
     <l n="299">che dipinger il diavolo solea</l>
     <l n="300">con bel viso, begli occhi e belle chiome;</l>
    </lg>
    <lg n="101">
     <l n="301">né piei d’augel né corna gli faccea,</l>
     <l n="302">né faccea sì leggiadro né sì adorno</l>
     <l n="303">l’angel da Dio mandato in Galilea.</l>
    </lg>
    <lg n="102">
     <l n="304">Il diavol, riputandosi a gran scorno</l>
     <l n="305">se fosse in cortesia da costui vinto,</l>
     <l n="306">gli apparve in sogno un poco inanzi il giorno,</l>
    </lg>
    <lg n="103">
     <l n="307">e gli disse in parlar breve e succinto</l>
     <l n="308">ch’egli era, e che venia per render merto</l>
     <l n="309">de l’averlo sì bel sempre dipinto;</l>
    </lg>
    <lg n="104">
     <l n="310">però lo richiedesse, e fosse certo</l>
     <l n="311">di subito ottener le sue domande,</l>
     <l n="312">e di aver più che non se gli era offerto.</l>
    </lg>
    <lg n="105">
     <l n="313">Il meschin, ch’avea moglie d’admirande</l>
     <l n="314">bellezze, e ne vivea geloso, e n’era</l>
     <l n="315">sempre in sospetto et in angustia grande,</l>
    </lg>
    <lg n="106">
     <l n="316">pregò che gli mostrasse la maniera</l>
     <l n="317">che s’avesse a tener, perché il marito</l>
     <l n="318">potesse star sicur de la mogliera.</l>
    </lg>
    <lg n="107">
     <l n="319">Par che ‘l diavolo allor gli ponga in dito</l>
     <l n="320">uno annello, e ponendolo gli dica:</l>
     <l n="321">— Fin che ce ‘l tenghi, esser non puoi tradito. —</l>
    </lg>
    <lg n="108">
     <l n="322">Lieto ch’omai la sua senza fatica</l>
     <l n="323">potrà guardar, si sveglia il mastro, e truova</l>
     <l n="324">che ‘l dito alla moglier ha ne la fica.</l>
    </lg>
    <lg n="109">
     <l n="325">Questo annel tenga in dito, e non lo muova</l>
     <l n="326">mai chi non vuol ricevere vergogna</l>
     <l n="327">da la sua donna; e a pena anco gli giova,</l>
    </lg>
    <lg n="110">
     <l n="328">pur ch’ella voglia, e farlo si dispogna.</l>
    </lg>
   </lg>
  </body>
 </text>
</TEI>