<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVII</title>
    <author>Ludovico Ariosto</author>
   </titleStmt>
   <extent>
    <measure unit="stanza">19</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVII</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O qual tu sia nel cielo, a cui concesso</l>
     <l n="2">ha la pietà infinita che rilievi</l>
     <l n="3">quantunque vedi ingiustamente oppresso,</l>
    </lg>
    <lg n="2">
     <l n="4">li affettuosi prieghi miei ricevi,</l>
     <l n="5">e non patir che questa febre audace</l>
     <l n="6">quanto oggi è al mondo di bellezza lievi.</l>
    </lg>
    <lg n="3">
     <l n="7">Lasso! che già, poi che Madonna giace,</l>
     <l n="8">due volte ha scemo ed altro tanto il lume</l>
     <l n="9">ricovrato il pianeta che più tace:</l>
    </lg>
    <lg n="4">
     <l n="10">sì che sul vivo avorio si consume</l>
     <l n="11">quell'ostro, quel che di sua man vi sparse</l>
     <l n="12">la dèa che nacque in le salate spume,</l>
    </lg>
    <lg n="5">
     <l n="13">e quei begli occhi in che mirando s'arse</l>
     <l n="14">le penne Amor, e si scorciò sì l'ale,</l>
     <l n="15">ch'indi non poté mai dopo levarse,</l>
    </lg>
    <lg n="6">
     <l n="16">muoveno, afflitti dal continuo male,</l>
     <l n="17">tanta pietà, che 'l ciel metton sovente</l>
     <l n="18">qua giù in dispetto, in odio acre e mortale.</l>
    </lg>
    <lg n="7">
     <l n="19">Perché patir debb'ella? Ove si sente</l>
     <l n="20">divina o umana legge o usanza alcuna,</l>
     <l n="21">che dar pena consenta a una innocente?</l>
    </lg>
    <lg n="8">
     <l n="22">Innocente è Madonna, se non d'una</l>
     <l n="23">colpa forse, che l'avida mia voglia</l>
     <l n="24">sempre ha lasciata oltre il dover digiuna.</l>
    </lg>
    <lg n="9">
     <l n="25">S'a me non duole, ad altri non ne doglia;</l>
     <l n="26">s'io sol ne son offeso e le perdono,</l>
     <l n="27">ingiusto è ch'altri a vendicar mi toglia.</l>
    </lg>
    <lg n="10">
     <l n="28">Così quanto di lei creditor sono</l>
     <l n="29">del mio leal servir di cotanti anni,</l>
     <l n="30">dipenno tutto e volentier le dono.</l>
    </lg>
    <lg n="11">
     <l n="31">Né pur la ricompensa de' miei danni</l>
     <l n="32">non le dimando, ma per un sofferto</l>
     <l n="33">ch'abbia per lei, soffrir vuo' mille affanni.</l>
    </lg>
    <lg n="12">
     <l n="34">E s'uom mai s'esaudì che si sia offerto</l>
     <l n="35">poner la sua per l'altrui vita, come</l>
     <l n="36">quel Curzio che saltò nel Foro aperto;</l>
    </lg>
    <lg n="13">
     <l n="37">e Decio e il figlio del medesmo nome,</l>
     <l n="38">che tolse de la patria tremebonda</l>
     <l n="39">sopra li omeri suoi tutte le some;</l>
    </lg>
    <lg n="14">
     <l n="40">o Padre eterno, i miei prieghi seconda:</l>
     <l n="41">fa ch'io languisca e che Madonna sani;</l>
     <l n="42">fa ch'io mi doglia e torna lei gioconda.</l>
     <l n="43">E se morir ne dee (che però vani</l>
    </lg>
    <lg n="15">
     <l n="44">sieno li augùri), di morir per lei</l>
     <l n="45">supplico, e al ciel ne lievo ambo le mani.</l>
    </lg>
    <lg n="16">
     <l n="46">Io, perché esser ancora non potrei</l>
     <l n="47">messo all'elezion, messo al partito</l>
     <l n="48">che fu già un Gracco e un re de li Ferei?</l>
    </lg>
    <lg n="17">
     <l n="49">So ben che 'l miglior d'essi avria seguìto,</l>
     <l n="50">quel che a far per Cornelia gire a morte</l>
     <l n="51">non bisognò se non il proprio invito.</l>
    </lg>
    <lg n="18">
     <l n="52">Odiosa fu la tua contraria sorte,</l>
     <l n="53">ingratissimo Admeto, che, alli casti</l>
     <l n="54">prieghi inclinando, la fedel consorte</l>
    </lg>
    <lg n="19">
     <l n="55">morir per te nel più bel fior lasciasti.</l>
    </lg>
   </lg>
  </body>
 </text>
</TEI>