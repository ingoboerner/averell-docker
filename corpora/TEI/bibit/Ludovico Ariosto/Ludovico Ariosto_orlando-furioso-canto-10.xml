<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 10</title>
    <author>Ludovico Ariosto</author>
   </titleStmt>
   <extent>
    <measure unit="stanza">115</measure>
    <measure unit="line">920</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-10</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 10</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 10</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fra quanti amor, fra quante fede al mondo</l>
     <l n="2">mai si trovâr, fra quanti cor constanti,</l>
     <l n="3">fra quante, o per dolente o per iocondo</l>
     <l n="4">stato, fêr prove mai famosi amanti;</l>
     <l n="5">più tosto il primo loco ch'il secondo</l>
     <l n="6">darò ad Olimpia: e se pur non va inanti,</l>
     <l n="7">ben voglio dir che fra gli antiqui e nuovi</l>
     <l n="8">maggior de l'amor suo non si ritruovi;</l>
    </lg>
    <lg n="2">
     <l n="9">e che con tante e con sì chiare note</l>
     <l n="10">di questo ha fatto il suo Bireno certo,</l>
     <l n="11">che donna più far certo uomo non puote,</l>
     <l n="12">quando anco il petto e 'l cor mostrasse aperto.</l>
     <l n="13">E s'anime sì fide e sì devote</l>
     <l n="14">d'un reciproco amor denno aver merto,</l>
     <l n="15">dico ch'Olimpia è degna che non meno,</l>
     <l n="16">anzi più che sé ancor, l'ami Bireno:</l>
    </lg>
    <lg n="3">
     <l n="17">e che non pur non l'abandoni mai</l>
     <l n="18">per altra donna, se ben fosse quella</l>
     <l n="19">ch'Europa et Asia messe in tanti guai,</l>
     <l n="20">o s'altra ha maggior titolo di bella;</l>
     <l n="21">mai più tosto che lei, lasci coi rai</l>
     <l n="22">del sol l'udita e il gusto e la favella</l>
     <l n="23">e la vita e la fama, e s'altra cosa</l>
     <l n="24">dire o pensar si può più preciosa.</l>
    </lg>
    <lg n="4">
     <l n="25">Se Bireno amò lei come ella amato</l>
     <l n="26">Bireno avea, se fu sì a lei fedele</l>
     <l n="27">come ella a lui, se mai non ha voltato</l>
     <l n="28">ad altra via, che a seguir lei, le vele;</l>
     <l n="29">o pur s'a tanta servitù fu ingrato,</l>
     <l n="30">a tanta fede e a tanto amor crudele,</l>
     <l n="31">io vi vo' dire, e far di maraviglia</l>
     <l n="32">stringer le labra et inarcar le ciglia.</l>
    </lg>
    <lg n="5">
     <l n="33">E poi che nota l'impietà vi fia,</l>
     <l n="34">che di tanta bontà fu a lei mercede,</l>
     <l n="35">donne, alcuna di voi mai più non sia,</l>
     <l n="36">ch'a parole d'amante abbia a dar fede.</l>
     <l n="37">L'amante, per aver quel che desia,</l>
     <l n="38">senza guardar che Dio tutto ode e vede,</l>
     <l n="39">aviluppa promesse e giuramenti,</l>
     <l n="40">che tutti spargon poi per l'aria i venti.</l>
    </lg>
    <lg n="6">
     <l n="41">I giuramenti e le promesse vanno</l>
     <l n="42">dai venti in aria disipate e sparse,</l>
     <l n="43">tosto che tratta questi amanti s'hanno</l>
     <l n="44">l'avida sete che gli accese et arse.</l>
     <l n="45">Siate a' prieghi et a' pianti che vi fanno,</l>
     <l n="46">per questo esempio, a credere più scarse.</l>
     <l n="47">Bene è felice quel, donne mie care,</l>
     <l n="48">ch'essere accorto all'altrui spese impare.</l>
    </lg>
    <lg n="7">
     <l n="49">Guardatevi da questi che sul fiore</l>
     <l n="50">de' lor begli anni il viso han sì polito;</l>
     <l n="51">che presto nasce in loro e presto muore,</l>
     <l n="52">quasi un foco di paglia, ogni appetito.</l>
     <l n="53">Come segue la lepre il cacciatore</l>
     <l n="54">al freddo, al caldo, alla montagna, al lito,</l>
     <l n="55">né più l'estima poi che presa vede;</l>
     <l n="56">e sol dietro a chi fugge affretta il piede:</l>
    </lg>
    <lg n="8">
     <l n="57">così fan questi gioveni, che tanto</l>
     <l n="58">che vi mostrate lor dure e proterve,</l>
     <l n="59">v'amano e riveriscono con quanto</l>
     <l n="60">studio de' far chi fedelmente serve;</l>
     <l n="61">ma non sì tosto si potran dar vanto</l>
     <l n="62">de la vittoria, che, di donne, serve</l>
     <l n="63">vi dorrete esser fatte; e da voi tolto</l>
     <l n="64">vedrete il falso amore, e altrove volto.</l>
    </lg>
    <lg n="9">
     <l n="65">Non vi vieto per questo (ch'avrei torto)</l>
     <l n="66">che vi lasciate amar; che senza amante</l>
     <l n="67">sareste come inculta vite in orto,</l>
     <l n="68">che non ha palo ove s'appoggi o piante.</l>
     <l n="69">Sol la prima lanugine vi esorto</l>
     <l n="70">tutta a fuggir, volubile e inconstante,</l>
     <l n="71">e côrre i frutti non acerbi e duri,</l>
     <l n="72">ma che non sien però troppo maturi.</l>
    </lg>
    <lg n="10">
     <l n="73">Di sopra io vi dicea ch'una figliuola</l>
     <l n="74">del re di Frisa quivi hanno trovata,</l>
     <l n="75">che fia, per quanto n'han mosso parola,</l>
     <l n="76">da Bireno al fratel per moglie data.</l>
     <l n="77">Ma, a dire il vero, esso v'avea la gola;</l>
     <l n="78">che vivanda era troppo delicata:</l>
     <l n="79">e riputato avria cortesia sciocca,</l>
     <l n="80">per darla altrui, levarsela di bocca.</l>
    </lg>
    <lg n="11">
     <l n="81">La damigella non passava ancora</l>
     <l n="82">quattordici anni, et era bella e fresca,</l>
     <l n="83">come rosa che spunti alora alora</l>
     <l n="84">fuor de la buccia e col sol nuovo cresca.</l>
     <l n="85">Non pur di lei Bireno s'inamora,</l>
     <l n="86">ma fuoco mai così non accese esca,</l>
     <l n="87">né se lo pongan l'invide e nimiche</l>
     <l n="88">mani talor ne le mature spiche;</l>
    </lg>
    <lg n="12">
     <l n="89">come egli se n'accese immantinente,</l>
     <l n="90">come egli n'arse fin ne le medolle,</l>
     <l n="91">che sopra il padre morto lei dolente</l>
     <l n="92">vide di pianto il bel viso far molle.</l>
     <l n="93">E come suol, se l'acqua fredda sente,</l>
     <l n="94">quella restar che prima al fuoco bolle;</l>
     <l n="95">così l'ardor ch'accese Olimpia, vinto</l>
     <l n="96">dal nuovo successore, in lui fu estinto.</l>
    </lg>
    <lg n="13">
     <l n="97">Non pur sazio di lei, ma fastidito</l>
     <l n="98">n'è già così, che può vederla a pena;</l>
     <l n="99">e sì de l'altra acceso ha l'appetito,</l>
     <l n="100">che ne morrà, se troppo in lungo il mena:</l>
     <l n="101">pur fin che giunga il dì c'ha statuito</l>
     <l n="102">a dar fine al disio, tanto l'affrena,</l>
     <l n="103">che par ch'adori Olimpia, non che l'ami,</l>
     <l n="104">e quel che piace a lei, sol voglia e brami.</l>
    </lg>
    <lg n="14">
     <l n="105">E se accarezza l'altra (che non puote</l>
     <l n="106">far che non l'accarezzi più del dritto),</l>
     <l n="107">non è chi questo in mala parte note;</l>
     <l n="108">anzi a pietade, anzi a bontà gli è ascritto:</l>
     <l n="109">che rilevare un che Fortuna ruote</l>
     <l n="110">talora al fondo, e consolar l'afflitto,</l>
     <l n="111">mai non fu biasmo, ma gloria sovente;</l>
     <l n="112">tanto più una fanciulla, una innocente.</l>
    </lg>
    <lg n="15">
     <l n="113">Oh sommo Dio, come i giudicii umani</l>
     <l n="114">spesso offuscati son da un nembo oscuro!</l>
     <l n="115">I modi di Bireno empii e profani,</l>
     <l n="116">pietosi e santi riputati furo.</l>
     <l n="117">I marinari, già messo le mani</l>
     <l n="118">ai remi, e sciolti dal lito sicuro,</l>
     <l n="119">portavan lieti pei salati stagni</l>
     <l n="120">verso Selandia il duca e i suoi compagni.</l>
    </lg>
    <lg n="16">
     <l n="121">Già dietro rimasi erano e perduti</l>
     <l n="122">tutti di vista i termini d'Olanda</l>
     <l n="123">(che per non toccar Frisa, più tenuti</l>
     <l n="124">s'eran vêr Scozia alla sinistra banda),</l>
     <l n="125">quando da un vento fur sopravenuti,</l>
     <l n="126">ch'errando in alto mar tre dì li manda.</l>
     <l n="127">Sursero il terzo, già presso alla sera,</l>
     <l n="128">dove inculta e deserta un'isola era.</l>
    </lg>
    <lg n="17">
     <l n="129">Tratti che si fur dentro un picciol seno,</l>
     <l n="130">Olimpia venne in terra; e con diletto</l>
     <l n="131">in compagnia de l'infedel Bireno</l>
     <l n="132">cenò contenta e fuor d'ogni sospetto:</l>
     <l n="133">indi con lui, là dove in loco ameno</l>
     <l n="134">teso era un padiglione, entrò nel letto.</l>
     <l n="135">Tutti gli altri compagni ritornaro,</l>
     <l n="136">e sopra i legni lor si riposaro.</l>
    </lg>
    <lg n="18">
     <l n="137">Il travaglio del mare e la paura</l>
     <l n="138">che tenuta alcun dì l'aveano desta,</l>
     <l n="139">il ritrovarsi al lito ora sicura,</l>
     <l n="140">lontana da rumor ne la foresta,</l>
     <l n="141">e che nessun pensier, nessuna cura,</l>
     <l n="142">poi che 'l suo amante ha seco, la molesta;</l>
     <l n="143">fu cagion ch'ebbe Olimpia sì gran sonno,</l>
     <l n="144">che gli orsi e i ghiri aver maggior nol ponno.</l>
    </lg>
    <lg n="19">
     <l n="145">Il falso amante che i pensati inganni</l>
     <l n="146">veggiar facean, come dormir lei sente,</l>
     <l n="147">pian piano esce del letto, e de' suoi panni</l>
     <l n="148">fatto un fastel, non si veste altrimente;</l>
     <l n="149">e lascia il padiglione; e come i vanni</l>
     <l n="150">nati gli sian, rivola alla sua gente,</l>
     <l n="151">e li risveglia; e senza udirsi un grido,</l>
     <l n="152">fa entrar ne l'alto e abandonare il lido.</l>
    </lg>
    <lg n="20">
     <l n="153">Rimase a dietro il lido e la meschina</l>
     <l n="154">Olimpia, che dormì senza destarse,</l>
     <l n="155">fin che l'Aurora la gelata brina</l>
     <l n="156">da le dorate ruote in terra sparse,</l>
     <l n="157">e s'udîr le Alcione alla marina</l>
     <l n="158">de l'antico infortunio lamentarse.</l>
     <l n="159">Né desta né dormendo, ella la mano</l>
     <l n="160">per Bireno abbracciar stese, ma invano.</l>
    </lg>
    <lg n="21">
     <l n="161">Nessuno truova: a sé la man ritira:</l>
     <l n="162">di nuovo tenta, e pur nessuno truova.</l>
     <l n="163">Di qua l'un braccio, e di là l'altro gira;</l>
     <l n="164">or l'una, or l'altra gamba; e nulla giova.</l>
     <l n="165">Caccia il sonno il timor: gli occhi apre, e mira:</l>
     <l n="166">non vede alcuno. Or già non scalda e cova</l>
     <l n="167">più le vedove piume, ma si getta</l>
     <l n="168">del letto e fuor del padiglione in fretta:</l>
    </lg>
    <lg n="22">
     <l n="169">e corre al mar, graffiandosi le gote,</l>
     <l n="170">presaga e certa ormai di sua fortuna.</l>
     <l n="171">Si straccia i crini, e il petto si percuote,</l>
     <l n="172">e va guardando (che splendea la luna)</l>
     <l n="173">se veder cosa, fuor che 'l lito, puote;</l>
     <l n="174">né, fuor che 'l lito, vede cosa alcuna.</l>
     <l n="175">Bireno chiama: e al nome di Bireno</l>
     <l n="176">rispondean gli Antri che pietà n'avieno.</l>
    </lg>
    <lg n="23">
     <l n="177">Quivi surgea nel lito estremo un sasso,</l>
     <l n="178">ch'aveano l'onde, col picchiar frequente,</l>
     <l n="179">cavo e ridutto a guisa d'arco al basso;</l>
     <l n="180">e stava sopra il mar curvo e pendente.</l>
     <l n="181">Olimpia in cima vi salì a gran passo</l>
     <l n="182">(così la facea l'animo possente),</l>
     <l n="183">e di lontano le gonfiate vele</l>
     <l n="184">vide fuggir del suo signor crudele:</l>
    </lg>
    <lg n="24">
     <l n="185">vide lontano, o le parve vedere;</l>
     <l n="186">che l'aria chiara ancor non era molto.</l>
     <l n="187">Tutta tremante si lasciò cadere,</l>
     <l n="188">più bianca e più che nieve fredda in volto;</l>
     <l n="189">ma poi che di levarsi ebbe potere,</l>
     <l n="190">al camin de le navi il grido volto,</l>
     <l n="191">chiamò, quanto potea chiamar più forte,</l>
     <l n="192">più volte il nome del crudel consorte:</l>
    </lg>
    <lg n="25">
     <l n="193">e dove non potea la debil voce,</l>
     <l n="194">supliva il pianto e 'l batter palma a palma.</l>
     <l n="195">- Dove fuggi, crudel, così veloce?</l>
     <l n="196">Non ha il tuo legno la debita salma.</l>
     <l n="197">Fa che lievi me ancor: poco gli nuoce</l>
     <l n="198">che porti il corpo, poi che porta l'alma. -</l>
     <l n="199">E con le braccia e con le vesti segno</l>
     <l n="200">fa tuttavia, perché ritorni il legno.</l>
    </lg>
    <lg n="26">
     <l n="201">Ma i venti che portavano le vele</l>
     <l n="202">per l'alto mar di quel giovene infido,</l>
     <l n="203">portavano anco i prieghi e le querele</l>
     <l n="204">de l'infelice Olimpia, e 'l pianto e 'l grido;</l>
     <l n="205">la qual tre volte, a se stessa crudele,</l>
     <l n="206">per affogarsi si spiccò dal lido:</l>
     <l n="207">pur al fin si levò da mirar l'acque,</l>
     <l n="208">e ritornò dove la notte giacque.</l>
    </lg>
    <lg n="27">
     <l n="209">E con la faccia in giù stesa sul letto,</l>
     <l n="210">bagnandolo di pianto, dicea lui:</l>
     <l n="211">- Iersera desti insieme a dui ricetto;</l>
     <l n="212">perché insieme al levar non siamo dui?</l>
     <l n="213">O perfido Bireno, o maladetto</l>
     <l n="214">giorno ch'al mondo generata fui!</l>
     <l n="215">Che debbo far? che poss'io far qui sola?</l>
     <l n="216">chi mi dà aiuto? ohimè, chi mi consola?</l>
    </lg>
    <lg n="28">
     <l n="217">Uomo non veggio qui, non ci veggio opra</l>
     <l n="218">donde io possa stimar ch'uomo qui sia;</l>
     <l n="219">nave non veggio, a cui salendo sopra,</l>
     <l n="220">speri allo scampo mio ritrovar via.</l>
     <l n="221">Di disagio morrò; né che mi cuopra</l>
     <l n="222">gli occhi sarà, né chi sepolcro dia,</l>
     <l n="223">se forse in ventre lor non me lo dànno</l>
     <l n="224">i lupi, ohimè, ch'in queste selve stanno.</l>
    </lg>
    <lg n="29">
     <l n="225">Io sto in sospetto, e già di veder parmi</l>
     <l n="226">di questi boschi orsi o leoni uscire,</l>
     <l n="227">o tigri o fiere tal, che natura armi</l>
     <l n="228">d'aguzzi denti e d'ugne da ferire.</l>
     <l n="229">Ma quai fere crudel potriano farmi,</l>
     <l n="230">fera crudel, peggio di te morire?</l>
     <l n="231">darmi una morte, so, lor parrà assai;</l>
     <l n="232">e tu di mille, ohimè, morir mi fai.</l>
    </lg>
    <lg n="30">
     <l n="233">Ma presupongo ancor ch'or ora arrivi</l>
     <l n="234">nochier che per pietà di qui mi porti;</l>
     <l n="235">e così lupi, orsi, leoni schivi,</l>
     <l n="236">strazi, disagi et altre orribil morti:</l>
     <l n="237">mi porterà forse in Olanda, s'ivi</l>
     <l n="238">per te si guardan le fortezze e i porti?</l>
     <l n="239">mi porterà alla terra ove son nata,</l>
     <l n="240">se tu con fraude già me l'hai levata?</l>
    </lg>
    <lg n="31">
     <l n="241">Tu m'hai lo stato mio, sotto pretesto</l>
     <l n="242">di parentado e d'amicizia, tolto.</l>
     <l n="243">Ben fosti a porvi le tue genti presto,</l>
     <l n="244">per aver il dominio a te rivolto.</l>
     <l n="245">Tornerò in Fiandra? ove ho venduto il resto</l>
     <l n="246">di che io vivea, ben che non fossi molto,</l>
     <l n="247">per sovenirti e di prigione trarte.</l>
     <l n="248">Mischina! dove andrò? non so in qual parte.</l>
    </lg>
    <lg n="32">
     <l n="249">Debbo forse ire in Frisa, ove io potei,</l>
     <l n="250">e per te non vi vòlsi esser regina?</l>
     <l n="251">il che del padre e dei fratelli miei</l>
     <l n="252">e d'ogn'altro mio ben fu la ruina.</l>
     <l n="253">Quel c'ho fatto per te, non ti vorrei,</l>
     <l n="254">ingrato, improverar, né disciplina</l>
     <l n="255">dartene; che non men di me lo sai:</l>
     <l n="256">or ecco il guiderdon che me ne dai.</l>
    </lg>
    <lg n="33">
     <l n="257">Deh, pur che da color che vanno in corso</l>
     <l n="258">io non sia presa, e poi venduta schiava!</l>
     <l n="259">Prima che questo, il lupo, il leon, l'orso</l>
     <l n="260">venga, e la tigre e ogn'altra fera brava,</l>
     <l n="261">di cui l'ugna mi stracci, e franga il morso;</l>
     <l n="262">e morta mi strascini alla sua cava. -</l>
     <l n="263">Così dicendo, le mani si caccia</l>
     <l n="264">ne' capei d'oro, e a chiocca a chiocca straccia.</l>
    </lg>
    <lg n="34">
     <l n="265">Corre di nuovo in su l'estrema sabbia,</l>
     <l n="266">e ruota il capo e sparge all'aria il crine;</l>
     <l n="267">e sembra forsennata, e ch'adosso abbia</l>
     <l n="268">non un demonio sol, ma le decine;</l>
     <l n="269">o, qual Ecuba, sia conversa in rabbia,</l>
     <l n="270">vistosi morto Polidoro al fine.</l>
     <l n="271">Or si ferma s'un sasso, e guarda il mare;</l>
     <l n="272">né men d'un vero sasso, un sasso pare.</l>
    </lg>
    <lg n="35">
     <l n="273">Ma lasciànla doler fin ch'io ritorno,</l>
     <l n="274">per voler di Ruggier dirvi pur anco,</l>
     <l n="275">che nel più intenso ardor del mezzo giorno</l>
     <l n="276">cavalca il lito, affaticato e stanco.</l>
     <l n="277">Percuote il sol nel colle e fa ritorno:</l>
     <l n="278">di sotto bolle il sabbion trito e bianco.</l>
     <l n="279">Mancava all'arme ch'avea indosso, poco</l>
     <l n="280">ad esser, come già, tutte di fuoco.</l>
    </lg>
    <lg n="36">
     <l n="281">Mentre la sete, e de l'andar fatica</l>
     <l n="282">per l'alta sabbia, e la solinga via</l>
     <l n="283">gli facean, lungo quella spiaggia aprica,</l>
     <l n="284">noiosa e dispiacevol compagnia;</l>
     <l n="285">trovò ch'all'ombra d'una torre antica</l>
     <l n="286">che fuor de l'onde appresso il lito uscia,</l>
     <l n="287">de la corte d'Alcina eran tre donne,</l>
     <l n="288">che le conobbe ai gesti et alle gonne.</l>
    </lg>
    <lg n="37">
     <l n="289">Corcate su tapeti allessandrini</l>
     <l n="290">godeansi il fresco rezzo in gran diletto,</l>
     <l n="291">fra molti vasi di diversi vini</l>
     <l n="292">e d'ogni buona sorte di confetto.</l>
     <l n="293">Presso alla spiaggia, coi flutti marini</l>
     <l n="294">scherzando, le aspettava un lor legnetto</l>
     <l n="295">fin che la vela empiesse agevol òra;</l>
     <l n="296">ch'un fiato pur non ne spirava allora.</l>
    </lg>
    <lg n="38">
     <l n="297">Queste, ch'andar per la non ferma sabbia</l>
     <l n="298">vider Ruggiero al suo viaggio dritto,</l>
     <l n="299">che sculta avea la sete in su le labbia,</l>
     <l n="300">tutto pien di sudore il viso afflitto,</l>
     <l n="301">gli cominciaro a dir che sì non abbia</l>
     <l n="302">il cor voluntaroso al camin fitto,</l>
     <l n="303">ch'alla fresca e dolce ombra non si pieghi,</l>
     <l n="304">e ristorar lo stanco corpo nieghi.</l>
    </lg>
    <lg n="39">
     <l n="305">E di lor una s'accostò al cavallo</l>
     <l n="306">per la staffa tener, che ne scendesse;</l>
     <l n="307">l'altra con una coppa di cristallo</l>
     <l n="308">di vin spumante, più sete gli messe:</l>
     <l n="309">ma Ruggiero a quel suon non entrò in ballo;</l>
     <l n="310">perché d'ogni tardar che fatto avesse,</l>
     <l n="311">tempo di giunger dato avria ad Alcina,</l>
     <l n="312">che venìa dietro et era omai vicina.</l>
    </lg>
    <lg n="40">
     <l n="313">Non così fin salnitro e zolfo puro,</l>
     <l n="314">tocco dal fuoco, subito s'avampa;</l>
     <l n="315">né così freme il mar quando l'oscuro</l>
     <l n="316">turbo discende e in mezzo se gli accampa:</l>
     <l n="317">come, vedendo che Ruggier sicuro</l>
     <l n="318">al suo dritto camin l'arena stampa,</l>
     <l n="319">e che le sprezza (e pur si tenean belle),</l>
     <l n="320">d'ira arse e di furor la terza d'elle.</l>
    </lg>
    <lg n="41">
     <l n="321">- Tu non sei né gentil né cavalliero</l>
     <l n="322">(dice gridando quanto può più forte),</l>
     <l n="323">et hai rubate l'arme; e quel destriero</l>
     <l n="324">non saria tuo per veruna altra sorte:</l>
     <l n="325">e così, come ben m'appongo al vero,</l>
     <l n="326">ti vedessi punir di degna morte;</l>
     <l n="327">che fossi fatto in quarti, arso o impiccato,</l>
     <l n="328">brutto ladron, villan, superbo, ingrato. -</l>
    </lg>
    <lg n="42">
     <l n="329">Oltr'a queste e molt'altre ingiuriose</l>
     <l n="330">parole che gli usò la donna altiera,</l>
     <l n="331">ancor che mai Ruggier non le rispose,</l>
     <l n="332">che de sì vil tenzon poco onor spera;</l>
     <l n="333">con le sorelle tosto ella si pose</l>
     <l n="334">sul legno in mar, che al lor servigio v'era:</l>
     <l n="335">et affrettando i remi, lo seguiva,</l>
     <l n="336">vedendol tuttavia dietro alla riva.</l>
    </lg>
    <lg n="43">
     <l n="337">Minaccia sempre, maledice e incarca;</l>
     <l n="338">che l'onte sa trovar per ogni punto.</l>
     <l n="339">Intanto a quello stretto, onde si varca</l>
     <l n="340">alla fata più bella, è Ruggier giunto;</l>
     <l n="341">dove un vecchio nochiero una sua barca</l>
     <l n="342">scioglier da l'altra ripa vede, a punto</l>
     <l n="343">come, avisato e già provisto, quivi</l>
     <l n="344">si stia aspettando che Ruggiero arrivi.</l>
    </lg>
    <lg n="44">
     <l n="345">Scioglie il nochier, come venir lo vede,</l>
     <l n="346">di trasportarlo a miglior ripa lieto;</l>
     <l n="347">che, se la faccia può del cor dar fede,</l>
     <l n="348">tutto benigno e tutto era discreto.</l>
     <l n="349">Pose Ruggier sopra il navilio il piede,</l>
     <l n="350">Dio ringraziando; e per lo mar quieto</l>
     <l n="351">ragionando venìa col galeotto,</l>
     <l n="352">saggio e di lunga esperienzia dotto.</l>
    </lg>
    <lg n="45">
     <l n="353">Quel lodava Ruggier, che sì se avesse</l>
     <l n="354">saputo a tempo tor da Alcina, e inanti</l>
     <l n="355">che 'l calice incantato ella gli desse,</l>
     <l n="356">ch'avea al fin dato a tutti gli altri amanti;</l>
     <l n="357">e poi, che a Logistilla si traesse,</l>
     <l n="358">dove veder potria costumi santi,</l>
     <l n="359">bellezza eterna et infinita grazia</l>
     <l n="360">che 'l cor notrisce e pasce, e mai non sazia.</l>
    </lg>
    <lg n="46">
     <l n="361">- Costei (dicea) stupore e riverenza</l>
     <l n="362">induce all'alma, ove si scuopre prima.</l>
     <l n="363">Contempla meglio poi l'alta presenza:</l>
     <l n="364">ogn'altro ben ti par di poca stima.</l>
     <l n="365">Il suo amore ha dagli altri differenza:</l>
     <l n="366">speme o timor negli altri il cor ti lima;</l>
     <l n="367">in questo il desiderio più non chiede,</l>
     <l n="368">e contento riman come la vede.</l>
    </lg>
    <lg n="47">
     <l n="369">Ella t'insegnerà studii più grati,</l>
     <l n="370">che suoni, danze, odori, bagni e cibi;</l>
     <l n="371">ma come i pensier tuoi meglio formati</l>
     <l n="372">poggin più ad alto che per l'aria i nibi,</l>
     <l n="373">e come de la gloria de' beati</l>
     <l n="374">nel mortal corpo parte si delibi. -</l>
     <l n="375">Così parlando il marinar veniva,</l>
     <l n="376">lontano ancora alla sicura riva;</l>
    </lg>
    <lg n="48">
     <l n="377">quando vide scoprire alla marina</l>
     <l n="378">molti navili, e tutti alla sua volta.</l>
     <l n="379">Con quei ne vien l'ingiuriata Alcina;</l>
     <l n="380">e molta di sua gente have raccolta</l>
     <l n="381">per por lo stato e se stessa in ruina,</l>
     <l n="382">o racquistar la cara cosa tolta.</l>
     <l n="383">E bene è amor di ciò cagion non lieve,</l>
     <l n="384">ma l'ingiuria non men che ne riceve.</l>
    </lg>
    <lg n="49">
     <l n="385">Ella non ebbe sdegno, da che nacque,</l>
     <l n="386">di questo il maggior mai, ch'ora la rode;</l>
     <l n="387">onde fa i remi sì affrettar per l'acque,</l>
     <l n="388">che la spuma ne sparge ambe le prode.</l>
     <l n="389">Al gran rumor né mar né ripa tacque,</l>
     <l n="390">et Ecco risonar per tutto s'ode.</l>
     <l n="391">- Scuopre, Ruggier, lo scudo, che bisogna;</l>
     <l n="392">se non, sei morto, o preso con vergogna. -</l>
    </lg>
    <lg n="50">
     <l n="393">Così disse il nocchier di Logistilla;</l>
     <l n="394">et oltre il detto, egli medesmo prese</l>
     <l n="395">la tasca e da lo scudo dipartilla,</l>
     <l n="396">e fe' il lume di quel chiaro e palese.</l>
     <l n="397">L'incantato splendor che ne sfavilla,</l>
     <l n="398">gli occhi degli aversari così offese,</l>
     <l n="399">che li fe' restar ciechi allora allora,</l>
     <l n="400">e cader chi da poppa e chi da prora.</l>
    </lg>
    <lg n="51">
     <l n="401">Un ch'era alla veletta in su la ròcca,</l>
     <l n="402">de l'armata d'Alcina si fu accorto;</l>
     <l n="403">e la campana martellando tocca,</l>
     <l n="404">onde il soccorso vien subito al porto.</l>
     <l n="405">L'artegliaria, come tempesta, fiocca</l>
     <l n="406">contra chi vuole al buon Ruggier far torto:</l>
     <l n="407">sì che gli venne d'ogni parte aita,</l>
     <l n="408">tal che salvò la libertà e la vita.</l>
    </lg>
    <lg n="52">
     <l n="409">Giunte son quattro donne in su la spiaggia,</l>
     <l n="410">che subito ha mandate Logistilla:</l>
     <l n="411">la valorosa Andronica e la saggia</l>
     <l n="412">Fronesia e l'onestissima Dicilla</l>
     <l n="413">e Sofrosina casta, che, come aggia</l>
     <l n="414">quivi a far più che l'altre, arde e sfavilla.</l>
     <l n="415">L'esercito ch'al mondo è senza pare,</l>
     <l n="416">del castello esce, e si distende al mare.</l>
    </lg>
    <lg n="53">
     <l n="417">Sotto il castel ne la tranquilla foce</l>
     <l n="418">di molti e grossi legni era una armata,</l>
     <l n="419">ad un botto di squilla, ad una voce</l>
     <l n="420">giorno e notte a battaglia apparecchiata.</l>
     <l n="421">E così fu la pugna aspra et atroce,</l>
     <l n="422">e per acqua e per terra, incominciata;</l>
     <l n="423">per cui fu il regno sottosopra volto,</l>
     <l n="424">ch'avea già Alcina alla sorella tolto.</l>
    </lg>
    <lg n="54">
     <l n="425">Oh di quante battaglie il fin successe</l>
     <l n="426">diverso a quel che si credette inante!</l>
     <l n="427">Non sol ch'Alcina alor non riavesse,</l>
     <l n="428">come stimossi, il fugitivo amante;</l>
     <l n="429">ma de le navi che pur dianzi spesse</l>
     <l n="430">fur sì, ch'a pena il mar ne capia tante,</l>
     <l n="431">fuor de la fiamma che tutt'altre avampa,</l>
     <l n="432">con un legnetto sol misera scampa.</l>
    </lg>
    <lg n="55">
     <l n="433">Fuggesi Alcina, e sua misera gente</l>
     <l n="434">arsa e presa riman, rotta e sommersa.</l>
     <l n="435">D'aver Ruggier perduto ella si sente</l>
     <l n="436">via più doler che d'altra cosa aversa:</l>
     <l n="437">notte e dì per lui geme amaramente,</l>
     <l n="438">e lacrime per lui dagli occhi versa;</l>
     <l n="439">e per dar fine a tanto aspro martìre,</l>
     <l n="440">spesso si duol di non poter morire.</l>
    </lg>
    <lg n="56">
     <l n="441">Morir non puote alcuna fata mai,</l>
     <l n="442">fin che 'l sol gira, o il ciel non muta stilo.</l>
     <l n="443">Se ciò non fosse, era il dolore assai</l>
     <l n="444">per muover Cloto ad inasparle il filo;</l>
     <l n="445">o, qual Didon, finia col ferro i guai;</l>
     <l n="446">o la regina splendida del Nilo</l>
     <l n="447">avria imitata con mortifer sonno:</l>
     <l n="448">ma le fate morir sempre non ponno.</l>
    </lg>
    <lg n="57">
     <l n="449">Torniamo a quel di eterna gloria degno</l>
     <l n="450">Ruggiero; e Alcina stia ne la sua pena.</l>
     <l n="451">Dico di lui, che poi che fuor del legno</l>
     <l n="452">si fu condutto in più sicura arena,</l>
     <l n="453">Dio ringraziando che tutto il disegno</l>
     <l n="454">gli era successo, al mar voltò la schena;</l>
     <l n="455">et affrettando per l'asciutto il piede,</l>
     <l n="456">alla ròcca ne va che quivi siede.</l>
    </lg>
    <lg n="58">
     <l n="457">Né la più forte ancor né la più bella</l>
     <l n="458">mai vide occhio mortal prima né dopo.</l>
     <l n="459">Son di più prezzo le mura di quella,</l>
     <l n="460">che se diamante fossino o piropo.</l>
     <l n="461">Di tai gemme qua giù non si favella:</l>
     <l n="462">et a chi vuol notizia averne, è d'uopo</l>
     <l n="463">che vada quivi; che non credo altrove,</l>
     <l n="464">se non forse su in ciel, se ne ritruove.</l>
    </lg>
    <lg n="59">
     <l n="465">Quel che più fa che lor si inchina e cede</l>
     <l n="466">ogn'altra gemma, è che, mirando in esse,</l>
     <l n="467">l'uom sin in mezzo all'anima si vede;</l>
     <l n="468">vede suoi vizii e sue virtudi espresse,</l>
     <l n="469">sì che a lusinghe poi di sé non crede,</l>
     <l n="470">né a chi dar biasmo a torto gli volesse:</l>
     <l n="471">fassi, mirando allo specchio lucente</l>
     <l n="472">se stesso, conoscendosi, prudente.</l>
    </lg>
    <lg n="60">
     <l n="473">Il chiaro lume lor, ch'imita il sole,</l>
     <l n="474">manda splendore in tanta copia intorno,</l>
     <l n="475">che chi l'ha, ovunque sia, sempre che vuole,</l>
     <l n="476">Febo, mal grado tuo, si può far giorno.</l>
     <l n="477">Né mirabil vi son le pietre sole;</l>
     <l n="478">ma la materia e l'artificio adorno</l>
     <l n="479">contendon sì, che mal giudicar puossi</l>
     <l n="480">qual de le due eccellenze maggior fossi.</l>
    </lg>
    <lg n="61">
     <l n="481">Sopra gli altissimi archi, che puntelli</l>
     <l n="482">parean che del ciel fossino a vederli,</l>
     <l n="483">eran giardin sì spaziosi e belli,</l>
     <l n="484">che saria al piano anco fatica averli.</l>
     <l n="485">Verdeggiar gli odoriferi arbuscelli</l>
     <l n="486">si puon veder fra i luminosi merli,</l>
     <l n="487">ch'adorni son l'estate e il verno tutti</l>
     <l n="488">di vaghi fiori e di maturi frutti.</l>
    </lg>
    <lg n="62">
     <l n="489">Di così nobili arbori non suole</l>
     <l n="490">prodursi fuor di questi bei giardini,</l>
     <l n="491">né di tai rose o di simil viole,</l>
     <l n="492">di gigli, di amaranti o di gesmini.</l>
     <l n="493">Altrove appar come a un medesmo sole</l>
     <l n="494">e nasca, e viva, e morto il capo inchini,</l>
     <l n="495">e come lasci vedovo il suo stelo</l>
     <l n="496">il fior suggetto al variar del cielo:</l>
    </lg>
    <lg n="63">
     <l n="497">ma quivi era perpetua la verdura,</l>
     <l n="498">perpetua la beltà de' fiori eterni:</l>
     <l n="499">non che benignità de la Natura</l>
     <l n="500">sì temperatamente li governi;</l>
     <l n="501">ma Logistilla con suo studio e cura,</l>
     <l n="502">senza bisogno de' moti superni</l>
     <l n="503">(quel che agli altri impossibile parea),</l>
     <l n="504">sua primavera ognor ferma tenea.</l>
    </lg>
    <lg n="64">
     <l n="505">Logistilla mostrò molto aver grato</l>
     <l n="506">ch'a lei venisse un sì gentil signore;</l>
     <l n="507">e comandò che fosse accarezzato,</l>
     <l n="508">e che studiasse ognun di fargli onore.</l>
     <l n="509">Gran pezzo inanzi Astolfo era arrivato,</l>
     <l n="510">che visto da Ruggier fu di buon core.</l>
     <l n="511">Fra pochi giorni venner gli altri tutti,</l>
     <l n="512">ch'a l'esser lor Melissa avea ridutti.</l>
    </lg>
    <lg n="65">
     <l n="513">Poi che si fur posati un giorno e dui,</l>
     <l n="514">venne Ruggiero alla fata prudente</l>
     <l n="515">col duca Astolfo, che non men di lui</l>
     <l n="516">avea desir di riveder Ponente.</l>
     <l n="517">Melissa le parlò per amendui;</l>
     <l n="518">e supplica la fata umilemente,</l>
     <l n="519">che li consigli, favorisca e aiuti,</l>
     <l n="520">sì che ritornin donde eran venuti.</l>
    </lg>
    <lg n="66">
     <l n="521">Disse la fata: - Io ci porrò il pensiero,</l>
     <l n="522">e fra dui dì te li darò espediti. -</l>
     <l n="523">Discorre poi tra sé, come Ruggiero,</l>
     <l n="524">e dopo lui, come quel duca aiti:</l>
     <l n="525">conchiude infin che 'l volator destriero</l>
     <l n="526">ritorni il primo agli aquitani liti;</l>
     <l n="527">ma prima vuol che se gli faccia un morso,</l>
     <l n="528">con che lo volga, e gli raffreni il corso.</l>
    </lg>
    <lg n="67">
     <l n="529">Gli mostra come egli abbia a far, se vuole</l>
     <l n="530">che poggi in alto, e come a far che cali;</l>
     <l n="531">e come, se vorrà che in giro vole,</l>
     <l n="532">o vada ratto, o che si stia su l'ali:</l>
     <l n="533">e quali effetti il cavallier far suole</l>
     <l n="534">di buon destriero in piana terra, tali</l>
     <l n="535">facea Ruggier che mastro ne divenne,</l>
     <l n="536">per l'aria, del destrier ch'avea le penne.</l>
    </lg>
    <lg n="68">
     <l n="537">Poi che Ruggier fu d'ogni cosa in punto,</l>
     <l n="538">da la fata gentil comiato prese,</l>
     <l n="539">alla qual restò poi sempre congiunto</l>
     <l n="540">di grande amore; e uscì di quel paese.</l>
     <l n="541">Prima di lui che se n'andò in buon punto,</l>
     <l n="542">e poi dirò come il guerriero inglese</l>
     <l n="543">tornasse con più tempo e più fatica</l>
     <l n="544">al magno Carlo et alla corte amica.</l>
    </lg>
    <lg n="69">
     <l n="545">Quindi partì Ruggier, ma non rivenne</l>
     <l n="546">per quella via che fe' già suo mal grado,</l>
     <l n="547">allor che sempre l'ippogrifo il tenne</l>
     <l n="548">sopra il mare, e terren vide di rado:</l>
     <l n="549">ma potendogli or far batter le penne</l>
     <l n="550">di qua di là, dove più gli era a grado,</l>
     <l n="551">vòlse al ritorno far nuovo sentiero,</l>
     <l n="552">come, schivando Erode, i Magi fêro.</l>
    </lg>
    <lg n="70">
     <l n="553">Al venir quivi, era, lasciando Spagna,</l>
     <l n="554">venuto India a trovar per dritta riga,</l>
     <l n="555">là dove il mare oriental la bagna;</l>
     <l n="556">dove una fata avea con l'altra briga.</l>
     <l n="557">Or veder si dispose altra campagna,</l>
     <l n="558">che quella dove i venti Eolo instiga,</l>
     <l n="559">e finir tutto il cominciato tondo,</l>
     <l n="560">per aver, come il sol, girato il mondo.</l>
    </lg>
    <lg n="71">
     <l n="561">Quinci il Cataio, e quindi Mangiana</l>
     <l n="562">sopra il gran Quinsaì vide passando:</l>
     <l n="563">volò sopra l'Imavo, e Sericana</l>
     <l n="564">lasciò a man destra; e sempre declinando</l>
     <l n="565">da l'iperborei Sciti a l'onda ircana,</l>
     <l n="566">giunse alle parti di Sarmazia: e quando</l>
     <l n="567">fu dove Asia da Europa si divide,</l>
     <l n="568">Russi e Pruteni e la Pomeria vide.</l>
    </lg>
    <lg n="72">
     <l n="569">Ben che di Ruggier fosse ogni desire</l>
     <l n="570">di ritornare a Bradamante presto;</l>
     <l n="571">pur, gustato il piacer ch'avea di gire</l>
     <l n="572">cercando il mondo, non restò per questo,</l>
     <l n="573">ch'alli Pollacchi, agli Ungari venire</l>
     <l n="574">non volesse anco, alli Germani, e al resto</l>
     <l n="575">di quella boreale orrida terra:</l>
     <l n="576">e venne al fin ne l'ultima Inghilterra.</l>
    </lg>
    <lg n="73">
     <l n="577">Non crediate, Signor, che però stia</l>
     <l n="578">per sì lungo camin sempre su l'ale:</l>
     <l n="579">ogni sera all'albergo se ne gìa,</l>
     <l n="580">schivando a suo poter d'alloggiar male.</l>
     <l n="581">E spese giorni e mesi in questa via,</l>
     <l n="582">sì di veder la terra e il mar gli cale.</l>
     <l n="583">Or presso a Londra giunto una matina,</l>
     <l n="584">sopra Tamigi il volator declina.</l>
    </lg>
    <lg n="74">
     <l n="585">Dove ne' prati alla città vicini</l>
     <l n="586">vide adunati uomini d'arme e fanti,</l>
     <l n="587">ch'a suon di trombe e a suon di tamburini</l>
     <l n="588">venian, partiti a belle schiere, avanti</l>
     <l n="589">il buon Rinaldo, onor de' paladini;</l>
     <l n="590">del qual, se vi ricorda, io dissi inanti,</l>
     <l n="591">che mandato da Carlo, era venuto</l>
     <l n="592">in queste parti a ricercare aiuto.</l>
    </lg>
    <lg n="75">
     <l n="593">Giunse a punto Ruggier, che si facea</l>
     <l n="594">la bella mostra fuor di quella terra;</l>
     <l n="595">e per sapere il tutto, ne chiedea</l>
     <l n="596">un cavallier, ma scese prima in terra:</l>
     <l n="597">e quel, ch'affabil era, gli dicea</l>
     <l n="598">che di Scozia e d'Irlanda e d'Inghilterra</l>
     <l n="599">e de l'isole intorno eran le schiere</l>
     <l n="600">che quivi alzate avean tante bandiere:</l>
    </lg>
    <lg n="76">
     <l n="601">e finita la mostra che faceano,</l>
     <l n="602">alla marina se distenderanno,</l>
     <l n="603">dove aspettati per solcar l'Oceano</l>
     <l n="604">son dai navili che nel porto stanno.</l>
     <l n="605">I Franceschi assediati si ricreano,</l>
     <l n="606">sperando in questi che a salvar li vanno.</l>
     <l n="607">- Ma acciò tu te n'informi pienamente,</l>
     <l n="608">io ti distinguerò tutta la gente.</l>
    </lg>
    <lg n="77">
     <l n="609">Tu vedi ben quella bandiera grande,</l>
     <l n="610">ch'insieme pon la fiordaligi e i pardi:</l>
     <l n="611">quella il gran capitano all'aria spande,</l>
     <l n="612">e quella han da seguir gli altri stendardi.</l>
     <l n="613">Il suo nome, famoso in queste bande,</l>
     <l n="614">è Leonetto, il fior de li gagliardi,</l>
     <l n="615">di consiglio e d'ardire in guerra mastro,</l>
     <l n="616">del re nipote, e duca di Lincastro.</l>
    </lg>
    <lg n="78">
     <l n="617">La prima, appresso il gonfalon reale,</l>
     <l n="618">che 'l vento tremolar fa verso il monte,</l>
     <l n="619">e tien nel campo verde tre bianche ale,</l>
     <l n="620">porta Ricardo, di Varvecia conte.</l>
     <l n="621">Del duca di Glocestra è quel segnale,</l>
     <l n="622">c'ha duo corna di cervio e mezza fronte.</l>
     <l n="623">Del duca di Chiarenza è quella face;</l>
     <l n="624">quel arbore è del duca d'Eborace.</l>
    </lg>
    <lg n="79">
     <l n="625">Vedi in tre pezzi una spezzata lancia:</l>
     <l n="626">gli è 'l gonfalon del duca di Nortfozia.</l>
     <l n="627">La fulgure è del buon conte di Cancia;</l>
     <l n="628">il grifone è del conte di Pembrozia.</l>
     <l n="629">Il duca di Sufolcia ha la bilancia.</l>
     <l n="630">Vedi quel giogo che due serpi assozia:</l>
     <l n="631">è del conte d'Esenia; e la ghirlanda</l>
     <l n="632">in campo azzurro ha quel di Norbelanda.</l>
    </lg>
    <lg n="80">
     <l n="633">Il conte d'Arindelia è quel c'ha messo</l>
     <l n="634">in mar quella barchetta che s'affonda.</l>
     <l n="635">Vedi il marchese di Barclei; e appresso</l>
     <l n="636">di Marchia il conte e il conte di Ritmonda:</l>
     <l n="637">il primo porta in bianco un monte fesso,</l>
     <l n="638">l'altro la palma, il terzo un pin ne l'onda.</l>
     <l n="639">Quel di Dorsezia è conte, e quel d'Antona,</l>
     <l n="640">che l'uno ha il carro, e l'altro la corona.</l>
    </lg>
    <lg n="81">
     <l n="641">Il falcon che sul nido i vanni inchina,</l>
     <l n="642">porta Raimondo, il conte di Devonia.</l>
     <l n="643">Il giallo e negro ha quel di Vigorina;</l>
     <l n="644">il can quel d'Erbia; un orso quel d'Osonia.</l>
     <l n="645">La croce che là vedi cristallina,</l>
     <l n="646">è del ricco prelato di Battonia.</l>
     <l n="647">Vedi nel bigio una spezzata sedia:</l>
     <l n="648">è del duca Ariman di Sormosedia.</l>
    </lg>
    <lg n="82">
     <l n="649">Gli uomini d'arme e gli arcieri a cavallo</l>
     <l n="650">di quarantaduo mila numer fanno.</l>
     <l n="651">Sono duo tanti, o di cento non fallo,</l>
     <l n="652">quelli ch'a piè ne la battaglia vanno.</l>
     <l n="653">Mira quei segni, un bigio, un verde, un giallo,</l>
     <l n="654">e di nero e d'azzur listato un panno:</l>
     <l n="655">Gofredo, Enrigo, Ermante et Odoardo</l>
     <l n="656">guidan pedoni, ognun col suo stendardo.</l>
    </lg>
    <lg n="83">
     <l n="657">Duca di Bocchingamia è quel dinante;</l>
     <l n="658">Enrigo ha la contea di Sarisberia;</l>
     <l n="659">signoreggia Burgenia il vecchio Ermante;</l>
     <l n="660">quello Odoardo è conte di Croisberia.</l>
     <l n="661">Questi alloggiati più verso levante</l>
     <l n="662">sono gl'Inglesi. Or volgeti all'Esperia,</l>
     <l n="663">dove si veggion trenta mila Scotti,</l>
     <l n="664">da Zerbin, figlio del lor re, condotti.</l>
    </lg>
    <lg n="84">
     <l n="665">Vedi tra duo unicorni il gran leone,</l>
     <l n="666">che la spada d'argento ha ne la zampa:</l>
     <l n="667">quell'è del re di Scozia il gonfalone;</l>
     <l n="668">il suo figliol Zerbino ivi s'accampa.</l>
     <l n="669">Non è un sì bello in tante altre persone:</l>
     <l n="670">Natura il fece, e poi roppe la stampa.</l>
     <l n="671">Non è in cui tal virtù, tal grazia luca,</l>
     <l n="672">o tal possanza: et è di Roscia duca.</l>
    </lg>
    <lg n="85">
     <l n="673">Porta in azzurro una dorata sbarra</l>
     <l n="674">il conte d'Ottonlei ne lo stendardo.</l>
     <l n="675">L'altra bandiera è del duca di Marra,</l>
     <l n="676">che nel travaglio porta il leopardo.</l>
     <l n="677">Di più colori e di più augei bizzarra</l>
     <l n="678">mira l'insegna d'Alcabrun gagliardo,</l>
     <l n="679">che non è duca, conte, né marchese,</l>
     <l n="680">ma primo nel salvatico paese.</l>
    </lg>
    <lg n="86">
     <l n="681">Del duca di Trasfordia è quella insegna,</l>
     <l n="682">dove è l'augel ch'al sol tien gli occhi franchi.</l>
     <l n="683">Lurcanio conte, ch'in Angoscia regna,</l>
     <l n="684">porta quel tauro, c'ha duo veltri ai fianchi.</l>
     <l n="685">Vedi là il duca d'Albania, che segna</l>
     <l n="686">il campo di colori azzurri e bianchi.</l>
     <l n="687">Quel avoltor, ch'un drago verde lania,</l>
     <l n="688">è l'insegna del conte di Boccania.</l>
    </lg>
    <lg n="87">
     <l n="689">Signoreggia Forbesse il forte Armano,</l>
     <l n="690">che di bianco e di nero ha la bandiera;</l>
     <l n="691">et ha il conte d'Erelia a destra mano,</l>
     <l n="692">che porta in campo verde una lumiera.</l>
     <l n="693">Or guarda gl'Ibernesi appresso il piano:</l>
     <l n="694">sono duo squadre; e il conte di Childera</l>
     <l n="695">mena la prima, e il conte di Desmonda</l>
     <l n="696">da fieri monti ha tratta la seconda.</l>
    </lg>
    <lg n="88">
     <l n="697">Ne lo stendardo il primo ha un pino ardente;</l>
     <l n="698">l'altro nel bianco una vermiglia banda.</l>
     <l n="699">Non dà soccorso a Carlo solamente</l>
     <l n="700">la terra inglese e la Scozia e l'Irlanda;</l>
     <l n="701">ma vien di Svezia e di Norvegia gente,</l>
     <l n="702">da Tile, e fin da la remota Islanda:</l>
     <l n="703">da ogni terra, insomma, che là giace,</l>
     <l n="704">nimica naturalmente di pace.</l>
    </lg>
    <lg n="89">
     <l n="705">Sedici mila sono, o poco manco,</l>
     <l n="706">de le spelonche usciti e de le selve;</l>
     <l n="707">hanno piloso il viso, il petto, il fianco,</l>
     <l n="708">e dossi e braccia e gambe, come belve.</l>
     <l n="709">Intorno allo stendardo tutto bianco</l>
     <l n="710">par che quel pian di lor lance s'inselve:</l>
     <l n="711">così Moratto il porta, il capo loro,</l>
     <l n="712">per dipingerlo poi di sangue Moro. -</l>
    </lg>
    <lg n="90">
     <l n="713">Mentre Ruggier di quella gente bella,</l>
     <l n="714">che per soccorrer Francia si prepara,</l>
     <l n="715">mira le varie insegne, e ne favella,</l>
     <l n="716">e dei signor britanni i nomi impara;</l>
     <l n="717">uno et un altro a lui, per mirar quella</l>
     <l n="718">bestia sopra cui siede, unica o rara,</l>
     <l n="719">maraviglioso corre e stupefatto;</l>
     <l n="720">e tosto il cerchio intorno gli fu fatto.</l>
    </lg>
    <lg n="91">
     <l n="721">Sì che per dare ancor più maraviglia,</l>
     <l n="722">e per pigliarne il buon Ruggier più gioco,</l>
     <l n="723">al volante corsier scuote la briglia,</l>
     <l n="724">e con gli sproni ai fianchi il tocca un poco:</l>
     <l n="725">quel verso il ciel per l'aria il camin piglia,</l>
     <l n="726">e lascia ognuno attonito in quel loco.</l>
     <l n="727">Quindi Ruggier, poi che di banda in banda</l>
     <l n="728">vide gl'Inglesi, andò verso l'Irlanda.</l>
    </lg>
    <lg n="92">
     <l n="729">E vide Ibernia fabulosa, dove</l>
     <l n="730">il santo vecchiarel fece la cava,</l>
     <l n="731">in che tanta mercé par che si truove,</l>
     <l n="732">che l'uom vi purga ogni sua colpa prava.</l>
     <l n="733">Quindi poi sopra il mare il destrier muove</l>
     <l n="734">là dove la minor Bretagna lava:</l>
     <l n="735">e nel passar vide, mirando a basso,</l>
     <l n="736">Angelica legata al nudo sasso.</l>
    </lg>
    <lg n="93">
     <l n="737">Al nudo sasso, all'Isola del pianto;</l>
     <l n="738">che l'Isola del pianto era nomata</l>
     <l n="739">quella che da crudele e fiera tanto</l>
     <l n="740">et inumana gente era abitata,</l>
     <l n="741">che (come io vi dicea sopra nel canto)</l>
     <l n="742">per varii liti sparsa iva in armata</l>
     <l n="743">tutte le belle donne depredando,</l>
     <l n="744">per farne a un mostro poi cibo nefando.</l>
    </lg>
    <lg n="94">
     <l n="745">Vi fu legata pur quella matina,</l>
     <l n="746">dove venìa per trangugiarla viva</l>
     <l n="747">quel smisurato mostro, orca marina,</l>
     <l n="748">che di aborrevole esca si nutriva.</l>
     <l n="749">Dissi di sopra, come fu rapina</l>
     <l n="750">di quei che la trovaro in su la riva</l>
     <l n="751">dormire al vecchio incantatore a canto,</l>
     <l n="752">ch'ivi l'avea tirata per incanto.</l>
    </lg>
    <lg n="95">
     <l n="753">La fiera gente inospitale e cruda</l>
     <l n="754">alla bestia crudel nel lito espose</l>
     <l n="755">la bellissima donna, così ignuda</l>
     <l n="756">come Natura prima la compose.</l>
     <l n="757">Un velo non ha pure, in che richiuda</l>
     <l n="758">i bianchi gigli e le vermiglie rose,</l>
     <l n="759">da non cader per luglio o per dicembre,</l>
     <l n="760">di che son sparse le polite membre.</l>
    </lg>
    <lg n="96">
     <l n="761">Creduto avria che fosse statua finta</l>
     <l n="762">o d'alabastro o d'altri marmi illustri</l>
     <l n="763">Ruggiero, e su lo scoglio così avinta</l>
     <l n="764">per artificio di scultori industri;</l>
     <l n="765">se non vedea la lacrima distinta</l>
     <l n="766">tra fresche rose e candidi ligustri</l>
     <l n="767">far rugiadose le crudette pome,</l>
     <l n="768">e l'aura sventolar l'aurate chiome.</l>
    </lg>
    <lg n="97">
     <l n="769">E come ne' begli occhi gli occhi affisse,</l>
     <l n="770">de la sua Bradamante gli sovenne.</l>
     <l n="771">Pietade e amore a un tempo lo traffisse,</l>
     <l n="772">e di piangere a pena si ritenne;</l>
     <l n="773">e dolcemente alla donzella disse,</l>
     <l n="774">poi che del suo destrier frenò le penne:</l>
     <l n="775">- O donna, degna sol de la catena</l>
     <l n="776">con chi i suoi servi Amor legati mena,</l>
    </lg>
    <lg n="98">
     <l n="777">e ben di questo e d'ogni male indegna,</l>
     <l n="778">chi è quel crudel che con voler perverso</l>
     <l n="779">d'importuno livor stringendo segna</l>
     <l n="780">di queste belle man l'avorio terso? -</l>
     <l n="781">Forza è ch'a quel parlare ella divegna</l>
     <l n="782">quale è di grana un bianco avorio asperso,</l>
     <l n="783">di sé vedendo quelle parte ignude,</l>
     <l n="784">ch'ancor che belle sian, vergogna chiude.</l>
    </lg>
    <lg n="99">
     <l n="785">E coperto con man s'avrebbe il volto,</l>
     <l n="786">se non eran legate al duro sasso;</l>
     <l n="787">ma del pianto, ch'almen non l'era tolto,</l>
     <l n="788">lo sparse, e si sforzò di tener basso.</l>
     <l n="789">E dopo alcun'signozzi il parlar sciolto,</l>
     <l n="790">incominciò con fioco suono e lasso:</l>
     <l n="791">ma non seguì; che dentro il fe' restare</l>
     <l n="792">il gran rumor che si sentì nel mare.</l>
    </lg>
    <lg n="100">
     <l n="793">Ecco apparir lo smisurato mostro</l>
     <l n="794">mezzo ascoso ne l'onda e mezzo sorto.</l>
     <l n="795">Come sospinto suol da borea o d'ostro</l>
     <l n="796">venir lungo navilio a pigliar porto,</l>
     <l n="797">così ne viene al cibo che l'è mostro</l>
     <l n="798">la bestia orrenda; e l'intervallo è corto.</l>
     <l n="799">La donna è mezza morta di paura;</l>
     <l n="800">né per conforto altrui si rassicura.</l>
    </lg>
    <lg n="101">
     <l n="801">Tenea Ruggier la lancia non in resta,</l>
     <l n="802">ma sopra mano, e percoteva l'orca.</l>
     <l n="803">Altro non so che s'assimigli a questa,</l>
     <l n="804">ch'una gran massa che s'aggiri e torca;</l>
     <l n="805">né forma ha d'animal, se non la testa,</l>
     <l n="806">c'ha gli occhi e i denti fuor, come di porca.</l>
     <l n="807">Ruggier in fronte la ferìa tra gli occhi;</l>
     <l n="808">ma par che un ferro o un duro sasso tocchi.</l>
    </lg>
    <lg n="102">
     <l n="809">Poi che la prima botta poco vale,</l>
     <l n="810">ritorna per far meglio la seconda.</l>
     <l n="811">L'orca, che vede sotto le grandi ale</l>
     <l n="812">l'ombra di qua e di là correr su l'onda,</l>
     <l n="813">lascia la preda certa litorale,</l>
     <l n="814">e quella vana segue furibonda:</l>
     <l n="815">dietro quella si volve e si raggira.</l>
     <l n="816">Ruggier giù cala, e spessi colpi tira.</l>
    </lg>
    <lg n="103">
     <l n="817">Come d'alto venendo aquila suole,</l>
     <l n="818">ch'errar fra l'erbe visto abbia la biscia,</l>
     <l n="819">o che stia sopra un nudo sasso al sole,</l>
     <l n="820">dove le spoglie d'oro abbella e liscia;</l>
     <l n="821">non assalir da quel lato la vuole</l>
     <l n="822">onde la velenosa e soffia e striscia,</l>
     <l n="823">ma da tergo la adugna, e batte i vanni,</l>
     <l n="824">acciò non se le volga e non la azzanni:</l>
    </lg>
    <lg n="104">
     <l n="825">così Ruggier con l'asta e con la spada,</l>
     <l n="826">non dove era de' denti armato il muso,</l>
     <l n="827">ma vuol che 'l colpo tra l'orecchie cada,</l>
     <l n="828">or su le schene, or ne la coda giuso.</l>
     <l n="829">Se la fera si volta, ei muta strada,</l>
     <l n="830">et a tempo giù cala, e poggia in suso:</l>
     <l n="831">ma come sempre giunga in un diaspro,</l>
     <l n="832">non può tagliar lo scoglio duro et aspro.</l>
    </lg>
    <lg n="105">
     <l n="833">Simil battaglia fa la mosca audace</l>
     <l n="834">contra il mastin nel polveroso agosto,</l>
     <l n="835">o nel mese dinanzi o nel seguace,</l>
     <l n="836">l'uno di spiche e l'altro pien di mosto:</l>
     <l n="837">negli occhi il punge e nel grifo mordace,</l>
     <l n="838">volagli intorno e gli sta sempre accosto;</l>
     <l n="839">e quel suonar fa spesso il dente asciutto:</l>
     <l n="840">ma un tratto che gli arrivi, appaga il tutto.</l>
    </lg>
    <lg n="106">
     <l n="841">Sì forte ella nel mar batte la coda,</l>
     <l n="842">che fa vicino al ciel l'acqua inalzare;</l>
     <l n="843">tal che non sa se l'ale in aria snoda,</l>
     <l n="844">o pur se 'l suo destrier nuota nel mare.</l>
     <l n="845">Gli è spesso che disia trovarsi a proda;</l>
     <l n="846">che se lo sprazzo in tal modo ha a durare,</l>
     <l n="847">teme sì l'ale inaffi all'ippogrifo,</l>
     <l n="848">che brami invano avere o zucca o schifo.</l>
    </lg>
    <lg n="107">
     <l n="849">Prese nuovo consiglio, e fu il migliore,</l>
     <l n="850">di vincer con altre arme il mostro crudo:</l>
     <l n="851">abbarbagliar lo vuol con lo splendore</l>
     <l n="852">ch'era incantato nel coperto scudo.</l>
     <l n="853">Vola nel lito; e per non fare errore,</l>
     <l n="854">alla donna legata al sasso nudo</l>
     <l n="855">lascia nel minor dito de la mano</l>
     <l n="856">l'annel, che potea far l'incanto vano:</l>
    </lg>
    <lg n="108">
     <l n="857">dico l'annel che Bradamante avea,</l>
     <l n="858">per liberar Ruggier, tolto a Brunello,</l>
     <l n="859">poi per trarlo di man d'Alcina rea,</l>
     <l n="860">mandato in India per Melissa a quello.</l>
     <l n="861">Melissa (come dianzi io vi dicea)</l>
     <l n="862">in ben di molti adoperò l'annello;</l>
     <l n="863">indi l'avea a Ruggier restituito,</l>
     <l n="864">dal qual poi sempre fu portato in dito.</l>
    </lg>
    <lg n="109">
     <l n="865">Lo dà ad Angelica ora, perché teme</l>
     <l n="866">che del suo scudo il fulgurar non viete,</l>
     <l n="867">e perché a lei ne sien difesi insieme</l>
     <l n="868">gli occhi che già l'avean preso alla rete.</l>
     <l n="869">Or viene al lito, e sotto il ventre preme</l>
     <l n="870">ben mezzo il mar la smisurata cete.</l>
     <l n="871">Sta Ruggiero alla posta, e lieva il velo;</l>
     <l n="872">e par ch'aggiunga un altro sole al cielo.</l>
    </lg>
    <lg n="110">
     <l n="873">Ferì negli occhi l'incantato lume</l>
     <l n="874">di quella fera, e fece al modo usato.</l>
     <l n="875">Quale o trota o scaglion va giù pel fiume</l>
     <l n="876">c'ha con calcina il montanar turbato,</l>
     <l n="877">tal si vedea ne le marine schiume</l>
     <l n="878">il mostro orribilmente riversciato.</l>
     <l n="879">Di qua di là Ruggier percuote assai,</l>
     <l n="880">ma di ferirlo via non truova mai.</l>
    </lg>
    <lg n="111">
     <l n="881">La bella donna tuttavolta priega</l>
     <l n="882">ch'invan la dura squama oltre non pesti.</l>
     <l n="883">- Torna, per Dio, signor: prima mi slega</l>
     <l n="884">(dicea piangendo), che l'orca si desti:</l>
     <l n="885">portami teco e in mezzo il mar mi anniega:</l>
     <l n="886">non far ch'in ventre al brutto pesce io resti. -</l>
     <l n="887">Ruggier, commosso dunque al giusto grido,</l>
     <l n="888">slegò la donna, e la levò dal lido.</l>
    </lg>
    <lg n="112">
     <l n="889">Il destrier punto, ponta i piè all'arena</l>
     <l n="890">e sbalza in aria e per lo ciel galoppa;</l>
     <l n="891">e porta il cavalliero in su la schena,</l>
     <l n="892">e la donzella dietro in su la groppa.</l>
     <l n="893">Così privò la fera de la cena</l>
     <l n="894">per lei soave e delicata troppa.</l>
     <l n="895">Ruggier si va volgendo, e mille baci</l>
     <l n="896">figge nel petto e negli occhi vivaci.</l>
    </lg>
    <lg n="113">
     <l n="897">Non più tenne la via, come propose</l>
     <l n="898">prima, di circundar tutta la Spagna;</l>
     <l n="899">ma nel propinquo lito il destrier pose,</l>
     <l n="900">dove entra in mar più la minor Bretagna.</l>
     <l n="901">Sul lito un bosco era di querce ombrose,</l>
     <l n="902">dove ognor par che Filomena piagna;</l>
     <l n="903">ch'in mezzo avea un pratel con una fonte,</l>
     <l n="904">e quinci e quindi un solitario monte.</l>
    </lg>
    <lg n="114">
     <l n="905">Quivi il bramoso cavallier ritenne</l>
     <l n="906">l'audace corso, e nel pratel discese;</l>
     <l n="907">e fe' raccorre al suo destrier le penne,</l>
     <l n="908">ma non a tal che più le avea distese.</l>
     <l n="909">Del destrier sceso, a pena si ritenne</l>
     <l n="910">di salir altri; ma tennel l'arnese:</l>
     <l n="911">l'arnese il tenne, che bisognò trarre,</l>
     <l n="912">e contra il suo disir messe le sbarre.</l>
    </lg>
    <lg n="115">
     <l n="913">Frettoloso, or da questo or da quel canto</l>
     <l n="914">confusamente l'arme si levava.</l>
     <l n="915">Non gli parve altra volta mai star tanto;</l>
     <l n="916">che s'un laccio sciogliea, dui n'annodava.</l>
     <l n="917">Ma troppo è lungo ormai, Signor, il canto,</l>
     <l n="918">e forse ch'anco l'ascoltar vi grava:</l>
     <l n="919">sì ch'io differirò l'istoria mia</l>
     <l n="920">in altro tempo che più grata sia.</l>
    </lg>
   </lg>
  </body>
 </text>
</TEI>