<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 8</title>
    <author>Ludovico Ariosto</author>
   </titleStmt>
   <extent>
    <measure unit="stanza">91</measure>
    <measure unit="line">728</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 8</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh quante sono incantatrici, oh quanti</l>
     <l n="2">incantator tra noi, che non si sanno!</l>
     <l n="3">che con lor arti uomini e donne amanti</l>
     <l n="4">di sé, cangiando i visi lor, fatto hanno.</l>
     <l n="5">Non con spirti constretti tali incanti,</l>
     <l n="6">né con osservazion di stelle fanno;</l>
     <l n="7">ma con simulazion, menzogne e frodi</l>
     <l n="8">legano i cor d'indissolubil nodi.</l>
    </lg>
    <lg n="2">
     <l n="9">Chi l'annello d'Angelica, o più tosto</l>
     <l n="10">chi avesse quel de la ragion, potria</l>
     <l n="11">veder a tutti il viso, che nascosto</l>
     <l n="12">da finzione e d'arte non saria.</l>
     <l n="13">Tal ci par bello e buono, che, deposto</l>
     <l n="14">il liscio, brutto e rio forse parria.</l>
     <l n="15">Fu gran ventura quella di Ruggiero,</l>
     <l n="16">ch'ebbe l'annel che gli scoperse il vero.</l>
    </lg>
    <lg n="3">
     <l n="17">Ruggier (come io dicea) dissimulando,</l>
     <l n="18">su Rabican venne alla porta armato:</l>
     <l n="19">trovò le guardie sprovedute, e quando</l>
     <l n="20">giunse tra lor, non tenne il brando a lato.</l>
     <l n="21">Chi morto e chi a mal termine lasciando,</l>
     <l n="22">esce del ponte, e il rastrello ha spezzato:</l>
     <l n="23">prende al bosco la via; ma poco corre,</l>
     <l n="24">ch'ad un de' servi de la fata occorre.</l>
    </lg>
    <lg n="4">
     <l n="25">Il servo in pugno avea un augel grifagno</l>
     <l n="26">che volar con piacer facea ogni giorno,</l>
     <l n="27">ora a campagna, ora a un vicino stagno,</l>
     <l n="28">dove era sempre da far preda intorno:</l>
     <l n="29">avea da lato il can fido compagno:</l>
     <l n="30">cavalcava un ronzin non troppo adorno.</l>
     <l n="31">Ben pensò che Ruggier dovea fuggire,</l>
     <l n="32">quando lo vide in tal fretta venire.</l>
    </lg>
    <lg n="5">
     <l n="33">Se gli fe' incontra, e con sembiante altiero</l>
     <l n="34">gli domandò perché in tal fretta gisse.</l>
     <l n="35">Risponder non gli vòlse il buon Ruggiero:</l>
     <l n="36">perciò colui, più certo che fuggisse,</l>
     <l n="37">di volerlo arrestar fece pensiero;</l>
     <l n="38">e distendendo il braccio manco, disse:</l>
     <l n="39">- Che dirai tu, se subito ti fermo?</l>
     <l n="40">se contra questo augel non avrai schermo? -</l>
    </lg>
    <lg n="6">
     <l n="41">Spinge l'augello: e quel batte sì l'ale,</l>
     <l n="42">che non l'avanza Rabican di corso.</l>
     <l n="43">Del palafreno il cacciator giù sale,</l>
     <l n="44">e tutto a un tempo gli ha levato il morso.</l>
     <l n="45">Quel par da l'arco uno aventato strale,</l>
     <l n="46">di calci formidabile e di morso;</l>
     <l n="47">e 'l servo dietro sì veloce viene,</l>
     <l n="48">che par ch'il vento, anzi che il fuoco il mene.</l>
    </lg>
    <lg n="7">
     <l n="49">Non vuol parere il can d'esser più tardo,</l>
     <l n="50">ma segue Rabican con quella fretta</l>
     <l n="51">con che le lepri suol seguire il pardo.</l>
     <l n="52">Vergogna a Ruggier par, se non aspetta.</l>
     <l n="53">Voltasi a quel che vien sì a piè gagliardo;</l>
     <l n="54">né gli vede arme, fuor ch'una bacchetta,</l>
     <l n="55">quella con che ubidire al cane insegna:</l>
     <l n="56">Ruggier di trar la spada si disdegna.</l>
    </lg>
    <lg n="8">
     <l n="57">Quel se gli appressa, e forte lo percuote;</l>
     <l n="58">lo morde a un tempo il can nel piede manco.</l>
     <l n="59">Lo sfrenato destrier la groppa scuote</l>
     <l n="60">tre volte e più, né falla il destro fianco.</l>
     <l n="61">Gira l'augello e gli fa mille ruote,</l>
     <l n="62">e con l'ugna sovente il ferisce anco:</l>
     <l n="63">sì il destrier collo strido impaurisce,</l>
     <l n="64">ch'alla mano e allo spron poco ubidisce.</l>
    </lg>
    <lg n="9">
     <l n="65">Ruggiero, al fin constretto, il ferro caccia;</l>
     <l n="66">e perché tal molestia se ne vada,</l>
     <l n="67">or gli animali, or quel villan minaccia</l>
     <l n="68">col taglio e con la punta de la spada.</l>
     <l n="69">Quella importuna turba più l'impaccia:</l>
     <l n="70">presa ha chi qua chi là tutta la strada.</l>
     <l n="71">Vede Ruggiero il disonore e il danno</l>
     <l n="72">che gli averrà, se più tardar lo fanno.</l>
    </lg>
    <lg n="10">
     <l n="73">Sa ch'ogni poco più ch'ivi rimane,</l>
     <l n="74">Alcina avrà col populo alle spalle:</l>
     <l n="75">di trombe, di tamburi e di campane</l>
     <l n="76">già s'ode alto rumore in ogni valle.</l>
     <l n="77">Contra un servo senza arme e contra un cane</l>
     <l n="78">gli par ch'a usar la spada troppo falle:</l>
     <l n="79">meglio e più breve è dunque che gli scopra</l>
     <l n="80">lo scudo che d'Atlante era stato opra.</l>
    </lg>
    <lg n="11">
     <l n="81">Levò il drappo vermiglio in che coperto</l>
     <l n="82">già molti giorni lo scudo si tenne.</l>
     <l n="83">Fece l'effetto mille volte esperto</l>
     <l n="84">il lume, ove a ferir negli occhi venne:</l>
     <l n="85">resta dai sensi il cacciator deserto,</l>
     <l n="86">cade il cane e il ronzin, cadon le penne,</l>
     <l n="87">ch'in aria sostener l'augel non ponno.</l>
     <l n="88">Lieto Ruggier li lascia in preda al sonno.</l>
    </lg>
    <lg n="12">
     <l n="89">Alcina, ch'avea intanto avuto aviso</l>
     <l n="90">di Ruggier, che sforzato avea la porta,</l>
     <l n="91">e de la guardia buon numero ucciso,</l>
     <l n="92">fu, vinta dal dolor, per restar morta.</l>
     <l n="93">Squarciossi i panni e si percosse il viso,</l>
     <l n="94">e sciocca nominossi e malaccorta;</l>
     <l n="95">e fece dar all'arme immantinente,</l>
     <l n="96">e intorno a sé raccor tutta sua gente.</l>
    </lg>
    <lg n="13">
     <l n="97">E poi ne fa due parti, e manda l'una</l>
     <l n="98">per quella strada ove Ruggier camina;</l>
     <l n="99">al porto l'altra subito raguna,</l>
     <l n="100">imbarca, et uscir fa ne la marina:</l>
     <l n="101">sotto le vele aperte il mar s'imbruna.</l>
     <l n="102">Con questi va la disperata Alcina,</l>
     <l n="103">che 'l desiderio di Ruggier sì rode,</l>
     <l n="104">che lascia sua città senza custode.</l>
    </lg>
    <lg n="14">
     <l n="105">Non lascia alcuno a guardia del palagio:</l>
     <l n="106">il che a Melissa, che stava alla posta</l>
     <l n="107">per liberar di quel regno malvagio</l>
     <l n="108">la gente ch'in miseria v'era posta,</l>
     <l n="109">diede commodità, diede grande agio</l>
     <l n="110">di gir cercando ogni cosa a sua posta,</l>
     <l n="111">imagini abbruciar, suggelli tôrre,</l>
     <l n="112">e nodi e rombi e turbini disciorre.</l>
    </lg>
    <lg n="15">
     <l n="113">Indi pei campi accelerando i passi,</l>
     <l n="114">gli antiqui amanti ch'erano in gran torma</l>
     <l n="115">conversi in fonti, in fere, in legni, in sassi,</l>
     <l n="116">fe' ritornar ne la lor prima forma.</l>
     <l n="117">E quei, poi ch'allargati furo i passi,</l>
     <l n="118">tutti del buon Ruggier seguiron l'orma:</l>
     <l n="119">a Logistilla si salvaro; et indi</l>
     <l n="120">tornaro a Sciti, a Persi, a Greci, ad Indi.</l>
    </lg>
    <lg n="16">
     <l n="121">Li rimandò Melissa in lor paesi,</l>
     <l n="122">con obligo di mai non esser sciolto.</l>
     <l n="123">Fu inanzi agli altri il duca degl'Inglesi</l>
     <l n="124">ad esser ritornato in uman volto;</l>
     <l n="125">che 'l parentado in questo e li cortesi</l>
     <l n="126">prieghi del bon Ruggier gli giovâr molto:</l>
     <l n="127">oltre i prieghi, Ruggier le diè l'annello,</l>
     <l n="128">acciò meglio potesse aiutar quello.</l>
    </lg>
    <lg n="17">
     <l n="129">A' prieghi dunque di Ruggier, rifatto</l>
     <l n="130">fu 'l paladin ne la sua prima faccia.</l>
     <l n="131">Nulla pare a Melissa d'aver fatto,</l>
     <l n="132">quando ricovrar l'arme non gli faccia,</l>
     <l n="133">e quella lancia d'or, ch'al primo tratto</l>
     <l n="134">quanti ne tocca de la sella caccia:</l>
     <l n="135">de l'Argalia, poi fu d'Astolfo lancia,</l>
     <l n="136">e molto onor fe' a l'uno e a l'altro in Francia.</l>
    </lg>
    <lg n="18">
     <l n="137">Trovò Melissa questa lancia d'oro,</l>
     <l n="138">ch'Alcina avea reposta nel palagio,</l>
     <l n="139">e tutte l'arme che del duca fôro,</l>
     <l n="140">e gli fur tolte ne l'ostel malvagio.</l>
     <l n="141">Montò il destrier del negromante moro,</l>
     <l n="142">e fe' montar Astolfo in groppa ad agio;</l>
     <l n="143">e quindi a Logistilla si condusse</l>
     <l n="144">d'un'ora prima che Ruggier vi fusse.</l>
    </lg>
    <lg n="19">
     <l n="145">Tra duri sassi e folte spine gìa</l>
     <l n="146">Ruggiero intanto invêr la fata saggia,</l>
     <l n="147">di balzo in balzo, e d'una in altra via</l>
     <l n="148">aspra, solinga, inospita e selvaggia;</l>
     <l n="149">tanto ch'a gran fatica riuscia</l>
     <l n="150">su la fervida nona in una spiaggia</l>
     <l n="151">tra 'l mare e 'l monte, al mezzodì scoperta,</l>
     <l n="152">arsiccia, nuda, sterile e deserta.</l>
    </lg>
    <lg n="20">
     <l n="153">Percuote il sole ardente il vicin colle;</l>
     <l n="154">e del calor che si riflette a dietro,</l>
     <l n="155">in modo l'aria e l'arena ne bolle,</l>
     <l n="156">che saria troppo a far liquido il vetro.</l>
     <l n="157">Stassi cheto ogni augello all'ombra molle:</l>
     <l n="158">sol la cicala col noioso metro</l>
     <l n="159">fra i densi rami del fronzuto stelo</l>
     <l n="160">le valli e i monti assorda, e il mare e il cielo.</l>
    </lg>
    <lg n="21">
     <l n="161">Quivi il caldo, la sete, e la fatica</l>
     <l n="162">ch'era di gir per quella via arenosa,</l>
     <l n="163">facean, lungo la spiaggia erma et aprica,</l>
     <l n="164">a Ruggier compagnia grave e noiosa.</l>
     <l n="165">Ma perché non convien che sempre io dica,</l>
     <l n="166">né ch'io vi occupi sempre in una cosa,</l>
     <l n="167">io lascerò Ruggiero in questo caldo,</l>
     <l n="168">e girò in Scozia a ritrovar Rinaldo.</l>
    </lg>
    <lg n="22">
     <l n="169">Era Rinaldo molto ben veduto</l>
     <l n="170">dal re, da la figliola e dal paese.</l>
     <l n="171">Poi la cagion che quivi era venuto,</l>
     <l n="172">più ad agio il paladin fece palese:</l>
     <l n="173">ch'in nome del suo re chiedeva aiuto</l>
     <l n="174">e dal regno di Scozia e da l'inglese;</l>
     <l n="175">et ai preghi suggiunse anco di Carlo,</l>
     <l n="176">giustissime cagion di dover farlo.</l>
    </lg>
    <lg n="23">
     <l n="177">Dal re, senza indugiar, gli fu risposto,</l>
     <l n="178">che di quanto sua forza s'estendea,</l>
     <l n="179">per utile et onor sempre disposto</l>
     <l n="180">di Carlo e de l'Imperio esser volea;</l>
     <l n="181">e che fra pochi dì gli avrebbe posto</l>
     <l n="182">più cavallieri in punto che potea;</l>
     <l n="183">e se non ch'esso era oggimai pur vecchio,</l>
     <l n="184">capitano verria del suo apparecchio.</l>
    </lg>
    <lg n="24">
     <l n="185">Né tal rispetto ancor gli parria degno</l>
     <l n="186">di farlo rimaner, se non avesse</l>
     <l n="187">il figlio, che di forza, e più d'ingegno,</l>
     <l n="188">dignissimo era a chi 'l governo desse,</l>
     <l n="189">ben che non si trovasse allor nel regno;</l>
     <l n="190">ma che sperava che venir dovesse</l>
     <l n="191">mentre ch'insieme aduneria lo stuolo;</l>
     <l n="192">e ch'adunato il troveria il figliuolo.</l>
    </lg>
    <lg n="25">
     <l n="193">Così mandò per tutta la sua terra</l>
     <l n="194">suoi tesorieri a far cavalli e gente;</l>
     <l n="195">navi apparecchia e munizion da guerra,</l>
     <l n="196">vettovaglia e danar maturamente.</l>
     <l n="197">Venne intanto Rinaldo in Inghilterra,</l>
     <l n="198">e 'l re nel suo partir cortesemente</l>
     <l n="199">insino a Beroicche accompagnollo;</l>
     <l n="200">e visto pianger fu quando lasciollo.</l>
    </lg>
    <lg n="26">
     <l n="201">Spirando il vento prospero alla poppa,</l>
     <l n="202">monta Rinaldo, et a Dio dice a tutti:</l>
     <l n="203">la fune indi al viaggio il nocchier sgroppa;</l>
     <l n="204">tanto che giunge ove nei salsi flutti</l>
     <l n="205">il bel Tamigi amareggiando intoppa.</l>
     <l n="206">Col gran flusso del mar quindi condutti</l>
     <l n="207">i naviganti per camin sicuro</l>
     <l n="208">a vela e remi insino a Londra furo.</l>
    </lg>
    <lg n="27">
     <l n="209">Rinaldo avea da Carlo e dal re Otone,</l>
     <l n="210">che con Carlo in Parigi era assediato,</l>
     <l n="211">al principe di Vallia commissione</l>
     <l n="212">per contrasegni e lettere portato,</l>
     <l n="213">che ciò che potea far la regione</l>
     <l n="214">di fanti e di cavalli in ogni lato,</l>
     <l n="215">tutto debba a Calesio traghittarlo,</l>
     <l n="216">sì che aiutar si possa Francia e Carlo.</l>
    </lg>
    <lg n="28">
     <l n="217">Il principe ch'io dico, ch'era, in vece</l>
     <l n="218">d'Oton, rimaso nel seggio reale,</l>
     <l n="219">a Rinaldo d'Amon tanto onor fece,</l>
     <l n="220">che non l'avrebbe al suo re fatto uguale:</l>
     <l n="221">indi alle sue domande satisfece;</l>
     <l n="222">perché a tutta la gente marziale</l>
     <l n="223">e di Bretagna e de l'isole intorno</l>
     <l n="224">di ritrovarsi al mar prefisse il giorno.</l>
    </lg>
    <lg n="29">
     <l n="225">Signor, far mi convien come fa il buono</l>
     <l n="226">sonator sopra il suo instrumento arguto,</l>
     <l n="227">che spesso muta corda, e varia suono,</l>
     <l n="228">ricercando ora il grave, ora l'acuto.</l>
     <l n="229">Mentre a dir di Rinaldo attento sono,</l>
     <l n="230">d'Angelica gentil m'è sovenuto,</l>
     <l n="231">di che lasciai ch'era da lui fuggita,</l>
     <l n="232">e ch'avea riscontrato uno eremita.</l>
    </lg>
    <lg n="30">
     <l n="233">Alquanto la sua istoria io vo' seguire.</l>
     <l n="234">Dissi che domandava con gran cura,</l>
     <l n="235">come potesse alla marina gire;</l>
     <l n="236">che di Rinaldo avea tanta paura,</l>
     <l n="237">che, non passando il mar, credea morire,</l>
     <l n="238">né in tutta Europa si tenea sicura:</l>
     <l n="239">ma l'eremita a bada la tenea,</l>
     <l n="240">perché di star con lei piacere avea.</l>
    </lg>
    <lg n="31">
     <l n="241">Quella rara bellezza il cor gli accese,</l>
     <l n="242">e gli scaldò le frigide medolle:</l>
     <l n="243">ma poi che vide che poco gli attese,</l>
     <l n="244">e ch'oltra soggiornar seco non volle,</l>
     <l n="245">di cento punte l'asinello offese;</l>
     <l n="246">né di sua tardità però lo tolle:</l>
     <l n="247">e poco va di passo e men di trotto,</l>
     <l n="248">né stender gli si vuol la bestia sotto.</l>
    </lg>
    <lg n="32">
     <l n="249">E perché molto dilungata s'era,</l>
     <l n="250">e poco più, n'avria perduta l'orma,</l>
     <l n="251">ricorse il frate alla spelonca nera,</l>
     <l n="252">e di demoni uscir fece una torma:</l>
     <l n="253">e ne sceglie uno di tutta la schiera,</l>
     <l n="254">e del bisogno suo prima l'informa;</l>
     <l n="255">poi lo fa entrare adosso al corridore,</l>
     <l n="256">che via gli porta con la donna il core.</l>
    </lg>
    <lg n="33">
     <l n="257">E qual sagace can, nel monte usato</l>
     <l n="258">a volpi o lepri dar spesso la caccia,</l>
     <l n="259">che se la fera andar vede da un lato,</l>
     <l n="260">ne va da un altro, e par sprezzi la traccia;</l>
     <l n="261">al varco poi lo senteno arrivato,</l>
     <l n="262">che l'ha già in bocca, e l'apre il fianco e straccia:</l>
     <l n="263">tal l'eremita per diversa strada</l>
     <l n="264">aggiugnerà la donna ovunque vada.</l>
    </lg>
    <lg n="34">
     <l n="265">Che sia il disegno suo, ben io comprendo:</l>
     <l n="266">e dirollo anco a voi, ma in altro loco.</l>
     <l n="267">Angelica di ciò nulla temendo,</l>
     <l n="268">cavalcava a giornate, or molto or poco.</l>
     <l n="269">Nel cavallo il demon si gìa coprendo,</l>
     <l n="270">come si cuopre alcuna volta il fuoco,</l>
     <l n="271">che con sì grave incendio poscia avampa,</l>
     <l n="272">che non si estingue, e a pena se ne scampa.</l>
    </lg>
    <lg n="35">
     <l n="273">Poi che la donna preso ebbe il sentiero</l>
     <l n="274">dietro il gran mar che li Guasconi lava,</l>
     <l n="275">tenendo appresso all'onde il suo destriero,</l>
     <l n="276">dove l'umor la via più ferma dava;</l>
     <l n="277">quel le fu tratto dal demonio fiero</l>
     <l n="278">ne l'acqua sì, che dentro vi nuotava.</l>
     <l n="279">Non sa che far la timida donzella,</l>
     <l n="280">se non tenersi ferma in su la sella.</l>
    </lg>
    <lg n="36">
     <l n="281">Per tirar briglia, non gli può dar volta:</l>
     <l n="282">più e più sempre quel si caccia in alto.</l>
     <l n="283">Ella tenea la vesta in su raccolta</l>
     <l n="284">per non bagnarla, e traea i piedi in alto.</l>
     <l n="285">Per le spalle la chioma iva disciolta,</l>
     <l n="286">e l'aura le facea lascivo assalto.</l>
     <l n="287">Stavano cheti tutti i maggior venti,</l>
     <l n="288">forse a tanta beltà, col mare, attenti.</l>
    </lg>
    <lg n="37">
     <l n="289">Ella volgea i begli occhi a terra invano,</l>
     <l n="290">che bagnavan di pianto il viso e 'l seno,</l>
     <l n="291">e vedea il lito andar sempre lontano</l>
     <l n="292">e decrescer più sempre e venir meno.</l>
     <l n="293">Il destrier, che nuotava a destra mano,</l>
     <l n="294">dopo un gran giro la portò al terreno</l>
     <l n="295">tra scuri sassi e spaventose grotte,</l>
     <l n="296">già cominciando ad oscurar la notte.</l>
    </lg>
    <lg n="38">
     <l n="297">Quando si vide sola in quel deserto,</l>
     <l n="298">che a riguardarlo sol, mettea paura,</l>
     <l n="299">ne l'ora che nel mar Febo coperto</l>
     <l n="300">l'aria e la terra avea lasciata oscura,</l>
     <l n="301">fermossi in atto ch'avria fatto incerto</l>
     <l n="302">chiunque avesse vista sua figura,</l>
     <l n="303">s'ella era donna sensitiva e vera,</l>
     <l n="304">o sasso colorito in tal maniera.</l>
    </lg>
    <lg n="39">
     <l n="305">Stupida e fissa nella incerta sabbia,</l>
     <l n="306">coi capelli disciolti e rabuffati,</l>
     <l n="307">con le man giunte e con l'immote labbia,</l>
     <l n="308">i languidi occhi al ciel tenea levati,</l>
     <l n="309">come accusando il gran Motor che l'abbia</l>
     <l n="310">tutti inclinati nel suo danno i fati.</l>
     <l n="311">Immota e come attonita ste' alquanto;</l>
     <l n="312">poi sciolse al duol la lingua, e gli occhi al pianto.</l>
    </lg>
    <lg n="40">
     <l n="313">Dicea: - Fortuna, che più a far ti resta</l>
     <l n="314">acciò di me ti sazii e ti disfami?</l>
     <l n="315">che dar ti posso omai più, se non questa</l>
     <l n="316">misera vita? ma tu non la brami;</l>
     <l n="317">ch'ora a trarla del mar sei stata presta,</l>
     <l n="318">quando potea finir suoi giorni grami:</l>
     <l n="319">perché ti parve di voler più ancora</l>
     <l n="320">vedermi tormentar prima ch'io muora.</l>
    </lg>
    <lg n="41">
     <l n="321">Ma che mi possi nuocere non veggio,</l>
     <l n="322">più di quel che sin qui nociuto m'hai.</l>
     <l n="323">Per te cacciata son del real seggio,</l>
     <l n="324">dove più ritornar non spero mai:</l>
     <l n="325">ho perduto l'onor, ch'è stato peggio;</l>
     <l n="326">che, se ben con effetto io non peccai,</l>
     <l n="327">io do però materia ch'ognun dica</l>
     <l n="328">ch'essendo vagabonda io sia impudica.</l>
    </lg>
    <lg n="42">
     <l n="329">Ch'aver può donna al mondo più di buono,</l>
     <l n="330">a cui la castità levata sia?</l>
     <l n="331">Mi nuoce, ahimè! ch'io son giovane, e sono</l>
     <l n="332">tenuta bella, o sia vero o bugia.</l>
     <l n="333">Già non ringrazio il ciel di questo dono;</l>
     <l n="334">che di qui nasce ogni ruina mia:</l>
     <l n="335">morto per questo fu Argalia mio frate;</l>
     <l n="336">che poco gli giovâr l'arme incantate:</l>
    </lg>
    <lg n="43">
     <l n="337">per questo il re di Tartaria Agricane</l>
     <l n="338">disfece il genitor mio Galafrone,</l>
     <l n="339">ch'in India, del Cataio era gran Cane;</l>
     <l n="340">onde io son giunta a tal condizione,</l>
     <l n="341">che muto albergo da sera a dimane.</l>
     <l n="342">Se l'aver, se l'onor, se le persone</l>
     <l n="343">m'hai tolto, e fatto il mal che far mi puoi,</l>
     <l n="344">a che più doglia anco serbar mi vuoi?</l>
    </lg>
    <lg n="44">
     <l n="345">Se l'affogarmi in mar morte non era</l>
     <l n="346">a tuo senno crudel, pur ch'io ti sazii,</l>
     <l n="347">non recuso che mandi alcuna fera</l>
     <l n="348">che mi divori, e non mi tenga in strazii.</l>
     <l n="349">D'ogni martìr che sia, pur ch'io ne pèra,</l>
     <l n="350">esser non può ch'assai non ti ringrazii. -</l>
     <l n="351">Così dicea la donna con gran pianto,</l>
     <l n="352">quando le apparve l'eremita accanto.</l>
    </lg>
    <lg n="45">
     <l n="353">Avea mirato da l'estrema cima</l>
     <l n="354">d'un rilevato sasso l'eremita</l>
     <l n="355">Angelica, che giunta alla parte ima</l>
     <l n="356">è de lo scoglio, afflitta e sbigottita.</l>
     <l n="357">Era sei giorni egli venuto prima;</l>
     <l n="358">ch'un demonio il portò per via non trita:</l>
     <l n="359">e venne a lei fingendo divozione</l>
     <l n="360">quanta avesse mai Paulo o Ilarione.</l>
    </lg>
    <lg n="46">
     <l n="361">Come la donna il cominciò a vedere,</l>
     <l n="362">prese, non conoscendolo, conforto;</l>
     <l n="363">e cessò a poco a poco il suo temere,</l>
     <l n="364">ben che ella avesse ancora il viso smorto.</l>
     <l n="365">Come fu presso, disse: - Miserere,</l>
     <l n="366">padre, di me, ch'i' son giunta a mal porto. -</l>
     <l n="367">E con voce interrotta dal singulto</l>
     <l n="368">gli disse quel ch'a lui non era occulto.</l>
    </lg>
    <lg n="47">
     <l n="369">Comincia l'eremita a confortarla</l>
     <l n="370">con alquante ragion belle e divote;</l>
     <l n="371">e pon l'audaci man, mentre che parla,</l>
     <l n="372">or per lo seno, or per l'umide gote:</l>
     <l n="373">poi più sicuro va per abbracciarla;</l>
     <l n="374">et ella sdegnosetta lo percuote</l>
     <l n="375">con una man nel petto, e lo rispinge,</l>
     <l n="376">e d'onesto rossor tutta si tinge.</l>
    </lg>
    <lg n="48">
     <l n="377">Egli, ch'allato avea una tasca, aprilla,</l>
     <l n="378">e trassene una ampolla di liquore;</l>
     <l n="379">e negli occhi possenti, onde sfavilla</l>
     <l n="380">la più cocente face ch'abbia Amore,</l>
     <l n="381">spruzzò di quel leggiermente una stilla,</l>
     <l n="382">che di farla dormire ebbe valore.</l>
     <l n="383">Già resupina ne l'arena giace</l>
     <l n="384">a tutte voglie del vecchio rapace.</l>
    </lg>
    <lg n="49">
     <l n="385">Egli l'abbraccia et a piacer la tocca,</l>
     <l n="386">et ella dorme e non può fare ischermo.</l>
     <l n="387">Or le bacia il bel petto, ora la bocca;</l>
     <l n="388">non è chi 'l veggia in quel loco aspro et ermo.</l>
     <l n="389">Ma ne l'incontro il suo destrier trabocca;</l>
     <l n="390">ch'al disio non risponde il corpo infermo:</l>
     <l n="391">era mal atto, perché avea troppi anni;</l>
     <l n="392">e potrà peggio, quanto più l'affanni.</l>
    </lg>
    <lg n="50">
     <l n="393">Tutte le vie, tutti li modi tenta,</l>
     <l n="394">ma quel pigro rozzon non però salta.</l>
     <l n="395">Indarno il fren gli scuote, e lo tormenta;</l>
     <l n="396">e non può far che tenga la testa alta.</l>
     <l n="397">Al fin presso alla donna s'addormenta;</l>
     <l n="398">e nuova altra sciagura anco l'assalta:</l>
     <l n="399">non comincia Fortuna mai per poco,</l>
     <l n="400">quando un mortal si piglia a scherno e a gioco.</l>
    </lg>
    <lg n="51">
     <l n="401">Bisogna, prima ch'io vi narri il caso,</l>
     <l n="402">ch'un poco dal sentier dritto mi torca.</l>
     <l n="403">Nel mar di tramontana invêr l'occaso,</l>
     <l n="404">oltre l'Irlanda una isola si corca,</l>
     <l n="405">Ebuda nominata; ove è rimaso</l>
     <l n="406">il popul raro, poi che la brutta orca</l>
     <l n="407">e l'altro marin gregge la distrusse,</l>
     <l n="408">ch'in sua vendetta Proteo vi condusse.</l>
    </lg>
    <lg n="52">
     <l n="409">Narran l'antique istorie, o vere o false,</l>
     <l n="410">che tenne già quel luogo un re possente,</l>
     <l n="411">ch'ebbe una figlia, in cui bellezza valse</l>
     <l n="412">e grazia sì, che poté facilmente,</l>
     <l n="413">poi che mostrossi in su l'arene salse,</l>
     <l n="414">Proteo lasciare in mezzo l'acque ardente;</l>
     <l n="415">e quello, un dì che sola ritrovolla,</l>
     <l n="416">compresse, e di sé gravida lasciolla.</l>
    </lg>
    <lg n="53">
     <l n="417">La cosa fu gravissima e molesta</l>
     <l n="418">al padre, più d'ogn'altro empio e severo:</l>
     <l n="419">né per iscusa o per pietà, la testa</l>
     <l n="420">le perdonò: sì può lo sdegno fiero.</l>
     <l n="421">Né per vederla gravida, si resta</l>
     <l n="422">di subito esequire il crudo impero:</l>
     <l n="423">e 'l nipotin che non avea peccato,</l>
     <l n="424">prima fece morir che fosse nato.</l>
    </lg>
    <lg n="54">
     <l n="425">Proteo marin, che pasce il fiero armento</l>
     <l n="426">di Nettunno che l'onda tutta regge,</l>
     <l n="427">sente de la sua donna aspro tormento,</l>
     <l n="428">e per grand'ira, rompe ordine e legge;</l>
     <l n="429">sì che a mandare in terra non è lento</l>
     <l n="430">l'orche e le foche, e tutto il marin gregge,</l>
     <l n="431">che distruggon non sol pecore e buoi,</l>
     <l n="432">ma ville e borghi e li cultori suoi:</l>
    </lg>
    <lg n="55">
     <l n="433">e spesso vanno alle città murate,</l>
     <l n="434">e d'ogn'intorno lor mettono assedio.</l>
     <l n="435">Notte e dì stanno le persone armate,</l>
     <l n="436">con gran timore e dispiacevol tedio:</l>
     <l n="437">tutte hanno le campagne abbandonate;</l>
     <l n="438">e per trovarvi al fin qualche rimedio,</l>
     <l n="439">andârsi a consigliar di queste cose</l>
     <l n="440">all'oracol, che lor così rispose:</l>
    </lg>
    <lg n="56">
     <l n="441">che trovar bisognava una donzella</l>
     <l n="442">che fosse all'altra di bellezza pare,</l>
     <l n="443">et a Proteo sdegnato offerir quella,</l>
     <l n="444">in cambio de la morta, in lito al mare.</l>
     <l n="445">S'a sua satisfazion gli parrà bella,</l>
     <l n="446">se la terrà, né li verrà a sturbare:</l>
     <l n="447">se per questo non sta, se gli appresenti</l>
     <l n="448">una et un'altra, fin che si contenti.</l>
    </lg>
    <lg n="57">
     <l n="449">E così cominciò la dura sorte</l>
     <l n="450">tra quelle che più grate eran di faccia,</l>
     <l n="451">ch'a Proteo ciascun giorno una si porte,</l>
     <l n="452">fin che trovino donna che gli piaccia.</l>
     <l n="453">La prima e tutte l'altre ebbeno morte;</l>
     <l n="454">che tutte giù pel ventre se le caccia</l>
     <l n="455">un'orca, che restò presso alla foce,</l>
     <l n="456">poi che 'l resto partì del gregge atroce.</l>
    </lg>
    <lg n="58">
     <l n="457">O vera o falsa che fosse la cosa</l>
     <l n="458">di Proteo (ch'io non so che me ne dica),</l>
     <l n="459">servosse in quella terra, con tal chiosa,</l>
     <l n="460">contra le donne un'empia lege antica:</l>
     <l n="461">che di lor carne l'orca monstruosa</l>
     <l n="462">che viene ogni dì al lito, si notrica.</l>
     <l n="463">Ben ch'esser donna sia in tutte le bande</l>
     <l n="464">danno e sciagura, quivi era pur grande.</l>
    </lg>
    <lg n="59">
     <l n="465">Oh misere donzelle che trasporte</l>
     <l n="466">fortuna ingiuriosa al lito infausto!</l>
     <l n="467">dove le genti stan sul mare accorte</l>
     <l n="468">per far de le straniere empio olocausto;</l>
     <l n="469">che, come più di fuor ne sono morte,</l>
     <l n="470">il numer de le loro è meno esausto:</l>
     <l n="471">ma perché il vento ognor preda non mena,</l>
     <l n="472">ricercando ne van per ogni arena.</l>
    </lg>
    <lg n="60">
     <l n="473">Van discorrendo tutta la marina</l>
     <l n="474">con fuste e grippi et altri legni loro,</l>
     <l n="475">e da lontana parte e da vicina</l>
     <l n="476">portan sollevamento al lor martoro.</l>
     <l n="477">Molte donne han per forza e per rapina,</l>
     <l n="478">alcune per lusinghe, altre per oro;</l>
     <l n="479">e sempre da diverse regioni</l>
     <l n="480">n'hanno piene le torri e le prigioni.</l>
    </lg>
    <lg n="61">
     <l n="481">Passando una lor fusta a terra a terra</l>
     <l n="482">inanzi a quella solitaria riva</l>
     <l n="483">dove fra sterpi in su l'erbosa terra</l>
     <l n="484">la sfortunata Angelica dormiva,</l>
     <l n="485">smontaro alquanti galeotti in terra</l>
     <l n="486">per riportarne e legna et acqua viva;</l>
     <l n="487">e di quante mai fur belle e leggiadre</l>
     <l n="488">trovaro il fiore in braccio al santo padre.</l>
    </lg>
    <lg n="62">
     <l n="489">Oh troppo cara, oh troppo escelsa preda</l>
     <l n="490">per sì barbare genti e sì villane!</l>
     <l n="491">O Fortuna crudel, chi fia ch'il creda,</l>
     <l n="492">che tanta forza hai ne le cose umane,</l>
     <l n="493">che per cibo d'un mostro tu conceda</l>
     <l n="494">la gran beltà, ch'in India il re Agricane</l>
     <l n="495">fece venir da le caucasee porte</l>
     <l n="496">con mezza Scizia a guadagnar la morte?</l>
    </lg>
    <lg n="63">
     <l n="497">La gran beltà che fu da Sacripante</l>
     <l n="498">posta inanzi al suo onore e al suo bel regno;</l>
     <l n="499">la gran beltà ch'al gran signor d'Anglante</l>
     <l n="500">macchiò la chiara fama e l'alto ingegno;</l>
     <l n="501">la gran beltà che fe' tutto Levante</l>
     <l n="502">sottosopra voltarsi e stare al segno,</l>
     <l n="503">ora non ha (così è rimasta sola)</l>
     <l n="504">chi le dia aiuto pur d'una parola.</l>
    </lg>
    <lg n="64">
     <l n="505">La bella donna, di gran sonno oppressa,</l>
     <l n="506">incatenata fu prima che desta.</l>
     <l n="507">Portaro il frate incantator con essa</l>
     <l n="508">nel legno pien di turba afflitta e mesta.</l>
     <l n="509">La vela, in cima all'arbore rimessa,</l>
     <l n="510">rendé la nave all'isola funesta,</l>
     <l n="511">dove chiuser la donna in ròcca forte,</l>
     <l n="512">fin a quel dì ch'a lei toccò la sorte.</l>
    </lg>
    <lg n="65">
     <l n="513">Ma poté sì, per esser tanto bella,</l>
     <l n="514">la fiera gente muovere a pietade,</l>
     <l n="515">che molti dì le differiron quella</l>
     <l n="516">morte, e serbârla a gran necessitade;</l>
     <l n="517">e fin ch'ebber di fuore altra donzella,</l>
     <l n="518">perdonaro all'angelica beltade.</l>
     <l n="519">Al mostro fu condotta finalmente,</l>
     <l n="520">piangendo dietro a lei tutta la gente.</l>
    </lg>
    <lg n="66">
     <l n="521">Chi narrerà l'angoscie, i pianti, i gridi,</l>
     <l n="522">l'alta querela che nel ciel penètra?</l>
     <l n="523">Maraviglia ho che non s'apriro i lidi,</l>
     <l n="524">quando fu posta in su la fredda pietra,</l>
     <l n="525">dove in catena, priva di sussidi,</l>
     <l n="526">morte aspettava abominosa e tetra.</l>
     <l n="527">Io nol dirò; che sì il dolor mi muove,</l>
     <l n="528">che mi sforza voltar le rime altrove,</l>
    </lg>
    <lg n="67">
     <l n="529">e trovar versi non tanto lugùbri,</l>
     <l n="530">fin che 'l mio spirto stanco si riabbia;</l>
     <l n="531">che non potrian li squalidi colubri,</l>
     <l n="532">né l'orba tigre accesa in maggior rabbia,</l>
     <l n="533">né ciò che da l'Atlante ai liti rubri</l>
     <l n="534">venenoso erra per la calda sabbia,</l>
     <l n="535">né veder né pensar senza cordoglio,</l>
     <l n="536">Angelica legata al nudo scoglio.</l>
    </lg>
    <lg n="68">
     <l n="537">Oh se l'avesse il suo Orlando saputo,</l>
     <l n="538">ch'era per ritrovarla ito a Parigi;</l>
     <l n="539">o li dui ch'ingannò quel vecchio astuto</l>
     <l n="540">col messo che venìa dai luoghi stigi!</l>
     <l n="541">fra mille morti, per donarle aiuto,</l>
     <l n="542">cercato avrian gli angelici vestigi:</l>
     <l n="543">ma che fariano, avendone anco spia,</l>
     <l n="544">poi che distanti son di tanta via?</l>
    </lg>
    <lg n="69">
     <l n="545">Parigi intanto avea l'assedio intorno</l>
     <l n="546">dal famoso figliuol del re Troiano;</l>
     <l n="547">e venne a tanta estremitade un giorno,</l>
     <l n="548">che n'andò quasi al suo nimico in mano:</l>
     <l n="549">e se non che li voti il ciel placorno,</l>
     <l n="550">che dilagò di pioggia oscura il piano,</l>
     <l n="551">cadea quel dì per l'africana lancia</l>
     <l n="552">il santo Imperio e 'l gran nome di Francia.</l>
    </lg>
    <lg n="70">
     <l n="553">Il sommo Creator gli occhi rivolse</l>
     <l n="554">al giusto lamentar del vecchio Carlo;</l>
     <l n="555">e con subita pioggia il fuoco tolse:</l>
     <l n="556">né forse uman saper potea smorzarlo.</l>
     <l n="557">Savio chiunque a Dio sempre si volse;</l>
     <l n="558">ch'altri non poté mai meglio aiutarlo.</l>
     <l n="559">Ben dal devoto re fu conosciuto,</l>
     <l n="560">che si salvò per lo divino aiuto.</l>
    </lg>
    <lg n="71">
     <l n="561">La notte Orlando alle noiose piume</l>
     <l n="562">del veloce pensier fa parte assai.</l>
     <l n="563">Or quinci or quindi il volta, or lo rassume</l>
     <l n="564">tutto in un loco, e non l'afferma mai:</l>
     <l n="565">qual d'acqua chiara il tremolante lume,</l>
     <l n="566">dal sol percossa o da' notturni rai,</l>
     <l n="567">per gli ampli tetti va con lungo salto</l>
     <l n="568">a destra et a sinistra, e basso et alto.</l>
    </lg>
    <lg n="72">
     <l n="569">La donna sua, che gli ritorna a mente,</l>
     <l n="570">anzi che mai non era indi partita,</l>
     <l n="571">gli raccende nel core e fa più ardente</l>
     <l n="572">la fiamma che nel dì parea sopita.</l>
     <l n="573">Costei venuta seco era in Ponente</l>
     <l n="574">fin dal Cataio; e qui l'avea smarrita,</l>
     <l n="575">né ritrovato poi vestigio d'ella</l>
     <l n="576">che Carlo rotto fu presso a Bordella.</l>
    </lg>
    <lg n="73">
     <l n="577">Di questo Orlando avea gran doglia, e seco</l>
     <l n="578">indarno a sua sciocchezza ripensava.</l>
     <l n="579">- Cor mio (dicea), come vilmente teco</l>
     <l n="580">mi son portato! ohimè, quanto mi grava</l>
     <l n="581">che potendoti aver notte e dì meco,</l>
     <l n="582">quando la tua bontà non mel negava,</l>
     <l n="583">t'abbia lasciato in man di Namo porre,</l>
     <l n="584">per non sapermi a tanta ingiuria opporre!</l>
    </lg>
    <lg n="74">
     <l n="585">Non aveva ragione io di scusarme?</l>
     <l n="586">e Carlo non m'avria forse disdetto:</l>
     <l n="587">se pur disdetto, e chi potea sforzarme?</l>
     <l n="588">chi ti mi volea tôrre al mio dispetto?</l>
     <l n="589">non poteva io venir più tosto all'arme?</l>
     <l n="590">lasciar più tosto trarmi il cor del petto?</l>
     <l n="591">Ma né Carlo né tutta la sua gente</l>
     <l n="592">di tormiti per forza era possente.</l>
    </lg>
    <lg n="75">
     <l n="593">Almen l'avesse posta in guardia buona</l>
     <l n="594">dentro a Parigi o in qualche ròcca forte.</l>
     <l n="595">Che l'abbia data a Namo mi consona,</l>
     <l n="596">sol perché a perder l'abbia a questa sorte.</l>
     <l n="597">Chi la dovea guardar meglio persona</l>
     <l n="598">di me? ch'io dovea farlo fino a morte;</l>
     <l n="599">guardarla più che 'l cor, che gli occhi miei:</l>
     <l n="600">e dovea e potea farlo, e pur nol fei.</l>
    </lg>
    <lg n="76">
     <l n="601">Deh, dove senza me, dolce mia vita,</l>
     <l n="602">rimasa sei sì giovane e sì bella?</l>
     <l n="603">come, poi che la luce è dipartita,</l>
     <l n="604">riman tra' boschi la smarrita agnella,</l>
     <l n="605">che dal pastor sperando essere udita,</l>
     <l n="606">si va lagnando in questa parte e in quella;</l>
     <l n="607">tanto che 'l lupo l'ode da lontano,</l>
     <l n="608">e 'l misero pastor ne piagne invano.</l>
    </lg>
    <lg n="77">
     <l n="609">Dove, speranza mia, dove ora sei?</l>
     <l n="610">vai tu soletta forse ancor errando?</l>
     <l n="611">o pur t'hanno trovata i lupi rei</l>
     <l n="612">senza la guardia del tuo fido Orlando?</l>
     <l n="613">e il fior ch'in ciel potea pormi fra i dèi,</l>
     <l n="614">il fior ch'intatto io mi venìa serbando</l>
     <l n="615">per non turbarti, ohimè! l'animo casto,</l>
     <l n="616">ohimè! per forza avranno colto e guasto.</l>
    </lg>
    <lg n="78">
     <l n="617">Oh infelice! oh misero! che voglio</l>
     <l n="618">se non morir, se 'l mio bel fior colto hanno?</l>
     <l n="619">O sommo Dio, fammi sentir cordoglio</l>
     <l n="620">prima d'ogn'altro, che di questo danno.</l>
     <l n="621">Se questo è ver, con le mie man mi toglio</l>
     <l n="622">la vita, e l'alma disperata danno. -</l>
     <l n="623">Così, piangendo forte e sospirando,</l>
     <l n="624">seco dicea l'addolorato Orlando.</l>
    </lg>
    <lg n="79">
     <l n="625">Già in ogni parte gli animanti lassi</l>
     <l n="626">davan riposo ai travagliati spirti,</l>
     <l n="627">chi su le piume, e chi sui duri sassi,</l>
     <l n="628">e chi su l'erbe, e chi su faggi o mirti:</l>
     <l n="629">tu le palpèbre, Orlando, a pena abbassi,</l>
     <l n="630">punto da' tuoi pensieri acuti et irti;</l>
     <l n="631">né quel sì breve e fuggitivo sonno</l>
     <l n="632">godere in pace anco lasciar ti ponno.</l>
    </lg>
    <lg n="80">
     <l n="633">Parea ad Orlando, s'una verde riva</l>
     <l n="634">d'odoriferi fior tutta dipinta,</l>
     <l n="635">mirare il bello avorio, e la nativa</l>
     <l n="636">purpura ch'avea Amor di sua man tinta,</l>
     <l n="637">e le due chiare stelle onde nutriva</l>
     <l n="638">ne le reti d'Amor l'anima avinta:</l>
     <l n="639">io parlo de' begli occhi e del bel volto,</l>
     <l n="640">che gli hanno il cor di mezzo il petto tolto.</l>
    </lg>
    <lg n="81">
     <l n="641">Sentia il maggior piacer, la maggior festa</l>
     <l n="642">che sentir possa alcun felice amante;</l>
     <l n="643">ma ecco intanto uscire una tempesta</l>
     <l n="644">che struggea i fiori, et abbattea le piante:</l>
     <l n="645">non se ne suol veder simile a questa,</l>
     <l n="646">quando giostra aquilone, austro e levante.</l>
     <l n="647">Parea che per trovar qualche coperto,</l>
     <l n="648">andasse errando invan per un deserto.</l>
    </lg>
    <lg n="82">
     <l n="649">Intanto l'infelice (e non sa come)</l>
     <l n="650">perde la donna sua per l'aer fosco;</l>
     <l n="651">onde di qua e di là del suo bel nome</l>
     <l n="652">fa risonare ogni campagna e bosco.</l>
     <l n="653">E mentre dice indarno: - Misero me!</l>
     <l n="654">chi ha cangiata mia dolcezza in tòsco? -</l>
     <l n="655">ode la donna sua che gli domanda,</l>
     <l n="656">piangendo, aiuto, e se gli raccomanda.</l>
    </lg>
    <lg n="83">
     <l n="657">Onde par ch'esca il grido, va veloce,</l>
     <l n="658">e quinci e quindi s'affatica assai.</l>
     <l n="659">Oh quanto è il suo dolore aspro et atroce,</l>
     <l n="660">che non può rivedere i dolci rai!</l>
     <l n="661">Ecco ch'altronde ode da un'altra voce:</l>
     <l n="662">- Non sperar più gioirne in terra mai. -</l>
     <l n="663">A questo orribil grido risvegliossi,</l>
     <l n="664">e tutto pien di lacrime trovossi.</l>
    </lg>
    <lg n="84">
     <l n="665">Senza pensar che sian l'imagin false</l>
     <l n="666">quando per tema o per disio si sogna,</l>
     <l n="667">de la donzella per modo gli calse,</l>
     <l n="668">che stimò giunta a danno od a vergogna,</l>
     <l n="669">che fulminando fuor del letto salse.</l>
     <l n="670">Di piastra e maglia, quanto gli bisogna,</l>
     <l n="671">tutto guarnissi, e Brigliadoro tolse;</l>
     <l n="672">né di scudiero alcun servigio vòlse.</l>
    </lg>
    <lg n="85">
     <l n="673">E per potere entrare ogni sentiero,</l>
     <l n="674">che la sua dignità macchia non pigli,</l>
     <l n="675">non l'onorata insegna del quartiero,</l>
     <l n="676">distinta di color bianchi e vermigli,</l>
     <l n="677">ma portar vòlse un ornamento nero;</l>
     <l n="678">e forse acciò ch'al suo dolor simigli:</l>
     <l n="679">e quello avea già tolto a uno amostante,</l>
     <l n="680">ch'uccise di sua man pochi anni inante.</l>
    </lg>
    <lg n="86">
     <l n="681">Da mezza notte tacito si parte,</l>
     <l n="682">e non saluta e non fa motto al zio;</l>
     <l n="683">né al fido suo compagno Brandimarte,</l>
     <l n="684">che tanto amar solea, pur dice a Dio.</l>
     <l n="685">Ma poi che 'l Sol con l'auree chiome sparte</l>
     <l n="686">del ricco albergo di Titone uscìo,</l>
     <l n="687">e fe' l'ombra fugire umida e nera,</l>
     <l n="688">s'avide il re che 'l paladin non v'era.</l>
    </lg>
    <lg n="87">
     <l n="689">Con suo gran dispiacer s'avede Carlo</l>
     <l n="690">che partito la notte è 'l suo nipote,</l>
     <l n="691">quando esser dovea seco e più aiutarlo;</l>
     <l n="692">e ritener la còlera non puote,</l>
     <l n="693">ch'a lamentarsi d'esso, et a gravarlo</l>
     <l n="694">non incominci di biasmevol note;</l>
     <l n="695">e minacciar, se non ritorna, e dire</l>
     <l n="696">che lo faria di tanto error pentire.</l>
    </lg>
    <lg n="88">
     <l n="697">Brandimarte, ch'Orlando amava a pare</l>
     <l n="698">di se medesmo, non fece soggiorno;</l>
     <l n="699">o che sperasse farlo ritornare,</l>
     <l n="700">o sdegno avesse udirne biasmo e scorno:</l>
     <l n="701">e vòlse a pena tanto dimorare,</l>
     <l n="702">ch'uscisse fuor ne l'oscurar del giorno.</l>
     <l n="703">A Fiordiligi sua nulla ne disse,</l>
     <l n="704">perché 'l disegno suo non gl'impedisse.</l>
    </lg>
    <lg n="89">
     <l n="705">Era questa una donna che fu molto</l>
     <l n="706">da lui diletta, e ne fu raro senza;</l>
     <l n="707">di costumi, di grazia e di bel volto</l>
     <l n="708">dotata e d'accortezza e di prudenza:</l>
     <l n="709">e se licenzia or non n'aveva tolto,</l>
     <l n="710">fu che sperò tornarle alla presenza</l>
     <l n="711">il dì medesmo; ma gli accade poi,</l>
     <l n="712">che lo tardò più dei disegni suoi.</l>
    </lg>
    <lg n="90">
     <l n="713">E poi ch'ella aspettato quasi un mese</l>
     <l n="714">indarno l'ebbe, e che tornar nol vide,</l>
     <l n="715">di desiderio sì di lui s'accese,</l>
     <l n="716">che si partì senza compagni o guide;</l>
     <l n="717">e cercandone andò molto paese,</l>
     <l n="718">come l'istoria al luogo suo dicide.</l>
     <l n="719">Di questi dua non vi dico or più inante;</l>
     <l n="720">che più m'importa il cavallier d'Anglante.</l>
    </lg>
    <lg n="91">
     <l n="721">Il qual, poi che mutato ebbe d'Almonte</l>
     <l n="722">le gloriose insegne, andò alla porta,</l>
     <l n="723">e disse ne l'orecchio: - Io sono il conte -</l>
     <l n="724">a un capitan che vi facea la scorta;</l>
     <l n="725">e fattosi abassar subito il ponte,</l>
     <l n="726">per quella strada che più breve porta</l>
     <l n="727">agl'inimici, se n'andò diritto.</l>
     <l n="728">Quel che seguì, ne l'altro canto è scritto.</l>
    </lg>
   </lg>
  </body>
 </text>
</TEI>