<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - IX</title>
    <author>Ludovico Ariosto</author>
   </titleStmt>
   <extent>
    <measure unit="stanza">18</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - IX</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O nei miei danni più che 'l giorno chiara,</l>
     <l n="2">crudel, maligna e scelerata notte,</l>
     <l n="3">ch'io sperai dolce ed or trovo sì amara!</l>
    </lg>
    <lg n="2">
     <l n="4">Sperai ch'uscir da le cimerie grotte</l>
     <l n="5">tenebrosa devessi, e veggio c'hai</l>
     <l n="6">quante lampade ha il ciel teco condotte.</l>
    </lg>
    <lg n="3">
     <l n="7">Tu che di sì gran luce altiera vai,</l>
     <l n="8">quando in braccio al pastor nuda scendesti,</l>
     <l n="9">Luna, io non so s'avevi tanti rai;</l>
    </lg>
    <lg n="4">
     <l n="10">rimémbrati il piacer ch'allor avesti</l>
     <l n="11">d'abbracciar il tuo amante, ed altro tanto</l>
     <l n="12">conosci che mi turbi e mi molesti.</l>
    </lg>
    <lg n="5">
     <l n="13">Ah! non fu però il tuo, non fu già quanto</l>
     <l n="14">sarebbe il mio, se non è falso quello</l>
     <l n="15">di che il tuo Endimion si dona vanto;</l>
    </lg>
    <lg n="6">
     <l n="16">ché non amor, ma la mercé d'un vello,</l>
     <l n="17">che di candida lana egli t'offerse,</l>
     <l n="18">lo fe' parer alli occhi tuoi sì bello.</l>
    </lg>
    <lg n="7">
     <l n="19">Ma se fu amor che 'l freddo cor t'aperse,</l>
     <l n="20">e non brutta avarizia, come è fama,</l>
     <l n="21">lieva le luci a' miei desir adverse.</l>
    </lg>
    <lg n="8">
     <l n="22">Chi ha provato amor, scoprir non brama</l>
     <l n="23">suoi dolci furti, che non d'altra offesa</l>
     <l n="24">più che di questa, amante si richiama.</l>
    </lg>
    <lg n="9">
     <l n="25">Oh che letizia m'è per te contesa!</l>
     <l n="26">Non è assai che Madonna mesi ed anni</l>
     <l n="27">l'ha fra speme e timor fin qui suspesa?</l>
    </lg>
    <lg n="10">
     <l n="28">Oh qual di ristorar tutti i miei danni,</l>
     <l n="29">oh quanta occasione ora mi vieti,</l>
     <l n="30">che per fuggir ha già spiegati vanni!</l>
    </lg>
    <lg n="11">
     <l n="31">Ma scopri pur finestre, usci e pareti:</l>
     <l n="32">non avrà forza il tuo bastardo lume</l>
     <l n="33">che possa altrui scoprir nostri secreti.</l>
    </lg>
    <lg n="12">
     <l n="34">O incivile e barbaro costume!</l>
     <l n="35">ire a quest'ora il popolo per via,</l>
     <l n="36">ch'è da ritrarsi alle quiete piume.</l>
    </lg>
    <lg n="13">
     <l n="37">Questa licenzia sol esser devria</l>
     <l n="38">alli amanti concessa, e proibita</l>
     <l n="39">a qualunque d'Amor servo non sia.</l>
    </lg>
    <lg n="14">
     <l n="40">O dolce Sonno, i miei desiri aita!</l>
     <l n="41">Questi Lincei, questi Argi c'ho d'intorno,</l>
     <l n="42">a chiuder li occhi ed a posar invita.</l>
    </lg>
    <lg n="15">
     <l n="43">Ma priego e parlo a chi non ode; e 'l giorno</l>
     <l n="44">s'appressa in tanto, e senza frutto, ahi lasso!</l>
     <l n="45">or mi lievo, or m'accosto, or fuggo, or torno.</l>
    </lg>
    <lg n="16">
     <l n="46">Tutto nel manto ascoso, a capo basso,</l>
     <l n="47">vo per entrar; poi veggio appresso o sento</l>
     <l n="48">chi può vedermi, e m'allontano e passo.</l>
    </lg>
    <lg n="17">
     <l n="49">Che debb'io far? che posso io far tra cento</l>
     <l n="50">occhi, fra tanti usci e finestre aperte?</l>
     <l n="51">O aspettato in vano almo contento,</l>
    </lg>
    <lg n="18">
     <l n="52">o disegni fallaci, o speme incerte!</l>
    </lg>
   </lg>
  </body>
 </text>
</TEI>