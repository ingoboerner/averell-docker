<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 42</title>
    <author>Ludovico Ariosto</author>
   </titleStmt>
   <extent>
    <measure unit="stanza">104</measure>
    <measure unit="line">832</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-42</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 42</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 42</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual duro freno o qual ferrigno nodo,</l>
     <l n="2">qual, s'esser può, catena di diamante</l>
     <l n="3">farà che l'ira servi ordine e modo,</l>
     <l n="4">che non trascorra oltre al prescritto inante,</l>
     <l n="5">quando persona che con saldo chiodo</l>
     <l n="6">t'abbia già fissa Amor nel cor constante,</l>
     <l n="7">tu vegga o per violenzia o per inganno</l>
     <l n="8">patire o disonore o mortal danno?</l>
    </lg>
    <lg n="2">
     <l n="9">E s'a crudel, s'ad inumano effetto</l>
     <l n="10">quell'impeto talor l'animo svia,</l>
     <l n="11">merita escusa, perché allor del petto</l>
     <l n="12">non ha ragione imperio né balìa.</l>
     <l n="13">Achille, poi che sotto il falso elmetto</l>
     <l n="14">vide Patròclo insanguinar la via,</l>
     <l n="15">d'uccider chi l'uccise non fu sazio,</l>
     <l n="16">se nol traea, se non ne facea strazio.</l>
    </lg>
    <lg n="3">
     <l n="17">Invitto Alfonso, simile ira accese</l>
     <l n="18">la vostra gente il dì che vi percosse</l>
     <l n="19">la fronte il grave sasso, e sì v'offese,</l>
     <l n="20">ch'ognun pensò che l'alma gita fosse:</l>
     <l n="21">l'accese in tal furor, che non difese</l>
     <l n="22">vostri inimici argini o mura o fosse,</l>
     <l n="23">che non fossino insieme tutti morti,</l>
     <l n="24">senza lasciar chi la novella porti.</l>
    </lg>
    <lg n="4">
     <l n="25">Il vedervi cader causò il dolore</l>
     <l n="26">che i vostri a furor mosse e a crudeltade.</l>
     <l n="27">S'eravate in piè voi, forse minore</l>
     <l n="28">licenzia avriano avute le lor spade.</l>
     <l n="29">Eravi assai, che la Bastia in manche ore</l>
     <l n="30">v'aveste ritornata in potestade,</l>
     <l n="31">che tolta in giorni a voi non era stata</l>
     <l n="32">da gente cordovese e di Granata.</l>
    </lg>
    <lg n="5">
     <l n="33">Forse fu da Dio vindice permesso</l>
     <l n="34">che vi trovaste a quel caso impedito,</l>
     <l n="35">acciò che 'l crudo e scelerato eccesso</l>
     <l n="36">che dianzi fatto avean, fosse punito;</l>
     <l n="37">che, poi ch'in lor man vinto si fu messo</l>
     <l n="38">il miser Vestidel, lasso e ferito,</l>
     <l n="39">senz'arme fu tra cento spade ucciso</l>
     <l n="40">dal popul la più parte circonciso.</l>
    </lg>
    <lg n="6">
     <l n="41">Ma perch'io vo' concludere, vi dico</l>
     <l n="42">che nessun'altra quell'ira pareggia,</l>
     <l n="43">quando signor, parente, o sozio antico</l>
     <l n="44">dinanzi agli occhi ingiuriar ti veggia.</l>
     <l n="45">Dunque è ben dritto per sì caro amico,</l>
     <l n="46">che subit'ira il cor d'Orlando feggia;</l>
     <l n="47">che de l'orribil colpo che gli diede</l>
     <l n="48">il re Gradasso, morto in terra il vede.</l>
    </lg>
    <lg n="7">
     <l n="49">Qual nomade pastor che vedut'abbia</l>
     <l n="50">fuggir strisciando l'orrido serpente</l>
     <l n="51">che il figliuol che giocava ne la sabbia</l>
     <l n="52">ucciso gli ha col venenoso dente,</l>
     <l n="53">stringe il baston con còlera e con rabbia;</l>
     <l n="54">tal la spada, d'ogni altra più tagliente,</l>
     <l n="55">stringe con ira il cavallier d'Anglante:</l>
     <l n="56">il primo che trovò, fu 'l re Agramante;</l>
    </lg>
    <lg n="8">
     <l n="57">che sanguinoso e de la spada privo,</l>
     <l n="58">con mezzo scudo e con l'elmo disciolto,</l>
     <l n="59">e ferito in più parti ch'io non scrivo,</l>
     <l n="60">s'era di man di Brandimarte tolto,</l>
     <l n="61">come di piè all'astor sparvier mal vivo,</l>
     <l n="62">a cui lasciò alla coda invido o stolto.</l>
     <l n="63">Orlando giunse, e messe il colpo giusto</l>
     <l n="64">ove il capo si termina col busto.</l>
    </lg>
    <lg n="9">
     <l n="65">Sciolto era l'elmo e disarmato il collo,</l>
     <l n="66">sì che lo tagliò netto come un giunco.</l>
     <l n="67">Cadde, e diè nel sabbion l'ultimo crollo</l>
     <l n="68">del regnator di Libia il grave trunco.</l>
     <l n="69">Corse lo spirto all'acque, onde tirollo</l>
     <l n="70">Caron nel legno suo col graffio adunco.</l>
     <l n="71">Orlando sopra lui non si ritarda,</l>
     <l n="72">ma trova il Serican con Balisarda.</l>
    </lg>
    <lg n="10">
     <l n="73">Come vide Gradasso d'Agramante</l>
     <l n="74">cadere il busto dal capo diviso;</l>
     <l n="75">quel ch'accaduto mai non gli era inante,</l>
     <l n="76">tremò nel core e si smarrì nel viso;</l>
     <l n="77">e all'arrivar del cavallier d'Anglante,</l>
     <l n="78">presago del suo mal, parve conquiso.</l>
     <l n="79">Per schermo suo partito alcun non prese,</l>
     <l n="80">quando il colpo mortal sopra gli scese.</l>
    </lg>
    <lg n="11">
     <l n="81">Orlando lo ferì nel destro fianco</l>
     <l n="82">sotto l'ultima costa; e il ferro, immerso</l>
     <l n="83">nel ventre, un palmo uscì dal lato manco,</l>
     <l n="84">di sangue sin all'elsa tutto asperso.</l>
     <l n="85">Mostrò ben che di man fu del più franco</l>
     <l n="86">e del meglior guerrier de l'universo</l>
     <l n="87">il colpo ch'un signor condusse a morte,</l>
     <l n="88">di cui non era in Pagania il più forte.</l>
    </lg>
    <lg n="12">
     <l n="89">Di tal vittoria non troppo gioioso,</l>
     <l n="90">presto di sella il paladin si getta;</l>
     <l n="91">e col viso turbato e lacrimoso</l>
     <l n="92">a Brandimarte suo corre a gran fretta.</l>
     <l n="93">Gli vede intorno il campo sanguinoso:</l>
     <l n="94">l'elmo che par ch'aperto abbia una accetta,</l>
     <l n="95">se fosse stato fral più che di scorza,</l>
     <l n="96">difeso non l'avria con minor forza.</l>
    </lg>
    <lg n="13">
     <l n="97">Orlando l'elmo gli levò dal viso,</l>
     <l n="98">e ritrovò che 'l capo sino al naso</l>
     <l n="99">fra l'uno e l'altro ciglio era diviso:</l>
     <l n="100">ma pur gli è tanto spirto anco rimaso,</l>
     <l n="101">che de' suoi falli al Re del paradiso</l>
     <l n="102">può domandar perdono anzi l'occaso;</l>
     <l n="103">e confortare il conte, che le gote</l>
     <l n="104">sparge di pianto, a pazienzia puote;</l>
    </lg>
    <lg n="14">
     <l n="105">e dirgli: - Orlando, fa che ti raccordi</l>
     <l n="106">di me ne l'orazion tue grate a Dio;</l>
     <l n="107">né men ti raccomando la mia Fiordi... -</l>
     <l n="108">ma dir non poté: - ...ligi - , e qui finio.</l>
     <l n="109">E voci e suoni d'angeli concordi</l>
     <l n="110">tosto in aria s'udîr, che l'alma uscìo;</l>
     <l n="111">la qual disciolta dal corporeo velo</l>
     <l n="112">fra dolce melodia salì nel cielo.</l>
    </lg>
    <lg n="15">
     <l n="113">Orlando, ancor che far dovea allegrezza</l>
     <l n="114">di sì devoto fine, e sapea certo</l>
     <l n="115">che Brandimarte alla suprema altezza</l>
     <l n="116">salito era (che 'l ciel gli vide aperto),</l>
     <l n="117">pur da la umana volontade, avezza</l>
     <l n="118">coi fragil sensi, male era sofferto</l>
     <l n="119">ch'un tal più che fratel gli fosse tolto,</l>
     <l n="120">e non aver di pianto umido il volto.</l>
    </lg>
    <lg n="16">
     <l n="121">Sobrin che molto sangue avea perduto,</l>
     <l n="122">che gli piovea sul fianco e su le gote,</l>
     <l n="123">riverso già gran pezzo era caduto,</l>
     <l n="124">e aver ne dovea ormai le vene vòte.</l>
     <l n="125">Ancor giacea Olivier, né riavuto</l>
     <l n="126">il piede avea, né riaver lo puote</l>
     <l n="127">se non ismosso, e de lo star che tanto</l>
     <l n="128">gli fece il destrier sopra, mezzo infranto:</l>
    </lg>
    <lg n="17">
     <l n="129">e se 'l cognato non venìa ad aitarlo</l>
     <l n="130">(sì come lacrimoso era e dolente),</l>
     <l n="131">per se medesmo non potea ritrarlo;</l>
     <l n="132">e tanta doglia e tal martìr ne sente,</l>
     <l n="133">che ritratto che l'ebbe, né a mutarlo</l>
     <l n="134">né a fermarvisi sopra era possente;</l>
     <l n="135">e n'ha insieme la gamba sì stordita,</l>
     <l n="136">che muover non si può, se non si aita.</l>
    </lg>
    <lg n="18">
     <l n="137">De la vittoria poco rallegrosse</l>
     <l n="138">Orlando; e troppo gli era acerbo e duro</l>
     <l n="139">veder che morto Brandimarte fosse,</l>
     <l n="140">né del cognato molto esser sicuro.</l>
     <l n="141">Sobrin, che vivea ancora, ritrovosse,</l>
     <l n="142">ma poco chiaro avea con molto oscuro;</l>
     <l n="143">che la sua vita per l'uscito sangue</l>
     <l n="144">era vicina a rimanere esangue.</l>
    </lg>
    <lg n="19">
     <l n="145">Lo fece tor, che tutto era sanguigno,</l>
     <l n="146">il conte, e medicar discretamente;</l>
     <l n="147">e confortollo con parlar benigno,</l>
     <l n="148">come se stato gli fosse parente;</l>
     <l n="149">che dopo il fatto nulla di maligno</l>
     <l n="150">in sé tenea, ma tutto era clemente.</l>
     <l n="151">Fece dei morti arme e cavalli tôrre;</l>
     <l n="152">del resto a' servi lor lasciò disporre.</l>
    </lg>
    <lg n="20">
     <l n="153">Qui de la istoria mia, che non sia vera,</l>
     <l n="154">Federigo Fulgoso è in dubbio alquanto,</l>
     <l n="155">che con l'armata avendo la riviera</l>
     <l n="156">di Barberia trascorsa in ogni canto,</l>
     <l n="157">capitò quivi, e l'isola sì fiera,</l>
     <l n="158">montuosa e inegual ritrovò tanto,</l>
     <l n="159">che non è, dice, in tutto il luogo strano,</l>
     <l n="160">ove un sol piè si possa metter piano:</l>
    </lg>
    <lg n="21">
     <l n="161">né verisimil tien che ne l'alpestre</l>
     <l n="162">scoglio sei cavallieri, il fior del mondo,</l>
     <l n="163">potesson far quella battaglia equestre.</l>
     <l n="164">Alla quale obiezion così rispondo:</l>
     <l n="165">ch'a quel tempo una piazza de le destre,</l>
     <l n="166">che sieno a questo, avea lo scoglio al fondo;</l>
     <l n="167">ma poi, ch'un sasso che 'l tremuoto aperse,</l>
     <l n="168">le cadde sopra, e tutta la coperse.</l>
    </lg>
    <lg n="22">
     <l n="169">Sì che, o chiaro fulgor de la Fulgosa</l>
     <l n="170">stirpe, o serena, o sempre viva luce,</l>
     <l n="171">se mai mi riprendeste in questa cosa,</l>
     <l n="172">e forse inanti a quello invitto duce</l>
     <l n="173">per cui la vostra patria or si riposa,</l>
     <l n="174">lascia ogni odio, e in amor tutta s'induce;</l>
     <l n="175">vi priego che non siate a dirgli tardo,</l>
     <l n="176">ch'esser può che né in questo io sia bugiardo.</l>
    </lg>
    <lg n="23">
     <l n="177">In questo tempo, alzando gli occhi al mare,</l>
     <l n="178">vide Orlando venire a vela in fretta</l>
     <l n="179">un navilio leggier, che di calare</l>
     <l n="180">facea sembiante sopra l'isoletta.</l>
     <l n="181">Di chi si fosse, io non voglio or contare,</l>
     <l n="182">perc'ho più d'uno altrove che m'aspetta.</l>
     <l n="183">Veggiamo in Francia, poi che spinto n'hanno</l>
     <l n="184">i Saracin, se mesti o lieti stanno.</l>
    </lg>
    <lg n="24">
     <l n="185">Veggiàn che fa quella fedele amante</l>
     <l n="186">che vede il suo contento ir sì lontano;</l>
     <l n="187">dico la travagliata Bradamante,</l>
     <l n="188">poi che ritrova il giuramento vano,</l>
     <l n="189">ch'avea fatto Ruggier pochi dì inante,</l>
     <l n="190">udendo il nostro e l'altro stuol pagano.</l>
     <l n="191">Poi ch'in questo ancor manca, non le avanza</l>
     <l n="192">in ch'ella debba più metter speranza.</l>
    </lg>
    <lg n="25">
     <l n="193">E ripetendo i pianti e le querele</l>
     <l n="194">che pur troppo domestiche le furo,</l>
     <l n="195">tornò a sua usanza a nominar crudele</l>
     <l n="196">Ruggiero, e 'l suo destin spietato e duro.</l>
     <l n="197">Indi sciogliendo al gran dolor le vele,</l>
     <l n="198">il ciel, che consentia tanto pergiuro,</l>
     <l n="199">né fatto n'avea ancor segno evidente,</l>
     <l n="200">ingiusto chiama, debole e impotente.</l>
    </lg>
    <lg n="26">
     <l n="201">Ad accusar Melissa si converse,</l>
     <l n="202">e maledir l'oracol de la grotta;</l>
     <l n="203">ch'a lor mendace suasion s'immerse</l>
     <l n="204">nel mar d'amore, ov'è a morir condotta.</l>
     <l n="205">Poi con Marfisa ritornò a dolerse</l>
     <l n="206">del suo fratel che le ha la fede rotta:</l>
     <l n="207">con lei grida e si sfoga, e le domanda,</l>
     <l n="208">piangendo, aiuto, e se le raccomanda.</l>
    </lg>
    <lg n="27">
     <l n="209">Marfisa si ristringe ne le spalle,</l>
     <l n="210">e, quel sol che pò far, le dà conforto;</l>
     <l n="211">né crede che Ruggier mai così falle,</l>
     <l n="212">ch'a lei non debba ritornar di corto.</l>
     <l n="213">E se non torna pur, sua fede dàlle,</l>
     <l n="214">ch'ella non patirà sì grave torto;</l>
     <l n="215">o che battaglia piglierà con esso,</l>
     <l n="216">o gli farà osservar ciò c'ha promesso.</l>
    </lg>
    <lg n="28">
     <l n="217">Così fa ch'ella un poco il duol raffrena;</l>
     <l n="218">ch'avendo ove sfogarlo, è meno acerbo.</l>
     <l n="219">Or ch'abbiam vista Bradamante in pena,</l>
     <l n="220">chiamar Ruggier pergiuro, empio e superbo;</l>
     <l n="221">veggiamo ancor, se miglior vita mena</l>
     <l n="222">il fratel suo che non ha polso o nerbo,</l>
     <l n="223">osso o medolla che non senta caldo</l>
     <l n="224">de le fiamme d'amor; dico Rinaldo:</l>
    </lg>
    <lg n="29">
     <l n="225">dico Rinaldo, il qual, come sapete,</l>
     <l n="226">Angelica la bella amava tanto;</l>
     <l n="227">né l'avea tratto all'amorosa rete</l>
     <l n="228">sì la beltà di lei, come l'incanto.</l>
     <l n="229">Aveano gli altri paladin quiete,</l>
     <l n="230">essendo ai Mori ogni vigore affranto:</l>
     <l n="231">tra i vincitori era rimaso solo</l>
     <l n="232">egli captivo in amoroso duolo.</l>
    </lg>
    <lg n="30">
     <l n="233">Cento messi a cercar che di lei fusse</l>
     <l n="234">avea mandato, e cerconne egli stesso.</l>
     <l n="235">Al fine a Malagigi si ridusse,</l>
     <l n="236">che nei bisogni suoi l'aiutò spesso.</l>
     <l n="237">A narrar il suo amor se gli condusse</l>
     <l n="238">col viso rosso e col ciglio demesso;</l>
     <l n="239">indi lo priega che gli insegni dove</l>
     <l n="240">la desiata Angelica si trove.</l>
    </lg>
    <lg n="31">
     <l n="241">Gran maraviglia di sì strano caso</l>
     <l n="242">va rivolgendo a Malagigi il petto.</l>
     <l n="243">Sa che sol per Rinaldo era rimaso</l>
     <l n="244">d'averla cento volte e più nel letto:</l>
     <l n="245">et egli stesso, acciò che persuaso</l>
     <l n="246">fosse di questo, avea assai fatto e detto</l>
     <l n="247">con prieghi e con minaccie per piegarlo;</l>
     <l n="248">né mai avuto avea poter di farlo:</l>
    </lg>
    <lg n="32">
     <l n="249">e tanto più, ch'allor Rinaldo avrebbe</l>
     <l n="250">tratto fuor Malagigi di prigione.</l>
     <l n="251">Fare or spontaneamente lo vorrebbe,</l>
     <l n="252">che nulla giova, e n'ha minor cagione.</l>
     <l n="253">Poi priega lui che ricordar si debbe</l>
     <l n="254">pur quanto ha offeso in questo oltr'a ragione;</l>
     <l n="255">che per negargli già, vi mancò poco</l>
     <l n="256">di non farlo morire in scuro loco.</l>
    </lg>
    <lg n="33">
     <l n="257">Ma quanto a Malagigi le domande</l>
     <l n="258">di Rinaldo importune più pareano,</l>
     <l n="259">tanto, che l'amor suo fosse più grande,</l>
     <l n="260">indizio manifesto gli faceano.</l>
     <l n="261">I prieghi che con lui vani non spande,</l>
     <l n="262">fan che subito immerge ne l'oceano</l>
     <l n="263">ogni memoria de la ingiuria vecchia,</l>
     <l n="264">e che a dargli soccorso s'apparecchia.</l>
    </lg>
    <lg n="34">
     <l n="265">Termine tolse alla risposta, e spene</l>
     <l n="266">gli diè, che favorevol gli saria,</l>
     <l n="267">e che gli saprà dir la via che tiene</l>
     <l n="268">Angelica, o sia in Francia o dove sia.</l>
     <l n="269">E quindi Malagigi al luogo viene</l>
     <l n="270">ove i demoni scongiurar solìa,</l>
     <l n="271">ch'era fra monti inaccessibil grotta:</l>
     <l n="272">apre il libro, e li spirti chiama in frotta.</l>
    </lg>
    <lg n="35">
     <l n="273">Poi ne sceglie un che de' casi d'amore</l>
     <l n="274">avea notizia, e da lui saper volle,</l>
     <l n="275">come sia che Rinaldo ch'avea il core</l>
     <l n="276">dianzi sì duro, or l'abbia tanto molle:</l>
     <l n="277">e di quelle due fonti ode il tenore,</l>
     <l n="278">di che l'una dà il fuoco, e l'altra il tolle;</l>
     <l n="279">e al mal che l'una fa, nulla soccorre,</l>
     <l n="280">se non l'altra acqua che contraria corre.</l>
    </lg>
    <lg n="36">
     <l n="281">Et ode come avendo già di quella</l>
     <l n="282">che l'amor caccia, beuto Rinaldo,</l>
     <l n="283">ai lunghi prieghi d'Angelica bella</l>
     <l n="284">si dimostrò così ostinato e saldo;</l>
     <l n="285">e che poi giunto per sua iniqua stella</l>
     <l n="286">a ber ne l'altra l'amoroso caldo,</l>
     <l n="287">tornò ad amar, per forza di quelle acque,</l>
     <l n="288">lei che pur dianzi oltr'al dover gli spiacque.</l>
    </lg>
    <lg n="37">
     <l n="289">Da iniqua stella e fier destin fu giunto</l>
     <l n="290">a ber la fiamma in quel ghiacciato rivo;</l>
     <l n="291">perché Angelica venne quasi a un punto</l>
     <l n="292">a ber ne l'altro di dolcezza privo,</l>
     <l n="293">che d'ogni amor le lasciò il cor sì emunto,</l>
     <l n="294">ch'indi ebbe lui più che le serpi a schivo:</l>
     <l n="295">egli amò lei, e l'amor giunse al segno</l>
     <l n="296">in ch'era già di lei l'odio e lo sdegno.</l>
    </lg>
    <lg n="38">
     <l n="297">Del caso strano di Rinaldo a pieno</l>
     <l n="298">fu Malagigi dal demonio instrutto,</l>
     <l n="299">che gli narrò d'Angelica non meno,</l>
     <l n="300">ch'a un giovine african si donò in tutto;</l>
     <l n="301">e come poi lasciato avea il terreno</l>
     <l n="302">tutto d'Europa, e per l'instabil flutto</l>
     <l n="303">verso India sciolto avea dai liti ispani</l>
     <l n="304">su l'audaci galee de' Catallani.</l>
    </lg>
    <lg n="39">
     <l n="305">Poi che venne il cugin per la risposta,</l>
     <l n="306">molto gli disuase Malagigi</l>
     <l n="307">di più Angelica amar, che s'era posta</l>
     <l n="308">d'un vilissimo barbaro ai servigi;</l>
     <l n="309">et ora sì da Francia si discosta,</l>
     <l n="310">che mal seguir se ne potria i vestigi:</l>
     <l n="311">ch'era oggimai più là ch'a mezza strada,</l>
     <l n="312">per andar con Medoro in sua contrada.</l>
    </lg>
    <lg n="40">
     <l n="313">La partita d'Angelica non molto</l>
     <l n="314">sarebbe grave all'animoso amante;</l>
     <l n="315">né pur gli avria turbato il sonno, o tolto</l>
     <l n="316">il pensier di tornarsene in Levante:</l>
     <l n="317">ma sentendo ch'avea del suo amor colto</l>
     <l n="318">un Saracino le primizie inante,</l>
     <l n="319">tal passione e tal cordoglio sente,</l>
     <l n="320">che non fu in vita sua, mai, più dolente.</l>
    </lg>
    <lg n="41">
     <l n="321">Non ha poter d'una risposta sola;</l>
     <l n="322">triema il cor dentro, e trieman fuor le labbia;</l>
     <l n="323">non può la lingua disnodar parola;</l>
     <l n="324">la bocca ha amara, e par che tòsco v'abbia.</l>
     <l n="325">Da Malagigi subito s'invola;</l>
     <l n="326">e come il caccia la gelosa rabbia,</l>
     <l n="327">dopo gran pianto e gran ramaricarsi,</l>
     <l n="328">verso Levante fa pensier tornarsi.</l>
    </lg>
    <lg n="42">
     <l n="329">Chiede licenzia al figlio di Pipino;</l>
     <l n="330">e trova scusa che 'l destrier Baiardo,</l>
     <l n="331">che ne mena Gradasso saracino</l>
     <l n="332">contra il dover di cavallier gagliardo,</l>
     <l n="333">lo muove per suo onore a quel camino,</l>
     <l n="334">acciò che vieti al Serican bugiardo</l>
     <l n="335">di mai vantarsi che con spada o lancia</l>
     <l n="336">l'abbia levato a un paladin di Francia.</l>
    </lg>
    <lg n="43">
     <l n="337">Lasciollo andar con sua licenzia Carlo,</l>
     <l n="338">ben che ne fu con tutta Francia mesto;</l>
     <l n="339">ma finalmente non seppe negarlo,</l>
     <l n="340">tanto gli parve il desiderio onesto.</l>
     <l n="341">Vuol Dudon, vuol Guidone accompagnarlo;</l>
     <l n="342">ma lo niega Rinaldo a quello e a questo.</l>
     <l n="343">Lascia Parigi, e se ne va via solo,</l>
     <l n="344">pien di sospiri e d'amoroso duolo.</l>
    </lg>
    <lg n="44">
     <l n="345">Sempre ha in memoria, e mai non se gli tolle,</l>
     <l n="346">ch'averla mille volte avea potuto,</l>
     <l n="347">e mille volte avea ostinato e folle</l>
     <l n="348">di sì rara beltà fatto rifiuto;</l>
     <l n="349">e di tanto piacer ch'aver non volle,</l>
     <l n="350">sì bello e sì buon tempo era perduto:</l>
     <l n="351">et ora eleggerebbe un giorno corto</l>
     <l n="352">averne solo, e rimaner poi morto.</l>
    </lg>
    <lg n="45">
     <l n="353">Ha sempre in mente, e mai non se ne parte,</l>
     <l n="354">come esser puote ch'un povero fante</l>
     <l n="355">abbia del cor di lei spinto da parte</l>
     <l n="356">merito e amor d'ogni altro primo amante.</l>
     <l n="357">Con tal pensier che 'l cor gli straccia e parte,</l>
     <l n="358">Rinaldo se ne va verso Levante;</l>
     <l n="359">e dritto al Reno e a Basilea si tiene,</l>
     <l n="360">fin che d'Ardenna alla gran selva viene.</l>
    </lg>
    <lg n="46">
     <l n="361">Poi che fu dentro a molte miglia andato</l>
     <l n="362">il paladin pel bosco aventuroso,</l>
     <l n="363">da ville e da castella allontanato,</l>
     <l n="364">ove aspro era più il luogo e periglioso,</l>
     <l n="365">tutto in un tratto vide il ciel turbato,</l>
     <l n="366">sparito il sol tra nuvoli nascoso,</l>
     <l n="367">et uscir fuor d'una caverna oscura</l>
     <l n="368">un strano mostro in feminil figura.</l>
    </lg>
    <lg n="47">
     <l n="369">Mill'occhi in capo avea senza palpèbre;</l>
     <l n="370">non può serrarli, e non credo che dorma:</l>
     <l n="371">non men che gli occhi, avea l'orecchie crebre;</l>
     <l n="372">avea in loco de crin serpi a gran torma.</l>
     <l n="373">Fuor de le diaboliche tenèbre</l>
     <l n="374">nel mondo uscì la spaventevol forma.</l>
     <l n="375">Un fiero e maggior serpe ha per la coda,</l>
     <l n="376">che pel petto si gira e che l'annoda.</l>
    </lg>
    <lg n="48">
     <l n="377">Quel ch'a Rinaldo in mille e mille imprese</l>
     <l n="378">più non avvenne mai, quivi gli avviene;</l>
     <l n="379">che come vede il mostro ch'all'offese</l>
     <l n="380">se gli apparecchia, e ch'a trovar lo viene,</l>
     <l n="381">tanta paura, quanta mai non scese</l>
     <l n="382">in altri forse, gli entra ne le vene:</l>
     <l n="383">ma pur l'usato ardir simula e finge,</l>
     <l n="384">e con trepida man la spada stringe.</l>
    </lg>
    <lg n="49">
     <l n="385">S'acconcia il mostro in guisa al fiero assalto,</l>
     <l n="386">che si può dir che sia mastro di guerra:</l>
     <l n="387">vibra il serpente venenoso in alto,</l>
     <l n="388">e poi contra Rinaldo si disserra;</l>
     <l n="389">di qua di là gli vien sopra a gran salto.</l>
     <l n="390">Rinaldo contra lui vaneggia et erra:</l>
     <l n="391">colpi a dritto e a riverso tira assai,</l>
     <l n="392">ma non ne tira alcun che fera mai.</l>
    </lg>
    <lg n="50">
     <l n="393">Il mostro al petto il serpe ora gli appicca,</l>
     <l n="394">che sotto l'arme e sin nel cor l'agghiaccia;</l>
     <l n="395">ora per la visiera gliele ficca,</l>
     <l n="396">e fa ch'erra pel collo e per la faccia.</l>
     <l n="397">Rinaldo da l'impresa si dispicca,</l>
     <l n="398">e quanto può con sproni il destrier caccia:</l>
     <l n="399">ma la Furia infernal già non par zoppa,</l>
     <l n="400">che spicca un salto, e gli è subito in groppa.</l>
    </lg>
    <lg n="51">
     <l n="401">Vada al traverso, al dritto, ove si voglia,</l>
     <l n="402">sempre ha con lui la maledetta peste;</l>
     <l n="403">né sa modo trovar, che se ne scioglia,</l>
     <l n="404">ben che 'l destrier di calcitrar non reste.</l>
     <l n="405">Triema a Rinaldo il cor come una foglia:</l>
     <l n="406">non ch'altrimente il serpe lo moleste;</l>
     <l n="407">ma tanto orror ne sente e tanto schivo,</l>
     <l n="408">che stride e geme, e duolsi ch'egli è vivo.</l>
    </lg>
    <lg n="52">
     <l n="409">Nel più tristo sentier, nel peggior calle</l>
     <l n="410">scorrendo va, nel più intricato bosco,</l>
     <l n="411">ove ha più asprezza il balzo, ove la valle</l>
     <l n="412">è più spinosa, ov'è l'aer più fosco,</l>
     <l n="413">così sperando tôrsi da le spalle</l>
     <l n="414">quel brutto, abominoso, orrido tòsco;</l>
     <l n="415">e ne saria mal capitato forse,</l>
     <l n="416">se tosto non giungea chi lo soccorse.</l>
    </lg>
    <lg n="53">
     <l n="417">Ma lo soccorse a tempo un cavalliero</l>
     <l n="418">di bello armato e lucido metallo,</l>
     <l n="419">che porta un giogo rotto per cimiero,</l>
     <l n="420">di rosse fiamme ha pien lo scudo giallo;</l>
     <l n="421">così trapunto il suo vestire altiero,</l>
     <l n="422">così la sopravesta del cavallo:</l>
     <l n="423">la lancia ha in pugno, e la spada al suo loco,</l>
     <l n="424">e la mazza all'arcion, che getta foco.</l>
    </lg>
    <lg n="54">
     <l n="425">Piena d'un foco eterno è quella mazza,</l>
     <l n="426">che senza consumarsi ognora avampa:</l>
     <l n="427">né per buon scudo o tempra di corazza</l>
     <l n="428">o per grossezza d'elmo se ne scampa.</l>
     <l n="429">Dunque si debbe il cavallier far piazza,</l>
     <l n="430">giri ove vuol l'inestinguibil lampa:</l>
     <l n="431">né manco bisognava al guerrier nostro,</l>
     <l n="432">per levarlo di man del crudel mostro.</l>
    </lg>
    <lg n="55">
     <l n="433">E come cavallier d'animo saldo,</l>
     <l n="434">ove ha udito il rumor, corre e galoppa,</l>
     <l n="435">tanto che vede il mostro che Rinaldo</l>
     <l n="436">col brutto serpe in mille nodi agroppa,</l>
     <l n="437">e sentir fagli a un tempo freddo e caldo;</l>
     <l n="438">che non ha via di torlosi di groppa.</l>
     <l n="439">Va il cavalliero, e fere il mostro al fianco</l>
     <l n="440">e lo fa trabboccar dal lato manco.</l>
    </lg>
    <lg n="56">
     <l n="441">Ma quello è a pena in terra che si rizza,</l>
     <l n="442">e il lungo serpe intorno aggira e vibra.</l>
     <l n="443">Quest'altro più con l'asta non l'attizza;</l>
     <l n="444">ma di farla col fuoco si delibra.</l>
     <l n="445">La mazza impugna, e dove il serpe guizza,</l>
     <l n="446">spessi come tempesta i colpi libra;</l>
     <l n="447">né lascia tempo a quel brutto animale,</l>
     <l n="448">che possa farne un solo o bene o male:</l>
    </lg>
    <lg n="57">
     <l n="449">e mentre a dietro il caccia o tiene a bada,</l>
     <l n="450">e lo percuote, e vendica mille onte,</l>
     <l n="451">consiglia il paladin che se ne vada</l>
     <l n="452">per quella via che s'alza verso il monte.</l>
     <l n="453">Quel s'appiglia al consiglio et alla strada;</l>
     <l n="454">e senza dietro mai volger la fronte,</l>
     <l n="455">non cessa, che di vista se gli tolle,</l>
     <l n="456">ben che molto aspro era a salir quel colle.</l>
    </lg>
    <lg n="58">
     <l n="457">Il cavallier, poi ch'alla scura buca</l>
     <l n="458">fece tornare il mostro da l'inferno,</l>
     <l n="459">ove rode se stesso e si manuca,</l>
     <l n="460">e da mille occhi versa il pianto eterno;</l>
     <l n="461">per esser di Rinaldo guida e duca</l>
     <l n="462">gli salì dietro, e sul giogo superno</l>
     <l n="463">gli fu alle spalle, e si mise con lui</l>
     <l n="464">per trarlo fuor de' luoghi oscuri e bui.</l>
    </lg>
    <lg n="59">
     <l n="465">Come Rinaldo il vide ritornato,</l>
     <l n="466">gli disse che gli avea grazia infinita,</l>
     <l n="467">e ch'era debitore in ogni lato</l>
     <l n="468">di porre a beneficio suo la vita.</l>
     <l n="469">Poi lo domanda come sia nomato,</l>
     <l n="470">acciò dir sappia chi gli ha dato aita,</l>
     <l n="471">e tra guerrieri possa e inanzi a Carlo</l>
     <l n="472">de l'alta sua bontà sempre esaltarlo.</l>
    </lg>
    <lg n="60">
     <l n="473">Rispose il cavallier: - Non ti rincresca</l>
     <l n="474">se 'l nome mio scoprir non ti vogli'ora:</l>
     <l n="475">ben tel dirò prima ch'un passo cresca</l>
     <l n="476">l'ombra; che ci sarà poca dimora. -</l>
     <l n="477">Trovaro, andando insieme, un'acqua fresca</l>
     <l n="478">che col suo mormorio facea talora</l>
     <l n="479">pastori e viandanti al chiaro rio</l>
     <l n="480">venire, e berne l'amoroso oblio.</l>
    </lg>
    <lg n="61">
     <l n="481">Signor, queste eran quelle gelide acque,</l>
     <l n="482">quelle che spengon l'amoroso caldo;</l>
     <l n="483">di cui bevendo, ad Angelica nacque</l>
     <l n="484">l'odio ch'ebbe dipoi sempre a Rinaldo.</l>
     <l n="485">E s'ella un tempo a lui prima dispiacque,</l>
     <l n="486">e se ne l'odio il ritrovò sì saldo,</l>
     <l n="487">non derivò, Signor, la causa altronde,</l>
     <l n="488">se non d'aver beuto di queste onde.</l>
    </lg>
    <lg n="62">
     <l n="489">Il cavallier che con Rinaldo viene,</l>
     <l n="490">come si vede inanzi al chiaro rivo,</l>
     <l n="491">caldo per la fatica il destrier tiene,</l>
     <l n="492">e dice: - Il posar qui non fia nocivo. -</l>
     <l n="493">- Non fia (disse Rinaldo) se non bene;</l>
     <l n="494">ch'oltre che prema il mezzogiorno estivo,</l>
     <l n="495">m'ha così il brutto mostro travagliato,</l>
     <l n="496">che 'l riposar mi fia commodo e grato. -</l>
    </lg>
    <lg n="63">
     <l n="497">L'un e l'altro smontò del suo cavallo,</l>
     <l n="498">e pascer lo lasciò per la foresta;</l>
     <l n="499">e nel fiorito verde a rosso e a giallo</l>
     <l n="500">ambi si trasson l'elmo de la testa.</l>
     <l n="501">Corse Rinaldo al liquido cristallo,</l>
     <l n="502">spinto dal caldo e da sete molesta,</l>
     <l n="503">e cacciò, a un sorso del freddo liquore,</l>
     <l n="504">dal petto ardente e la sete e l'amore.</l>
    </lg>
    <lg n="64">
     <l n="505">Quando lo vide l'altro cavalliero</l>
     <l n="506">la bocca sollevar de l'acqua molle,</l>
     <l n="507">e ritrarne pentito ogni pensiero</l>
     <l n="508">di quel desir ch'ebbe d'amor sì folle;</l>
     <l n="509">si levò ritto, e con sembiante altiero</l>
     <l n="510">gli disse quel che dianzi dir non volle:</l>
     <l n="511">- Sappi, Rinaldo, il nome mio è lo Sdegno,</l>
     <l n="512">venuto sol per sciorti il giogo indegno. -</l>
    </lg>
    <lg n="65">
     <l n="513">Così dicendo, subito gli sparve,</l>
     <l n="514">e sparve insieme il suo destrier con lui.</l>
     <l n="515">Questo a Rinaldo un gran miracol parve;</l>
     <l n="516">s'aggirò intorno, e disse: - Ove è costui? -</l>
     <l n="517">Stimar non sa se sian magiche larve,</l>
     <l n="518">che Malagigi un de' ministri sui</l>
     <l n="519">gli abbia mandato a romper la catena</l>
     <l n="520">che lungamente l'ha tenuto in pena:</l>
    </lg>
    <lg n="66">
     <l n="521">o pur che Dio da l'alta ierarchia</l>
     <l n="522">gli abbia per ineffabil sua bontade</l>
     <l n="523">mandato, come già mandò a Tobia,</l>
     <l n="524">un angelo a levar di cecitade.</l>
     <l n="525">Ma buono o rio demonio, o quel che sia,</l>
     <l n="526">che gli ha renduta la sua libertade,</l>
     <l n="527">ringrazia e loda; e da lui sol conosce</l>
     <l n="528">che sano ha il cor da l'amorose angosce.</l>
    </lg>
    <lg n="67">
     <l n="529">Gli fu nel primier odio ritornata</l>
     <l n="530">Angelica; e gli parve troppo indegna</l>
     <l n="531">d'esser, non che sì lungi seguitata,</l>
     <l n="532">ma che per lei pur mezza lega vegna.</l>
     <l n="533">Per Baiardo riaver tutta fiata</l>
     <l n="534">verso India in Sericana andar disegna,</l>
     <l n="535">sì perché l'onor suo lo stringe a farlo,</l>
     <l n="536">sì per averne già parlato a Carlo.</l>
    </lg>
    <lg n="68">
     <l n="537">Giunse il giorno seguente a Basilea,</l>
     <l n="538">ove la nuova era venuta inante,</l>
     <l n="539">che 'l conte Orlando aver pugna dovea</l>
     <l n="540">contra Gradasso e contra il re Agramante.</l>
     <l n="541">Né questo per aviso si sapea,</l>
     <l n="542">ch'avesse dato il cavallier d'Anglante;</l>
     <l n="543">ma di Sicilia in fretta venut'era</l>
     <l n="544">chi la novella v'apportò per vera.</l>
    </lg>
    <lg n="69">
     <l n="545">Rinaldo vuol trovarsi con Orlando</l>
     <l n="546">alla battaglia, e se ne vede lunge.</l>
     <l n="547">Di dieci in dieci miglia va mutando</l>
     <l n="548">cavalli e guide, e corre e sferza e punge.</l>
     <l n="549">Passa il Reno a Costanza, e in su volando,</l>
     <l n="550">traversa l'Alpe, et in Italia giunge.</l>
     <l n="551">Verona a dietro, a dietro Mantua lassa;</l>
     <l n="552">sul Po si trova, e con gran fretta il passa.</l>
    </lg>
    <lg n="70">
     <l n="553">Già s'inchinava il sol molto alla sera,</l>
     <l n="554">e già apparia nel ciel la prima stella,</l>
     <l n="555">quando Rinaldo in ripa alla riviera</l>
     <l n="556">stando in pensier s'avea da mutar sella,</l>
     <l n="557">o tanto soggiornar, che l'aria nera</l>
     <l n="558">fuggisse inanzi all'altra aurora bella,</l>
     <l n="559">venir si vede un cavalliero inanti</l>
     <l n="560">cortese ne l'aspetto e nei sembianti.</l>
    </lg>
    <lg n="71">
     <l n="561">Costui, dopo il saluto, con bel modo</l>
     <l n="562">gli domandò s'aggiunto a moglie fosse.</l>
     <l n="563">Disse Rinaldo: - Io son nel giugal nodo; -</l>
     <l n="564">ma di tal domandar maravigliosse.</l>
     <l n="565">Soggiunse quel: - Che sia così, ne godo. -</l>
     <l n="566">Poi, per chiarir perché tal detto mosse,</l>
     <l n="567">disse: - Io ti priego che tu sia contento</l>
     <l n="568">ch'io ti dia questa sera alloggiamento;</l>
    </lg>
    <lg n="72">
     <l n="569">che ti farò veder cosa che debbe</l>
     <l n="570">ben volentier veder chi ha moglie a lato. -</l>
     <l n="571">Rinaldo, sì perché posar vorrebbe,</l>
     <l n="572">ormai di correr tanto affaticato;</l>
     <l n="573">sì perché di vedere e d'udire ebbe</l>
     <l n="574">sempre aventure un desiderio innato;</l>
     <l n="575">accettò l'offerir del cavalliero,</l>
     <l n="576">e dietro gli pigliò nuovo sentiero.</l>
    </lg>
    <lg n="73">
     <l n="577">Un tratto d'arco fuor di strada usciro,</l>
     <l n="578">e inanzi un gran palazzo si trovaro,</l>
     <l n="579">onde scudieri in gran frotta veniro</l>
     <l n="580">con torchi accesi, e fêro intorno chiaro.</l>
     <l n="581">Entrò Rinaldo, e voltò gli occhi in giro,</l>
     <l n="582">e vide loco il qual si vede raro,</l>
     <l n="583">di gran fabrica e bella e bene intesa;</l>
     <l n="584">né a privato uom convenia tanta spesa.</l>
    </lg>
    <lg n="74">
     <l n="585">Di serpentin, di porfido le dure</l>
     <l n="586">pietre fan de la porta il ricco vòlto.</l>
     <l n="587">Quel che chiude è di bronzo, con figure</l>
     <l n="588">che sembrano spirar, muovere il volto.</l>
     <l n="589">Sotto un arco poi s'entra, ove misture</l>
     <l n="590">di bel musaico ingannan l'occhio molto.</l>
     <l n="591">Quindi si va in un quadro ch'ogni faccia</l>
     <l n="592">de le sue loggie ha lunga cento braccia.</l>
    </lg>
    <lg n="75">
     <l n="593">La sua porta ha per sé ciascuna loggia,</l>
     <l n="594">e tra la porta e sé ciascuna ha un arco:</l>
     <l n="595">d'ampiezza pari son, ma varia foggia</l>
     <l n="596">fe' d'ornamenti il mastro lor non parco.</l>
     <l n="597">Da ciascuno arco s'entra, ove si poggia</l>
     <l n="598">sì facil, ch'un somier vi può gir carco.</l>
     <l n="599">Un altro arco di su trova ogni scala;</l>
     <l n="600">e s'entra per ogni arco in una sala.</l>
    </lg>
    <lg n="76">
     <l n="601">Gli archi di sopra escono fuor del segno</l>
     <l n="602">tanto, che fan coperchio alle gran porte;</l>
     <l n="603">e ciascun due colonne ha per sostegno,</l>
     <l n="604">altre di bronzo, altre di pietra forte.</l>
     <l n="605">Lungo sarà, se tutti vi disegno</l>
     <l n="606">gli ornati alloggiamenti de la corte;</l>
     <l n="607">e oltr'a quel ch'appar, quanti agi sotto</l>
     <l n="608">la cava terra il mastro avea ridotto.</l>
    </lg>
    <lg n="77">
     <l n="609">L'alte colonne e i capitelli d'oro,</l>
     <l n="610">da che i gemmati palchi eran suffulti,</l>
     <l n="611">i peregrini marmi che vi fôro</l>
     <l n="612">da dotta mano in varie forme sculti,</l>
     <l n="613">pitture e getti, e tant'altro lavoro</l>
     <l n="614">(ben che la notte agli occhi il più ne occulti),</l>
     <l n="615">mostran che non bastaro a tanta mole</l>
     <l n="616">di duo re insieme le ricchezze sole.</l>
    </lg>
    <lg n="78">
     <l n="617">Sopra gli altri ornamenti ricchi e belli,</l>
     <l n="618">ch'erano assai ne la gioconda stanza,</l>
     <l n="619">v'era una fonte che per più ruscelli</l>
     <l n="620">spargea freschissime acque in abondanza.</l>
     <l n="621">Poste le mense avean quivi i donzelli;</l>
     <l n="622">ch'era nel mezzo per ugual distanza:</l>
     <l n="623">vedeva, e parimente veduta era</l>
     <l n="624">da quattro porte de la casa altiera.</l>
    </lg>
    <lg n="79">
     <l n="625">Fatta da mastro diligente e dotto</l>
     <l n="626">la fonte era con molta e suttil opra,</l>
     <l n="627">di loggia a guisa, o padiglion ch'in otto</l>
     <l n="628">faccie distinto, intorno adombri e cuopra.</l>
     <l n="629">Un ciel d'oro, che tutto era di sotto</l>
     <l n="630">colorito di smalto, le sta sopra;</l>
     <l n="631">et otto statue son di marmo bianco,</l>
     <l n="632">che sostengon quel ciel col braccio manco.</l>
    </lg>
    <lg n="80">
     <l n="633">Ne la man destra il corno d'Amaltea</l>
     <l n="634">sculto avea lor l'ingenioso mastro,</l>
     <l n="635">onde con grato murmure cadea</l>
     <l n="636">l'acqua di fuore in vaso d'alabastro;</l>
     <l n="637">et a sembianza di gran donna avea</l>
     <l n="638">ridutto con grande arte ogni pilastro.</l>
     <l n="639">Son d'abito e di faccia differente,</l>
     <l n="640">ma grazia hanno e beltà tutte ugualmente.</l>
    </lg>
    <lg n="81">
     <l n="641">Fermava il piè ciascun di questi segni</l>
     <l n="642">sopra due belle imagini più basse,</l>
     <l n="643">che con la bocca aperta facean segni</l>
     <l n="644">che 'l canto e l'armonia lor dilettasse;</l>
     <l n="645">e quell'atto in che son, par che disegni</l>
     <l n="646">che l'opra e studio lor tutto lodasse</l>
     <l n="647">le belle donne che sugli omeri hanno,</l>
     <l n="648">se fosser quei di cu' in sembianza stanno.</l>
    </lg>
    <lg n="82">
     <l n="649">I simulacri inferiori in mano</l>
     <l n="650">avean lunghe et amplissime scritture,</l>
     <l n="651">ove facean con molta laude piano</l>
     <l n="652">i nomi de le più degne figure;</l>
     <l n="653">e mostravano ancor poco lontano</l>
     <l n="654">i propri loro in note non oscure.</l>
     <l n="655">Mirò Rinaldo a lume di doppieri</l>
     <l n="656">le donne ad una ad una e i cavallieri.</l>
    </lg>
    <lg n="83">
     <l n="657">La prima inscrizion ch'agli occhi occorre,</l>
     <l n="658">con lungo onor Lucrezia Borgia noma,</l>
     <l n="659">la cui bellezza et onestà preporre</l>
     <l n="660">debbe all'antiqua la sua patria Roma.</l>
     <l n="661">I duo che voluto han sopra sé tôrre</l>
     <l n="662">tanto eccellente et onorata soma,</l>
     <l n="663">noma lo scritto: Antonio Tebaldeo,</l>
     <l n="664">Ercole Strozza; un Lino et uno Orfeo.</l>
    </lg>
    <lg n="84">
     <l n="665">Non men gioconda statua né men bella</l>
     <l n="666">si vede appresso, e la scrittura dice:</l>
     <l n="667">- Ecco la figlia d'Ercole, Issabella,</l>
     <l n="668">per cui Ferrara si terrà felice</l>
     <l n="669">via più, perché in lei nata sarà quella,</l>
     <l n="670">che d'altro ben che prospera e fautrice</l>
     <l n="671">e benigna Fortuna dar le deve,</l>
     <l n="672">volgendo gli anni nel suo corso lieve. -</l>
    </lg>
    <lg n="85">
     <l n="673">I duo che mostran disiosi affetti</l>
     <l n="674">che la gloria di lei sempre risuone,</l>
     <l n="675">Gian Iacobi ugualmente erano detti,</l>
     <l n="676">l'uno Calandra, e l'altro Bardelone.</l>
     <l n="677">Nel terzo e quarto loco ove per stretti</l>
     <l n="678">rivi l'acqua esce fuor del padiglione,</l>
     <l n="679">due donne son, che patria, stirpe, onore</l>
     <l n="680">hanno di par, di par beltà e valore.</l>
    </lg>
    <lg n="86">
     <l n="681">Elissabetta l'una, e Leonora</l>
     <l n="682">nominata era l'altra: e fia, per quanto</l>
     <l n="683">narrava il marmo sculto, d'esse ancora</l>
     <l n="684">sì gloriosa la terra di Manto,</l>
     <l n="685">che di Vergilio, che tanto l'onora,</l>
     <l n="686">più che di queste, non si darà vanto.</l>
     <l n="687">Avea la prima a piè del sacro lembo</l>
     <l n="688">Iacobo Sadoletto e Pietro Bembo.</l>
    </lg>
    <lg n="87">
     <l n="689">Uno elegante Castiglione, e un culto</l>
     <l n="690">Muzio Arelio de l'altra eran sostegni.</l>
     <l n="691">Di questi nomi era il bel marmo sculto,</l>
     <l n="692">ignoti allora, or sì famosi e degni.</l>
     <l n="693">Veggon poi quella a cui dal cielo indulto</l>
     <l n="694">tanta virtù sarà, quanta ne regni,</l>
     <l n="695">o mai regnata in alcun tempo sia,</l>
     <l n="696">versata da Fortuna or buona or ria.</l>
    </lg>
    <lg n="88">
     <l n="697">Lo scritto d'oro esser costei dichiara</l>
     <l n="698">Lucrezia Bentivoglia; e fra le lode</l>
     <l n="699">pone di lei, che 'l duca di Ferrara</l>
     <l n="700">d'esserle padre si rallegra e gode.</l>
     <l n="701">Di costei canta con soave e chiara</l>
     <l n="702">voce un Camil che 'l Reno e Felsina ode</l>
     <l n="703">con tanta attenzion, tanto stupore,</l>
     <l n="704">con quanta Anfriso udì già il suo pastore;</l>
    </lg>
    <lg n="89">
     <l n="705">et un per cui la terra, ove l'Isauro</l>
     <l n="706">le sue dolci acque insala in maggior vase,</l>
     <l n="707">nominata sarà da l'Indo al Mauro,</l>
     <l n="708">e da l'austrine all'iperboree case,</l>
     <l n="709">via più che per pesare il romano auro,</l>
     <l n="710">di che perpetuo nome le rimase:</l>
     <l n="711">Guido Postumo, a cui doppia corona</l>
     <l n="712">Pallade quinci, e quindi Febo dona.</l>
    </lg>
    <lg n="90">
     <l n="713">L'altra che segue in ordine, è Diana.</l>
     <l n="714">- Non guardar (dice il marmo scritto) ch'ella</l>
     <l n="715">sia altiera in vista; che nel core umana</l>
     <l n="716">non sarà però men ch'in viso bella. -</l>
     <l n="717">Il dotto Celio Calcagnin lontana</l>
     <l n="718">farà la gloria e 'l bel nome di quella</l>
     <l n="719">nel regno di Monese, in quel di Iuba,</l>
     <l n="720">in India e Spagna udir con chiara tuba;</l>
    </lg>
    <lg n="91">
     <l n="721">et un Marco Cavallo, che tal fonte</l>
     <l n="722">farà di poesia nascer d'Ancona,</l>
     <l n="723">qual fe' il cavallo alato uscir del monte,</l>
     <l n="724">non so se di Parnasso o d'Elicona.</l>
     <l n="725">Beatrice appresso a questo alza la fronte,</l>
     <l n="726">di cui lo scritto suo così ragiona:</l>
     <l n="727">- Beatrice bea, vivendo, il suo consorte,</l>
     <l n="728">e lo lascia infelice alla sua morte;</l>
    </lg>
    <lg n="92">
     <l n="729">anzi tutta l'Italia, che con lei</l>
     <l n="730">fia triunfante, e senza lei, captiva. -</l>
     <l n="731">Un signor di Coreggio di costei</l>
     <l n="732">con alto stil par che cantando scriva,</l>
     <l n="733">e Timoteo, l'onor de' Bendedei:</l>
     <l n="734">ambi faran tra l'una e l'altra riva</l>
     <l n="735">fermare al suon de' lor soavi plettri</l>
     <l n="736">il fiume ove sudâr gli antiqui elettri.</l>
    </lg>
    <lg n="93">
     <l n="737">Tra questo loco e quel de la colonna</l>
     <l n="738">che fu sculpita in Borgia, com'è detto,</l>
     <l n="739">formata in alabastro una gran donna</l>
     <l n="740">era di tanto e sì sublime aspetto,</l>
     <l n="741">che sotto puro velo, in nera gonna,</l>
     <l n="742">senza oro e gemme, in un vestire schietto,</l>
     <l n="743">tra le più adorne non parea men bella,</l>
     <l n="744">che sia tra l'altre la ciprigna stella.</l>
    </lg>
    <lg n="94">
     <l n="745">Non si potea, ben contemplando fiso,</l>
     <l n="746">conoscer se più grazia o più beltade,</l>
     <l n="747">o maggior maestà fosse nel viso,</l>
     <l n="748">o più indizio d'ingegno o d'onestade.</l>
     <l n="749">- Chi vorrà di costei (dicea l'inciso</l>
     <l n="750">marmo) parlar, quanto parlar n'accade,</l>
     <l n="751">ben torrà impresa più d'ogn'altra degna;</l>
     <l n="752">ma non però ch'a fin mai se ne vegna. -</l>
    </lg>
    <lg n="95">
     <l n="753">Dolce quantunque e pien di grazia tanto</l>
     <l n="754">fosse il suo bello e ben formato segno,</l>
     <l n="755">parea sdegnarsi che con umil canto</l>
     <l n="756">ardisse lei lodar sì rozzo ingegno,</l>
     <l n="757">com'era quel che sol, senz'altri a canto</l>
     <l n="758">(non so perché), le fu fatto sostegno.</l>
     <l n="759">Di tutto 'l resto erano i nomi sculti;</l>
     <l n="760">sol questi duo l'artefice avea occulti.</l>
    </lg>
    <lg n="96">
     <l n="761">Fanno le statue in mezzo un luogo tondo,</l>
     <l n="762">che 'l pavimento asciutto ha di corallo,</l>
     <l n="763">di freddo soavissimo giocondo,</l>
     <l n="764">che rendea il puro e liquido cristallo,</l>
     <l n="765">che di fuor cade in un canal fecondo,</l>
     <l n="766">che 'l prato verde, azzurro, bianco e giallo</l>
     <l n="767">rigando, scorre per vari ruscelli,</l>
     <l n="768">grato alle morbide erbe e agli arbuscelli.</l>
    </lg>
    <lg n="97">
     <l n="769">Col cortese oste ragionando stava</l>
     <l n="770">il paladino a mensa; e spesso spesso,</l>
     <l n="771">senza più differir, gli ricordava</l>
     <l n="772">che gli attenesse quanto avea promesso:</l>
     <l n="773">e ad or ad or mirandolo, osservava</l>
     <l n="774">ch'avea di grande affanno il core oppresso;</l>
     <l n="775">che non può star momento che non abbia</l>
     <l n="776">un cocente sospiro in su le labbia.</l>
    </lg>
    <lg n="98">
     <l n="777">Spesso la voce dal disio cacciata</l>
     <l n="778">viene a Rinaldo sin presso alla bocca</l>
     <l n="779">per domandarlo; e quivi, raffrenata</l>
     <l n="780">da cortese modestia, fuor non scocca.</l>
     <l n="781">Ora essendo la cena terminata,</l>
     <l n="782">ecco un donzello a chi l'ufficio tocca,</l>
     <l n="783">pon su la mensa un bel nappo d'or fino,</l>
     <l n="784">di fuor di gemme, e dentro pien di vino.</l>
    </lg>
    <lg n="99">
     <l n="785">Il signor de la casa allora alquanto</l>
     <l n="786">sorridendo, a Rinaldo levò il viso;</l>
     <l n="787">ma chi ben lo notava, più di pianto</l>
     <l n="788">parea ch'avesse voglia che di riso.</l>
     <l n="789">Disse: - Ora a quel che mi ricordi tanto,</l>
     <l n="790">che tempo sia di sodisfar m'è aviso;</l>
     <l n="791">mostrarti un paragon ch'esser de' grato</l>
     <l n="792">di vedere a ciascun c'ha moglie allato.</l>
    </lg>
    <lg n="100">
     <l n="793">Ciascun marito, a mio giudizio, deve</l>
     <l n="794">sempre spiar se la sua donna l'ama;</l>
     <l n="795">saper s'onore o biasmo ne riceve,</l>
     <l n="796">se per lei bestia, o se pur uom si chiama.</l>
     <l n="797">L'incarco de le corna è lo più lieve</l>
     <l n="798">ch'al mondo sia, se ben l'uom tanto infama:</l>
     <l n="799">lo vede quasi tutta l'altra gente;</l>
     <l n="800">e chi l'ha in capo, mai non se lo sente.</l>
    </lg>
    <lg n="101">
     <l n="801">Se tu sai che fedel la moglie sia,</l>
     <l n="802">hai di più amarla e d'onorar ragione,</l>
     <l n="803">che non ha quel che la conosce ria,</l>
     <l n="804">o quel che ne sta in dubbio e in passione.</l>
     <l n="805">Di molte n'hanno a torto gelosia</l>
     <l n="806">i lor mariti, che son caste e buone:</l>
     <l n="807">molti di molte anco sicuri stanno,</l>
     <l n="808">che con le corna in capo se ne vanno.</l>
    </lg>
    <lg n="102">
     <l n="809">Se vuoi saper se la tua sia pudica</l>
     <l n="810">(come io credo che credi, e creder déi;</l>
     <l n="811">ch'altrimente far credere è fatica,</l>
     <l n="812">se chiaro già per prova non ne sei),</l>
     <l n="813">tu per te stesso, senza ch'altri il dica,</l>
     <l n="814">te n'avvedrai, s'in questo vaso béi;</l>
     <l n="815">che per altra cagion non è qui messo,</l>
     <l n="816">che per mostrarti quanto io t'ho promesso.</l>
    </lg>
    <lg n="103">
     <l n="817">Se béi con questo, vedrai grande effetto;</l>
     <l n="818">che se porti il cimier di Cornovaglia,</l>
     <l n="819">il vin ti spargerai tutto sul petto,</l>
     <l n="820">né gocciola sarà ch'in bocca saglia:</l>
     <l n="821">ma s'hai moglie fedel, tu berai netto.</l>
     <l n="822">Or di veder tua sorte ti travaglia. -</l>
     <l n="823">Così dicendo, per mirar tien gli occhi,</l>
     <l n="824">ch'in seno il vin Rinaldo si trabbocchi.</l>
    </lg>
    <lg n="104">
     <l n="825">Quasi Rinaldo di cercar suaso</l>
     <l n="826">quel che poi ritrovar non vorria forse,</l>
     <l n="827">messa la mano inanzi, e preso il vaso,</l>
     <l n="828">fu presso di volere in prova pôrse:</l>
     <l n="829">poi, quanto fosse periglioso il caso</l>
     <l n="830">a porvi i labri, col pensier discorse.</l>
     <l n="831">Ma lasciate, Signor, ch'io mi ripose;</l>
     <l n="832">poi dirò quel che 'l paladin rispose.</l>
    </lg>
   </lg>
  </body>
 </text>
</TEI>