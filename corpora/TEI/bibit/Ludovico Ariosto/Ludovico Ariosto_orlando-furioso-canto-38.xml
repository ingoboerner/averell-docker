<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 38</title>
    <author>Ludovico Ariosto</author>
   </titleStmt>
   <extent>
    <measure unit="stanza">90</measure>
    <measure unit="line">720</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-38</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 38</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 38</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cortesi donne, che benigna udienza</l>
     <l n="2">date a' miei versi, io vi veggo al sembiante,</l>
     <l n="3">che quest'altra sì subita partenza</l>
     <l n="4">che fa Ruggier da la sua fida amante,</l>
     <l n="5">vi dà gran noia, e avete displicenza</l>
     <l n="6">poco minor ch'avesse Bradamante;</l>
     <l n="7">e fate anco argumento ch'esser poco</l>
     <l n="8">in lui dovesse l'amoroso fuoco.</l>
    </lg>
    <lg n="2">
     <l n="9">Per ogni altra cagion ch'allontanato</l>
     <l n="10">contra la voglia d'essa se ne fusse,</l>
     <l n="11">ancor ch'avesse più tesor sperato</l>
     <l n="12">che Creso o Crasso insieme non ridusse,</l>
     <l n="13">io crederia con voi, che penetrato</l>
     <l n="14">non fosse al cor lo stral che lo percusse;</l>
     <l n="15">ch'un almo gaudio, un così gran contento</l>
     <l n="16">non potrebbe comprare oro né argento.</l>
    </lg>
    <lg n="3">
     <l n="17">Pur, per salvar l'onor, non solamente</l>
     <l n="18">d'escusa, ma di laude è degno ancora;</l>
     <l n="19">per salvar, dico, in caso ch'altrimente</l>
     <l n="20">facendo, biasmo et ignominia fôra:</l>
     <l n="21">e se la donna fosse renitente</l>
     <l n="22">et ostinata in fargli far dimora,</l>
     <l n="23">darebbe di sé indizio e chiaro segno</l>
     <l n="24">o d'amar poco o d'aver poco ingegno.</l>
    </lg>
    <lg n="4">
     <l n="25">Che se l'amante de l'amato deve</l>
     <l n="26">la vita amar più de la propria, o tanto</l>
     <l n="27">(io parlo d'uno amante a cui non lieve</l>
     <l n="28">colpo d'Amor passò più là del manto);</l>
     <l n="29">al piacer tanto più, ch'esso riceve,</l>
     <l n="30">l'onor di quello antepor deve, quanto</l>
     <l n="31">l'onore è di più pregio che la vita,</l>
     <l n="32">ch'a tutti altri piaceri è preferita.</l>
    </lg>
    <lg n="5">
     <l n="33">Fece Ruggiero il debito a seguire</l>
     <l n="34">il suo signor, che non se ne potea,</l>
     <l n="35">se non con ignominia, dipartire;</l>
     <l n="36">che ragion di lasciarlo non avea.</l>
     <l n="37">E s'Almonte gli fe' il padre morire,</l>
     <l n="38">tal colpa in Agramante non cadea;</l>
     <l n="39">ch'in molti effetti avea con Ruggier poi</l>
     <l n="40">emendato ogni error dei maggior suoi.</l>
    </lg>
    <lg n="6">
     <l n="41">Farà Ruggiero il debito a tornare</l>
     <l n="42">al suo signore; et ella ancor lo fece,</l>
     <l n="43">che sforzar non lo vòlse di restare,</l>
     <l n="44">come potea, con iterata prece.</l>
     <l n="45">Ruggier potrà alla donna satisfare</l>
     <l n="46">a un altro tempo, s'or non satisfece:</l>
     <l n="47">ma all'onor, chi gli manca d'un momento,</l>
     <l n="48">non può in cento anni satisfar né in cento.</l>
    </lg>
    <lg n="7">
     <l n="49">Torna Ruggiero in Arli, ove ha ritratta</l>
     <l n="50">Agramante la gente che gli avanza.</l>
     <l n="51">Bradamante e Marfisa, che contratta</l>
     <l n="52">col parentado avean grande amistanza,</l>
     <l n="53">andaro insieme ove re Carlo fatta</l>
     <l n="54">la maggior prova avea di sua possanza,</l>
     <l n="55">sperando, o per battaglia o per assedio,</l>
     <l n="56">levar di Francia così lungo tedio.</l>
    </lg>
    <lg n="8">
     <l n="57">Di Bradamante, poi che conosciuta</l>
     <l n="58">in campo fu, si fe' letizia e festa:</l>
     <l n="59">ogniun la riverisce e la saluta;</l>
     <l n="60">et ella a questo e a quel china la testa.</l>
     <l n="61">Rinaldo, come udì la sua venuta,</l>
     <l n="62">le venne incontra; né Ricciardo resta,</l>
     <l n="63">né Ricciardetto od altri di sua gente,</l>
     <l n="64">e la raccoglion tutti allegramente.</l>
    </lg>
    <lg n="9">
     <l n="65">Come s'intese poi che la compagna</l>
     <l n="66">era Marfisa, in arme sì famosa,</l>
     <l n="67">che dal Cataio ai termini di Spagna</l>
     <l n="68">di mille chiare palme iva pomposa;</l>
     <l n="69">non è povero o ricco che rimagna</l>
     <l n="70">nel padiglion: la turba disiosa</l>
     <l n="71">vien quinci e quindi, e s'urta, storpia e preme</l>
     <l n="72">sol per veder sì bella coppia insieme.</l>
    </lg>
    <lg n="10">
     <l n="73">A Carlo riverenti appresentârsi.</l>
     <l n="74">Questo fu il primo dì (scrive Turpino)</l>
     <l n="75">che fu vista Marfisa inginocchiarsi;</l>
     <l n="76">che sol le parve il figlio di Pipino</l>
     <l n="77">degno, a cui tanto onor dovesse farsi,</l>
     <l n="78">tra quanti, o mai nel popul saracino</l>
     <l n="79">o nel cristiano, imperatori e regi</l>
     <l n="80">per virtù vide o per ricchezza egregi.</l>
    </lg>
    <lg n="11">
     <l n="81">Carlo benignamente la raccolse,</l>
     <l n="82">e le uscì incontra fuor dei padiglioni;</l>
     <l n="83">e che sedesse a lato suo poi vòlse</l>
     <l n="84">sopra tutti re, principi e baroni.</l>
     <l n="85">Si diè licenzia a chi non se la tolse;</l>
     <l n="86">sì che tosto restaro in pochi e buoni:</l>
     <l n="87">restaro i paladini e i gran signori;</l>
     <l n="88">la vilipesa plebe andò di fuori.</l>
    </lg>
    <lg n="12">
     <l n="89">Marfisa cominciò con grata voce:</l>
     <l n="90">- Eccelso, invitto e glorioso Augusto,</l>
     <l n="91">che dal mar Indo alla Tirinzia foce,</l>
     <l n="92">dal bianco Scita all'Etiope adusto</l>
     <l n="93">riverir fai la tua candida croce,</l>
     <l n="94">né di te regna il più saggio o 'l più giusto;</l>
     <l n="95">tua fama, ch'alcun termine non serra,</l>
     <l n="96">qui tratto m'ha fin da l'estrema terra.</l>
    </lg>
    <lg n="13">
     <l n="97">E, per narrarti il ver, sola mi mosse</l>
     <l n="98">invidia, e sol per farti guerra io venni,</l>
     <l n="99">acciò che sì possente un re non fosse,</l>
     <l n="100">che non tenesse la legge ch'io tenni.</l>
     <l n="101">Per questo ho fatto le campagne rosse</l>
     <l n="102">del cristian sangue; et altri fieri cenni</l>
     <l n="103">era per farti da crudel nimica,</l>
     <l n="104">se non cadea chi mi t'ha fatto amica.</l>
    </lg>
    <lg n="14">
     <l n="105">Quando nuocer pensai più alle tue squadre,</l>
     <l n="106">io trovo (e come sia dirò più ad agio)</l>
     <l n="107">che 'l bon Ruggier di Risa fu mio padre,</l>
     <l n="108">tradito a torto dal fratel malvagio.</l>
     <l n="109">Portommi in corpo mia misera madre</l>
     <l n="110">di là dal mare, e nacqui in gran disagio.</l>
     <l n="111">Nutrimmi un mago infin al settimo anno,</l>
     <l n="112">a cui gli Arabi poi rubata m'hanno.</l>
    </lg>
    <lg n="15">
     <l n="113">E mi vendero in Persia per ischiava</l>
     <l n="114">a un re che poi cresciuta io posi a morte:</l>
     <l n="115">che mia virginità tor mi cercava.</l>
     <l n="116">Uccisi lui con tutta la sua corte;</l>
     <l n="117">tutta cacciai la sua progenie prava,</l>
     <l n="118">e presi il regno; e tal fu la mia sorte,</l>
     <l n="119">che diciotto anni d'uno o di duo mesi</l>
     <l n="120">io non passai, che sette regni presi.</l>
    </lg>
    <lg n="16">
     <l n="121">E di tua fama invidiosa, come</l>
     <l n="122">io t'ho già detto, avea fermo nel core</l>
     <l n="123">la grande altezza abbatter del tuo nome:</l>
     <l n="124">forse il faceva, o forse era in errore.</l>
     <l n="125">Ma ora avvien che questa voglia dome,</l>
     <l n="126">e faccia cader l'ale al mio furore,</l>
     <l n="127">l'aver inteso, poi che qui son giunta,</l>
     <l n="128">come io ti son d'affinità congiunta.</l>
    </lg>
    <lg n="17">
     <l n="129">E come il padre mio parente e servo</l>
     <l n="130">ti fu, ti son parente e serva anch'io:</l>
     <l n="131">e quella invidia e quell'odio protervo</l>
     <l n="132">il qual io t'ebbi un tempo, or tutto oblio;</l>
     <l n="133">anzi contra Agramante io lo riservo,</l>
     <l n="134">e contra ogn'altro che sia al padre o al zio</l>
     <l n="135">di lui stato parente, che fur rei</l>
     <l n="136">di porre a morte i genitori miei. -</l>
    </lg>
    <lg n="18">
     <l n="137">E seguitò, voler cristiana farsi,</l>
     <l n="138">e dopo ch'avrà estinto il re Agramante,</l>
     <l n="139">voler, piacendo a Carlo, ritornarsi</l>
     <l n="140">a battezzare il suo regno in Levante;</l>
     <l n="141">et indi contra tutto il mondo armarsi,</l>
     <l n="142">ove Macon s'adori e Trivigante;</l>
     <l n="143">e con promission, ch'ogni suo acquisto</l>
     <l n="144">sia de l'Imperio e de la fé di Cristo.</l>
    </lg>
    <lg n="19">
     <l n="145">L'imperator, che non meno eloquente</l>
     <l n="146">era, che fosse valoroso e saggio,</l>
     <l n="147">molto esaltando la donna eccellente,</l>
     <l n="148">e molto il padre e molto il suo lignaggio,</l>
     <l n="149">rispose ad ogni parte umanamente,</l>
     <l n="150">e mostrò in fronte aperto il suo coraggio;</l>
     <l n="151">e conchiuse ne l'ultima parola</l>
     <l n="152">per parente accettarla e per figliuola.</l>
    </lg>
    <lg n="20">
     <l n="153">E qui si leva, e di nuovo l'abbraccia,</l>
     <l n="154">e, come figlia, bacia ne la fronte.</l>
     <l n="155">Vengono tutti con allegra faccia</l>
     <l n="156">quei di Mongrana e quei di Chiaramonte.</l>
     <l n="157">Lungo a dir fôra, quanto onor le faccia</l>
     <l n="158">Rinaldo, che di lei le prove conte</l>
     <l n="159">vedute avea più volte al paragone,</l>
     <l n="160">quando Albracca assediâr col suo girone.</l>
    </lg>
    <lg n="21">
     <l n="161">Lungo a dir fôra, quanto il giovinetto</l>
     <l n="162">Guidon s'allegri di veder costei,</l>
     <l n="163">Aquilante e Grifone e Sansonetto</l>
     <l n="164">ch'alla città crudel furon con lei;</l>
     <l n="165">Malagigi e Viviano e Ricciardetto,</l>
     <l n="166">ch'all'occision de' Maganzesi rei</l>
     <l n="167">e di quei venditori empii di Spagna</l>
     <l n="168">l'aveano avuta sì fedel compagna.</l>
    </lg>
    <lg n="22">
     <l n="169">Apparecchiâr per lo seguente giorno,</l>
     <l n="170">et ebbe cura Carlo egli medesmo,</l>
     <l n="171">che fosse un luogo riccamente adorno,</l>
     <l n="172">ove prendesse Marfisa battesmo.</l>
     <l n="173">I vescovi e gran chierici d'intorno,</l>
     <l n="174">che le leggi sapean del cristianesmo,</l>
     <l n="175">fece raccorre, acciò da loro in tutta</l>
     <l n="176">la santa fé fosse Marfisa instrutta.</l>
    </lg>
    <lg n="23">
     <l n="177">Venne in pontificale abito sacro</l>
     <l n="178">l'arcivesco Turpino, e battizzolla:</l>
     <l n="179">Carlo dal salutifero lavacro</l>
     <l n="180">con cerimonie debite levolla.</l>
     <l n="181">Ma tempo è ormai ch'al capo vòto e macro</l>
     <l n="182">di senno si soccorra con l'ampolla,</l>
     <l n="183">con che dal ciel più basso ne venìa</l>
     <l n="184">il duca Astolfo sul carro d'Elia.</l>
    </lg>
    <lg n="24">
     <l n="185">Sceso era Astolfo dal giro lucente</l>
     <l n="186">alla maggiore altezza de la terra,</l>
     <l n="187">con la felice ampolla che la mente</l>
     <l n="188">dovea sanare al gran mastro di guerra.</l>
     <l n="189">Un'erba quivi di virtù eccellente</l>
     <l n="190">mostra Giovanni al duca d'Inghilterra:</l>
     <l n="191">con essa vuol ch'al suo ritorno tocchi</l>
     <l n="192">al re di Nubia e gli risani gli occhi;</l>
    </lg>
    <lg n="25">
     <l n="193">acciò per questi e per li primi merti</l>
     <l n="194">gente gli dia con che Biserta assaglia.</l>
     <l n="195">E come poi quei populi inesperti</l>
     <l n="196">armi et acconci ad uso di battaglia,</l>
     <l n="197">e senza danno passi pei deserti</l>
     <l n="198">ove l'arena gli uomini abbarbaglia,</l>
     <l n="199">a punto a punto l'ordine che tegna,</l>
     <l n="200">tutto il vecchio santissimo gl'insegna.</l>
    </lg>
    <lg n="26">
     <l n="201">Poi lo fe' rimontar su quello alato</l>
     <l n="202">che di Ruggiero, e fu prima d'Atlante.</l>
     <l n="203">Il paladin lasciò, licenziato</l>
     <l n="204">da San Giovanni, le contrade sante;</l>
     <l n="205">e secondando il Nilo a lato a lato,</l>
     <l n="206">tosto i Nubi apparir si vide inante;</l>
     <l n="207">e ne la terra che del regno è capo</l>
     <l n="208">scese da l'aria, e ritrovò il Senapo.</l>
    </lg>
    <lg n="27">
     <l n="209">Molto fu il gaudio e molta fu la gioia</l>
     <l n="210">che portò a quel signor nel suo ritorno;</l>
     <l n="211">che ben si raccordava de la noia</l>
     <l n="212">che gli avea tolta, de l'arpie, d'intorno.</l>
     <l n="213">Ma poi che la grossezza gli discuoia</l>
     <l n="214">di quello umor che già gli tolse il giorno</l>
     <l n="215">e che gli rende la vista di prima,</l>
     <l n="216">l'adora e cole, e come un Dio sublima:</l>
    </lg>
    <lg n="28">
     <l n="217">sì che non pur la gente che gli chiede</l>
     <l n="218">per muover guerra al regno di Biserta,</l>
     <l n="219">ma cento mila sopra gli ne diede,</l>
     <l n="220">e gli fe' ancor di sua persona offerta.</l>
     <l n="221">La gente a pena, ch'era tutta a piede,</l>
     <l n="222">potea capir ne la campagna aperta;</l>
     <l n="223">che di cavalli ha quel paese inopia,</l>
     <l n="224">ma d'elefanti e de camelli copia.</l>
    </lg>
    <lg n="29">
     <l n="225">La notte inanzi il dì che a suo camino</l>
     <l n="226">l'esercito di Nubia dovea porse,</l>
     <l n="227">montò su l'ippogrifo il paladino,</l>
     <l n="228">e verso mezzodì con fretta corse,</l>
     <l n="229">tanto che giunse al monte che l'austrino</l>
     <l n="230">vento produce, e spira contra l'Orse.</l>
     <l n="231">Trovò la cava, onde per stretta bocca,</l>
     <l n="232">quando si desta, il furioso scocca.</l>
    </lg>
    <lg n="30">
     <l n="233">E come raccordògli il suo maestro,</l>
     <l n="234">avea seco arrecato un utre vòto,</l>
     <l n="235">il qual, mentre ne l'antro oscuro e alpestro,</l>
     <l n="236">affaticato dorme il fiero Noto,</l>
     <l n="237">allo spiraglio pon tacito e destro:</l>
     <l n="238">et è l'aguato in modo al vento ignoto,</l>
     <l n="239">che, credendosi uscir fuor la dimane,</l>
     <l n="240">preso e legato in quello utre rimane.</l>
    </lg>
    <lg n="31">
     <l n="241">Di tanta preda il paladino allegro,</l>
     <l n="242">ritorna in Nubia, e la medesma luce</l>
     <l n="243">si pone a caminar col popul negro,</l>
     <l n="244">e vettovaglia dietro si conduce.</l>
     <l n="245">A salvamento con lo stuolo integro</l>
     <l n="246">verso l'Atlante il glorioso duce</l>
     <l n="247">pel mezzo vien de la minuta sabbia,</l>
     <l n="248">senza temer che 'l vento a nuocer gli abbia.</l>
    </lg>
    <lg n="32">
     <l n="249">E giunto poi di qua dal giogo, in parte</l>
     <l n="250">onde il pian si discuopre e la marina,</l>
     <l n="251">Astolfo elegge la più nobil parte</l>
     <l n="252">del campo, e la meglio atta a disciplina;</l>
     <l n="253">e qua e là per ordine la parte</l>
     <l n="254">a piè d'un colle, ove nel pian confina.</l>
     <l n="255">Quivi la lascia, e su la cima ascende</l>
     <l n="256">in vista d'uom ch'a gran pensieri intende.</l>
    </lg>
    <lg n="33">
     <l n="257">Poi che, inchinando le ginocchia, fece</l>
     <l n="258">al santo suo maestro orazione,</l>
     <l n="259">sicuro che sia udita la sua prece,</l>
     <l n="260">copia di sassi a far cader si pone.</l>
     <l n="261">Oh quanto a chi ben crede in Cristo, lece!</l>
     <l n="262">I sassi, fuor di natural ragione</l>
     <l n="263">crescendo, si vedean venire in giuso,</l>
     <l n="264">e formar ventre e gambe e collo e muso:</l>
    </lg>
    <lg n="34">
     <l n="265">e con chiari anitrir giù per quei calli</l>
     <l n="266">venian saltando, e giunti poi nel piano</l>
     <l n="267">scuotean le groppe, e fatti eran cavalli,</l>
     <l n="268">chi baio e chi leardo e chi rovano.</l>
     <l n="269">La turba ch'aspettando ne le valli</l>
     <l n="270">stava alla posta, lor dava di mano:</l>
     <l n="271">sì che in poche ore fur tutti montati;</l>
     <l n="272">che con sella e con freno erano nati.</l>
    </lg>
    <lg n="35">
     <l n="273">Ottanta mila cento e dua in un giorno</l>
     <l n="274">fe', di pedoni, Astolfo cavallieri.</l>
     <l n="275">Con questi tutta scórse Africa intorno,</l>
     <l n="276">facendo prede, incendi e prigionieri.</l>
     <l n="277">Posto Agramante avea fin al ritorno</l>
     <l n="278">il re di Fersa e 'l re degli Algazeri,</l>
     <l n="279">col re Branzardo a guardia del paese:</l>
     <l n="280">e questi si fêr contra al duca inglese;</l>
    </lg>
    <lg n="36">
     <l n="281">prima avendo spacciato un suttil legno</l>
     <l n="282">ch'a vele e a remi andò battendo l'ali,</l>
     <l n="283">ad Agramante aviso, come il regno</l>
     <l n="284">patia dal re de' Nubi oltraggi e mali.</l>
     <l n="285">Giorno e notte andò quel senza ritegno,</l>
     <l n="286">tanto che giunse ai liti provenzali;</l>
     <l n="287">e trovò in Arli il suo re mezzo oppresso,</l>
     <l n="288">che 'l campo avea di Carlo un miglio appresso.</l>
    </lg>
    <lg n="37">
     <l n="289">Sentendo il re Agramante a che periglio,</l>
     <l n="290">per guadagnare il regno di Pipino,</l>
     <l n="291">lasciava il suo, chiamar fece a consiglio</l>
     <l n="292">principi e re del popul saracino.</l>
     <l n="293">E poi ch'una o due volte girò il ciglio</l>
     <l n="294">quinci a Marsilio e quindi al re Sobrino,</l>
     <l n="295">i quai d'ogni altro fur, che vi venisse,</l>
     <l n="296">i duo più antiqui e saggi, così disse:</l>
    </lg>
    <lg n="38">
     <l n="297">- Quantunque io sappia come mal convegna</l>
     <l n="298">a un capitano dir: non mel pensai,</l>
     <l n="299">pur lo dirò; che quando un danno vegna</l>
     <l n="300">da ogni discorso uman lontano assai,</l>
     <l n="301">a quel fallir par che sia escusa degna:</l>
     <l n="302">e qui si versa il caso mio; ch'errai</l>
     <l n="303">a lasciar d'arme l'Africa sfornita,</l>
     <l n="304">se da li Nubi esser dovea assalita.</l>
    </lg>
    <lg n="39">
     <l n="305">Ma chi pensato avria, fuor che Dio solo,</l>
     <l n="306">a cui non è cosa futura ignota,</l>
     <l n="307">che dovesse venir con sì gran stuolo</l>
     <l n="308">a farne danno gente sì remota?</l>
     <l n="309">tra i quali e noi giace l'instabil suolo</l>
     <l n="310">di quella arena ognior da' venti mota.</l>
     <l n="311">Pur è venuta ad assediar Biserta,</l>
     <l n="312">et ha in gran parte l'Africa deserta.</l>
    </lg>
    <lg n="40">
     <l n="313">Or sopra ciò vostro consiglio chieggio:</l>
     <l n="314">se partirmi di qui senza far frutto,</l>
     <l n="315">o pur seguir tanto l'impresa deggio,</l>
     <l n="316">che prigion Carlo meco abbi condutto;</l>
     <l n="317">o come insieme io salvi il nostro seggio,</l>
     <l n="318">e questo imperial lasci distrutto.</l>
     <l n="319">S'alcun di voi sa dir, priego nol taccia,</l>
     <l n="320">acciò si trovi il meglio, e quel si faccia. -</l>
    </lg>
    <lg n="41">
     <l n="321">Così disse Agramante; e volse gli occhi</l>
     <l n="322">al re di Spagna, che gli sedea appresso,</l>
     <l n="323">come mostrando di voler che tocchi</l>
     <l n="324">di quel c'ha detto, la risposta ad esso.</l>
     <l n="325">E quel, poi che surgendo ebbe i ginocchi</l>
     <l n="326">per riverenzia, e così il capo flesso,</l>
     <l n="327">nel suo onorato seggio si raccolse;</l>
     <l n="328">indi la lingua a tai parole sciolse:</l>
    </lg>
    <lg n="42">
     <l n="329">- O bene o mal che la Fama ci apporti,</l>
     <l n="330">signor, di sempre accrescere ha in usanza.</l>
     <l n="331">Perciò non sarà mai ch'io mi sconforti,</l>
     <l n="332">o mai più del dover pigli baldanza</l>
     <l n="333">per casi o buoni o rei, che sieno sorti:</l>
     <l n="334">ma sempre avrò di par tema e speranza</l>
     <l n="335">ch'esser debban minori, e non del modo</l>
     <l n="336">ch'a noi per tante lingue venir odo.</l>
    </lg>
    <lg n="43">
     <l n="337">E tanto men prestar gli debbo fede,</l>
     <l n="338">quanto più al verisimile s'oppone.</l>
     <l n="339">Or se gli è verisimile si vede,</l>
     <l n="340">ch'abbia con tanto numer di persone</l>
     <l n="341">posto ne la pugnace Africa il piede</l>
     <l n="342">un re di sì lontana regione,</l>
     <l n="343">traversando l'arene a cui Cambise</l>
     <l n="344">con male augurio il popul suo commise.</l>
    </lg>
    <lg n="44">
     <l n="345">Crederò ben, che sian gli Arabi scesi</l>
     <l n="346">da le montagne, et abbian dato il guasto,</l>
     <l n="347">e saccheggiato, e morti uomini e presi,</l>
     <l n="348">ove trovato avran poco contrasto;</l>
     <l n="349">e che Branzardo che di quei paesi</l>
     <l n="350">luogotenente e viceré è rimasto,</l>
     <l n="351">per le decine scriva le migliaia,</l>
     <l n="352">acciò la scusa sua più degna paia.</l>
    </lg>
    <lg n="45">
     <l n="353">Vo' concedergli ancor che sieno i Nubi</l>
     <l n="354">per miracol dal ciel forse piovuti:</l>
     <l n="355">o forse ascosi venner ne le nubi;</l>
     <l n="356">poi che non fur mai per camin veduti.</l>
     <l n="357">Temi tu che tal gente Africa rubi,</l>
     <l n="358">se ben di più soccorso non l'aiuti?</l>
     <l n="359">Il tuo presidio avria ben trista pelle,</l>
     <l n="360">quando temesse un populo sì imbelle.</l>
    </lg>
    <lg n="46">
     <l n="361">Ma se tu mandi ancor che poche navi,</l>
     <l n="362">pur che si veggan gli stendardi tuoi,</l>
     <l n="363">non scioglieran di qua sì tosto i cavi,</l>
     <l n="364">che fuggiranno nei confini suoi</l>
     <l n="365">questi, o sien Nubi o sieno Arabi ignavi,</l>
     <l n="366">ai quali il ritrovarti qui con noi,</l>
     <l n="367">separato pel mar da la tua terra,</l>
     <l n="368">ha dato ardir di romperti la guerra.</l>
    </lg>
    <lg n="47">
     <l n="369">Or piglia il tempo che, per esser senza</l>
     <l n="370">il suo nipote Carlo, hai di vendetta:</l>
     <l n="371">poi ch'Orlando non c'è, far resistenza</l>
     <l n="372">non ti può alcun de la nimica setta.</l>
     <l n="373">Se per non veder lasci, o negligenza,</l>
     <l n="374">l'onorata vittoria che t'aspetta,</l>
     <l n="375">volterà il calvo, ove ora il crin ne mostra,</l>
     <l n="376">con molto danno e lunga infamia nostra. -</l>
    </lg>
    <lg n="48">
     <l n="377">Con questo et altri detti accortamente</l>
     <l n="378">l'Ispano persuader vuol nel concilio</l>
     <l n="379">che non esca di Francia questa gente,</l>
     <l n="380">fin che Carlo non sia spinto in esilio.</l>
     <l n="381">Ma il re Sobrin, che vide apertamente</l>
     <l n="382">il camino a che andava il re Marsilio,</l>
     <l n="383">che più per l'util proprio queste cose,</l>
     <l n="384">che pel commun dicea, così rispose:</l>
    </lg>
    <lg n="49">
     <l n="385">- Quando io ti confortava a stare in pace,</l>
     <l n="386">fosse io stato, signor, falso indovino;</l>
     <l n="387">o tu, se io dovea pure esser verace,</l>
     <l n="388">creduto avessi al tuo fedel Sobrino,</l>
     <l n="389">e non più tosto a Rodomonte audace,</l>
     <l n="390">a Marbalusto, a Alzirdo e a Martasino,</l>
     <l n="391">li quali ora vorrei qui avere a fronte:</l>
     <l n="392">ma vorrei più degli altri Rodomonte,</l>
    </lg>
    <lg n="50">
     <l n="393">per rinfacciargli che volea di Francia</l>
     <l n="394">far quel che si faria d'un fragil vetro,</l>
     <l n="395">e in cielo e ne lo 'nferno la tua lancia</l>
     <l n="396">seguire, anzi lasciarsela di dietro;</l>
     <l n="397">poi nel bisogno si gratta la pancia</l>
     <l n="398">ne l'ozio immerso abominoso e tetro:</l>
     <l n="399">et io, che per predirti il vero allora</l>
     <l n="400">codardo detto fui, son teco ancora;</l>
    </lg>
    <lg n="51">
     <l n="401">e sarò sempremai, fin ch'io finisca</l>
     <l n="402">questa vita ch'ancor che d'anni grave,</l>
     <l n="403">porsi incontra ogni dì per te s'arrisca</l>
     <l n="404">a qualunque di Francia più nome have.</l>
     <l n="405">Né sarà alcun, sia chi si vuol, ch'ardisca</l>
     <l n="406">di dir che l'opre mie mai fosser prave:</l>
     <l n="407">e non han più di me fatto, né tanto,</l>
     <l n="408">molti che si donâr di me più vanto.</l>
    </lg>
    <lg n="52">
     <l n="409">Dico così, per dimostrar che quello</l>
     <l n="410">ch'io dissi allora, e che ti voglio or dire,</l>
     <l n="411">né da viltade vien né da cor fello,</l>
     <l n="412">ma d'amor vero e da fedel servire.</l>
     <l n="413">Io ti conforto ch'al paterno ostello,</l>
     <l n="414">più tosto che tu pòi, vogli redire;</l>
     <l n="415">che poco saggio si può dir colui</l>
     <l n="416">che perde il suo per acquistar l'altrui.</l>
    </lg>
    <lg n="53">
     <l n="417">S'acquisto c'è, tu 'l sai. Trentadui fummo</l>
     <l n="418">re tuoi vassalli a uscir teco del porto:</l>
     <l n="419">or, se di nuovo il conto ne rassummo,</l>
     <l n="420">c'è a pena il terzo, e tutto 'l resto è morto.</l>
     <l n="421">Che non ne cadan più, piaccia a Dio summo:</l>
     <l n="422">ma se tu vuoi seguir, temo di corto,</l>
     <l n="423">che non ne rimarrà quarto né quinto;</l>
     <l n="424">e 'l miser popul tuo fia tutto estinto.</l>
    </lg>
    <lg n="54">
     <l n="425">Ch'Orlando non ci sia, ne aiuta; ch'ove</l>
     <l n="426">siàn pochi, forse alcun non ci saria.</l>
     <l n="427">Ma per questo il periglio non rimuove,</l>
     <l n="428">se ben prolunga nostra sorte ria.</l>
     <l n="429">Ecci Rinaldo, che per molte prove</l>
     <l n="430">mostra che non minor d'Orlando sia:</l>
     <l n="431">c'è il suo lignaggio e tutti i paladini,</l>
     <l n="432">timore eterno a' nostri Saracini.</l>
    </lg>
    <lg n="55">
     <l n="433">Et hanno appresso quel secondo Marte</l>
     <l n="434">(ben che i nimici al mio dispetto lodo),</l>
     <l n="435">io dico il valoroso Brandimarte,</l>
     <l n="436">non men d'Orlando ad ogni prova sodo;</l>
     <l n="437">del qual provata ho la virtude in parte,</l>
     <l n="438">parte ne veggo all'altrui spese et odo.</l>
     <l n="439">Poi son più dì che non c'è Orlando stato;</l>
     <l n="440">e più perduto abbiàn che guadagnato.</l>
    </lg>
    <lg n="56">
     <l n="441">Se per adietro abbiàn perduto, io temo</l>
     <l n="442">che da qui inanzi perderen più in grosso.</l>
     <l n="443">Del nostro campo Mandricardo è scemo:</l>
     <l n="444">Gradasso il suo soccorso n'ha rimosso:</l>
     <l n="445">Marfisa n'ha lasciata al punto estremo,</l>
     <l n="446">e così il re d'Algier, di cui dir posso</l>
     <l n="447">che, se fosse fedel come gagliardo,</l>
     <l n="448">poco uopo era Gradasso o Mandricardo.</l>
    </lg>
    <lg n="57">
     <l n="449">Ove sono a noi tolti questi aiuti,</l>
     <l n="450">e tante mila son dei nostri morti;</l>
     <l n="451">e quei ch'a venir han, son già venuti,</l>
     <l n="452">né s'aspetta altro legno che n'apporti:</l>
     <l n="453">quattro son giunti a Carlo, non tenuti</l>
     <l n="454">manco d'Orlando o di Rinaldo forti;</l>
     <l n="455">e con ragion; che da qui sino a Battro</l>
     <l n="456">potresti mal trovar tali altri quattro.</l>
    </lg>
    <lg n="58">
     <l n="457">Non so se sai chi sia Guidon Selvaggio</l>
     <l n="458">e Sansonetto e i figli d'Oliviero.</l>
     <l n="459">Di questi fo più stima e più tema aggio,</l>
     <l n="460">che d'ogni altro lor duca e cavalliero</l>
     <l n="461">che di Lamagna o d'altro stran linguaggio</l>
     <l n="462">sia contra noi per aiutar l'Impero:</l>
     <l n="463">ben ch'importa anco assai la gente nuova</l>
     <l n="464">ch'a' nostri danni in campo si ritrova.</l>
    </lg>
    <lg n="59">
     <l n="465">Quante volte uscirai alla campagna,</l>
     <l n="466">tanto avrai la peggiore, o sarai rotto.</l>
     <l n="467">Se spesso perdé il campo Africa e Spagna,</l>
     <l n="468">quando siàn stati sedici per otto,</l>
     <l n="469">che sarà poi ch'Italia e che Lamagna</l>
     <l n="470">con Francia è unita, e 'l populo anglo e scotto,</l>
     <l n="471">e che sei contra dodici saranno?</l>
     <l n="472">Ch'altro si può sperar, che biasmo e danno?</l>
    </lg>
    <lg n="60">
     <l n="473">La gente qui, là perdi a un tempo il regno,</l>
     <l n="474">s'in questa impresa più duri ostinato;</l>
     <l n="475">ove, s'al ritornar muti disegno,</l>
     <l n="476">l'avanzo di noi servi con lo stato.</l>
     <l n="477">Lasciar Marsilio è di te caso indegno,</l>
     <l n="478">ch'ognun te ne terrebbe molto ingrato;</l>
     <l n="479">ma c'è rimedio, far con Carlo pace:</l>
     <l n="480">ch'a lui deve piacer, se a te pur piace.</l>
    </lg>
    <lg n="61">
     <l n="481">Pur se ti par che non ci sia il tuo onore,</l>
     <l n="482">se tu, che prima offeso sei, la chiedi;</l>
     <l n="483">e la battaglia più ti sta nel core,</l>
     <l n="484">che, come sia fin qui successa, vedi;</l>
     <l n="485">studia almen di restarne vincitore:</l>
     <l n="486">il che forse averrà, se tu mi credi;</l>
     <l n="487">se d'ogni tua querela a un cavalliero</l>
     <l n="488">darai l'assunto, e se quel fia Ruggiero.</l>
    </lg>
    <lg n="62">
     <l n="489">Io 'l so, e tu 'l sai che Ruggier nostro è tale,</l>
     <l n="490">che già da solo a sol con l'arme in mano</l>
     <l n="491">non men d'Orlando o di Rinaldo vale,</l>
     <l n="492">né d'alcun altro cavallier cristiano.</l>
     <l n="493">Ma se tu vuoi far guerra universale,</l>
     <l n="494">ancor che 'l valor suo sia sopraumano,</l>
     <l n="495">egli però non sarà più ch'un solo,</l>
     <l n="496">et avrà di par suoi contra uno stuolo.</l>
    </lg>
    <lg n="63">
     <l n="497">A me par, s'a te par, ch'a dir si mandi</l>
     <l n="498">al re cristian, che per finir le liti,</l>
     <l n="499">e perché cessi il sangue che tu spandi</l>
     <l n="500">ognior de' suoi, egli de' tuo' infiniti;</l>
     <l n="501">che contra un tuo guerrier tu gli domandi</l>
     <l n="502">che metta in campo uno dei suoi più arditi;</l>
     <l n="503">e faccian questi duo tutta la guerra,</l>
     <l n="504">fin che l'un vinca, e l'altro resti in terra:</l>
    </lg>
    <lg n="64">
     <l n="505">con patto, che qual d'essi perde, faccia</l>
     <l n="506">che 'l suo re all'altro re tributo dia.</l>
     <l n="507">Questa condizion non credo spiaccia</l>
     <l n="508">a Carlo, ancor che sul vantaggio sia.</l>
     <l n="509">Mi fido sì ne le robuste braccia</l>
     <l n="510">poi di Ruggier, che vincitor ne fia;</l>
     <l n="511">e ragion tanta è da la nostra parte,</l>
     <l n="512">che vincerà, s'avesse incontra Marte. -</l>
    </lg>
    <lg n="65">
     <l n="513">Con questi et altri più efficaci detti</l>
     <l n="514">fece Sobrin sì che 'l partito ottenne;</l>
     <l n="515">e gl'interpreti fur quel giorno eletti,</l>
     <l n="516">e quel dì a Carlo l'imbasciata venne.</l>
     <l n="517">Carlo ch'avea tanti guerrier perfetti,</l>
     <l n="518">vinta per sé quella battaglia tenne,</l>
     <l n="519">di cui l'impresa al buon Rinaldo diede,</l>
     <l n="520">in ch'avea, dopo Orlando, maggior fede.</l>
    </lg>
    <lg n="66">
     <l n="521">Di questo accordo lieto parimente</l>
     <l n="522">l'uno esercito e l'altro si godea;</l>
     <l n="523">che 'l travaglio del corpo e de la mente</l>
     <l n="524">tutti avea stanchi e a tutti rincrescea.</l>
     <l n="525">Ognun di riposare il rimanente</l>
     <l n="526">de la sua vita disegnato avea;</l>
     <l n="527">ogniun maledicea l'ire e i furori</l>
     <l n="528">ch'a risse e a gare avean lor desti i cori.</l>
    </lg>
    <lg n="67">
     <l n="529">Rinaldo che esaltar molto si vede,</l>
     <l n="530">che Carlo in lui di quel che tanto pesa,</l>
     <l n="531">via più ch'in tutti gli altri, ha avuto fede,</l>
     <l n="532">lieto si mette all'onorata impresa.</l>
     <l n="533">Ruggier non stima; e veramente crede</l>
     <l n="534">che contra sé non potrà far difesa:</l>
     <l n="535">che suo pari esser possa non gli è aviso,</l>
     <l n="536">se ben in campo ha Mandricardo ucciso.</l>
    </lg>
    <lg n="68">
     <l n="537">Ruggier da l'altra parte, ancor che molto</l>
     <l n="538">onor gli sia che 'l suo re l'abbia eletto,</l>
     <l n="539">e pel miglior di tutti i buoni tolto,</l>
     <l n="540">a cui commetta un sì importante effetto;</l>
     <l n="541">pur mostra affanno e gran mestizia in volto,</l>
     <l n="542">non per paura che gli turbi il petto;</l>
     <l n="543">che non ch'un sol Rinaldo, ma non teme</l>
     <l n="544">se fosse con Rinaldo Orlando insieme:</l>
    </lg>
    <lg n="69">
     <l n="545">ma perché vede esser di lui sorella</l>
     <l n="546">la sua cara e fidissima consorte</l>
     <l n="547">ch'ognior scrivendo stimula e martella,</l>
     <l n="548">come colei ch'è ingiuriata forte.</l>
     <l n="549">Or s'alle vecchie offese aggiunge quella</l>
     <l n="550">d'entrare in campo a porle il frate a morte,</l>
     <l n="551">se la farà, d'amante, così odiosa,</l>
     <l n="552">ch'a placarla mai più fia dura cosa.</l>
    </lg>
    <lg n="70">
     <l n="553">Se tacito Ruggier s'affligge et ange</l>
     <l n="554">de la battaglia che mal grado prende,</l>
     <l n="555">la sua cara moglier lacrima e piange,</l>
     <l n="556">come la nuova indi a poche ore intende.</l>
     <l n="557">Batte il bel petto, e l'auree chiome frange,</l>
     <l n="558">e le guancie innocenti irriga e offende;</l>
     <l n="559">e chiama con ramarichi e querele</l>
     <l n="560">Ruggiero ingrato, e il suo destin crudele.</l>
    </lg>
    <lg n="71">
     <l n="561">D'ogni fin che sortisca la contesa,</l>
     <l n="562">a lei non può venirne altro che doglia.</l>
     <l n="563">Ch'abbia a morir Ruggiero in questa impresa,</l>
     <l n="564">pensar non vuol; che par che 'l cor le toglia.</l>
     <l n="565">Quando anco, per punir più d'una offesa,</l>
     <l n="566">la ruina di Francia Cristo voglia,</l>
     <l n="567">oltre che sarà morto il suo fratello,</l>
     <l n="568">seguirà un danno a lei più acerbo e fello:</l>
    </lg>
    <lg n="72">
     <l n="569">che non potrà, se non con biasmo e scorno,</l>
     <l n="570">e nimicizia di tutta sua gente,</l>
     <l n="571">fare al marito suo mai più ritorno,</l>
     <l n="572">sì che lo sappia ognun publicamente,</l>
     <l n="573">come s'avea, pensando notte e giorno,</l>
     <l n="574">più volte disegnato ne la mente:</l>
     <l n="575">e tra lor era la promessa tale,</l>
     <l n="576">che 'l ritrarsi e il pentir più poco vale.</l>
    </lg>
    <lg n="73">
     <l n="577">Ma quella usata ne le cose avverse</l>
     <l n="578">di non mancarle di soccorsi fidi,</l>
     <l n="579">dico Melissa maga, non sofferse</l>
     <l n="580">udirne il pianto e i dolorosi gridi;</l>
     <l n="581">e venne a consolarla, e le proferse,</l>
     <l n="582">quando ne fosse il tempo, alti sussidi,</l>
     <l n="583">e disturbar quella pugna futura</l>
     <l n="584">di ch'ella piange e si pon tanta cura.</l>
    </lg>
    <lg n="74">
     <l n="585">Rinaldo intanto e l'inclito Ruggiero</l>
     <l n="586">apparechiavan l'arme alla tenzone,</l>
     <l n="587">di cui dovea l'eletta al cavalliero</l>
     <l n="588">che del romano Imperio era campione:</l>
     <l n="589">e come quel, che poi che 'l buon destriero</l>
     <l n="590">perdé Baiardo, andò sempre pedone,</l>
     <l n="591">si elesse a piè, coperto a piastra e a maglia</l>
     <l n="592">con l'azza e col pugnal far la battaglia.</l>
    </lg>
    <lg n="75">
     <l n="593">O fosse caso, o fosse pur ricordo</l>
     <l n="594">di Malagigi suo provido e saggio,</l>
     <l n="595">che sapea quanto Balisarda ingordo</l>
     <l n="596">il taglio avea di fare all'arme oltraggio;</l>
     <l n="597">combatter senza spada fur d'accordo</l>
     <l n="598">l'uno e l'altro guerrier, come detto aggio.</l>
     <l n="599">Del luogo s'accordâr presso alle mura</l>
     <l n="600">de l'antiquo Arli, in una gran pianura.</l>
    </lg>
    <lg n="76">
     <l n="601">A pena avea la vigilante Aurora</l>
     <l n="602">da l'ostel di Titon fuor messo il capo,</l>
     <l n="603">per dare al giorno terminato, e all'ora</l>
     <l n="604">ch'era prefissa alla battaglia, capo;</l>
     <l n="605">quando di qua e di là vennero fuora</l>
     <l n="606">i deputati; e questi in ciascun capo</l>
     <l n="607">degli steccati i padiglion tiraro,</l>
     <l n="608">appresso ai quali ambi un altar fermaro.</l>
    </lg>
    <lg n="77">
     <l n="609">Non molto dopo, instrutto a schiera a schiera,</l>
     <l n="610">si vide uscir l'esercito pagano.</l>
     <l n="611">In mezzo armato e suntuoso v'era</l>
     <l n="612">di barbarica pompa il re africano;</l>
     <l n="613">e s'un baio corsier di chioma nera,</l>
     <l n="614">di fronte bianca, e di duo piè balzano,</l>
     <l n="615">a par a par con lui venìa Ruggiero,</l>
     <l n="616">a cui servir non è Marsilio altiero.</l>
    </lg>
    <lg n="78">
     <l n="617">L'elmo, che dianzi con travaglio tanto</l>
     <l n="618">trasse di testa al re di Tartaria,</l>
     <l n="619">l'elmo, che celebrato in maggior canto</l>
     <l n="620">portò il troiano Ettòr mill'anni pria,</l>
     <l n="621">gli porta il re Marsilio a canto a canto:</l>
     <l n="622">altri principi et altra baronia</l>
     <l n="623">s'hanno partite l'altr'arme fra loro,</l>
     <l n="624">ricche di gioie e ben fregiate d'oro.</l>
    </lg>
    <lg n="79">
     <l n="625">Da l'altra parte fuor dei gran ripari</l>
     <l n="626">re Carlo uscì con la sua gente d'arme,</l>
     <l n="627">con gli ordini medesmi e modi pari</l>
     <l n="628">che terria se venisse al fatto d'arme.</l>
     <l n="629">Cingonlo intorno i suoi famosi pari;</l>
     <l n="630">e Rinaldo è con lui con tutte l'arme,</l>
     <l n="631">fuor che l'elmo che fu del re Mambrino,</l>
     <l n="632">che porta Ugier Danese paladino.</l>
    </lg>
    <lg n="80">
     <l n="633">E di due azze ha il duca Namo l'una,</l>
     <l n="634">e l'altra Salamon re di Bretagna.</l>
     <l n="635">Carlo da un lato i suoi tutti raguna;</l>
     <l n="636">da l'altro son quei d'Africa e di Spagna.</l>
     <l n="637">Nel mezzo non appar persona alcuna:</l>
     <l n="638">vòto riman gran spazio di campagna,</l>
     <l n="639">che per bando commune a chi vi sale,</l>
     <l n="640">eccetto ai duo guerrieri, è capitale.</l>
    </lg>
    <lg n="81">
     <l n="641">Poi che de l'arme la seconda eletta</l>
     <l n="642">si diè al campion del populo pagano,</l>
     <l n="643">duo sacerdoti, l'un de l'una setta,</l>
     <l n="644">l'altro de l'altra, uscîr coi libri in mano.</l>
     <l n="645">In quel del nostro è la vita perfetta</l>
     <l n="646">scritta di Cristo; e l'altro è l'Alcorano.</l>
     <l n="647">Con quel de l'Evangelio si fe' inante</l>
     <l n="648">l'imperator, con l'altro il re Agramante.</l>
    </lg>
    <lg n="82">
     <l n="649">Giunto Carlo all'altar che statuito</l>
     <l n="650">i suoi gli aveano, al ciel levò le palme,</l>
     <l n="651">e disse: - O Dio, c'hai di morir patito</l>
     <l n="652">per redimer da morte le nostr'alme;</l>
     <l n="653">o Donna, il cui valor fu sì gradito,</l>
     <l n="654">che Dio prese da te l'umane salme,</l>
     <l n="655">e nove mesi fu nel tuo santo alvo,</l>
     <l n="656">sempre serbando il fior virgineo salvo:</l>
    </lg>
    <lg n="83">
     <l n="657">siatemi testimoni, ch'io prometto</l>
     <l n="658">per me e per ogni mia successione</l>
     <l n="659">al re Agramante, et a chi dopo eletto</l>
     <l n="660">sarà al governo di sua regione,</l>
     <l n="661">dar venti some ogni anno d'oro schietto,</l>
     <l n="662">s'oggi qui riman vinto il mio campione;</l>
     <l n="663">e ch'io prometto subito la triegua</l>
     <l n="664">incominciar, che poi perpetua segua:</l>
    </lg>
    <lg n="84">
     <l n="665">e se 'n ciò manco, subito s'accenda</l>
     <l n="666">la formidabil ira d'ambidui,</l>
     <l n="667">la qual me solo e i miei figliuoli offenda,</l>
     <l n="668">non alcun altro che sia qui con nui;</l>
     <l n="669">sì che in brevissima ora si comprenda</l>
     <l n="670">che sia il mancar de la promessa a vui. -</l>
     <l n="671">Così dicendo, Carlo sul Vangelo</l>
     <l n="672">tenea la mano, e gli occhi fissi al cielo.</l>
    </lg>
    <lg n="85">
     <l n="673">Si levan quindi, e poi vanno all'altare</l>
     <l n="674">che riccamente avean pagani adorno;</l>
     <l n="675">ove giurò Agramante, ch'oltre al mare</l>
     <l n="676">con l'esercito suo faria ritorno,</l>
     <l n="677">et a Carlo daria tributo pare,</l>
     <l n="678">se restasse Ruggier vinto quel giorno;</l>
     <l n="679">e perpetua tra lor triegua saria,</l>
     <l n="680">coi patti ch'avea Carlo detti pria.</l>
    </lg>
    <lg n="86">
     <l n="681">E similmente con parlar non basso,</l>
     <l n="682">chiamando in testimonio il gran Maumette,</l>
     <l n="683">sul libro ch'in man tiene il suo papasso,</l>
     <l n="684">ciò che detto ha, tutto osservar promette.</l>
     <l n="685">Poi del campo si partono a gran passo,</l>
     <l n="686">e tra i suoi l'uno e l'altro si rimette:</l>
     <l n="687">poi quel par di campioni a giurar venne;</l>
     <l n="688">e 'l giuramento lor questo contenne:</l>
    </lg>
    <lg n="87">
     <l n="689">Ruggier promette, se de la tenzone</l>
     <l n="690">il suo re viene o manda a disturbarlo,</l>
     <l n="691">che né suo guerrier più, né suo barone</l>
     <l n="692">esser mai vuol, ma darsi tutto a Carlo.</l>
     <l n="693">Giura Rinaldo ancor, che se cagione</l>
     <l n="694">sarà del suo signor quindi levarlo,</l>
     <l n="695">fin che non resti vinto egli o Ruggiero,</l>
     <l n="696">si farà d'Agramante cavalliero.</l>
    </lg>
    <lg n="88">
     <l n="697">Poi che le cerimonie finite hanno,</l>
     <l n="698">si ritorna ciascun da la sua parte;</l>
     <l n="699">né v'indugiano molto, che lor dànno</l>
     <l n="700">le chiare trombe segno al fiero marte.</l>
     <l n="701">Or gli animosi a ritrovar si vanno,</l>
     <l n="702">con senno i passi dispensando et arte.</l>
     <l n="703">Ecco si vede incominciar l'assalto,</l>
     <l n="704">sonar il ferro, or girar basso, or alto.</l>
    </lg>
    <lg n="89">
     <l n="705">Or inanzi col calce, or col martello</l>
     <l n="706">accennan quando al capo e quando al piede,</l>
     <l n="707">con tal destrezza e con modo sì snello,</l>
     <l n="708">ch'ogni credenza il raccontarlo eccede.</l>
     <l n="709">Ruggier che combattea contra il fratello</l>
     <l n="710">di chi la misera alma gli possiede,</l>
     <l n="711">a ferir lo venìa con tal riguardo,</l>
     <l n="712">che stimato ne fu manco gagliardo.</l>
    </lg>
    <lg n="90">
     <l n="713">Era a parar, più ch'a ferire, intento,</l>
     <l n="714">e non sapea egli stesso il suo desire:</l>
     <l n="715">spegner Rinaldo saria malcontento,</l>
     <l n="716">né vorria volentieri egli morire.</l>
     <l n="717">Ma ecco giunto al termine mi sento,</l>
     <l n="718">ove convien l'istoria diferire.</l>
     <l n="719">Ne l'altro canto il resto intenderete,</l>
     <l n="720">s'udir ne l'altro canto mi vorrete.</l>
    </lg>
   </lg>
  </body>
 </text>
</TEI>