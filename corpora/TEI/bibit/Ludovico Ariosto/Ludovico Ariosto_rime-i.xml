<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - I</title>
    <author>Ludovico Ariosto</author>
   </titleStmt>
   <extent>
    <measure unit="stanza">40</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - I</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rime disposte a lamentarvi sempre,</l>
     <l n="2">accompagnate il miserabil cuore</l>
     <l n="3">in altro stil che in amorose tempre:</l>
    </lg>
    <lg n="2">
     <l n="4">ch'or iustamente da mostrar dolore</l>
     <l n="5">abiamo causa; ed è sì grave il danno,</l>
     <l n="6">che a pena so s'esser potria maggiore.</l>
    </lg>
    <lg n="3">
     <l n="7">Vedo i miei versi che smariti stanno</l>
     <l n="8">odendo intorno il lamentar comune,</l>
     <l n="9">ch'ove lor debbian cominciar non sanno.</l>
    </lg>
    <lg n="4">
     <l n="10">Vedo l'insegne scolorite e brune,</l>
     <l n="11">suspiri e pianti mescolati insieme</l>
     <l n="12">da mover l'alme di pietà digiune.</l>
    </lg>
    <lg n="5">
     <l n="13">Vedo Ferrara che privata geme</l>
     <l n="14">di sua adorneza, e per grande ira intorno</l>
     <l n="15">il fiume Po che murmurando freme;</l>
    </lg>
    <lg n="6">
     <l n="16">il qual, presago, il sventurato giorno</l>
     <l n="17">in cui la summa Volontà dispose</l>
     <l n="18">che un'alma santa fesse al ciel ritorno,</l>
    </lg>
    <lg n="7">
     <l n="19">per non vedere, ogni suo studio pose</l>
     <l n="20">d'allontanarsi all'infelice terra,</l>
     <l n="21">sì che in più parte le sue sponde róse.</l>
    </lg>
    <lg n="8">
     <l n="22">L'argine e ripe ed ogni opposto atterra;</l>
     <l n="23">pur con ingegno dal fuggir si tenne</l>
     <l n="24">ne l'alveo antico, dove ancor si serra:</l>
    </lg>
    <lg n="9">
     <l n="25">che ricordar mi fa di quel che avenne</l>
     <l n="26">doppo la morte del famoso cive,</l>
     <l n="27">che armato in Roma ad occuparla venne.</l>
    </lg>
    <lg n="10">
     <l n="28">Allora il Tebre supera le rive,</l>
     <l n="29">come ha quest'altro al tramontar di questa</l>
     <l n="30">stella, che in ciel santificata vive.</l>
    </lg>
    <lg n="11">
     <l n="31">Fulgure e venti allor, pioggia e tempesta</l>
     <l n="32">ondarno i campi; ed altri segni ancora</l>
     <l n="33">feron la gente timorosa e mesta,</l>
    </lg>
    <lg n="12">
     <l n="34">com'or è apparso a dimostrar quest'ora</l>
     <l n="35">venuta a tramutar la città lieta,</l>
     <l n="36">le feste e canti, a lacrimar Lionora.</l>
    </lg>
    <lg n="13">
     <l n="37">Più segno di dolor che una cometa</l>
     <l n="38">precorse il tristo dì: ché 'l chiaro lume</l>
     <l n="39">perse in gran parte il lucido pianeta.</l>
    </lg>
    <lg n="14">
     <l n="40">Il Sol, per cui convien che 'l ciel ne allume,</l>
     <l n="41">vidde Ferrara sconsolata e trista,</l>
     <l n="42">e ricognobbe il doloroso fiume,</l>
    </lg>
    <lg n="15">
     <l n="43">ch'ancor quest'onde a riguardar s'atrista</l>
     <l n="44">sì, ch'ei turbò la luminosa fronte,</l>
     <l n="45">mostrando obscura e impalidita vista;</l>
    </lg>
    <lg n="16">
     <l n="46">le gente meste al lacrimar sì pronte,</l>
     <l n="47">le Eliade proprio gli parea vedere</l>
     <l n="48">in ripa al fiume richiamar Fetonte.</l>
    </lg>
    <lg n="17">
     <l n="49">Né gli occhi asciutti puoté il ciel tenere</l>
     <l n="50">per gran pietade, e dimostrò ben quanto</l>
     <l n="51">qua giù si debba ogni mortal dolere.</l>
    </lg>
    <lg n="18">
     <l n="52">Or si risforzi ogni angoscioso pianto,</l>
     <l n="53">che, assai si chiami a paragon del male,</l>
     <l n="54">mai non potremo condolerci tanto;</l>
    </lg>
    <lg n="19">
     <l n="55">creschino i fiumi al lacrimar mortale,</l>
     <l n="56">crollino i boschi al suspirar frequente,</l>
     <l n="57">e sia il dolor per tutto il mondo eguale.</l>
    </lg>
    <lg n="20">
     <l n="58">Ma piangi e grida più ch'ogn'altra gente</l>
     <l n="59">tu che abitasti sotto il iusto regno,</l>
     <l n="60">rimasta al suo partir trista e dolente.</l>
    </lg>
    <lg n="21">
     <l n="61">Ché Morte orrenda col suo ferro indegno</l>
     <l n="62">s'occise quella, a te fece una piaga</l>
     <l n="63">di che molt'anni restaratti il segno.</l>
    </lg>
    <lg n="22">
     <l n="64">Non eri forsi del tuo mal presaga;</l>
     <l n="65">ma se ben pensi, pur perduta hai quella,</l>
     <l n="66">che sì fu in terra di ben farti vaga.</l>
    </lg>
    <lg n="23">
     <l n="67">Abitatrice in ciel fatta novella,</l>
     <l n="68">lassando in terra la sua fragil spoglia,</l>
     <l n="69">di sue virtude è più onorata e bella,</l>
    </lg>
    <lg n="24">
     <l n="70">sì che di noi, non del suo ben ci doglia:</l>
     <l n="71">ché il spirto in ciel da le sue membra sciolto</l>
     <l n="72">di ritornar qua giù non ha più voglia.</l>
    </lg>
    <lg n="25">
     <l n="73">Ver è che pur di nui l'incresce molto,</l>
     <l n="74">ch'ancor l'usata sua pietà riserba,</l>
     <l n="75">né Morte il popul suo dal cuor gli ha tolto.</l>
    </lg>
    <lg n="26">
     <l n="76">Ma nostra doglia mal si disacerba</l>
     <l n="77">pensando che sua vita è giunta al fine,</l>
     <l n="78">non già matura ancor, ma quasi in erba.</l>
    </lg>
    <lg n="27">
     <l n="79">Qual man crudel che fra pongenti spine</l>
     <l n="80">schianta la rosa ancor non ben fiorita,</l>
     <l n="81">Morte spiccò da quella testa un crine.</l>
    </lg>
    <lg n="28">
     <l n="82">Quest'ora da Dio in ciel fu stabilita,</l>
     <l n="83">ché degno di costei non era il mondo,</l>
     <l n="84">anzi là su d'averla seco unita.</l>
    </lg>
    <lg n="29">
     <l n="85">O di virtude albergo alto e giocondo,</l>
     <l n="86">debb'io forsi narrar la tua eccellenzia,</l>
     <l n="87">a cui me stesso col pensar confondo?</l>
    </lg>
    <lg n="30">
     <l n="88">Ché l'infinita e summa Providenzia</l>
     <l n="89">degna ti reputò de la sua corte,</l>
     <l n="90">più per iusticia assai che per clemenzia;</l>
    </lg>
    <lg n="31">
     <l n="91">e per tirarti alle sideree porte</l>
     <l n="92">(mandati prima a te gli anonci suoi)</l>
     <l n="93">calò dal ciel la tremebonda Morte.</l>
    </lg>
    <lg n="32">
     <l n="94">Non come è usata di venir tra noi,</l>
     <l n="95">con quella falce sanguinosa e obscura,</l>
     <l n="96">apparse Libitina agli occhi tuoi.</l>
    </lg>
    <lg n="33">
     <l n="97">Descriver non saprei la sua figura,</l>
     <l n="98">ma venne onesta e in sì liggiadro viso,</l>
     <l n="99">che nulla avesti al suo venir paura;</l>
    </lg>
    <lg n="34">
     <l n="100">e con dolci atti e con piacevol riso</l>
     <l n="101">disse: – Madonna, vien', ch'io son mandata</l>
     <l n="102">per tòrti al mondo e darti al paradiso. –</l>
    </lg>
    <lg n="35">
     <l n="103">O gloriosa in cielo alma beata,</l>
     <l n="104">allor uscendo del corporeo velo,</l>
     <l n="105">al summo Redemptor ne sei tornata;</l>
    </lg>
    <lg n="36">
     <l n="106">volasti, accesa d'amoroso zelo,</l>
     <l n="107">lassando i tuoi devoti infermi ed egri,</l>
     <l n="108">santa, ioconda e risplendente, al cielo.</l>
    </lg>
    <lg n="37">
     <l n="109">Beata al novo albergo or ti ralegri;</l>
     <l n="110">nui, che dolenti al tuo partir lassasti,</l>
     <l n="111">piangendo andiam, vestiti a panni negri.</l>
    </lg>
    <lg n="38">
     <l n="112">Fra quei spirti del ciel vergini e casti,</l>
     <l n="113">non disdegnar, o ben venuta donna,</l>
     <l n="114">guardar le genti tue che al mondo amasti.</l>
    </lg>
    <lg n="39">
     <l n="115">E come in terra a nui fusti madonna,</l>
     <l n="116">servando ancor là su l'usanza antica</l>
     <l n="117">riman' del popul tuo ferma colonna,</l>
    </lg>
    <lg n="40">
     <l n="118">o in cielo e in terra di virtude amica.</l>
    </lg>
   </lg>
  </body>
 </text>
</TEI>