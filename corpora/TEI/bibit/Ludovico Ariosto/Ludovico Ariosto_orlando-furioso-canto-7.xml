<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 7</title>
    <author>Ludovico Ariosto</author>
   </titleStmt>
   <extent>
    <measure unit="stanza">80</measure>
    <measure unit="line">640</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-7</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 7</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 7</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi va lontan da la sua patria, vede</l>
     <l n="2">cose, da quel che già credea, lontane;</l>
     <l n="3">che narrandole poi, non se gli crede,</l>
     <l n="4">e stimato bugiardo ne rimane:</l>
     <l n="5">che 'l sciocco vulgo non gli vuol dar fede,</l>
     <l n="6">se non le vede e tocca chiare e piane.</l>
     <l n="7">Per questo io so che l'inesperienza</l>
     <l n="8">farà al mio canto dar poca credenza.</l>
    </lg>
    <lg n="2">
     <l n="9">Poca o molta ch'io ci abbia, non bisogna</l>
     <l n="10">ch'io ponga mente al vulgo sciocco e ignaro.</l>
     <l n="11">A voi so ben che non parrà menzogna,</l>
     <l n="12">che 'l lume del discorso avete chiaro;</l>
     <l n="13">et a voi soli ogni mio intento agogna</l>
     <l n="14">che 'l frutto sia di mie fatiche caro.</l>
     <l n="15">Io vi lasciai che 'l ponte e la riviera</l>
     <l n="16">vider, che 'n guardia avea Erifilla altiera.</l>
    </lg>
    <lg n="3">
     <l n="17">Quell'era armata del più fin metallo,</l>
     <l n="18">ch'avean di più color gemme distinto:</l>
     <l n="19">rubin vermiglio, crisolito giallo,</l>
     <l n="20">verde smeraldo con flavo iacinto.</l>
     <l n="21">Era montata, ma non a cavallo;</l>
     <l n="22">invece avea di quello un lupo spinto:</l>
     <l n="23">spinto avea un lupo ove si passa il fiume,</l>
     <l n="24">con ricca sella fuor d'ogni costume.</l>
    </lg>
    <lg n="4">
     <l n="25">Non credo ch'un sì grande Apulia n'abbia:</l>
     <l n="26">egli era grosso et alto più d'un bue.</l>
     <l n="27">Con fren spumar non gli facea le labbia,</l>
     <l n="28">né so come lo regga a voglie sue.</l>
     <l n="29">La sopravesta di color di sabbia</l>
     <l n="30">su l'arme avea la maledetta lue:</l>
     <l n="31">era, fuor che 'l color, di quella sorte</l>
     <l n="32">ch'i vescovi e i prelati usano in corte.</l>
    </lg>
    <lg n="5">
     <l n="33">Et avea ne lo scudo e sul cimiero</l>
     <l n="34">una gonfiata e velenosa botta.</l>
     <l n="35">Le donne la mostraro al cavalliero,</l>
     <l n="36">di qua dal ponte per giostrar ridotta,</l>
     <l n="37">e fargli scorno e rompergli il sentiero,</l>
     <l n="38">come ad alcuni usata era talotta.</l>
     <l n="39">Ella a Ruggier, che torni a dietro, grida:</l>
     <l n="40">quel piglia un'asta, e la minaccia e sfida.</l>
    </lg>
    <lg n="6">
     <l n="41">Non men la gigantessa ardita e presta</l>
     <l n="42">sprona il gran lupo e ne l'arcion si serra,</l>
     <l n="43">e pon la lancia a mezzo il corso in resta,</l>
     <l n="44">e fa tremar nel suo venir la terra.</l>
     <l n="45">Ma pur sul prato al fiero incontro resta;</l>
     <l n="46">che sotto l'elmo il buon Ruggier l'afferra,</l>
     <l n="47">e de l'arcion con tal furor la caccia,</l>
     <l n="48">che la riporta indietro oltra sei braccia.</l>
    </lg>
    <lg n="7">
     <l n="49">E già, tratta la spada ch'avea cinta,</l>
     <l n="50">venìa a levarne la testa superba:</l>
     <l n="51">e ben lo potea far; che come estinta</l>
     <l n="52">Erifilla giacea tra' fiori e l'erba.</l>
     <l n="53">Ma le donne gridâr: - Basti sia vinta,</l>
     <l n="54">senza pigliarne altra vendetta acerba.</l>
     <l n="55">Ripon, cortese cavallier, la spada;</l>
     <l n="56">passiamo il ponte e seguitian la strada. -</l>
    </lg>
    <lg n="8">
     <l n="57">Alquanto malagevole et aspretta</l>
     <l n="58">per mezzo un bosco presero la via,</l>
     <l n="59">che oltra che sassosa fosse e stretta,</l>
     <l n="60">quasi su dritta alla collina gìa.</l>
     <l n="61">Ma poi che furo ascesi in su la vetta,</l>
     <l n="62">usciro in spaziosa prateria,</l>
     <l n="63">dove il più bel palazzo e 'l più giocondo</l>
     <l n="64">vider, che mai fosse veduto al mondo.</l>
    </lg>
    <lg n="9">
     <l n="65">La bella Alcina venne un pezzo inante</l>
     <l n="66">verso Ruggier fuor de le prime porte,</l>
     <l n="67">e lo raccolse in signoril sembiante,</l>
     <l n="68">in mezzo bella et onorata corte.</l>
     <l n="69">Da tutti gli altri tanto onore e tante</l>
     <l n="70">riverenzie fur fatte al guerrier forte,</l>
     <l n="71">che non ne potrian far più, se tra loro</l>
     <l n="72">fosse Dio sceso dal superno coro.</l>
    </lg>
    <lg n="10">
     <l n="73">Non tanto il bel palazzo era escellente</l>
     <l n="74">perché vincesse ogn'altro di ricchezza,</l>
     <l n="75">quanto ch'avea la più piacevol gente</l>
     <l n="76">che fosse al mondo e di più gentilezza.</l>
     <l n="77">Poco era l'un da l'altro differente</l>
     <l n="78">e di fiorita etade e di bellezza:</l>
     <l n="79">sola di tutti Alcina era più bella,</l>
     <l n="80">sì come è bello il sol più d'ogni stella.</l>
    </lg>
    <lg n="11">
     <l n="81">Di persona era tanto ben formata,</l>
     <l n="82">quanto me' finger san pittori industri;</l>
     <l n="83">con bionda chioma lunga et annodata:</l>
     <l n="84">oro non è che più risplenda e lustri.</l>
     <l n="85">Spargeasi per la guancia delicata</l>
     <l n="86">misto color di rose e di ligustri;</l>
     <l n="87">di terso avorio era la fronte lieta,</l>
     <l n="88">che lo spazio finia con giusta meta.</l>
    </lg>
    <lg n="12">
     <l n="89">Sotto due negri e sottilissimi archi</l>
     <l n="90">son duo negri occhi, anzi duo chiari soli,</l>
     <l n="91">pietosi a riguardare, a mover parchi;</l>
     <l n="92">intorno cui par ch'Amor scherzi e voli,</l>
     <l n="93">e ch'indi tutta la faretra scarchi,</l>
     <l n="94">e che visibilmente i cori involi:</l>
     <l n="95">quindi il naso per mezzo il viso scende,</l>
     <l n="96">che non truova l'Invidia ove l'emende.</l>
    </lg>
    <lg n="13">
     <l n="97">Sotto quel sta, quasi fra due vallette,</l>
     <l n="98">la bocca sparsa di natio cinabro;</l>
     <l n="99">quivi due filze son di perle elette,</l>
     <l n="100">che chiude et apre un bello e dolce labro:</l>
     <l n="101">quindi escon le cortesi parolette</l>
     <l n="102">da render molle ogni cor rozzo e scabro;</l>
     <l n="103">quivi si forma quel suave riso,</l>
     <l n="104">ch'apre a sua posta in terra il paradiso.</l>
    </lg>
    <lg n="14">
     <l n="105">Bianca nieve è il bel collo, e 'l petto latte;</l>
     <l n="106">il collo è tondo, il petto colmo e largo:</l>
     <l n="107">due pome acerbe, e pur d'avorio fatte,</l>
     <l n="108">vengono e van come onda al primo margo,</l>
     <l n="109">quando piacevole aura il mar combatte.</l>
     <l n="110">Non potria l'altre parti veder Argo:</l>
     <l n="111">ben si può giudicar che corrisponde</l>
     <l n="112">a quel ch'appar di fuor quel che s'asconde.</l>
    </lg>
    <lg n="15">
     <l n="113">Mostran le braccia sua misura giusta;</l>
     <l n="114">e la candida man spesso si vede</l>
     <l n="115">lunghetta alquanto e di larghezza angusta,</l>
     <l n="116">dove né nodo appar, né vena escede.</l>
     <l n="117">Si vede al fin de la persona augusta</l>
     <l n="118">il breve, asciutto e ritondetto piede.</l>
     <l n="119">Gli angelici sembianti nati in cielo</l>
     <l n="120">non si ponno celar sotto alcun velo.</l>
    </lg>
    <lg n="16">
     <l n="121">Avea in ogni sua parte un laccio teso,</l>
     <l n="122">o parli o rida o canti o passo muova:</l>
     <l n="123">né maraviglia è se Ruggier n'è preso,</l>
     <l n="124">poi che tanto benigna se la truova.</l>
     <l n="125">Quel che di lei già avea dal mirto inteso,</l>
     <l n="126">com'è perfida e ria, poco gli giova;</l>
     <l n="127">ch'inganno o tradimento non gli è aviso</l>
     <l n="128">che possa star con sì soave riso.</l>
    </lg>
    <lg n="17">
     <l n="129">Anzi pur creder vuol che da costei</l>
     <l n="130">fosse converso Astolfo in su l'arena</l>
     <l n="131">per li suoi portamenti ingrati e rei,</l>
     <l n="132">e sia degno di questa e di più pena:</l>
     <l n="133">e tutto quel ch'udito avea di lei,</l>
     <l n="134">stima esser falso; e che vendetta mena,</l>
     <l n="135">e mena astio et invidia quel dolente</l>
     <l n="136">a lei biasmare, e che del tutto mente.</l>
    </lg>
    <lg n="18">
     <l n="137">La bella donna che cotanto amava,</l>
     <l n="138">novellamente gli è dal cor partita;</l>
     <l n="139">che per incanto Alcina gli lo lava</l>
     <l n="140">d'ogni antica amorosa sua ferita;</l>
     <l n="141">e di sé sola e del suo amor lo grava,</l>
     <l n="142">e in quello essa riman sola sculpita:</l>
     <l n="143">sì che scusar il buon Ruggier si deve,</l>
     <l n="144">se si mostrò quivi inconstante e lieve.</l>
    </lg>
    <lg n="19">
     <l n="145">A quella mensa cìtare, arpe e lire,</l>
     <l n="146">e diversi altri dilettevol suoni</l>
     <l n="147">faceano intorno l'aria tintinire</l>
     <l n="148">d'armonia dolce e di concenti buoni.</l>
     <l n="149">Non vi mancava chi, cantando, dire</l>
     <l n="150">d'amor sapesse gaudii e passioni,</l>
     <l n="151">o con invenzioni e poesie</l>
     <l n="152">rappresentasse grate fantasie.</l>
    </lg>
    <lg n="20">
     <l n="153">Qual mensa trionfante e suntuosa</l>
     <l n="154">di qual si voglia successor di Nino,</l>
     <l n="155">o qual mai tanto celebre e famosa</l>
     <l n="156">di Cleopatra al vincitor latino,</l>
     <l n="157">potria a questa esser par, che l'amorosa</l>
     <l n="158">fata avea posta inanzi al paladino?</l>
     <l n="159">Tal non cred'io che s'apparecchi dove</l>
     <l n="160">ministra Ganimede al sommo Giove.</l>
    </lg>
    <lg n="21">
     <l n="161">Tolte che fur le mense e le vivande,</l>
     <l n="162">facean, sedendo in cerchio, un giuoco lieto:</l>
     <l n="163">che ne l'orecchio l'un l'altro domande,</l>
     <l n="164">come più piace lor, qualche secreto;</l>
     <l n="165">il che agli amanti fu commodo grande</l>
     <l n="166">di scoprir l'amor lor senza divieto:</l>
     <l n="167">e furon lor conclusioni estreme</l>
     <l n="168">di ritrovarsi quella notte insieme.</l>
    </lg>
    <lg n="22">
     <l n="169">Finîr quel giuoco tosto, e molto inanzi</l>
     <l n="170">che non solea là dentro esser costume:</l>
     <l n="171">con torchi allora i paggi entrati inanzi,</l>
     <l n="172">le tenebre cacciâr con molto lume.</l>
     <l n="173">Tra bella compagnia dietro e dinanzi</l>
     <l n="174">andò Ruggiero a ritrovar le piume</l>
     <l n="175">in una adorna e fresca cameretta,</l>
     <l n="176">per la miglior di tutte l'altre eletta.</l>
    </lg>
    <lg n="23">
     <l n="177">E poi che di confetti e di buon vini</l>
     <l n="178">di nuovo fatti fur debiti inviti,</l>
     <l n="179">e partîr gli altri riverenti e chini,</l>
     <l n="180">et alle stanze lor tutti sono iti;</l>
     <l n="181">Ruggiero entrò ne' profumati lini</l>
     <l n="182">che pareano di man d'Aracne usciti,</l>
     <l n="183">tenendo tuttavia l'orecchie attente,</l>
     <l n="184">s'ancor venir la bella donna sente.</l>
    </lg>
    <lg n="24">
     <l n="185">Ad ogni piccol moto ch'egli udiva,</l>
     <l n="186">sperando che fosse ella, il capo alzava:</l>
     <l n="187">sentir credeasi, e spesso non sentiva;</l>
     <l n="188">poi del suo errore accorto sospirava.</l>
     <l n="189">Talvolta uscia del letto e l'uscio apriva,</l>
     <l n="190">guatava fuori, e nulla vi trovava:</l>
     <l n="191">e maledì ben mille volte l'ora</l>
     <l n="192">che facea al trapassar tanta dimora.</l>
    </lg>
    <lg n="25">
     <l n="193">Tra sé dicea sovente: - Or si parte ella; -</l>
     <l n="194">e cominciava a noverare i passi</l>
     <l n="195">ch'esser potean da la sua stanza a quella</l>
     <l n="196">donde aspettando sta che Alcina passi;</l>
     <l n="197">e questi et altri, prima che la bella</l>
     <l n="198">donna vi sia, vani disegni fassi.</l>
     <l n="199">Teme di qualche impedimento spesso,</l>
     <l n="200">che tra il frutto e la man non gli sia messo.</l>
    </lg>
    <lg n="26">
     <l n="201">Alcina, poi ch'a' preziosi odori</l>
     <l n="202">dopo gran spazio pose alcuna meta,</l>
     <l n="203">venuto il tempo che più non dimori,</l>
     <l n="204">ormai ch'in casa era ogni cosa cheta,</l>
     <l n="205">de la camera sua sola uscì fuori;</l>
     <l n="206">e tacita n'andò per via secreta</l>
     <l n="207">dove a Ruggiero avean timore e speme</l>
     <l n="208">gran pezzo intorno al cor pugnato insieme.</l>
    </lg>
    <lg n="27">
     <l n="209">Come si vide il successor d'Astolfo</l>
     <l n="210">sopra apparir quelle ridenti stelle,</l>
     <l n="211">come abbia ne le vene acceso zolfo,</l>
     <l n="212">non par che capir possa ne la pelle.</l>
     <l n="213">Or sino agli occhi ben nuota nel golfo</l>
     <l n="214">de le delizie e de le cose belle:</l>
     <l n="215">salta del letto, e in braccio la raccoglie,</l>
     <l n="216">né può tanto aspettar ch'ella si spoglie;</l>
    </lg>
    <lg n="28">
     <l n="217">ben che né gonna né faldiglia avesse;</l>
     <l n="218">che venne avolta in un leggier zendado</l>
     <l n="219">che sopra una camicia ella si messe,</l>
     <l n="220">bianca e suttil nel più escellente grado.</l>
     <l n="221">Come Ruggiero abbracciò lei, gli cesse</l>
     <l n="222">il manto; e restò il vel suttile e rado,</l>
     <l n="223">che non copria dinanzi né di dietro,</l>
     <l n="224">più che le rose o i gigli un chiaro vetro.</l>
    </lg>
    <lg n="29">
     <l n="225">Non così strettamente edera preme</l>
     <l n="226">pianta ove intorno abbarbicata s'abbia,</l>
     <l n="227">come si stringon li dui amanti insieme,</l>
     <l n="228">cogliendo de lo spirto in su le labbia</l>
     <l n="229">suave fior, qual non produce seme</l>
     <l n="230">indo o sabeo ne l'odorata sabbia.</l>
     <l n="231">Del gran piacer ch'avean, lor dicer tocca;</l>
     <l n="232">che spesso avean più d'una lingua in bocca.</l>
    </lg>
    <lg n="30">
     <l n="233">Queste cose là dentro eran secrete,</l>
     <l n="234">o se pur non secrete, almen taciute;</l>
     <l n="235">che raro fu tener le labra chete</l>
     <l n="236">biasmo ad alcun, ma ben spesso virtute.</l>
     <l n="237">Tutte proferte et accoglienze liete</l>
     <l n="238">fanno a Ruggier quelle persone astute:</l>
     <l n="239">ognun lo reverisce e se gli inchina;</l>
     <l n="240">che così vuol l'innamorata Alcina.</l>
    </lg>
    <lg n="31">
     <l n="241">Non è diletto alcun che di fuor reste;</l>
     <l n="242">che tutti son ne l'amorosa stanza.</l>
     <l n="243">E due e tre volte il dì mutano veste,</l>
     <l n="244">fatte or ad una, ora ad un'altra usanza.</l>
     <l n="245">Spesso in conviti, e sempre stanno in feste,</l>
     <l n="246">in giostre, in lotte, in scene, in bagno, in danza.</l>
     <l n="247">Or presso ai fonti, all'ombre de' poggietti,</l>
     <l n="248">leggon d'antiqui gli amorosi detti;</l>
    </lg>
    <lg n="32">
     <l n="249">or per l'ombrose valli e lieti colli</l>
     <l n="250">vanno cacciando le paurose lepri;</l>
     <l n="251">or con sagaci cani i fagian folli</l>
     <l n="252">con strepito uscir fan di stoppie e vepri;</l>
     <l n="253">or a' tordi lacciuoli, or veschi molli</l>
     <l n="254">tendon tra gli odoriferi ginepri;</l>
     <l n="255">or con ami inescati et or con reti</l>
     <l n="256">turbano a' pesci i grati lor secreti.</l>
    </lg>
    <lg n="33">
     <l n="257">Stava Ruggiero in tanta gioia e festa,</l>
     <l n="258">mentre Carlo in travaglio et Agramante,</l>
     <l n="259">di cui l'istoria io non vorrei per questa</l>
     <l n="260">porre in oblio, né lasciar Bradamante,</l>
     <l n="261">che con travaglio e con pena molesta</l>
     <l n="262">pianse più giorni il disiato amante,</l>
     <l n="263">ch'avea per strade disusate e nuove</l>
     <l n="264">veduto portar via, né sapea dove.</l>
    </lg>
    <lg n="34">
     <l n="265">Di costei prima che degli altri dico,</l>
     <l n="266">che molti giorni andò cercando invano</l>
     <l n="267">pei boschi ombrosi e per lo campo aprico,</l>
     <l n="268">per ville, per città, per monte e piano;</l>
     <l n="269">né mai poté saper del caro amico,</l>
     <l n="270">che di tanto intervallo era lontano.</l>
     <l n="271">Ne l'oste saracin spesso venìa,</l>
     <l n="272">né mai del suo Ruggier ritrovò spia.</l>
    </lg>
    <lg n="35">
     <l n="273">Ogni dì ne domanda a più di cento,</l>
     <l n="274">né alcun le ne sa mai render ragioni.</l>
     <l n="275">D'alloggiamento va in alloggiamento,</l>
     <l n="276">cercandone e trabacche e padiglioni:</l>
     <l n="277">e lo può far; che senza impedimento</l>
     <l n="278">passa tra cavallieri e tra pedoni,</l>
     <l n="279">mercé all'annel che fuor d'ogni uman uso</l>
     <l n="280">la fa sparir quando l'è in bocca chiuso.</l>
    </lg>
    <lg n="36">
     <l n="281">Né può né creder vuol che morto sia;</l>
     <l n="282">perché di sì grande uom l'altra ruina</l>
     <l n="283">da l'onde idaspe udita si saria</l>
     <l n="284">fin dove il sole a riposar declina.</l>
     <l n="285">Non sa né dir né imaginar che via</l>
     <l n="286">far possa o in cielo o in terra; e pur meschina</l>
     <l n="287">lo va cercando, e per compagni mena</l>
     <l n="288">sospiri e pianti et ogni acerba pena.</l>
    </lg>
    <lg n="37">
     <l n="289">Pensò al fin di tornare alla spelonca</l>
     <l n="290">dove eran l'ossa di Merlin profeta,</l>
     <l n="291">e gridar tanto intorno a quella conca,</l>
     <l n="292">che 'l freddo marmo si movesse a pieta;</l>
     <l n="293">che se vivea Ruggiero, o gli avea tronca</l>
     <l n="294">l'alta necessità la vita lieta,</l>
     <l n="295">si sapria quindi: e poi s'appiglierebbe</l>
     <l n="296">a quel miglior consiglio che n'avrebbe.</l>
    </lg>
    <lg n="38">
     <l n="297">Con questa intenzion prese il camino</l>
     <l n="298">verso le selve prossime a Pontiero,</l>
     <l n="299">dove la vocal tomba di Merlino</l>
     <l n="300">era nascosa in loco alpestro e fiero.</l>
     <l n="301">Ma quella maga che sempre vicino</l>
     <l n="302">tenuto a Bradamante avea il pensiero,</l>
     <l n="303">quella, dico io, che nella bella grotta</l>
     <l n="304">l'avea de la sua stirpe instrutta e dotta;</l>
    </lg>
    <lg n="39">
     <l n="305">quella benigna e saggia incantatrice,</l>
     <l n="306">la quale ha sempre cura di costei,</l>
     <l n="307">sappiendo ch'esser de' progenitrice</l>
     <l n="308">d'uomini invitti, anzi di semidei;</l>
     <l n="309">ciascun dì vuol saper che fa, che dice,</l>
     <l n="310">e getta ciascun dì sorte per lei.</l>
     <l n="311">Di Ruggier liberato e poi perduto,</l>
     <l n="312">e dove in India andò, tutto ha saputo.</l>
    </lg>
    <lg n="40">
     <l n="313">Ben veduto l'avea su quel cavallo</l>
     <l n="314">che reggier non potea, ch'era sfrenato,</l>
     <l n="315">scostarsi di lunghissimo intervallo</l>
     <l n="316">per sentier periglioso e non usato;</l>
     <l n="317">e ben sapea che stava in giuoco e in ballo</l>
     <l n="318">e in cibo e in ozio molle e delicato,</l>
     <l n="319">né più memoria avea del suo signore,</l>
     <l n="320">né de la donna sua, né del suo onore.</l>
    </lg>
    <lg n="41">
     <l n="321">E così il fior de li begli anni suoi</l>
     <l n="322">in lunga inerzia aver potria consunto</l>
     <l n="323">sì gentil cavallier, per dover poi</l>
     <l n="324">perdere il corpo e l'anima in un punto;</l>
     <l n="325">e quel odor, che sol riman di noi</l>
     <l n="326">poscia che 'l resto fragile è defunto,</l>
     <l n="327">che tra' l'uom del sepulcro e in vita il serba,</l>
     <l n="328">gli saria stato o tronco o svelto in erba.</l>
    </lg>
    <lg n="42">
     <l n="329">Ma quella gentil maga, che più cura</l>
     <l n="330">n'avea ch'egli medesmo di se stesso,</l>
     <l n="331">pensò di trarlo per via alpestre e dura</l>
     <l n="332">alla vera virtù, mal grado d'esso:</l>
     <l n="333">come escellente medico, che cura</l>
     <l n="334">con ferro e fuoco e con veneno spesso,</l>
     <l n="335">che se ben molto da principio offende,</l>
     <l n="336">poi giova al fine, e grazia se gli rende.</l>
    </lg>
    <lg n="43">
     <l n="337">Ella non gli era facile, e talmente</l>
     <l n="338">fattane cieca di superchio amore,</l>
     <l n="339">che, come facea Atlante, solamente</l>
     <l n="340">a darli vita avesse posto il core.</l>
     <l n="341">Quel più tosto volea che lungamente</l>
     <l n="342">vivesse e senza fama e senza onore,</l>
     <l n="343">che, con tutta la laude che sia al mondo,</l>
     <l n="344">mancasse un anno al suo viver giocondo.</l>
    </lg>
    <lg n="44">
     <l n="345">L'avea mandato all'isola d'Alcina,</l>
     <l n="346">perché obliasse l'arme in quella corte;</l>
     <l n="347">e come mago di somma dottrina,</l>
     <l n="348">ch'usar sapea gl'incanti d'ogni sorte,</l>
     <l n="349">avea il cor stretto di quella regina</l>
     <l n="350">ne l'amor d'esso d'un laccio sì forte,</l>
     <l n="351">che non se ne era mai per poter sciorre,</l>
     <l n="352">s'invechiasse Ruggier più di Nestorre.</l>
    </lg>
    <lg n="45">
     <l n="353">Or tornando a colei, ch'era presaga</l>
     <l n="354">di quanto de' avvenir, dico che tenne</l>
     <l n="355">la dritta via dove l'errante e vaga</l>
     <l n="356">figlia d'Amon seco a incontrar si venne.</l>
     <l n="357">Bradamante vedendo la sua maga,</l>
     <l n="358">muta la pena che prima sostenne,</l>
     <l n="359">tutta in speranza; e quella l'apre il vero:</l>
     <l n="360">ch'ad Alcina è condotto il suo Ruggiero.</l>
    </lg>
    <lg n="46">
     <l n="361">La giovane riman presso che morta,</l>
     <l n="362">quando ode che 'l suo amante è così lunge;</l>
     <l n="363">e più, che nel suo amor periglio porta,</l>
     <l n="364">se gran rimedio e subito non giunge:</l>
     <l n="365">ma la benigna maga la conforta,</l>
     <l n="366">e presta pon l'impiastro ove il duol punge;</l>
     <l n="367">e le promette e giura, in pochi giorni</l>
     <l n="368">far che Ruggiero a riveder lei torni.</l>
    </lg>
    <lg n="47">
     <l n="369">- Da che, donna (dicea), l'annello hai teco,</l>
     <l n="370">che val contra ogni magica fattura,</l>
     <l n="371">io non ho dubbio alcun, che s'io l'arreco</l>
     <l n="372">là dove Alcina ogni tuo ben ti fura,</l>
     <l n="373">ch'io non le rompa il suo disegno, e meco</l>
     <l n="374">non ti rimeni la tua dolce cura.</l>
     <l n="375">Me n'andrò questa sera alla prim'ora,</l>
     <l n="376">e sarò in India al nascer de l'aurora. -</l>
    </lg>
    <lg n="48">
     <l n="377">E seguitando, del modo narrolle</l>
     <l n="378">che disegnato avea d'adoperarlo,</l>
     <l n="379">per trar del regno effeminato e molle</l>
     <l n="380">il caro amante, e in Francia rimenarlo.</l>
     <l n="381">Bradamante l'annel del dito tolle;</l>
     <l n="382">né solamente avria voluto darlo,</l>
     <l n="383">ma dato il core e dato avria la vita,</l>
     <l n="384">pur che n'avesse il suo Ruggiero aita.</l>
    </lg>
    <lg n="49">
     <l n="385">Le dà l'annello e se le raccomanda;</l>
     <l n="386">e più le raccomanda il suo Ruggiero,</l>
     <l n="387">a cui per lei mille saluti manda:</l>
     <l n="388">poi prese vêr Provenza altro sentiero.</l>
     <l n="389">Andò l'incantatrice a un'altra banda;</l>
     <l n="390">e per porre in effetto il suo pensiero,</l>
     <l n="391">un palafren fece apparir la sera,</l>
     <l n="392">ch'avea un piè rosso, e ogn'altra parte nera.</l>
    </lg>
    <lg n="50">
     <l n="393">Credo fusse un Alchino o un Farfarello,</l>
     <l n="394">che da l'inferno in quella forma trasse;</l>
     <l n="395">e scinta e scalza montò sopra a quello,</l>
     <l n="396">a chiome sciolte e orribilmente passe:</l>
     <l n="397">ma ben di dito si levò l'annello,</l>
     <l n="398">perché gl'incanti suoi non le vietasse.</l>
     <l n="399">Poi con tal fretta andò, che la matina</l>
     <l n="400">si ritrovò ne l'isola d'Alcina.</l>
    </lg>
    <lg n="51">
     <l n="401">Quivi mirabilmente transmutosse:</l>
     <l n="402">s'accrebbe più d'un palmo di statura,</l>
     <l n="403">e fe' le membra a proporzion più grosse;</l>
     <l n="404">e restò a punto di quella misura</l>
     <l n="405">che si pensò che 'l negromante fosse,</l>
     <l n="406">quel che nutrì Ruggier con sì gran cura.</l>
     <l n="407">Vestì di lunga barba le mascelle,</l>
     <l n="408">e fe' crespa la fronte e l'altra pelle.</l>
    </lg>
    <lg n="52">
     <l n="409">Di faccia, di parole e di sembiante</l>
     <l n="410">sì lo seppe imitar, che totalmente</l>
     <l n="411">potea parer l'incantatore Atlante.</l>
     <l n="412">Poi si nascose, e tanto pose mente,</l>
     <l n="413">che da Ruggiero allontanar l'amante</l>
     <l n="414">Alcina vide un giorno finalmente:</l>
     <l n="415">e fu gran sorte; che di stare o d'ire</l>
     <l n="416">senza esso un'ora potea mal patire.</l>
    </lg>
    <lg n="53">
     <l n="417">Soletto lo trovò, come lo volle,</l>
     <l n="418">che si godea il matin fresco e sereno</l>
     <l n="419">lungo un bel rio che discorrea d'un colle</l>
     <l n="420">verso un laghetto limpido et ameno.</l>
     <l n="421">Il suo vestir delizioso e molle</l>
     <l n="422">tutto era d'ozio e di lascivia pieno,</l>
     <l n="423">che de sua man gli avea di seta e d'oro</l>
     <l n="424">tessuto Alcina con sottil lavoro.</l>
    </lg>
    <lg n="54">
     <l n="425">Di ricche gemme un splendido monile</l>
     <l n="426">gli discendea dal collo in mezzo il petto;</l>
     <l n="427">e ne l'uno e ne l'altro già virile</l>
     <l n="428">braccio girava un lucido cerchietto.</l>
     <l n="429">Gli avea forato un fil d'oro sottile</l>
     <l n="430">ambe l'orecchie, in forma d'annelletto;</l>
     <l n="431">e due gran perle pendevano quindi,</l>
     <l n="432">qua' mai non ebbon gli Arabi né gl'Indi.</l>
    </lg>
    <lg n="55">
     <l n="433">Umide avea l'innanellate chiome</l>
     <l n="434">de' più suavi odor che sieno in prezzo:</l>
     <l n="435">tutto ne' gesti era amoroso, come</l>
     <l n="436">fosse in Valenza a servir donne avezzo:</l>
     <l n="437">non era in lui di sano altro che 'l nome;</l>
     <l n="438">corrotto tutto il resto, e più che mézzo.</l>
     <l n="439">Così Ruggier fu ritrovato, tanto</l>
     <l n="440">da l'esser suo mutato per incanto.</l>
    </lg>
    <lg n="56">
     <l n="441">Ne la forma d'Atlante se gli affaccia</l>
     <l n="442">colei, che la sembianza ne tenea,</l>
     <l n="443">con quella grave e venerabil faccia</l>
     <l n="444">che Ruggier sempre riverir solea,</l>
     <l n="445">con quello occhio pien d'ira e di minaccia,</l>
     <l n="446">che sì temuto già fanciullo avea;</l>
     <l n="447">dicendo: - È questo dunque il frutto ch'io</l>
     <l n="448">lungamente atteso ho del sudor mio?</l>
    </lg>
    <lg n="57">
     <l n="449">Di medolle già d'orsi e di leoni</l>
     <l n="450">ti porsi io dunque li primi alimenti;</l>
     <l n="451">t'ho per caverne et orridi burroni</l>
     <l n="452">fanciullo avezzo a strangolar serpenti,</l>
     <l n="453">pantere e tigri disarmar d'ungioni,</l>
     <l n="454">et a vivi cingial trar spesso i denti,</l>
     <l n="455">acciò che, dopo tanta disciplina,</l>
     <l n="456">tu sii l'Adone o l'Atide d'Alcina?</l>
    </lg>
    <lg n="58">
     <l n="457">È questo, quel che l'osservate stelle,</l>
     <l n="458">le sacre fibre e gli accoppiati punti,</l>
     <l n="459">responsi, augùri, sogni e tutte quelle</l>
     <l n="460">sorti, ove ho troppo i miei studi consunti,</l>
     <l n="461">di te promesso sin da le mammelle</l>
     <l n="462">m'avean, come quest'anni fusser giunti:</l>
     <l n="463">ch'in arme l'opre tue così preclare</l>
     <l n="464">esser dovean, che sarian senza pare?</l>
    </lg>
    <lg n="59">
     <l n="465">Questo è ben veramente alto principio</l>
     <l n="466">onde si può sperar che tu sia presto</l>
     <l n="467">a farti un Alessandro, un Iulio, un Scipio!</l>
     <l n="468">Chi potea, ohimè! di te mai creder questo,</l>
     <l n="469">che ti facessi d'Alcina mancipio?</l>
     <l n="470">E perché ognun lo veggia manifesto,</l>
     <l n="471">al collo et alle braccia hai la catena</l>
     <l n="472">con che ella a voglia sua preso ti mena.</l>
    </lg>
    <lg n="60">
     <l n="473">Se non ti muovon le tue proprie laudi,</l>
     <l n="474">e l'opre escelse a chi t'ha il cielo eletto,</l>
     <l n="475">la tua succession perché defraudi</l>
     <l n="476">del ben che mille volte io t'ho predetto?</l>
     <l n="477">Deh, perché il ventre eternamente claudi,</l>
     <l n="478">dove il ciel vuol che sia per te concetto</l>
     <l n="479">la gloriosa e soprumana prole</l>
     <l n="480">ch'esser de' al mondo più chiara che 'l sole?</l>
    </lg>
    <lg n="61">
     <l n="481">Deh, non vietar che le più nobil alme</l>
     <l n="482">che sian formate ne l'eterne idee,</l>
     <l n="483">di tempo in tempo abbian corporee salme</l>
     <l n="484">dal ceppo che radice in te aver dee!</l>
     <l n="485">Deh non vietar mille trionfi e palme,</l>
     <l n="486">con che, dopo aspri danni e piaghe ree,</l>
     <l n="487">tuoi figli, tuoi nipoti e successori</l>
     <l n="488">Italia torneran nei primi onori!</l>
    </lg>
    <lg n="62">
     <l n="489">Non ch'a piegarti a questo tante e tante</l>
     <l n="490">anime belle aver dovesson pondo,</l>
     <l n="491">che chiare, illustri, inclite, invitte e sante</l>
     <l n="492">son per fiorir da l'arbor tuo fecondo;</l>
     <l n="493">ma ti dovria una coppia esser bastante:</l>
     <l n="494">Ippolito e il fratel; che pochi il mondo</l>
     <l n="495">ha tali avuti ancor fin al dì d'oggi,</l>
     <l n="496">per tutti i gradi onde a virtù si poggi.</l>
    </lg>
    <lg n="63">
     <l n="497">Io solea più di questi dui narrarti,</l>
     <l n="498">ch'io non facea di tutti gli altri insieme;</l>
     <l n="499">sì perché essi terran le maggior parti,</l>
     <l n="500">che gli altri tuoi, ne le virtù supreme;</l>
     <l n="501">sì perché al dir di lor mi vedea darti</l>
     <l n="502">più attenzion, che d'altri del tuo seme:</l>
     <l n="503">vedea goderti che sì chiari eroi</l>
     <l n="504">esser dovessen dei nipoti tuoi.</l>
    </lg>
    <lg n="64">
     <l n="505">Che ha costei che t'hai fatto regina,</l>
     <l n="506">che non abbian mill'altre meretrici?</l>
     <l n="507">costei che di tant'altri è concubina,</l>
     <l n="508">ch'al fin sai ben s'ella suol far felici.</l>
     <l n="509">Ma perché tu conosca chi sia Alcina,</l>
     <l n="510">levatone le fraudi e gli artifici,</l>
     <l n="511">tien questo annello in dito, e torna ad ella;</l>
     <l n="512">ch'aveder ti potrai come sia bella. -</l>
    </lg>
    <lg n="65">
     <l n="513">Ruggier si stava vergognoso e muto</l>
     <l n="514">mirando in terra, e mal sapea che dire;</l>
     <l n="515">a cui la maga nel dito minuto</l>
     <l n="516">pose l'annello, e lo fe' risentire.</l>
     <l n="517">Come Ruggiero in sé fu rivenuto,</l>
     <l n="518">di tanto scorno si vide assalire,</l>
     <l n="519">ch'esser vorria sotterra mille braccia;</l>
     <l n="520">ch'alcun veder non lo potesse in faccia.</l>
    </lg>
    <lg n="66">
     <l n="521">Ne la sua prima forma in uno instante,</l>
     <l n="522">così parlando, la maga rivenne;</l>
     <l n="523">né bisognava più quella d'Atlante,</l>
     <l n="524">seguitone l'effetto per che venne.</l>
     <l n="525">Per dirvi quel ch'io non vi dissi inante,</l>
     <l n="526">costei Melissa nominata venne,</l>
     <l n="527">ch'or diè a Ruggier di sé notizia vera,</l>
     <l n="528">e dissegli a che effetto venuta era;</l>
    </lg>
    <lg n="67">
     <l n="529">mandata da colei, che d'amor piena</l>
     <l n="530">sempre il disia, né più può starne senza,</l>
     <l n="531">per liberarlo da quella catena</l>
     <l n="532">di che lo cinse magica violenza:</l>
     <l n="533">e preso avea d'Atlante di Carena</l>
     <l n="534">la forma, per trovar meglio credenza.</l>
     <l n="535">Ma poi ch'a sanità l'ha omai ridutto,</l>
     <l n="536">gli vuole aprire e far che veggia il tutto.</l>
    </lg>
    <lg n="68">
     <l n="537">- Quella donna gentil che t'ama tanto,</l>
     <l n="538">quella che del tuo amor degna sarebbe,</l>
     <l n="539">a cui, se non ti scorda, tu sai quanto</l>
     <l n="540">tua libertà, da lei servata, debbe;</l>
     <l n="541">questo annel che ripara ad ogni incanto</l>
     <l n="542">ti manda: e così il cor mandato avrebbe,</l>
     <l n="543">s'avesse avuto il cor così virtute,</l>
     <l n="544">come l'annello, atta alla tua salute. -</l>
    </lg>
    <lg n="69">
     <l n="545">E seguitò narrandogli l'amore</l>
     <l n="546">che Bradamante gli ha portato e porta;</l>
     <l n="547">di quella insieme comendò il valore,</l>
     <l n="548">in quanto il vero e l'affezion comporta;</l>
     <l n="549">et usò modo e termine migliore</l>
     <l n="550">che si convenga a messaggiera accorta:</l>
     <l n="551">et in quel odio Alcina a Ruggier pose,</l>
     <l n="552">in che soglionsi aver l'orribil cose.</l>
    </lg>
    <lg n="70">
     <l n="553">In odio gli la pose, ancor che tanto</l>
     <l n="554">l'amasse dianzi: e non vi paia strano,</l>
     <l n="555">quando il suo amor per forza era d'incanto,</l>
     <l n="556">ch'essendovi l'annel, rimase vano.</l>
     <l n="557">Fece l'annel palese ancor, che quanto</l>
     <l n="558">di beltà Alcina avea, tutto era estrano:</l>
     <l n="559">estrano avea, e non suo, dal piè alla treccia;</l>
     <l n="560">il bel ne sparve, e le restò la feccia.</l>
    </lg>
    <lg n="71">
     <l n="561">Come fanciullo che maturo frutto</l>
     <l n="562">ripone, e poi si scorda ove è riposto,</l>
     <l n="563">e dopo molti giorni è ricondutto</l>
     <l n="564">là dove truova a caso il suo deposto,</l>
     <l n="565">si maraviglia di vederlo tutto</l>
     <l n="566">putrido e guasto, e non come fu posto;</l>
     <l n="567">e dove amarlo e caro aver solia,</l>
     <l n="568">l'odia, sprezza, n'ha schivo, e getta via:</l>
    </lg>
    <lg n="72">
     <l n="569">così Ruggier, poi che Melissa fece</l>
     <l n="570">ch'a riveder se ne tornò la fata</l>
     <l n="571">con quell'annello inanzi a cui non lece,</l>
     <l n="572">quando s'ha in dito, usare opra incantata,</l>
     <l n="573">ritruova, contra ogni sua stima, invece</l>
     <l n="574">de la bella, che dianzi avea lasciata,</l>
     <l n="575">donna sì laida, che la terra tutta</l>
     <l n="576">né la più vecchia avea né la più brutta.</l>
    </lg>
    <lg n="73">
     <l n="577">Pallido, crespo e macilente avea</l>
     <l n="578">Alcina il viso, il crin raro e canuto:</l>
     <l n="579">sua statura a sei palmi non giungea:</l>
     <l n="580">ogni dente di bocca era caduto;</l>
     <l n="581">che più d'Ecuba e più de la Cumea,</l>
     <l n="582">et avea più d'ogn'altra mai vivuto.</l>
     <l n="583">Ma sì l'arti usa al nostro tempo ignote,</l>
     <l n="584">che bella e giovanetta parer puote.</l>
    </lg>
    <lg n="74">
     <l n="585">Giovane e bella ella si fa con arte,</l>
     <l n="586">sì che molti ingannò come Ruggiero;</l>
     <l n="587">ma l'annel venne a interpretar le carte,</l>
     <l n="588">che già molti anni avean celato il vero.</l>
     <l n="589">Miracol non è dunque, se si parte</l>
     <l n="590">de l'animo a Ruggiero ogni pensiero</l>
     <l n="591">ch'avea d'amare Alcina, or che la truova</l>
     <l n="592">in guisa, che sua fraude non le giova.</l>
    </lg>
    <lg n="75">
     <l n="593">Ma come l'avisò Melissa, stette</l>
     <l n="594">senza mutare il solito sembiante,</l>
     <l n="595">fin che de l'arme sue, più dì neglette,</l>
     <l n="596">si fu vestito dal capo alle piante;</l>
     <l n="597">e per non farle ad Alcina suspette,</l>
     <l n="598">finse provar s'in esse era aiutante,</l>
     <l n="599">finse provar se gli era fatto grosso,</l>
     <l n="600">dopo alcun dì che non l'ha avute indosso.</l>
    </lg>
    <lg n="76">
     <l n="601">E Balisarda poi si messe al fianco</l>
     <l n="602">(che così nome la sua spada avea);</l>
     <l n="603">e lo scudo mirabile tolse anco,</l>
     <l n="604">che non pur gli occhi abbarbagliar solea,</l>
     <l n="605">ma l'anima facea sì venir manco,</l>
     <l n="606">che dal corpo esalata esser parea.</l>
     <l n="607">Lo tolse, e col zendado in che trovollo,</l>
     <l n="608">che tutto lo copria, sel messe al collo.</l>
    </lg>
    <lg n="77">
     <l n="609">Venne alla stalla, e fece briglia e sella</l>
     <l n="610">porre a un destrier più che la pece nero:</l>
     <l n="611">così Melissa l'avea instrutto; ch'ella</l>
     <l n="612">sapea quanto nel corso era leggiero.</l>
     <l n="613">Chi lo conosce, Rabican l'appella;</l>
     <l n="614">et è quel proprio che col cavalliero</l>
     <l n="615">del quale i venti or presso al mar fan gioco,</l>
     <l n="616">portò già la balena in questo loco.</l>
    </lg>
    <lg n="78">
     <l n="617">Potea aver l'ippogrifo similmente,</l>
     <l n="618">che presso a Rabicano era legato;</l>
     <l n="619">ma gli avea detto la maga: - Abbi mente,</l>
     <l n="620">ch'egli è (come tu sai) troppo sfrenato. -</l>
     <l n="621">E gli diede intenzion che 'l dì seguente</l>
     <l n="622">gli lo trarrebbe fuor di quello stato,</l>
     <l n="623">là dove ad agio poi sarebbe instrutto</l>
     <l n="624">come frenarlo e farlo gir per tutto.</l>
    </lg>
    <lg n="79">
     <l n="625">Né sospetto darà, se non lo tolle,</l>
     <l n="626">de la tacita fuga ch'apparecchia.</l>
     <l n="627">Fece Ruggier come Melissa volle,</l>
     <l n="628">ch'invisibile ognor gli era all'orecchia.</l>
     <l n="629">Così fingendo, del lascivo e molle</l>
     <l n="630">palazzo uscì de la puttana vecchia;</l>
     <l n="631">e si venne accostando ad una porta,</l>
     <l n="632">donde è la via ch'a Logistilla il porta.</l>
    </lg>
    <lg n="80">
     <l n="633">Assaltò li guardiani all'improviso,</l>
     <l n="634">e si cacciò tra lor col ferro in mano,</l>
     <l n="635">e qual lasciò ferito, e quale ucciso;</l>
     <l n="636">e corse fuor del ponte a mano a mano:</l>
     <l n="637">e prima che n'avesse Alcina aviso,</l>
     <l n="638">di molto spazio fu Ruggier lontano.</l>
     <l n="639">Dirò ne l'altro canto che via tenne;</l>
     <l n="640">poi come a Logistilla se ne venne.</l>
    </lg>
   </lg>
  </body>
 </text>
</TEI>