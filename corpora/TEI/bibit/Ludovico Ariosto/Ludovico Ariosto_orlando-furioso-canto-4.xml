<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 4</title>
    <author>Ludovico Ariosto</author>
   </titleStmt>
   <extent>
    <measure unit="stanza">72</measure>
    <measure unit="line">576</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 4</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quantunque il simular sia le più volte</l>
     <l n="2">ripreso, e dia di mala mente indici,</l>
     <l n="3">si truova pur in molte cose e molte</l>
     <l n="4">aver fatti evidenti benefici,</l>
     <l n="5">e danni e biasmi e morti aver già tolte;</l>
     <l n="6">che non conversiam sempre con gli amici</l>
     <l n="7">in questa assai più oscura che serena</l>
     <l n="8">vita mortal, tutta d'invidia piena.</l>
    </lg>
    <lg n="2">
     <l n="9">Se, dopo lunga prova, a gran fatica</l>
     <l n="10">trovar si può chi ti sia amico vero,</l>
     <l n="11">et a chi senza alcun sospetto dica</l>
     <l n="12">e discoperto mostri il tuo pensiero;</l>
     <l n="13">che de' far di Ruggier la bella amica</l>
     <l n="14">con quel Brunel non puro e non sincero,</l>
     <l n="15">ma tutto simulato e tutto finto,</l>
     <l n="16">come la maga le l'avea dipinto?</l>
    </lg>
    <lg n="3">
     <l n="17">Simula anch'ella; e così far conviene</l>
     <l n="18">con esso lui di finzioni padre;</l>
     <l n="19">e, come io dissi, spesso ella gli tiene</l>
     <l n="20">gli occhi alle man, ch'eran rapaci e ladre.</l>
     <l n="21">Ecco all'orecchie un gran rumor lor viene.</l>
     <l n="22">Disse la donna: - O gloriosa Madre,</l>
     <l n="23">o Re del ciel, che cosa sarà questa? -</l>
     <l n="24">E dove era il rumor si trovò presta.</l>
    </lg>
    <lg n="4">
     <l n="25">E vede l'oste e tutta la famiglia,</l>
     <l n="26">e chi a finestre e chi fuor ne la via,</l>
     <l n="27">tener levati al ciel gli occhi e le ciglia,</l>
     <l n="28">come l'ecclisse o la cometa sia.</l>
     <l n="29">Vede la donna un'alta maraviglia,</l>
     <l n="30">che di leggier creduta non saria:</l>
     <l n="31">vede passar un gran destriero alato,</l>
     <l n="32">che porta in aria un cavalliero armato.</l>
    </lg>
    <lg n="5">
     <l n="33">Grandi eran l'ale e di color diverso,</l>
     <l n="34">e vi sedea nel mezzo un cavalliero,</l>
     <l n="35">di ferro armato luminoso e terso;</l>
     <l n="36">e vêr ponente avea dritto il sentiero.</l>
     <l n="37">Calossi, e fu tra le montagne immerso:</l>
     <l n="38">e, come dicea l'oste (e dicea il vero),</l>
     <l n="39">quel era un negromante, e facea spesso</l>
     <l n="40">quel varco, or più da lungi, or più da presso.</l>
    </lg>
    <lg n="6">
     <l n="41">Volando, talor s'alza ne le stelle,</l>
     <l n="42">e poi quasi talor la terra rade;</l>
     <l n="43">e ne porta con lui tutte le belle</l>
     <l n="44">donne che trova per quelle contrade:</l>
     <l n="45">talmente che le misere donzelle</l>
     <l n="46">ch'abbino o aver si credano beltade</l>
     <l n="47">(come affatto costui tutte le invole)</l>
     <l n="48">non escon fuor sì che le veggia il sole.</l>
    </lg>
    <lg n="7">
     <l n="49">- Egli sul Pireneo tiene un castello</l>
     <l n="50">(narrava l'oste) fatto per incanto,</l>
     <l n="51">tutto d'acciaio, e sì lucente e bello,</l>
     <l n="52">ch'altro al mondo non è mirabil tanto.</l>
     <l n="53">Già molti cavallier sono iti a quello,</l>
     <l n="54">e nessun del ritorno si dà vanto:</l>
     <l n="55">sì ch'io penso, signore, e temo forte,</l>
     <l n="56">o che sian presi, o sian condotti a morte. -</l>
    </lg>
    <lg n="8">
     <l n="57">La donna il tutto ascolta, e le ne giova,</l>
     <l n="58">credendo far, come farà per certo,</l>
     <l n="59">con l'annello mirabile tal prova,</l>
     <l n="60">che ne fia il mago e il suo castel deserto;</l>
     <l n="61">e dice a l'oste: - Or un de' tuoi mi trova,</l>
     <l n="62">che più di me sia del viaggio esperto;</l>
     <l n="63">ch'io non posso durar, tanto ho il cor vago</l>
     <l n="64">di far battaglia contra a questo mago. -</l>
    </lg>
    <lg n="9">
     <l n="65">- Non ti mancherà guida (le rispose</l>
     <l n="66">Brunello allora), e ne verrò teco io:</l>
     <l n="67">meco ho la strada in scritto, et altre cose</l>
     <l n="68">che ti faran piacere il venir mio. -</l>
     <l n="69">Vòlse dir de l'annel; ma non l'espose</l>
     <l n="70">né chiarì più, per non pagarne il fio.</l>
     <l n="71">- Grato mi fia (disse ella) il venir tuo; -</l>
     <l n="72">volendo dir ch'indi l'annel fia suo.</l>
    </lg>
    <lg n="10">
     <l n="73">Quel ch'era utile a dir, disse; e quel tacque,</l>
     <l n="74">che nuocer le potea col Saracino.</l>
     <l n="75">Avea l'oste un destrier ch'a costei piacque,</l>
     <l n="76">ch'era buon da battaglia e da camino:</l>
     <l n="77">comperollo, e partissi come nacque</l>
     <l n="78">del bel giorno seguente il matutino.</l>
     <l n="79">Prese la via per una stretta valle,</l>
     <l n="80">con Brunello ora inanzi, ora alle spalle.</l>
    </lg>
    <lg n="11">
     <l n="81">Di monte in monte e d'uno in altro bosco</l>
     <l n="82">giunseno ove l'altezza di Pirene</l>
     <l n="83">può dimostrar, se non è l'aer fosco,</l>
     <l n="84">e Francia e Spagna e due diverse arene,</l>
     <l n="85">come Apennin scopre il mar schiavo e il tósco</l>
     <l n="86">dal giogo onde a Camaldoli si viene.</l>
     <l n="87">Quindi per aspro e faticoso calle</l>
     <l n="88">si discendea ne la profonda valle.</l>
    </lg>
    <lg n="12">
     <l n="89">Vi sorge in mezzo un sasso che la cima</l>
     <l n="90">d'un bel muro d'acciar tutta si fascia;</l>
     <l n="91">e quella tanto inverso il ciel sublima,</l>
     <l n="92">che quanto ha intorno, inferior si lascia.</l>
     <l n="93">Non faccia, chi non vola, andarvi stima;</l>
     <l n="94">che spesa indarno vi saria ogni ambascia.</l>
     <l n="95">Brunel disse: - Ecco dove prigionieri</l>
     <l n="96">il mago tien le donne e i cavallieri. -</l>
    </lg>
    <lg n="13">
     <l n="97">Da quattro canti era tagliato, e tale</l>
     <l n="98">che parea dritto a fil de la sinopia.</l>
     <l n="99">Da nessun lato né sentier né scale</l>
     <l n="100">v'eran, che di salir facesser copia:</l>
     <l n="101">e ben appar che d'animal ch'abbia ale</l>
     <l n="102">sia quella stanza nido e tana propia.</l>
     <l n="103">Quivi la donna esser conosce l'ora</l>
     <l n="104">di tor l'annello e far che Brunel mora.</l>
    </lg>
    <lg n="14">
     <l n="105">Ma le par atto vile a insanguinarsi</l>
     <l n="106">d'un uom senza arme e di sì ignobil sorte;</l>
     <l n="107">che ben potrà posseditrice farsi</l>
     <l n="108">del ricco annello, e lui non porre a morte.</l>
     <l n="109">Brunel non avea mente a riguardarsi;</l>
     <l n="110">sì ch'ella il prese, e lo legò ben forte</l>
     <l n="111">ad uno abete ch'alta avea la cima:</l>
     <l n="112">ma di dito l'annel gli trasse prima.</l>
    </lg>
    <lg n="15">
     <l n="113">Né per lacrime, gemiti o lamenti</l>
     <l n="114">che facesse Brunel, lo vòlse sciorre.</l>
     <l n="115">Smontò de la montagna a passi lenti,</l>
     <l n="116">tanto che fu nel pian sotto la torre.</l>
     <l n="117">E perché alla battaglia s'appresenti</l>
     <l n="118">il negromante, al corno suo ricorre:</l>
     <l n="119">e dopo il suon, con minacciose grida</l>
     <l n="120">lo chiama al campo, et alla pugna 'l sfida.</l>
    </lg>
    <lg n="16">
     <l n="121">Non stette molto a uscir fuor de la porta</l>
     <l n="122">l'incantator, ch'udì 'l suono e la voce.</l>
     <l n="123">L'alato corridor per l'aria il porta</l>
     <l n="124">contra costei, che sembra uomo feroce.</l>
     <l n="125">La donna da principio si conforta,</l>
     <l n="126">che vede che colui poco le nuoce:</l>
     <l n="127">non porta lancia né spada né mazza,</l>
     <l n="128">ch'a forar l'abbia o romper la corazza.</l>
    </lg>
    <lg n="17">
     <l n="129">Da la sinistra sol lo scudo avea,</l>
     <l n="130">tutto coperto di seta vermiglia;</l>
     <l n="131">ne la man destra un libro, onde facea</l>
     <l n="132">nascer, leggendo, l'alta maraviglia:</l>
     <l n="133">che la lancia talor correr parea,</l>
     <l n="134">e fatto avea a più d'un batter le ciglia;</l>
     <l n="135">talor parea ferir con mazza o stocco,</l>
     <l n="136">e lontano era, e non avea alcun tocco.</l>
    </lg>
    <lg n="18">
     <l n="137">Non è finto il destrier, ma naturale,</l>
     <l n="138">ch'una giumenta generò d'un grifo:</l>
     <l n="139">simile al padre avea la piuma e l'ale,</l>
     <l n="140">li piedi anteriori, il capo e il grifo;</l>
     <l n="141">in tutte l'altre membra parea quale</l>
     <l n="142">era la madre, e chiamasi ippogrifo;</l>
     <l n="143">che nei monti Rifei vengon, ma rari,</l>
     <l n="144">molto di là dagli aghiacciati mari.</l>
    </lg>
    <lg n="19">
     <l n="145">Quivi per forza lo tirò d'incanto;</l>
     <l n="146">e poi che l'ebbe, ad altro non attese,</l>
     <l n="147">e con studio e fatica operò tanto,</l>
     <l n="148">ch'a sella e briglia il cavalcò in un mese:</l>
     <l n="149">così ch'in terra e in aria e in ogni canto</l>
     <l n="150">lo facea volteggiar senza contese.</l>
     <l n="151">Non finzion d'incanto, come il resto,</l>
     <l n="152">ma vero e natural si vedea questo.</l>
    </lg>
    <lg n="20">
     <l n="153">Del mago ogn'altra cosa era figmento;</l>
     <l n="154">che comparir facea pel rosso il giallo:</l>
     <l n="155">ma con la donna non fu di momento;</l>
     <l n="156">che per l'annel non può vedere in fallo.</l>
     <l n="157">Più colpi tuttavia diserra al vento,</l>
     <l n="158">e quinci e quindi spinge il suo cavallo;</l>
     <l n="159">e si dibatte e si travaglia tutta,</l>
     <l n="160">come era, inanzi che venisse, instrutta.</l>
    </lg>
    <lg n="21">
     <l n="161">E poi che esercitata si fu alquanto</l>
     <l n="162">sopra il destrier, smontar vòlse anco a piede,</l>
     <l n="163">per poter meglio al fin venir di quanto</l>
     <l n="164">la cauta maga instruzion le diede.</l>
     <l n="165">Il mago vien per far l'estremo incanto;</l>
     <l n="166">che del fatto ripar né sa né crede:</l>
     <l n="167">scuopre lo scudo, e certo si prosume</l>
     <l n="168">farla cader con l'incantato lume.</l>
    </lg>
    <lg n="22">
     <l n="169">Potea così scoprirlo al primo tratto,</l>
     <l n="170">senza tenere i cavallieri a bada;</l>
     <l n="171">ma gli piacea veder qualche bel tratto</l>
     <l n="172">di correr l'asta o di girar la spada:</l>
     <l n="173">come si vede ch'all'astuto gatto</l>
     <l n="174">scherzar col topo alcuna volta aggrada;</l>
     <l n="175">e poi che quel piacer gli viene a noia,</l>
     <l n="176">dargli di morso, e al fin voler che muoia.</l>
    </lg>
    <lg n="23">
     <l n="177">Dico che 'l mago al gatto, e gli altri al topo</l>
     <l n="178">s'assimigliâr ne le battaglie dianzi;</l>
     <l n="179">ma non s'assimigliâr già così, dopo</l>
     <l n="180">che con l'annel si fe' la donna inanzi.</l>
     <l n="181">Attenta e fissa stava a quel ch'era uopo,</l>
     <l n="182">acciò che nulla seco il mago avanzi;</l>
     <l n="183">e come vide che lo scudo aperse,</l>
     <l n="184">chiuse gli occhi, e lasciò quivi caderse.</l>
    </lg>
    <lg n="24">
     <l n="185">Non che il fulgor del lucido metallo,</l>
     <l n="186">come soleva agli altri, a lei nocesse;</l>
     <l n="187">ma così fece acciò che dal cavallo</l>
     <l n="188">contra sé il vano incantator scendesse:</l>
     <l n="189">né parte andò del suo disegno in fallo;</l>
     <l n="190">che tosto ch'ella il capo in terra messe,</l>
     <l n="191">accelerando il volator le penne,</l>
     <l n="192">con larghe ruote in terra a por si venne.</l>
    </lg>
    <lg n="25">
     <l n="193">Lascia all'arcion lo scudo, che già posto</l>
     <l n="194">avea ne la coperta, e a piè discende</l>
     <l n="195">verso la donna che, come reposto</l>
     <l n="196">lupo alla macchia il capriolo, attende.</l>
     <l n="197">Senza più indugio ella si leva tosto</l>
     <l n="198">che l'ha vicino, e ben stretto lo prende.</l>
     <l n="199">Avea lasciato quel misero in terra</l>
     <l n="200">il libro che facea tutta la guerra:</l>
    </lg>
    <lg n="26">
     <l n="201">e con una catena ne correa,</l>
     <l n="202">che solea portar cinta a simil uso;</l>
     <l n="203">perché non men legar colei credea,</l>
     <l n="204">che per adietro altri legare era uso.</l>
     <l n="205">La donna in terra posto già l'avea:</l>
     <l n="206">se quel non si difese, io ben l'escuso;</l>
     <l n="207">che troppo era la cosa differente</l>
     <l n="208">tra un debol vecchio e lei tanto possente.</l>
    </lg>
    <lg n="27">
     <l n="209">Disegnando levargli ella la testa,</l>
     <l n="210">alza la man vittoriosa in fretta;</l>
     <l n="211">ma poi che 'l viso mira, il colpo arresta,</l>
     <l n="212">quasi sdegnando sì bassa vendetta;</l>
     <l n="213">un venerabil vecchio in faccia mesta</l>
     <l n="214">vede esser quel ch'ella ha giunto alla stretta,</l>
     <l n="215">che mostra al viso crespo e al pelo bianco</l>
     <l n="216">età di settanta anni o poco manco.</l>
    </lg>
    <lg n="28">
     <l n="217">- Tommi la vita, giovene, per Dio, -</l>
     <l n="218">dicea il vecchio pien d'ira e di dispetto;</l>
     <l n="219">ma quella a torla avea sì il cor restio,</l>
     <l n="220">come quel di lasciarla avria diletto.</l>
     <l n="221">La donna di sapere ebbe disio</l>
     <l n="222">chi fosse il negromante, et a che effetto</l>
     <l n="223">edificasse in quel luogo selvaggio</l>
     <l n="224">la ròcca, e faccia a tutto il mondo oltraggio.</l>
    </lg>
    <lg n="29">
     <l n="225">- Né per maligna intenzione, ahi lasso!</l>
     <l n="226">(disse piangendo il vecchio incantatore)</l>
     <l n="227">feci la bella ròcca in cima al sasso,</l>
     <l n="228">né per avidità son rubatore;</l>
     <l n="229">ma per ritrar sol dall'estremo passo</l>
     <l n="230">un cavallier gentil, mi mosse amore,</l>
     <l n="231">che, come il ciel mi mostra, in tempo breve</l>
     <l n="232">morir cristiano a tradimento deve.</l>
    </lg>
    <lg n="30">
     <l n="233">Non vede il sol tra questo e il polo austrino</l>
     <l n="234">un giovene sì bello e sì prestante:</l>
     <l n="235">Ruggiero ha nome, il qual da piccolino</l>
     <l n="236">da me nutrito fu, ch'io sono Atlante.</l>
     <l n="237">Disio d'onore e suo fiero destino</l>
     <l n="238">l'han tratto in Francia dietro al re Agramante;</l>
     <l n="239">et io, che l'amai sempre più che figlio,</l>
     <l n="240">lo cerco trar di Francia e di periglio.</l>
    </lg>
    <lg n="31">
     <l n="241">La bella ròcca solo edificai</l>
     <l n="242">per tenervi Ruggier sicuramente,</l>
     <l n="243">che preso fu da me, come sperai</l>
     <l n="244">che fossi oggi tu preso similmente;</l>
     <l n="245">e donne e cavallier, che tu vedrai,</l>
     <l n="246">poi ci ho ridotti, et altra nobil gente,</l>
     <l n="247">acciò che quando a voglia sua non esca,</l>
     <l n="248">avendo compagnia, men gli rincresca.</l>
    </lg>
    <lg n="32">
     <l n="249">Pur ch'uscir di là su non si domande,</l>
     <l n="250">d'ogn'altro gaudio lor cura mi tocca;</l>
     <l n="251">che quanto averne da tutte le bande</l>
     <l n="252">si può del mondo, è tutto in quella ròcca:</l>
     <l n="253">suoni, canti, vestir, giuochi, vivande,</l>
     <l n="254">quanto può cor pensar, può chieder bocca.</l>
     <l n="255">Ben seminato avea, ben cogliea il frutto;</l>
     <l n="256">ma tu sei giunto a disturbarmi il tutto.</l>
    </lg>
    <lg n="33">
     <l n="257">Deh, se non hai del viso il cor men bello,</l>
     <l n="258">non impedir il mio consiglio onesto!</l>
     <l n="259">Piglia lo scudo (ch'io tel dono) e quello</l>
     <l n="260">destrier che va per l'aria così presto;</l>
     <l n="261">e non t'impacciar oltra nel castello,</l>
     <l n="262">o tranne uno o duo amici, e lascia il resto;</l>
     <l n="263">o tranne tutti gli altri, e più non chero,</l>
     <l n="264">se non che tu mi lasci il mio Ruggiero.</l>
    </lg>
    <lg n="34">
     <l n="265">E se disposto sei volermel tôrre,</l>
     <l n="266">deh, prima almen che tu 'l rimeni in Francia,</l>
     <l n="267">piacciati questa afflitta anima sciorre</l>
     <l n="268">de la sua scorza, ormai putrida e rancia! -</l>
     <l n="269">Rispose la donzella: - Lui vo' porre</l>
     <l n="270">in libertà: tu, se sai, gracchia e ciancia;</l>
     <l n="271">né mi offerir di dar lo scudo in dono,</l>
     <l n="272">o quel destrier, che miei, non più tuoi sono:</l>
    </lg>
    <lg n="35">
     <l n="273">né s'anco stesse a te di tôrre e darli,</l>
     <l n="274">mi parrebbe che 'l cambio convenisse.</l>
     <l n="275">Tu di' che Ruggier tieni per vietarli</l>
     <l n="276">il male influsso di sue stelle fisse.</l>
     <l n="277">O che non puoi saperlo, o non schivarli,</l>
     <l n="278">sappiendol, ciò che 'l ciel di lui prescrisse:</l>
     <l n="279">ma se 'l mal tuo, c'hai sì vicin, non vedi,</l>
     <l n="280">peggio l'altrui c'ha da venir prevedi.</l>
    </lg>
    <lg n="36">
     <l n="281">Non pregar ch'io t'uccida, ch'i tuoi preghi</l>
     <l n="282">sariano indarno; e se pur vuoi la morte,</l>
     <l n="283">ancor che tutto il mondo dar la nieghi,</l>
     <l n="284">da sé la può aver sempre animo forte.</l>
     <l n="285">Ma pria che l'alma da la carne sleghi,</l>
     <l n="286">a tutti i tuoi prigioni apri le porte. -</l>
     <l n="287">Così dice la donna, e tuttavia</l>
     <l n="288">il mago preso incontra al sasso invia.</l>
    </lg>
    <lg n="37">
     <l n="289">Legato de la sua propria catena</l>
     <l n="290">andava Atlante, e la donzella appresso,</l>
     <l n="291">che così ancor se ne fidava a pena,</l>
     <l n="292">ben che in vista parea tutto rimesso.</l>
     <l n="293">Non molti passi dietro se la mena,</l>
     <l n="294">ch'a' piè del monte han ritrovato il fesso,</l>
     <l n="295">e li scaglioni onde si monta in giro,</l>
     <l n="296">fin ch'alla porta del castel saliro.</l>
    </lg>
    <lg n="38">
     <l n="297">Di su la soglia Atlante un sasso tolle,</l>
     <l n="298">di caratteri e strani segni insculto.</l>
     <l n="299">Sotto, vasi vi son, che chiamano olle,</l>
     <l n="300">che fuman sempre, e dentro han foco occulto.</l>
     <l n="301">L'incantator le spezza; e a un tratto il colle</l>
     <l n="302">riman deserto, inospite et inculto;</l>
     <l n="303">né muro appar né torre in alcun lato,</l>
     <l n="304">come se mai castel non vi sia stato.</l>
    </lg>
    <lg n="39">
     <l n="305">Sbrigossi dalla donna il mago alora,</l>
     <l n="306">come fa spesso il tordo da la ragna;</l>
     <l n="307">e con lui sparve il suo castello a un'ora,</l>
     <l n="308">e lasciò in libertà quella compagna.</l>
     <l n="309">Le donne e i cavallier si trovâr fuora</l>
     <l n="310">de le superbe stanze alla campagna:</l>
     <l n="311">e furon di lor molte a chi ne dolse;</l>
     <l n="312">che tal franchezza un gran piacer lor tolse.</l>
    </lg>
    <lg n="40">
     <l n="313">Quivi è Gradasso, quivi è Sacripante,</l>
     <l n="314">quivi è Prasildo, il nobil cavalliero</l>
     <l n="315">che con Rinaldo venne di Levante,</l>
     <l n="316">e seco Iroldo, il par d'amici vero.</l>
     <l n="317">Al fin trovò la bella Bradamante</l>
     <l n="318">quivi il desiderato suo Ruggiero,</l>
     <l n="319">che, poi che n'ebbe certa conoscenza,</l>
     <l n="320">le fe' buona e gratissima accoglienza;</l>
    </lg>
    <lg n="41">
     <l n="321">come a colei che più che gli occhi sui,</l>
     <l n="322">più che 'l suo cor, più che la propria vita</l>
     <l n="323">Ruggiero amò dal dì ch'essa per lui</l>
     <l n="324">si trasse l'elmo, onde ne fu ferita.</l>
     <l n="325">Lungo sarebbe a dir come, e da cui,</l>
     <l n="326">e quanto ne la selva aspra e romita</l>
     <l n="327">si cercâr poi la notte e il giorno chiaro;</l>
     <l n="328">né, se non qui, mai più si ritrovaro.</l>
    </lg>
    <lg n="42">
     <l n="329">Or che quivi la vede, e sa ben ch'ella</l>
     <l n="330">è stata sola la sua redentrice,</l>
     <l n="331">di tanto gaudio ha pieno il cor, che appella</l>
     <l n="332">sé fortunato et unico felice.</l>
     <l n="333">Scesero il monte, e dismontaro in quella</l>
     <l n="334">valle, ove fu la donna vincitrice,</l>
     <l n="335">e dove l'ippogrifo trovaro anco,</l>
     <l n="336">ch'avea lo scudo, ma coperto, al fianco.</l>
    </lg>
    <lg n="43">
     <l n="337">La donna va per prenderlo nel freno:</l>
     <l n="338">e quel l'aspetta fin che se gli accosta;</l>
     <l n="339">poi spiega l'ale per l'aer sereno,</l>
     <l n="340">e si ripon non lungi a mezza costa.</l>
     <l n="341">Ella lo segue: e quel né più né meno</l>
     <l n="342">si leva in aria, e non troppo si scosta;</l>
     <l n="343">come fa la cornacchia in secca arena,</l>
     <l n="344">che dietro il cane or qua or là si mena.</l>
    </lg>
    <lg n="44">
     <l n="345">Ruggier, Gradasso, Sacripante, e tutti</l>
     <l n="346">quei cavallier che scesi erano insieme,</l>
     <l n="347">chi di su, chi di giù, si son ridutti</l>
     <l n="348">dove che torni il volatore han speme.</l>
     <l n="349">Quel, poi che gli altri invano ebbe condutti</l>
     <l n="350">più volte e sopra le cime supreme</l>
     <l n="351">e negli umidi fondi tra quei sassi,</l>
     <l n="352">presso a Ruggiero al fin ritenne i passi.</l>
    </lg>
    <lg n="45">
     <l n="353">E questa opera fu del vecchio Atlante,</l>
     <l n="354">di cui non cessa la pietosa voglia</l>
     <l n="355">di trar Ruggier del gran periglio instante:</l>
     <l n="356">di ciò sol pensa e di ciò solo ha doglia.</l>
     <l n="357">Però gli manda or l'ippogrifo avante,</l>
     <l n="358">perché d'Europa con questa arte il toglia.</l>
     <l n="359">Ruggier lo piglia, e seco pensa trarlo;</l>
     <l n="360">ma quel s'arretra, e non vuol seguitarlo.</l>
    </lg>
    <lg n="46">
     <l n="361">Or di Frontin quel animoso smonta</l>
     <l n="362">(Frontino era nomato il suo destriero),</l>
     <l n="363">e sopra quel che va per l'aria monta,</l>
     <l n="364">e con li spron gli adizza il core altiero.</l>
     <l n="365">Quel corre alquanto, et indi i piedi ponta,</l>
     <l n="366">e sale inverso il ciel, via più leggiero</l>
     <l n="367">che 'l girifalco, a cui lieva il capello</l>
     <l n="368">il mastro a tempo, e fa veder l'augello.</l>
    </lg>
    <lg n="47">
     <l n="369">La bella donna, che sì in alto vede</l>
     <l n="370">e con tanto periglio il suo Ruggiero,</l>
     <l n="371">resta attonita in modo, che non riede</l>
     <l n="372">per lungo spazio al sentimento vero.</l>
     <l n="373">Ciò che già inteso avea di Ganimede</l>
     <l n="374">ch'al ciel fu assunto dal paterno impero,</l>
     <l n="375">dubita assai che non accada a quello,</l>
     <l n="376">non men gentil di Ganimede e bello.</l>
    </lg>
    <lg n="48">
     <l n="377">Con gli occhi fissi al ciel lo segue quanto</l>
     <l n="378">basta il veder; ma poi che si dilegua</l>
     <l n="379">sì, che la vista non può correr tanto,</l>
     <l n="380">lascia che sempre l'animo lo segua.</l>
     <l n="381">Tuttavia con sospir, gemito e pianto</l>
     <l n="382">non ha, né vuol aver pace né triegua.</l>
     <l n="383">Poi che Ruggier di vista se le tolse,</l>
     <l n="384">al buon destrier Frontin gli occhi rivolse:</l>
    </lg>
    <lg n="49">
     <l n="385">e si deliberò di non lasciarlo,</l>
     <l n="386">che fosse in preda a chi venisse prima;</l>
     <l n="387">ma di condurlo seco, e di poi darlo</l>
     <l n="388">al suo signor, ch'anco veder pur stima.</l>
     <l n="389">Poggia l'augel, né può Ruggier frenarlo:</l>
     <l n="390">di sotto rimaner vede ogni cima</l>
     <l n="391">et abbassarsi in guisa, che non scorge</l>
     <l n="392">dove è piano il terren né dove sorge.</l>
    </lg>
    <lg n="50">
     <l n="393">Poi che sì ad alto vien, ch'un picciol punto</l>
     <l n="394">lo può stimar chi da la terra il mira,</l>
     <l n="395">prende la via verso ove cade a punto</l>
     <l n="396">il sol, quando col Granchio si raggira;</l>
     <l n="397">e per l'aria ne va come legno unto</l>
     <l n="398">a cui nel mar propizio vento spira.</l>
     <l n="399">Lasciànlo andar, che farà buon camino,</l>
     <l n="400">e torniamo a Rinaldo paladino.</l>
    </lg>
    <lg n="51">
     <l n="401">Rinaldo l'altro e l'altro giorno scórse,</l>
     <l n="402">spinto dal vento, un gran spazio di mare,</l>
     <l n="403">quando a ponente e quando contra l'Orse,</l>
     <l n="404">che notte e dì non cessa mai soffiare.</l>
     <l n="405">Sopra la Scozia ultimamente sorse,</l>
     <l n="406">dove la selva Calidonia appare,</l>
     <l n="407">che spesso fra gli antiqui ombrosi cerri</l>
     <l n="408">s'ode sonar di bellicosi ferri.</l>
    </lg>
    <lg n="52">
     <l n="409">Vanno per quella i cavallieri erranti,</l>
     <l n="410">incliti in arme, di tutta Bretagna,</l>
     <l n="411">e de' prossimi luoghi e de' distanti,</l>
     <l n="412">di Francia, di Norvegia e de Lamagna.</l>
     <l n="413">Chi non ha gran valor, non vada inanti;</l>
     <l n="414">che dove cerca onor, morte guadagna.</l>
     <l n="415">Gran cose in essa già fece Tristano,</l>
     <l n="416">Lancillotto, Galasso, Artù e Galvano,</l>
    </lg>
    <lg n="53">
     <l n="417">et altri cavallieri e de la nuova</l>
     <l n="418">e de la vecchia Tavola famosi:</l>
     <l n="419">restano ancor di più d'una lor pruova</l>
     <l n="420">li monumenti e li trofei pomposi.</l>
     <l n="421">L'arme Rinaldo e il suo Baiardo truova,</l>
     <l n="422">e tosto si fa por nei liti ombrosi,</l>
     <l n="423">et al nochier comanda che si spicche</l>
     <l n="424">e lo vada aspettar a Beroicche.</l>
    </lg>
    <lg n="54">
     <l n="425">Senza scudiero e senza compagnia</l>
     <l n="426">va il cavallier per quella selva immensa,</l>
     <l n="427">facendo or una et or un'altra via,</l>
     <l n="428">dove più aver strane aventure pensa.</l>
     <l n="429">Capitò il primo giorno a una badia,</l>
     <l n="430">che buona parte del suo aver dispensa</l>
     <l n="431">in onorar nel suo cenobio adorno,</l>
     <l n="432">le donne e i cavallier che vanno attorno.</l>
    </lg>
    <lg n="55">
     <l n="433">Bella accoglienza i monachi e l'abbate</l>
     <l n="434">fêro a Rinaldo, il qual domandò loro</l>
     <l n="435">(non prima già che con vivande grate</l>
     <l n="436">avesse avuto il ventre amplo ristoro)</l>
     <l n="437">come dai cavallier sien ritrovate</l>
     <l n="438">spesso aventure per quel tenitoro,</l>
     <l n="439">dove si possa in qualche fatto eggregio</l>
     <l n="440">l'uom dimostrar, se merta biasmo o pregio.</l>
    </lg>
    <lg n="56">
     <l n="441">Risposongli ch'errando in quelli boschi,</l>
     <l n="442">trovar potria strane aventure e molte:</l>
     <l n="443">ma come i luoghi, i fatti ancor son foschi;</l>
     <l n="444">che non se n'ha notizia le più volte.</l>
     <l n="445">- Cerca (diceano) andar dove conoschi</l>
     <l n="446">che l'opre tue non restino sepolte,</l>
     <l n="447">acciò dietro al periglio e alla fatica</l>
     <l n="448">segua la fama, e il debito ne dica.</l>
    </lg>
    <lg n="57">
     <l n="449">E se del tuo valor cerchi far prova,</l>
     <l n="450">t'è preparata la più degna impresa</l>
     <l n="451">che ne l'antiqua etade o ne la nova</l>
     <l n="452">giamai da cavallier sia stata presa.</l>
     <l n="453">La figlia del re nostro or se ritrova</l>
     <l n="454">bisognosa d'aiuto e di difesa</l>
     <l n="455">contra un baron che Lurcanio si chiama,</l>
     <l n="456">che tor le cerca e la vita e la fama.</l>
    </lg>
    <lg n="58">
     <l n="457">Questo Lurcanio al padre l'ha accusata</l>
     <l n="458">(forse per odio più che per ragione)</l>
     <l n="459">averla a mezza notte ritrovata</l>
     <l n="460">trarr'un suo amante a sé sopra un verrone.</l>
     <l n="461">Per le leggi del regno condannata</l>
     <l n="462">al fuoco fia, se non truova campione</l>
     <l n="463">che fra un mese, oggimai presso a finire,</l>
     <l n="464">l'iniquo accusator faccia mentire.</l>
    </lg>
    <lg n="59">
     <l n="465">L'aspra legge di Scozia, empia e severa,</l>
     <l n="466">vuol ch'ogni donna, e di ciascuna sorte,</l>
     <l n="467">ch'ad uom si giunga, e non gli sia mogliera,</l>
     <l n="468">s'accusata ne viene, abbia la morte.</l>
     <l n="469">Né riparar si può ch'ella non pèra,</l>
     <l n="470">quando per lei non venga un guerrier forte</l>
     <l n="471">che tolga la difesa, e che sostegna</l>
     <l n="472">che sia innocente e di morire indegna.</l>
    </lg>
    <lg n="60">
     <l n="473">Il re, dolente per Ginevra bella</l>
     <l n="474">(che così nominata è la sua figlia),</l>
     <l n="475">ha publicato per città e castella,</l>
     <l n="476">che s'alcun la difesa di lei piglia,</l>
     <l n="477">e che l'estingua la calunnia fella</l>
     <l n="478">(pur che sia nato di nobil famiglia),</l>
     <l n="479">l'avrà per moglie, et uno stato, quale</l>
     <l n="480">fia convenevol dote a donna tale.</l>
    </lg>
    <lg n="61">
     <l n="481">Ma se fra un mese alcun per lei non viene,</l>
     <l n="482">o venendo non vince, sarà uccisa.</l>
     <l n="483">Simile impresa meglio ti conviene,</l>
     <l n="484">ch'andar pei boschi errando a questa guisa:</l>
     <l n="485">oltre ch'onor e fama te n'aviene</l>
     <l n="486">ch'in eterno da te non fia divisa,</l>
     <l n="487">guadagni il fior di quante belle donne</l>
     <l n="488">da l'Indo sono all'Atlantee colonne;</l>
    </lg>
    <lg n="62">
     <l n="489">e una ricchezza appresso, et uno stato</l>
     <l n="490">che sempre far ti può viver contento;</l>
     <l n="491">e la grazia del re, se suscitato</l>
     <l n="492">per te gli fia il suo onor, che è quasi spento.</l>
     <l n="493">Poi per cavalleria tu se' ubligato</l>
     <l n="494">a vendicar di tanto tradimento</l>
     <l n="495">costei, che per commune opinione,</l>
     <l n="496">di vera pudicizia è un paragone. -</l>
    </lg>
    <lg n="63">
     <l n="497">Pensò Rinaldo alquanto, e poi rispose:</l>
     <l n="498">- Una donzella dunque de' morire</l>
     <l n="499">perché lasciò sfogar ne l'amorose</l>
     <l n="500">sue braccia al suo amator tanto desire?</l>
     <l n="501">Sia maladetto chi tal legge pose,</l>
     <l n="502">e maladetto chi la può patire!</l>
     <l n="503">Debitamente muore una crudele,</l>
     <l n="504">non chi dà vita al suo amator fedele.</l>
    </lg>
    <lg n="64">
     <l n="505">Sia vero o falso che Ginevra tolto</l>
     <l n="506">s'abbia il suo amante, io non riguardo a questo:</l>
     <l n="507">d'averlo fatto la loderei molto,</l>
     <l n="508">quando non fosse stato manifesto.</l>
     <l n="509">Ho in sua difesa ogni pensier rivolto:</l>
     <l n="510">datemi pur un chi mi guidi presto,</l>
     <l n="511">e dove sia l'accusator mi mene;</l>
     <l n="512">ch'io spero in Dio Ginevra trar di pene.</l>
    </lg>
    <lg n="65">
     <l n="513">Non vo' già dir ch'ella non l'abbia fatto;</l>
     <l n="514">che nol sappiendo, il falso dir potrei:</l>
     <l n="515">dirò ben che non de' per simil atto</l>
     <l n="516">punizion cadere alcuna in lei;</l>
     <l n="517">e dirò che fu ingiusto o che fu matto</l>
     <l n="518">chi fece prima li statuti rei;</l>
     <l n="519">e come iniqui rivocar si denno,</l>
     <l n="520">e nuova legge far con miglior senno.</l>
    </lg>
    <lg n="66">
     <l n="521">S'un medesimo ardor, s'un disir pare</l>
     <l n="522">inchina e sforza l'uno e l'altro sesso</l>
     <l n="523">a quel suave fin d'amor, che pare</l>
     <l n="524">all'ignorante vulgo un grave eccesso;</l>
     <l n="525">perché si de' punir donna o biasmare,</l>
     <l n="526">che con uno o più d'uno abbia commesso</l>
     <l n="527">quel che l'uom fa con quante n'ha appetito,</l>
     <l n="528">e lodato ne va, non che impunito?</l>
    </lg>
    <lg n="67">
     <l n="529">Son fatti in questa legge disuguale</l>
     <l n="530">veramente alle donne espressi torti;</l>
     <l n="531">e spero in Dio mostrar che gli è gran male</l>
     <l n="532">che tanto lungamente si comporti. -</l>
     <l n="533">Rinaldo ebbe il consenso universale,</l>
     <l n="534">che fur gli antiqui ingiusti e male accorti,</l>
     <l n="535">che consentiro a così iniqua legge,</l>
     <l n="536">e mal fa il re, che può, né la corregge.</l>
    </lg>
    <lg n="68">
     <l n="537">Poi che la luce candida e vermiglia</l>
     <l n="538">de l'altro giorno aperse l'emispero,</l>
     <l n="539">Rinaldo l'arme e il suo Baiardo piglia,</l>
     <l n="540">e di quella badia tolle un scudiero,</l>
     <l n="541">che con lui viene a molte leghe e miglia,</l>
     <l n="542">sempre nel bosco orribilmente fiero,</l>
     <l n="543">verso la terra ove la lite nuova</l>
     <l n="544">de la donzella de' venir in pruova.</l>
    </lg>
    <lg n="69">
     <l n="545">Avean, cercando abbreviar camino,</l>
     <l n="546">lasciato pel sentier la maggior via;</l>
     <l n="547">quando un gran pianto udîr sonar vicino,</l>
     <l n="548">che la foresta d'ogn'intorno empìa.</l>
     <l n="549">Baiardo spinse l'un, l'altro il ronzino</l>
     <l n="550">verso una valle onde quel grido uscia:</l>
     <l n="551">e fra dui mascalzoni una donzella</l>
     <l n="552">vider, che di lontan parea assai bella;</l>
    </lg>
    <lg n="70">
     <l n="553">ma lacrimosa e addolorata quanto</l>
     <l n="554">donna o donzella o mai persona fosse.</l>
     <l n="555">Le sono dui col ferro nudo a canto,</l>
     <l n="556">per farle far l'erbe di sangue rosse.</l>
     <l n="557">Ella con preghi differendo alquanto</l>
     <l n="558">giva il morir, sin che pietà si mosse.</l>
     <l n="559">Venne Rinaldo; e come se n'accorse,</l>
     <l n="560">con alti gridi e gran minaccie accorse.</l>
    </lg>
    <lg n="71">
     <l n="561">Voltaro i malandrin tosto le spalle,</l>
     <l n="562">che 'l soccorso lontan vider venire,</l>
     <l n="563">e se appiattâr ne la profonda valle.</l>
     <l n="564">Il paladin non li curò seguire:</l>
     <l n="565">venne a la donna, e qual gran colpa dàlle</l>
     <l n="566">tanta punizion, cerca d'udire;</l>
     <l n="567">e per tempo avanzar, fa allo scudiero</l>
     <l n="568">levarla in groppa, e torna al suo sentiero.</l>
    </lg>
    <lg n="72">
     <l n="569">E cavalcando poi meglio la guata</l>
     <l n="570">molto esser bella e di maniere accorte,</l>
     <l n="571">ancor che fosse tutta spaventata</l>
     <l n="572">per la paura ch'ebbe de la morte.</l>
     <l n="573">Poi ch'ella fu di nuovo domandata</l>
     <l n="574">chi l'avea tratta a sì infelice sorte,</l>
     <l n="575">incominciò con umil voce a dire</l>
     <l n="576">quel ch'io vo' all'altro canto differire.</l>
    </lg>
   </lg>
  </body>
 </text>
</TEI>