<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 21</title>
    <author>Ludovico Ariosto</author>
   </titleStmt>
   <extent>
    <measure unit="stanza">72</measure>
    <measure unit="line">576</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-21</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 21</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 21</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Né fune intorto crederò che stringa</l>
     <l n="2">soma così, né così legno chiodo,</l>
     <l n="3">come la fé ch'una bella alma cinga</l>
     <l n="4">del suo tenace indissolubil nodo.</l>
     <l n="5">Né dagli antiqui par che si dipinga</l>
     <l n="6">la santa Fé vestita in altro modo,</l>
     <l n="7">che d'un vel bianco che la cuopra tutta:</l>
     <l n="8">ch'un sol punto, un sol neo la può far brutta.</l>
    </lg>
    <lg n="2">
     <l n="9">La fede unqua non debbe esser corrotta,</l>
     <l n="10">o data a un solo, o data insieme a mille;</l>
     <l n="11">e così in una selva, in una grotta,</l>
     <l n="12">lontan da le cittadi e da le ville,</l>
     <l n="13">come dinanzi a tribunali, in frotta</l>
     <l n="14">di testimon, di scritti e di postille,</l>
     <l n="15">senza giurare o segno altro più espresso,</l>
     <l n="16">basti una volta che s'abbia promesso.</l>
    </lg>
    <lg n="3">
     <l n="17">Quella servò, come servar si debbe</l>
     <l n="18">in ogni impresa, il cavallier Zerbino:</l>
     <l n="19">e quivi dimostrò che conto n'ebbe,</l>
     <l n="20">quando si tolse dal proprio camino</l>
     <l n="21">per andar con costei, la qual gl'increbbe,</l>
     <l n="22">come s'avesse il morbo sì vicino,</l>
     <l n="23">o pur la morte istessa; ma potea,</l>
     <l n="24">più che 'l disio, quel che promesso avea.</l>
    </lg>
    <lg n="4">
     <l n="25">Dissi di lui, che di vederla sotto</l>
     <l n="26">la sua condotta tanto al cor gli preme,</l>
     <l n="27">che n'arrabbia di duol, né le fa motto;</l>
     <l n="28">e vanno muti e taciturni insieme:</l>
     <l n="29">dissi che poi fu quel silenzio rotto,</l>
     <l n="30">ch'al mondo il sol mostrò le ruote estreme,</l>
     <l n="31">da un cavalliero aventuroso errante,</l>
     <l n="32">ch'in mezzo del camin lor si fe' inante.</l>
    </lg>
    <lg n="5">
     <l n="33">La vecchia che conobbe il cavalliero,</l>
     <l n="34">ch'era nomato Ermonide d'Olanda,</l>
     <l n="35">che per insegna ha ne lo scudo nero</l>
     <l n="36">attraversata una vermiglia banda,</l>
     <l n="37">posto l'orgoglio e quel sembiante altiero,</l>
     <l n="38">umilmente a Zerbin si raccomanda,</l>
     <l n="39">e gli ricorda quel ch'esso promise</l>
     <l n="40">alla guerriera ch'in sua man la mise.</l>
    </lg>
    <lg n="6">
     <l n="41">Perché di lei nimico e di sua gente</l>
     <l n="42">era il guerrier che contra lor venìa:</l>
     <l n="43">ucciso ad essa avea il padre innocente,</l>
     <l n="44">e un fratello che solo al mondo avia;</l>
     <l n="45">e tuttavolta far del rimanente,</l>
     <l n="46">come degli altri, il traditor disia.</l>
     <l n="47">- Fin ch'alla guardia tua, donna, mi senti</l>
     <l n="48">(dice Zerbin), non vo' che tu paventi. -</l>
    </lg>
    <lg n="7">
     <l n="49">Come più presso il cavallier si specchia</l>
     <l n="50">in quella faccia che sì in odio gli era:</l>
     <l n="51">- O di combatter meco t'apparecchia</l>
     <l n="52">(gridò con voce minacciosa e fiera),</l>
     <l n="53">o lascia la difesa de la vecchia,</l>
     <l n="54">che di mia man secondo il merto pèra.</l>
     <l n="55">Se combatti per lei, rimarrai morto;</l>
     <l n="56">che così avviene a chi s'appiglia al torto. -</l>
    </lg>
    <lg n="8">
     <l n="57">Zerbin cortesemente a lui risponde</l>
     <l n="58">che gli è desir di bassa e mala sorte,</l>
     <l n="59">et a cavalleria non corrisponde</l>
     <l n="60">che cerchi dare ad una donna morte:</l>
     <l n="61">se pur combatter vuol, non si nasconde;</l>
     <l n="62">ma che prima consideri ch'importe</l>
     <l n="63">ch'un cavallier, com'era egli, gentile,</l>
     <l n="64">voglia por man nel sangue feminile.</l>
    </lg>
    <lg n="9">
     <l n="65">Queste gli disse e più parole invano;</l>
     <l n="66">e fu bisogno al fin venire a' fatti.</l>
     <l n="67">Poi che preso a bastanza ebbon del piano,</l>
     <l n="68">tornârsi incontra a tutta briglia ratti.</l>
     <l n="69">Non van sì presti i razzi fuor di mano,</l>
     <l n="70">ch'al tempo son de le allegrezze tratti,</l>
     <l n="71">come andaron veloci i duo destrieri</l>
     <l n="72">ad incontrare insieme i cavallieri.</l>
    </lg>
    <lg n="10">
     <l n="73">Ermonide d'Olanda segnò basso,</l>
     <l n="74">che per passare il destro fianco attese:</l>
     <l n="75">ma la sua debol lancia andò in fracasso,</l>
     <l n="76">e poco il cavallier di Scozia offese.</l>
     <l n="77">Non fu già l'altro colpo vano e casso:</l>
     <l n="78">roppe lo scudo, e sì la spalla prese,</l>
     <l n="79">che la forò da l'uno all'altro lato,</l>
     <l n="80">e riversar fe' Ermonide sul prato.</l>
    </lg>
    <lg n="11">
     <l n="81">Zerbin che si pensò d'averlo ucciso,</l>
     <l n="82">di pietà vinto, scese in terra presto,</l>
     <l n="83">e levò l'elmo da lo smorto viso;</l>
     <l n="84">e quel guerrier, come dal sonno desto,</l>
     <l n="85">senza parlar guardò Zerbino fiso;</l>
     <l n="86">e poi gli disse: - Non m'è già molesto</l>
     <l n="87">ch'io sia da te abbattuto, ch'ai sembianti</l>
     <l n="88">mostri esser fior de' cavallieri erranti;</l>
    </lg>
    <lg n="12">
     <l n="89">ma ben mi duol che questo per cagione</l>
     <l n="90">d'una femina perfida m'avviene,</l>
     <l n="91">a cui non so come tu sia campione;</l>
     <l n="92">che troppo al tuo valor si disconviene.</l>
     <l n="93">E quando tu sapessi la cagione</l>
     <l n="94">ch'a vendicarmi di costei mi mene,</l>
     <l n="95">avresti, ognor che rimembrassi, affanno</l>
     <l n="96">d'aver, per campar lei, fatto a me danno.</l>
    </lg>
    <lg n="13">
     <l n="97">E se spirto a bastanza avrò nel petto</l>
     <l n="98">ch'io il possa dir (ma del contrario temo),</l>
     <l n="99">io ti farò veder ch'in ogni effetto</l>
     <l n="100">scelerata è costei più ch'in estremo.</l>
     <l n="101">Io ebbi già un fratel che giovinetto</l>
     <l n="102">d'Olanda si partì, donde noi semo,</l>
     <l n="103">e si fece d'Eraclio cavalliero,</l>
     <l n="104">ch'allor tenea de' Greci il sommo impero.</l>
    </lg>
    <lg n="14">
     <l n="105">Quivi divenne intrinseco e fratello</l>
     <l n="106">d'un cortese baron di quella corte,</l>
     <l n="107">che nei confin di Servia avea un castello</l>
     <l n="108">di sito ameno e di muraglia forte.</l>
     <l n="109">Nomossi Argeo colui di ch'io favello,</l>
     <l n="110">di questa iniqua femina consorte,</l>
     <l n="111">la quale egli amò sì, che passò il segno</l>
     <l n="112">ch'a un uom si convenia, come lui, degno.</l>
    </lg>
    <lg n="15">
     <l n="113">Ma costei, più volubile che foglia</l>
     <l n="114">quando l'autunno è più priva d'umore,</l>
     <l n="115">che 'l freddo vento gli arbori ne spoglia,</l>
     <l n="116">e le soffia dinanzi al suo furore;</l>
     <l n="117">verso il marito cangiò tosto voglia,</l>
     <l n="118">che fisso qualche tempo ebbe nel core;</l>
     <l n="119">e volse ogni pensiero, ogni disio</l>
     <l n="120">d'acquistar per amante il fratel mio.</l>
    </lg>
    <lg n="16">
     <l n="121">Ma né sì saldo all'impeto marino</l>
     <l n="122">l'Acrocerauno d'infamato nome,</l>
     <l n="123">né sta sì duro incontra borea il pino</l>
     <l n="124">che rinovato ha più di cento chiome,</l>
     <l n="125">che quanto appar fuor de lo scoglio alpino,</l>
     <l n="126">tanto sotterra ha le radici; come</l>
     <l n="127">il mio fratello a' prieghi di costei,</l>
     <l n="128">nido de tutti i vizii infandi e rei.</l>
    </lg>
    <lg n="17">
     <l n="129">Or, come avviene a un cavallier ardito,</l>
     <l n="130">che cerca briga e la ritrova spesso,</l>
     <l n="131">fu in una impresa il mio fratel ferito,</l>
     <l n="132">molto al castel del suo compagno appresso,</l>
     <l n="133">dove venir senza aspettare invito</l>
     <l n="134">solea, fosse o non fosse Argeo con esso;</l>
     <l n="135">e dentro a quel per riposar fermosse</l>
     <l n="136">tanto che del suo mal libero fosse.</l>
    </lg>
    <lg n="18">
     <l n="137">Mentre egli quivi si giacea, convenne</l>
     <l n="138">ch'in certa sua bisogna andasse Argeo.</l>
     <l n="139">Tosto questa sfacciata a tentar venne</l>
     <l n="140">il mio fratello, et a sua usanza feo;</l>
     <l n="141">ma quel fedel non oltre più sostenne</l>
     <l n="142">avere ai fianchi un stimulo sì reo:</l>
     <l n="143">elesse, per servar sua fede a pieno,</l>
     <l n="144">di molti mal quel che gli parve meno.</l>
    </lg>
    <lg n="19">
     <l n="145">Tra molti mal gli parve elegger questo:</l>
     <l n="146">lasciar d'Argeo l'intrinsichezza antiqua;</l>
     <l n="147">lungi andar sì, che non sia manifesto</l>
     <l n="148">mai più il suo nome alla femina iniqua.</l>
     <l n="149">Ben che duro gli fosse, era più onesto</l>
     <l n="150">che satisfare a quella voglia obliqua,</l>
     <l n="151">o ch'accusar la moglie al suo signore,</l>
     <l n="152">da cui fu amata a par del proprio core.</l>
    </lg>
    <lg n="20">
     <l n="153">E de le sue ferite ancora infermo</l>
     <l n="154">l'arme si veste, e del castel si parte;</l>
     <l n="155">e con animo va constante e fermo</l>
     <l n="156">di non mai più tornare in quella parte.</l>
     <l n="157">Ma che gli val? ch'ogni difesa e schermo</l>
     <l n="158">gli disipa Fortuna con nuova arte:</l>
     <l n="159">ecco il marito che ritorna intanto,</l>
     <l n="160">e trova la moglier che fa gran pianto,</l>
    </lg>
    <lg n="21">
     <l n="161">e scapigliata e con la faccia rossa;</l>
     <l n="162">e le domanda di che sia turbata.</l>
     <l n="163">Prima ch'ella a rispondere sia mossa,</l>
     <l n="164">pregar si lascia più d'una fiata,</l>
     <l n="165">pensando tuttavia come si possa</l>
     <l n="166">vendicar di colui che l'ha lasciata:</l>
     <l n="167">e ben convenne al suo mobile ingegno</l>
     <l n="168">cangiar l'amore in subitano sdegno.</l>
    </lg>
    <lg n="22">
     <l n="169">"Deh (disse al fine), a che l'error nascondo</l>
     <l n="170">c'ho commesso, signor, ne la tua absenzia?</l>
     <l n="171">che quando ancora io 'l celi a tutto 'l mondo,</l>
     <l n="172">celar nol posso alla mia conscienzia.</l>
     <l n="173">L'alma che sente il suo peccato immondo,</l>
     <l n="174">pate dentro da sé tal penitenzia,</l>
     <l n="175">ch'avanza ogn'altro corporal martire</l>
     <l n="176">che dar mi possa alcun del mio fallire;</l>
    </lg>
    <lg n="23">
     <l n="177">quando fallir sia quel che si fa a forza:</l>
     <l n="178">ma sia quel che si vuol, tu sappil'anco;</l>
     <l n="179">poi con la spada da la immonda scorza</l>
     <l n="180">scioglie lo spirto imaculato e bianco,</l>
     <l n="181">e le mie luci eternamente ammorza;</l>
     <l n="182">che dopo tanto vituperio, almanco</l>
     <l n="183">tenerle basse ognor non mi bisogni,</l>
     <l n="184">e di ciascun ch'io vegga, io mi vergogni.</l>
    </lg>
    <lg n="24">
     <l n="185">Il tuo compagno ha l'onor mio distrutto:</l>
     <l n="186">questo corpo per forza ha violato;</l>
     <l n="187">e perché teme ch'io ti narri il tutto,</l>
     <l n="188">or si parte il villan senza commiato".</l>
     <l n="189">In odio con quel dir gli ebbe ridutto</l>
     <l n="190">colui che più d'ogn'altro gli fu grato.</l>
     <l n="191">Argeo lo crede, et altro non aspetta;</l>
     <l n="192">ma piglia l'arme e corre a far vendetta.</l>
    </lg>
    <lg n="25">
     <l n="193">E come quel ch'avea il paese noto,</l>
     <l n="194">lo giunse che non fu troppo lontano;</l>
     <l n="195">che 'l mio fratello, debole et egroto,</l>
     <l n="196">senza sospetto se ne gìa pian piano:</l>
     <l n="197">e brevemente, in un loco remoto</l>
     <l n="198">pose, per vendicarsene, in lui mano.</l>
     <l n="199">Non trova il fratel mio scusa che vaglia;</l>
     <l n="200">ch'in somma Argeo con lui vuol la battaglia.</l>
    </lg>
    <lg n="26">
     <l n="201">Era l'un sano e pien di nuovo sdegno,</l>
     <l n="202">infermo l'altro, et all'usanza amico:</l>
     <l n="203">sì ch'ebbe il fratel mio poco ritegno</l>
     <l n="204">contra il compagno fattogli nimico.</l>
     <l n="205">Dunque Filandro di tal sorte indegno</l>
     <l n="206">(de l'infelice giovene ti dico:</l>
     <l n="207">così avea nome), non sofrendo il peso</l>
     <l n="208">di sì fiera battaglia, restò preso.</l>
    </lg>
    <lg n="27">
     <l n="209">"Non piaccia a Dio che mi conduca a tale</l>
     <l n="210">il mio giusto furore e il tuo demerto</l>
     <l n="211">(gli disse Argeo), che mai sia omicidiale</l>
     <l n="212">di te ch'amava; e me tu amavi certo,</l>
     <l n="213">ben che nel fin me l'hai mostrato male:</l>
     <l n="214">pur voglio a tutto il mondo fare aperto</l>
     <l n="215">che, come fui nel tempo de l'amore,</l>
     <l n="216">così ne l'odio son di te migliore.</l>
    </lg>
    <lg n="28">
     <l n="217">Per altro modo punirò il tuo fallo,</l>
     <l n="218">che le mie man più nel tuo sangue porre".</l>
     <l n="219">Così dicendo, fece sul cavallo</l>
     <l n="220">di verdi rami una bara comporre,</l>
     <l n="221">e quasi morto in quella riportallo</l>
     <l n="222">dentro al castello in una chiusa torre,</l>
     <l n="223">dove in perpetuo per punizione</l>
     <l n="224">condannò l'innocente a star prigione.</l>
    </lg>
    <lg n="29">
     <l n="225">Non però ch'altra cosa avesse manco,</l>
     <l n="226">che la libertà prima del partire;</l>
     <l n="227">perché nel resto, come sciolto e franco</l>
     <l n="228">vi commandava e si facea ubidire.</l>
     <l n="229">Ma non essendo ancor l'animo stanco</l>
     <l n="230">di questa ria del suo pensier fornire,</l>
     <l n="231">quasi ogni giorno alla prigion veniva;</l>
     <l n="232">ch'avea le chiavi, e a suo piacer l'apriva:</l>
    </lg>
    <lg n="30">
     <l n="233">e movea sempre al mio fratello assalti,</l>
     <l n="234">e con maggiore audacia che di prima.</l>
     <l n="235">"Questa tua fedeltà (dicea) che valti,</l>
     <l n="236">poi che perfidia per tutto si stima?</l>
     <l n="237">Oh che trionfi gloriosi et alti!</l>
     <l n="238">oh che superbe spoglie e preda opima!</l>
     <l n="239">oh che merito al fin te ne risulta,</l>
     <l n="240">se, come a traditore, ognun t'insulta!</l>
    </lg>
    <lg n="31">
     <l n="241">Quanto utilmente, quanto con tuo onore</l>
     <l n="242">m'avresti dato quel che da te volli!</l>
     <l n="243">Di questo sì ostinato tuo rigore</l>
     <l n="244">la gran mercé che tu guadagni, or tolli:</l>
     <l n="245">in prigion sei, né crederne uscir fuore,</l>
     <l n="246">se la durezza tua prima non molli.</l>
     <l n="247">Ma quando mi compiacci, io farò trama</l>
     <l n="248">di racquistarti e libertade e fama".</l>
    </lg>
    <lg n="32">
     <l n="249">"No, no (disse Filandro) aver mai spene</l>
     <l n="250">che non sia, come suol, mia vera fede,</l>
     <l n="251">se ben contra ogni debito mi avviene</l>
     <l n="252">ch'io ne riporti sì dura mercede,</l>
     <l n="253">e di me creda il mondo men che bene:</l>
     <l n="254">basta che inanti a quel che 'l tutto vede,</l>
     <l n="255">e mi può ristorar di grazia eterna,</l>
     <l n="256">chiara la mia innocenzia si discerna.</l>
    </lg>
    <lg n="33">
     <l n="257">Se non basta ch'Argeo mi tenga preso,</l>
     <l n="258">tolgami ancor questa noiosa vita.</l>
     <l n="259">Forse non mi fia il premio in ciel conteso</l>
     <l n="260">de la buona opra, qui poco gradita.</l>
     <l n="261">Forse egli, che da me si chiama offeso,</l>
     <l n="262">quando sarà quest'anima partita,</l>
     <l n="263">s'avedrà poi d'avermi fatto torto,</l>
     <l n="264">e piangerà il fedel compagno morto".</l>
    </lg>
    <lg n="34">
     <l n="265">Così più volte la sfacciata donna</l>
     <l n="266">tenta Filandro, e torna senza frutto.</l>
     <l n="267">Ma il cieco suo desir, che non assonna</l>
     <l n="268">del scelerato amor traer construtto,</l>
     <l n="269">cercando va più dentro ch'alla gonna</l>
     <l n="270">suoi vizii antiqui, e ne discorre il tutto.</l>
     <l n="271">Mille pensier fa d'uno in altro modo,</l>
     <l n="272">prima che fermi in alcun d'essi il chiodo.</l>
    </lg>
    <lg n="35">
     <l n="273">Stette sei mesi che non messe piede,</l>
     <l n="274">come prima facea, ne la prigione;</l>
     <l n="275">di che il miser Filandro e spera e crede</l>
     <l n="276">che costei più non gli abbia affezione.</l>
     <l n="277">Ecco Fortuna, al mal propizia, diede</l>
     <l n="278">a questa scelerata occasione</l>
     <l n="279">di metter fin con memorabil male</l>
     <l n="280">al suo cieco appetito irrazionale.</l>
    </lg>
    <lg n="36">
     <l n="281">Antiqua nimicizia avea il marito</l>
     <l n="282">con un baron detto Morando il bello,</l>
     <l n="283">che, non v'essendo Argeo, spesso era ardito</l>
     <l n="284">di correr solo, e sin dentro al castello;</l>
     <l n="285">ma s'Argeo v'era, non tenea lo 'nvito,</l>
     <l n="286">né s'accostava a dieci miglia a quello.</l>
     <l n="287">Or, per poterlo indur che ci venisse,</l>
     <l n="288">d'ire in Ierusalem per voto disse.</l>
    </lg>
    <lg n="37">
     <l n="289">Disse d'andare; e partesi ch'ognuno</l>
     <l n="290">lo vede, e fa di ciò sparger le grida:</l>
     <l n="291">né il suo pensier, fuor che la moglie, alcuno</l>
     <l n="292">puote saper; che sol di lei si fida.</l>
     <l n="293">Torna poi nel castello all'aer bruno,</l>
     <l n="294">né mai, se non la notte, ivi s'annida;</l>
     <l n="295">e con mutate insegne al nuovo albóre,</l>
     <l n="296">senza vederlo alcun, sempre esce fuore.</l>
    </lg>
    <lg n="38">
     <l n="297">Se ne va in questa e in quella parte errando,</l>
     <l n="298">e volteggiando al suo castello intorno,</l>
     <l n="299">pur per veder se credulo Morando</l>
     <l n="300">volesse far, come solea, ritorno.</l>
     <l n="301">Stava il dì tutto alla foresta; e quando</l>
     <l n="302">ne la marina vedea ascoso il giorno,</l>
     <l n="303">venìa al castello, e per nascose porte</l>
     <l n="304">lo togliea dentro l'infedel consorte.</l>
    </lg>
    <lg n="39">
     <l n="305">Crede ciascun, fuor che l'iniqua moglie,</l>
     <l n="306">che molte miglia Argeo lontan si trove.</l>
     <l n="307">Dunque il tempo oportuno ella si toglie:</l>
     <l n="308">al fratel mio va con malizie nuove.</l>
     <l n="309">Ha di lagrime a tutte le sue voglie</l>
     <l n="310">un nembo che dagli occhi al sen le piove.</l>
     <l n="311">"Dove potrò (dicea) trovare aiuto,</l>
     <l n="312">che in tutto l'onor mio non sia perduto?</l>
    </lg>
    <lg n="40">
     <l n="313">E col mio quel del mio marito insieme,</l>
     <l n="314">il qual se fosse qui, non temerei.</l>
     <l n="315">Tu conosci Morando, e sai se teme,</l>
     <l n="316">quando Argeo non ci sente, òmini e dèi.</l>
     <l n="317">Questi or pregando, or minacciando, estreme</l>
     <l n="318">prove fa tuttavia, né alcun de' miei</l>
     <l n="319">lascia che non contamini, per trarmi</l>
     <l n="320">a' suoi disii, né so s'io potrò aitarmi.</l>
    </lg>
    <lg n="41">
     <l n="321">Or c'ha inteso il partir del mio consorte,</l>
     <l n="322">e ch'al ritorno non sarà sì presto,</l>
     <l n="323">ha avuto ardir d'entrar ne la mia corte</l>
     <l n="324">senza altra scusa e senz'altro pretesto;</l>
     <l n="325">che se ci fosse il mio signor per sorte,</l>
     <l n="326">non sol non avria audacia di far questo,</l>
     <l n="327">ma non si terria ancor, per Dio, sicuro</l>
     <l n="328">d'appressarsi a tre miglia a questo muro.</l>
    </lg>
    <lg n="42">
     <l n="329">E quel che già per messi ha ricercato,</l>
     <l n="330">oggi me l'ha richiesto a fronte a fronte,</l>
     <l n="331">e con tai modi, che gran dubbio è stato</l>
     <l n="332">de lo avvenirmi disonore et onte;</l>
     <l n="333">e se non che parlar dolce gli ho usato,</l>
     <l n="334">e finto le mie voglie alle sue pronte,</l>
     <l n="335">saria a forza, di quel suto rapace,</l>
     <l n="336">che spera aver per mie parole in pace.</l>
    </lg>
    <lg n="43">
     <l n="337">Promesso gli ho, non già per osservargli</l>
     <l n="338">(che fatto per timor, nullo è il contratto);</l>
     <l n="339">ma la mia intenzion fu per vietargli</l>
     <l n="340">quel che per forza avrebbe allora fatto.</l>
     <l n="341">Il caso è qui: tu sol pòi rimediargli;</l>
     <l n="342">del mio onor altrimenti sarà tratto,</l>
     <l n="343">e di quel del mio Argeo, che già m'hai detto</l>
     <l n="344">aver o tanto, o più che 'l proprio, a petto.</l>
    </lg>
    <lg n="44">
     <l n="345">E se questo mi nieghi, io dirò dunque</l>
     <l n="346">ch'in te non sia la fé di che ti vanti;</l>
     <l n="347">ma che fu sol per crudeltà, qualunque</l>
     <l n="348">volta hai sprezzati i miei supplici pianti;</l>
     <l n="349">non per rispetto alcun d'Argeo, quantunque</l>
     <l n="350">m'hai questo scudo ognora opposto inanti.</l>
     <l n="351">Saria stato tra noi la cosa occulta;</l>
     <l n="352">ma di qui aperta infamia mi risulta".</l>
    </lg>
    <lg n="45">
     <l n="353">"Non si convien (disse Filandro) tale</l>
     <l n="354">prologo a me, per Argeo mio disposto.</l>
     <l n="355">Narrami pur quel che tu vuoi, che quale</l>
     <l n="356">sempre fui, di sempre essere ho proposto;</l>
     <l n="357">e ben ch'a torto io ne riporti male,</l>
     <l n="358">a lui non ho questo peccato imposto.</l>
     <l n="359">Per lui son pronto andare anco alla morte,</l>
     <l n="360">e siami contra il mondo e la mia sorte".</l>
    </lg>
    <lg n="46">
     <l n="361">Rispose l'empia: "Io voglio che tu spenga</l>
     <l n="362">colui che 'l nostro disonor procura.</l>
     <l n="363">Non temer ch'alcun mal di ciò t'avenga;</l>
     <l n="364">ch'io te ne mostrerò la via sicura.</l>
     <l n="365">Debbe egli a me tornar come rivenga</l>
     <l n="366">su l'ora terza la notte più scura;</l>
     <l n="367">e fatto un segno de ch'io l'ho avvertito,</l>
     <l n="368">io l'ho a tor dentro, che non sia sentito.</l>
    </lg>
    <lg n="47">
     <l n="369">A te non graverà prima aspettarme</l>
     <l n="370">ne la camera mia dove non luca,</l>
     <l n="371">tanto che dispogliar gli faccia l'arme,</l>
     <l n="372">e quasi nudo in man te lo conduca".</l>
     <l n="373">Così la moglie conducesse parme</l>
     <l n="374">il suo marito alla tremenda buca;</l>
     <l n="375">se per dritto costei moglie s'appella,</l>
     <l n="376">più che furia infernal crudele e fella.</l>
    </lg>
    <lg n="48">
     <l n="377">Poi che la notte scelerata venne,</l>
     <l n="378">fuor trasse il mio fratel con l'arme in mano;</l>
     <l n="379">e ne l'oscura camera lo tenne,</l>
     <l n="380">fin che tornasse il miser castellano.</l>
     <l n="381">Come ordine era dato, il tutto avvenne;</l>
     <l n="382">che 'l consiglio del mal va raro invano.</l>
     <l n="383">Così Filandro il buono Argeo percosse,</l>
     <l n="384">che si pensò che quel Morando fosse.</l>
    </lg>
    <lg n="49">
     <l n="385">Con esso un colpo il capo fesse e il collo;</l>
     <l n="386">ch'elmo non v'era, e non vi fu riparo.</l>
     <l n="387">Pervenne Argeo, senza pur dare un crollo,</l>
     <l n="388">de la misera vita al fine amaro:</l>
     <l n="389">e tal l'uccise, che mai non pensollo,</l>
     <l n="390">né mai l'avria creduto: oh caso raro!</l>
     <l n="391">che cercando giovar, fece all'amico</l>
     <l n="392">quel di che peggio non si fa al nimico.</l>
    </lg>
    <lg n="50">
     <l n="393">Poscia ch'Argeo non conosciuto giacque,</l>
     <l n="394">rende a Gabrina il mio fratel la spada.</l>
     <l n="395">Gabrina è il nome di costei, che nacque</l>
     <l n="396">sol per tradire ognun che in man le cada.</l>
     <l n="397">Ella, che 'l ver fin a quell'ora tacque,</l>
     <l n="398">vuol che Filandro a riveder ne vada</l>
     <l n="399">col lume in mano il morto ond'egli è reo:</l>
     <l n="400">e gli dimostra il suo compagno Argeo.</l>
    </lg>
    <lg n="51">
     <l n="401">E gli minaccia poi, se non consente</l>
     <l n="402">all'amoroso suo lungo desire,</l>
     <l n="403">di palesare a tutta quella gente</l>
     <l n="404">quel ch'egli ha fatto, e nol può contradire;</l>
     <l n="405">e lo farà vituperosamente</l>
     <l n="406">come assassino e traditor morire:</l>
     <l n="407">e gli ricorda che sprezzar la fama</l>
     <l n="408">non de', se ben la vita sì poco ama.</l>
    </lg>
    <lg n="52">
     <l n="409">Pien di paura e di dolor rimase</l>
     <l n="410">Filandro, poi che del suo error s'accorse.</l>
     <l n="411">Quasi il primo furor gli persuase</l>
     <l n="412">d'uccider questa, e stette un pezzo in forse:</l>
     <l n="413">e se non che ne le nimiche case</l>
     <l n="414">si ritrovò (che la ragion soccorse),</l>
     <l n="415">non si trovando avere altr'arme in mano,</l>
     <l n="416">coi denti la stracciava a brano a brano.</l>
    </lg>
    <lg n="53">
     <l n="417">Come ne l'alto mar legno talora,</l>
     <l n="418">che da duo venti sia percosso e vinto,</l>
     <l n="419">ch'ora uno inanzi l'ha mandato, et ora</l>
     <l n="420">un altro al primo termine respinto,</l>
     <l n="421">e l'han girato da poppa e da prora,</l>
     <l n="422">dal più possente al fin resta sospinto;</l>
     <l n="423">così Filandro, tra molte contese</l>
     <l n="424">de' duo pensieri, al manco rio s'apprese.</l>
    </lg>
    <lg n="54">
     <l n="425">Ragion gli dimostrò il pericol grande,</l>
     <l n="426">oltre il morir, del fine infame e sozzo,</l>
     <l n="427">se l'omicidio nel castel si spande;</l>
     <l n="428">e del pensare il termine gli è mozzo.</l>
     <l n="429">Voglia o non voglia, al fin convien che mande</l>
     <l n="430">l'amarissimo calice nel gozzo.</l>
     <l n="431">Pur finalmente ne l'afflitto core</l>
     <l n="432">più de l'ostinazion poté il timore.</l>
    </lg>
    <lg n="55">
     <l n="433">Il timor del supplicio infame e brutto</l>
     <l n="434">prometter fece con mille scongiuri,</l>
     <l n="435">che faria di Gabrina il voler tutto,</l>
     <l n="436">se di quel luogo se partian sicuri.</l>
     <l n="437">Così per forza colse l'empia il frutto</l>
     <l n="438">del suo desire, e poi lasciâr quei muri.</l>
     <l n="439">Così Filandro a noi fece ritorno,</l>
     <l n="440">di sé lasciando in Grecia infamia e scorno.</l>
    </lg>
    <lg n="56">
     <l n="441">E portò nel cor fisso il suo compagno</l>
     <l n="442">che così scioccamente ucciso avea,</l>
     <l n="443">per far con sua gran noia empio guadagno</l>
     <l n="444">d'una Progne crudel, d'una Medea.</l>
     <l n="445">E se la fede e il giuramento, magno</l>
     <l n="446">e duro freno, non lo ritenea,</l>
     <l n="447">come al sicuro fu, morta l'avrebbe;</l>
     <l n="448">ma, quanto più si puote, in odio l'ebbe.</l>
    </lg>
    <lg n="57">
     <l n="449">Non fu da indi in qua rider mai visto:</l>
     <l n="450">tutte le sue parole erano meste,</l>
     <l n="451">sempre sospir gli uscian dal petto tristo;</l>
     <l n="452">et era divenuto un nuovo Oreste,</l>
     <l n="453">poi che la madre uccise e il sacro Egisto,</l>
     <l n="454">e che l'ultrice Furie ebbe moleste.</l>
     <l n="455">E senza mai cessar, tanto l'afflisse</l>
     <l n="456">questo dolor, ch'infermo al letto il fisse.</l>
    </lg>
    <lg n="58">
     <l n="457">Or questa meretrice, che si pensa</l>
     <l n="458">quanto a quest'altro suo poco sia grata,</l>
     <l n="459">muta la fiamma già d'amore intensa</l>
     <l n="460">in odio, in ira ardente et arrabbiata;</l>
     <l n="461">né meno è contra al mio fratello accensa,</l>
     <l n="462">che fosse contra Argeo la scelerata:</l>
     <l n="463">e dispone tra sé levar dal mondo,</l>
     <l n="464">come il primo marito, anco il secondo.</l>
    </lg>
    <lg n="59">
     <l n="465">Un medico trovò d'inganni pieno,</l>
     <l n="466">sufficiente et atto a simil uopo,</l>
     <l n="467">che sapea meglio uccider di veneno,</l>
     <l n="468">che risanar gl'infermi di silopo;</l>
     <l n="469">e gli promesse, inanzi più che meno</l>
     <l n="470">di quel che domandò, donargli, dopo</l>
     <l n="471">ch'avesse con mortifero liquore</l>
     <l n="472">levatole dagli occhi il suo signore.</l>
    </lg>
    <lg n="60">
     <l n="473">Già in mia presenza e d'altre più persone</l>
     <l n="474">venìa col tòsco in mano il vecchio ingiusto,</l>
     <l n="475">dicendo ch'era buona pozione</l>
     <l n="476">da ritornare il mio fratel robusto.</l>
     <l n="477">Ma Gabrina con nuova intenzione,</l>
     <l n="478">pria che l'infermo ne turbasse il gusto,</l>
     <l n="479">per tôrsi il consapevole d'appresso,</l>
     <l n="480">o per non dargli quel ch'avea promesso,</l>
    </lg>
    <lg n="61">
     <l n="481">la man gli prese, quando a punto dava</l>
     <l n="482">la tazza dove il tòsco era celato,</l>
     <l n="483">dicendo: "Ingiustamente è se 'l ti grava</l>
     <l n="484">ch'io tema per costui c'ho tanto amato.</l>
     <l n="485">Voglio esser certa che bevanda prava</l>
     <l n="486">tu non gli dia, né succo avelenato;</l>
     <l n="487">e per questo mi par che 'l beveraggio</l>
     <l n="488">non gli abbi a dar, se non ne fai tu il saggio".</l>
    </lg>
    <lg n="62">
     <l n="489">Come pensi, signor, che rimanesse</l>
     <l n="490">il miser vecchio conturbato allora?</l>
     <l n="491">La brevità del tempo sì l'oppresse,</l>
     <l n="492">che pensar non poté che meglio fôra;</l>
     <l n="493">pur, per non dar maggior sospetto, elesse</l>
     <l n="494">il calice gustar senza dimora:</l>
     <l n="495">e l'infermo, seguendo una tal fede,</l>
     <l n="496">tutto il resto pigliò, che si gli diede.</l>
    </lg>
    <lg n="63">
     <l n="497">Come sparvier che nel piede grifagno</l>
     <l n="498">tenga la starna, e sia per trarne pasto,</l>
     <l n="499">dal can che si tenea fido compagno,</l>
     <l n="500">ingordamente è sopragiunto e guasto;</l>
     <l n="501">così il medico intento al rio guadagno,</l>
     <l n="502">donde sperava aiuto ebbe contrasto.</l>
     <l n="503">Odi di summa audacia esempio raro!</l>
     <l n="504">e così avvenga a ciascun altro avaro.</l>
    </lg>
    <lg n="64">
     <l n="505">Fornito questo, il vecchio s'era messo,</l>
     <l n="506">per ritornare alla sua stanza, in via,</l>
     <l n="507">et usar qualche medicina appresso,</l>
     <l n="508">che lo salvasse da la peste ria;</l>
     <l n="509">ma da Gabrina non gli fu concesso,</l>
     <l n="510">dicendo non voler ch'andasse pria</l>
     <l n="511">che 'l succo ne lo stomaco digesto</l>
     <l n="512">il suo valor facesse manifesto.</l>
    </lg>
    <lg n="65">
     <l n="513">Pregar non val, né far di premio offerta,</l>
     <l n="514">che lo voglia lasciar quindi partire.</l>
     <l n="515">Il disperato, poi che vede certa</l>
     <l n="516">la morte sua, né la poter fuggire,</l>
     <l n="517">ai circonstanti fa la cosa aperta;</l>
     <l n="518">né la seppe costei troppo coprire.</l>
     <l n="519">E così quel che fece agli altri spesso,</l>
     <l n="520">quel buon medico al fin fece a se stesso:</l>
    </lg>
    <lg n="66">
     <l n="521">e sequitò con l'alma quella ch'era</l>
     <l n="522">già de mio frate caminata inanzi.</l>
     <l n="523">Noi circonstanti, che la cosa vera</l>
     <l n="524">del vecchio udimmo, che fe' pochi avanzi,</l>
     <l n="525">pigliammo questa abominevol fera,</l>
     <l n="526">più crudel di qualunque in selva stanzi;</l>
     <l n="527">e la serrammo in tenebroso loco,</l>
     <l n="528">per condannarla al meritato fuoco. -</l>
    </lg>
    <lg n="67">
     <l n="529">Questo Ermonide disse, e più voleva</l>
     <l n="530">seguir, com'ella di prigion levossi;</l>
     <l n="531">ma il dolor de la piaga sì l'aggreva,</l>
     <l n="532">che pallido ne l'erba riversossi.</l>
     <l n="533">Intanto duo scudier che seco aveva,</l>
     <l n="534">fatto una bara avean di rami grossi:</l>
     <l n="535">Ermonide si fece in quella porre;</l>
     <l n="536">ch'indi altrimente non si potea tôrre.</l>
    </lg>
    <lg n="68">
     <l n="537">Zerbin col cavallier fece sua scusa,</l>
     <l n="538">che gl'increscea d'averli fatto offesa;</l>
     <l n="539">ma, come pur tra cavallieri s'usa,</l>
     <l n="540">colei che venìa seco avea difesa:</l>
     <l n="541">ch'altrimente sua fé saria confusa;</l>
     <l n="542">perché, quando in sua guardia l'avea presa,</l>
     <l n="543">promesse a sua possanza di salvarla</l>
     <l n="544">contra ognun che venisse a disturbarla.</l>
    </lg>
    <lg n="69">
     <l n="545">E s'in altro potea gratificargli,</l>
     <l n="546">prontissimo offeriase alla sua voglia.</l>
     <l n="547">Rispose il cavallier, che ricordargli</l>
     <l n="548">sol vuol, che da Gabrina si discioglia</l>
     <l n="549">prima ch'ella abbia cosa a machinargli,</l>
     <l n="550">di ch'esso indarno poi si penta e doglia.</l>
     <l n="551">Gabrina tenne sempre gli occhi bassi,</l>
     <l n="552">perché non ben risposta al vero dassi.</l>
    </lg>
    <lg n="70">
     <l n="553">Con la vecchia Zerbin quindi partisse</l>
     <l n="554">al già promesso debito viaggio;</l>
     <l n="555">e tra sé tutto il dì la maledisse,</l>
     <l n="556">che far gli fece a quel barone oltraggio.</l>
     <l n="557">Et or che pel gran mal che gli ne disse</l>
     <l n="558">chi lo sapea, di lei fu instrutto e saggio,</l>
     <l n="559">se prima l'avea a noia e a dispiacere,</l>
     <l n="560">or l'odia sì che non la può vedere.</l>
    </lg>
    <lg n="71">
     <l n="561">Ella che di Zerbin sa l'odio a pieno,</l>
     <l n="562">né in mala voluntà vuole esser vinta,</l>
     <l n="563">un'oncia a lui non ne riporta meno:</l>
     <l n="564">la tien di quarta, e la rifà di quinta.</l>
     <l n="565">Nel cor era gonfiata di veneno,</l>
     <l n="566">e nel viso altrimente era dipinta.</l>
     <l n="567">Dunque ne la concordia ch'io vi dico,</l>
     <l n="568">tenean lor via per mezzo il bosco antico.</l>
    </lg>
    <lg n="72">
     <l n="569">Ecco, volgendo il sol verso la sera,</l>
     <l n="570">udiron gridi e strepiti e percosse,</l>
     <l n="571">che facean segno di battaglia fiera</l>
     <l n="572">che, quanto era il rumor, vicina fosse.</l>
     <l n="573">Zerbino, per veder la cosa ch'era,</l>
     <l n="574">verso il rumore in gran fretta si mosse:</l>
     <l n="575">non fu Gabrina lenta a seguitarlo.</l>
     <l n="576">Di quel ch'avvenne, all'altro canto io parlo.</l>
    </lg>
   </lg>
  </body>
 </text>
</TEI>