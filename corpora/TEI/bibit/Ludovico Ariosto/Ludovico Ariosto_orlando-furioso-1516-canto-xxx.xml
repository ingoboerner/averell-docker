<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso 1516 - CANTO .XXXIII.</title>
    <author>Ludovico Ariosto</author>
   </titleStmt>
   <extent>
    <measure unit="stanza">87</measure>
    <measure unit="line">696</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-1516-canto-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso 1516 - CANTO .XXXIII.</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso 1516 - CANTO .XXXIII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">cOnvien chovunque sia sempre cortese</l>
     <l n="2">sia un cor gentil, ch esser non può altrimente</l>
     <l n="3">che per natura, e per habito prese</l>
     <l n="4">quel, che di mutar poi non é potente</l>
     <l n="5">convien chovunque sia sempre palese</l>
     <l n="6">un cor villan si mostri similmente</l>
     <l n="7">natura inchina al mal, e viene a farsi</l>
     <l n="8">l habito poi difficile a mutarsi</l>
    </lg>
    <lg n="2">
     <l n="9">Di cortesia, di gentilezza exempii</l>
     <l n="10">fra li antiqui guerrier si vider molti</l>
     <l n="11">pochi fra li moderni, ma de li empii</l>
     <l n="12">costumi, avien ch assai ne veggia e ascolti</l>
     <l n="13">in quella guerra Hippolyto che i tempii</l>
     <l n="14">de segni ornaste all inimici tolti</l>
     <l n="15">e che traheste lor galee captive</l>
     <l n="16">di preda carche, alle paterne rive</l>
    </lg>
    <lg n="3">
     <l n="17">Tutti li crudeli atti et inhumani</l>
     <l n="18">ch usasse mai, Tartaro, o Turco, o Moro</l>
     <l n="19">credo contra l voler de Venetiani</l>
     <l n="20">forse con sdegno ben del Leon d oro</l>
     <l n="21">usaron l empie e scelerate mani</l>
     <l n="22">de li soldati mercennarii loro</l>
     <l n="23">io non dico hor de tanti accesi fuochi</l>
     <l n="24">che le ville arse e nostri ameni luochi</l>
    </lg>
    <lg n="4">
     <l n="25">Ben che fu quella anchor brutta vendetta</l>
     <l n="26">maximamente contra voi, che spesso</l>
     <l n="27">nel tempo che havea lor Cesare astretta</l>
     <l n="28">Padua d assedio, e voi gli erate appresso</l>
     <l n="29">per voi piu d una fiamma fu interdetta</l>
     <l n="30">e spento il fuoco poi ch era già messo</l>
     <l n="31">da villaggi e da templi, come piacque</l>
     <l n="32">all alta cortesia che con voi nacque</l>
    </lg>
    <lg n="5">
     <l n="33">Io non parlo di questo ne di tanti</l>
     <l n="34">altri lor discortesi e crudeli atti</l>
     <l n="35">ma sol di quel che trar da sassi i pianti</l>
     <l n="36">devria poter qual volta se ne tratti</l>
     <l n="37">quel dí signor che la famiglia inanti</l>
     <l n="38">vostra mandaste là dove ritratti</l>
     <l n="39">de i legni lor con importuni auspici</l>
     <l n="40">s erano in luoco forte li nemici</l>
    </lg>
    <lg n="6">
     <l n="41">Qual Hettorre et Enea, sin dentro a i flutti</l>
     <l n="42">per abbruciar le navi greche andaro</l>
     <l n="43">un Hercol vidi, e uno Alexandro indutti</l>
     <l n="44">da troppo ardir, partirsi a paro a paro</l>
     <l n="45">e li destrier spronando passar tutti</l>
     <l n="46">e i nemici turbar fin nel riparo</l>
     <l n="47">e gir sì inanzi che al secondo molto</l>
     <l n="48">aspro fu il ritornare e al primo tolto</l>
    </lg>
    <lg n="7">
     <l n="49">Salvossi il Faruffin, restó il Cantelmo</l>
     <l n="50">che cor Duca di Sora, che consiglio</l>
     <l n="51">fu allhora il tuo? che trar vedesti l elmo</l>
     <l n="52">fra mille spade al generoso figlio,</l>
     <l n="53">e menar preso a nave, e sopra un schelmo</l>
     <l n="54">troncarli il capo, ben mi maraviglio</l>
     <l n="55">che darti morte quel spettacol solo</l>
     <l n="56">non puote, quanto il ferro a tuo figliuolo</l>
    </lg>
    <lg n="8">
     <l n="57">Schiavon crudele, onde hai tu il modo appreso</l>
     <l n="58">de la militia? in qual scythia se intende</l>
     <l n="59">ch uccider si deggia un poi che s è reso?</l>
     <l n="60">o mercè chiama, o piu non si difende</l>
     <l n="61">dunque uccidesti lui, perche hà difeso</l>
     <l n="62">la patria? il Sol a torto hoggi risplende</l>
     <l n="63">crudel seculo, poi che pieno sei</l>
     <l n="64">di Thyesti, di Tantali, e di Atrei</l>
    </lg>
    <lg n="9">
     <l n="65">Festi Barbar crudel del capo scemo</l>
     <l n="66">el piu ardito garzon, che di sua etade</l>
     <l n="67">fusse da un polo a l altro, e da l estremo</l>
     <l n="68">lito de l Indi, a quel dove il Sol cade</l>
     <l n="69">potea in Anthropophagò in Polyphemo</l>
     <l n="70">la beltá e li anni suoi trovar pietade</l>
     <l n="71">ma non in tè, che sei crudo e fellone</l>
     <l n="72">via piu d ogni Cyclope e Lestrigone</l>
    </lg>
    <lg n="10">
     <l n="73">Simile exempio non credo che sia</l>
     <l n="74">fra li antiqui guerrieri, anzi lor studi</l>
     <l n="75">eran di gentilezza e cortesia</l>
     <l n="76">ne dopo la vittoria erano crudi</l>
     <l n="77">Bradamante di cui vi referia</l>
     <l n="78">a qualunque abbattea toccando i scudi</l>
     <l n="79">non sol non nocea piu, ma gli tenea</l>
     <l n="80">el destrier ancho, e rimontar facea</l>
    </lg>
    <lg n="11">
     <l n="81">Di questa donna valorosa e bella</l>
     <l n="82">io vi dissi disopra, che abbattuto</l>
     <l n="83">haveva Serpentin quel de la Stella</l>
     <l n="84">Grandonio di Volterna e Ferrauto</l>
     <l n="85">e ciascun d essi poi rimesso in sella</l>
     <l n="86">e dissi anchor ch el terzo era venuto </l>
     <l n="87">in nome d essa a disfidar Ruggiero</l>
     <l n="88">la dove era stimata un cavalliero</l>
    </lg>
    <lg n="12">
     <l n="89">Ruggier tenne l invito allegramente</l>
     <l n="90">e l armatura sua fece venire</l>
     <l n="91">hor mentre che s armava al Re presente</l>
     <l n="92">tornaron quei signor di nuovo a dire</l>
     <l n="93">chi fusse el cavallier tanto excellente</l>
     <l n="94">che di lancia sapea sí ben ferire</l>
     <l n="95">e Ferraù che parlato gli havea</l>
     <l n="96">fu dimandato, se lo connoscea</l>
    </lg>
    <lg n="13">
     <l n="97">Rispose Ferraù tenete certo</l>
     <l n="98">che non è alcun di quei chavete detto</l>
     <l n="99">a me parea (ch il vidi a viso aperto)</l>
     <l n="100">il fratel di Rinaldo giovinetto</l>
     <l n="101">ma poi ch io n hó l alto valore experto</l>
     <l n="102">e sò che non può tanto Ricciardetto</l>
     <l n="103">penso che sia la sua sorella, molto</l>
     <l n="104">(per quel ch io n odo) a lui simil di volto</l>
    </lg>
    <lg n="14">
     <l n="105">Ella hà ben fama d esser forte, a pare</l>
     <l n="106">del suo Rinaldo, e d ogni paladino</l>
     <l n="107">ma (quanto n hò veduto hoggi) mi pare</l>
     <l n="108">che val piu del fratel, piu del cugino</l>
     <l n="109">come Rugger lei sente ricordare</l>
     <l n="110">del vermiglio color, ch el matutino</l>
     <l n="111">sparge per l aria, si dipinge in faccia</l>
     <l n="112">e nel cor trema e non sá che si faccia</l>
    </lg>
    <lg n="15">
     <l n="113">A questo annoncio stimulato e punto</l>
     <l n="114">dal stral d amor tutto sentì infiammarse</l>
     <l n="115">e per l ossa sentì tutto in un punto</l>
     <l n="116">corrersi un giaccio chel timor vi sparse</l>
     <l n="117">timor ch un sdegno quel amor consunto</l>
     <l n="118">non habbia in lei che già per lui sì l arse</l>
     <l n="119">Ruggiero e sì confuso che di torre</l>
     <l n="120">larme o lasciarle non si sà risciorre</l>
    </lg>
    <lg n="16">
     <l n="121">In questo mezo senza fargli motto</l>
     <l n="122">da Marphisa la giostra gli fu tolta</l>
     <l n="123">era quivi Marphisa, che dibotto</l>
     <l n="124">ch el rumor si sentì correre in volta</l>
     <l n="125">ch el Re Agramante da Rinaldo rotto</l>
     <l n="126">in Arli poca gente havea raccolta</l>
     <l n="127">era al soccorso de la sua corona</l>
     <l n="128">venuta a proferirsegli in persona</l>
    </lg>
    <lg n="17">
     <l n="129">Ella aspettato havendo ch alle prove</l>
     <l n="130">di tor Brunello alcun fusse venuto</l>
     <l n="131">ch in agonia forse otto giorni o nove</l>
     <l n="132">col laccio al collo sempre havea tenuto</l>
     <l n="133">ne comparendo ignuno, e queste nuove</l>
     <l n="134">sentendo in tanto, ne venne in aiuto</l>
     <l n="135">del Re Aphricano, e in man Brunel gli messe</l>
     <l n="136">tutte l ingiurie havendogli remesse</l>
    </lg>
    <lg n="18">
     <l n="137">Del suo tornar quanto piu dir si pote</l>
     <l n="138">mostró allegrezza, et hebbela Agramante</l>
     <l n="139">che le gran prove d arme havea già note</l>
     <l n="140">di lei per fama, e anchor vedute alquante</l>
     <l n="141">ne le minaccie, perhò andaron vuote</l>
     <l n="142">d effetto, ch a Brunel fur fatte tante</l>
     <l n="143">ch el Re credendo a Marphisa aggradire</l>
     <l n="144">e a tutto l mondo, in aria il fe morire</l>
    </lg>
    <lg n="19">
     <l n="145">Il manigoldo in luoco inculto et ermo</l>
     <l n="146">de corvi pasto e d avoltor l impese</l>
     <l n="147">Ruggier che potea solo esserli schermo</l>
     <l n="148">che dal laccio altravolta lo difese</l>
     <l n="149">la Giustitia di Dio fece ch infermo</l>
     <l n="150">si trovò in letto, e quando il caso intese</l>
     <l n="151">era sei giorni o sette prima occorso</l>
     <l n="152">siche non potea piu dargli soccorso</l>
    </lg>
    <lg n="20">
     <l n="153">Hor quivi ritrovandosi Marphisa</l>
     <l n="154">che d uscire alla giostra havea gran voglia</l>
     <l n="155">et era armata (perche in altra guisa</l>
     <l n="156">è raro, o notte o dì che tu la coglia)</l>
     <l n="157">sentendo che Ruggier s arma, s avisa</l>
     <l n="158">che di quella vittoria ella si spoglia</l>
     <l n="159">se lascia che Ruggier esca fuor prima</l>
     <l n="160">pensa ire inanzi e haver l honor ne stima</l>
    </lg>
    <lg n="21">
     <l n="161">Salta a cavallo, e vien spronando in fretta</l>
     <l n="162">ove nel campo la figlia d Amone</l>
     <l n="163">con palpitante cor Ruggiero aspetta</l>
     <l n="164">desiderosa farselo prigione</l>
     <l n="165">e pensa solo ove la lancia metta</l>
     <l n="166">perche del colpo habbia minor lesione</l>
     <l n="167">Marphisa se ne vien fuor de la porta</l>
     <l n="168">e sopra l elmo una Phenice porta</l>
    </lg>
    <lg n="22">
     <l n="169">O fusse per superbia, dinotando</l>
     <l n="170">se stessa unica al mondo esser forte</l>
     <l n="171">o pur sua casta intention lodando</l>
     <l n="172">di viver sempremai senza consorte</l>
     <l n="173">la figliuola d Amon la mira, e quando</l>
     <l n="174">le fattezze ch amava non hà scorte</l>
     <l n="175">come si nomi le dimanda, et ode</l>
     <l n="176">esser colei, che del suo amor si gode</l>
    </lg>
    <lg n="23">
     <l n="177">O per dir meglio, esser colei che crede</l>
     <l n="178">che goda del suo amor, colei che tanto</l>
     <l n="179">hà in odio, e in ira, che morir si vede</l>
     <l n="180">se sopra lei non vendica il suo pianto</l>
     <l n="181">volta il cavallo, e con gran furia riede</l>
     <l n="182">non per desir di porla in terra, quanto</l>
     <l n="183">di passarli con l hasta in mezo il petto</l>
     <l n="184">e libera restar d ogni suspetto</l>
    </lg>
    <lg n="24">
     <l n="185">Forza è a Marphisa che a quel scontro vada</l>
     <l n="186">a provar sel terreno è duro o molle</l>
     <l n="187">e cosa tanto insolita le accada</l>
     <l n="188">che ne fu per venir di sdegno folle</l>
     <l n="189">fu in terra a pena che trasse la spada</l>
     <l n="190">e vendicar di quel cader si volle</l>
     <l n="191">la figliuola d Amon non men altiera</l>
     <l n="192">gridò, che fai? tu sei mia prigionera</l>
    </lg>
    <lg n="25">
     <l n="193">Se ben uso con li altri cortesia</l>
     <l n="194">usar teco Marphisa non la voglio</l>
     <l n="195">come a colei che d ogni villania</l>
     <l n="196">odo che sei dotata e d ogni orgoglio</l>
     <l n="197">Marphisa a quel parlar fremer s udia</l>
     <l n="198">come un vento marin che dia in un scoglio</l>
     <l n="199">grida, ma sí la rabbia la confonde</l>
     <l n="200">che non può exprimer fuor quel che risponde</l>
    </lg>
    <lg n="26">
     <l n="201">Mena la spada, e piu ferir non mira</l>
     <l n="202">lei, ch el caval, nel petto e ne la pancia</l>
     <l n="203">Bradamante al destrier la briglia gira</l>
     <l n="204">e quel da parte subito si lancia</l>
     <l n="205">e tutto a un tempo con sdegno e con ira</l>
     <l n="206">la Donna da caval spinge la lancia</l>
     <l n="207">e con quella toccò Marphisa a pena</l>
     <l n="208">che riversar la fece in su l arena</l>
    </lg>
    <lg n="27">
     <l n="209">Non fu in terra sì presto, che rizzosse</l>
     <l n="210">cercando far con la spada mal opra</l>
     <l n="211">di nuovo l hasta Bradamante mosse</l>
     <l n="212">e Marphisa di nuovo andò sossopra</l>
     <l n="213">ben che possente Bradamante fosse</l>
     <l n="214">non perhò sì a Marphisa era disopra</l>
     <l n="215">che l havesse ogni colpo riversata</l>
     <l n="216">ma tal virtù ne l hasta era incantata</l>
    </lg>
    <lg n="28">
     <l n="217">Alcuni cavallieri in questo mezo</l>
     <l n="218">alcuni dico de la parte nostra</l>
     <l n="219">se n erano venuti dove in mezo</l>
     <l n="220">l un campo e l altro si facea la giostra</l>
     <l n="221">che non eran lontani un miglio e mezo</l>
     <l n="222">veduta la virtù ch el suo dimostra</l>
     <l n="223">el suo che non connoscono altrimente</l>
     <l n="224">che per un cavallier de la lor gente</l>
    </lg>
    <lg n="29">
     <l n="225">E questi il Re Agramante, e il Re Marsiglio</l>
     <l n="226">veduti sì alle mura approssimarsi</l>
     <l n="227">per ogni caso per ogni periglio</l>
     <l n="228">non volson sproveduti ritrovarsi</l>
     <l n="229">fero ad alcuni all arme dar di piglio</l>
     <l n="230">e fuor de li ripari appresentarsi</l>
     <l n="231">tra questi fu Ruggiero, a cui la fretta</l>
     <l n="232">di Marphisa la giostra havea intercetta</l>
    </lg>
    <lg n="30">
     <l n="233">L inamorato giovene mirando</l>
     <l n="234">stava il successo, e gli tremava il core</l>
     <l n="235">de la sua cara moglie dubitando</l>
     <l n="236">che di Marphisa ben sapea il valore</l>
     <l n="237">dubitò dico nel principio, quando</l>
     <l n="238">si mosse l una e l altra con furore</l>
     <l n="239">ma visto poi come successe il fatto</l>
     <l n="240">restò maraviglioso e stupefatto</l>
    </lg>
    <lg n="31">
     <l n="241">E poi che fin la lite lor non hebbe</l>
     <l n="242">come havean l altre havute al primo scontro</l>
     <l n="243">nel cor profondamente gli n encrebbe</l>
     <l n="244">dubbioso pur di qualche strano incontro</l>
     <l n="245">de l una egli e de l altra il ben vorrebbe</l>
     <l n="246">ch ama amendue, non che da porre incontro</l>
     <l n="247">sien questi amori è l un fiamma e furore</l>
     <l n="248">l altro benivolentia piu che amore</l>
    </lg>
    <lg n="32">
     <l n="249">Partita volentier lor pugna havria</l>
     <l n="250">se con suo honor potuto havesse farlo</l>
     <l n="251">ma quelli chavea seco in compagnia</l>
     <l n="252">perche non vinca la parte di Carlo</l>
     <l n="253">che già lor par che superior ne sia</l>
     <l n="254">saltan nel campo e vogliono turbarlo</l>
     <l n="255">da l altra parte i cavallier christiani</l>
     <l n="256">si fanno inanzi, e son quivi alle mani</l>
    </lg>
    <lg n="33">
     <l n="257">Di quá e di là gridar si sente all arme</l>
     <l n="258">come usati eran far quasi ogni giorno</l>
     <l n="259">monti chi è a piè, chi non è armato, s arme</l>
     <l n="260">alla bandiera ognun faccia ritorno</l>
     <l n="261">dicea con chiaro e bellicoso carme</l>
     <l n="262">piu d una tromba che scorrea d intorno</l>
     <l n="263">ne sveglian men che facciano i cavalli</l>
     <l n="264">li fanti a tuon di timpani e taballi</l>
    </lg>
    <lg n="34">
     <l n="265">La scaramuzza fiera e sanguinosa</l>
     <l n="266">quanto si possa imaginar si mesce</l>
     <l n="267">la Donna di Dordona valorosa</l>
     <l n="268">a cui mirabilmente aggrava e incresce</l>
     <l n="269">che quel di che era tanto disiosa</l>
     <l n="270">di por Marphisa a morte non riesce</l>
     <l n="271">di quà e di là si volge e si raggira</l>
     <l n="272">se Ruggier può veder per cui suspira</l>
    </lg>
    <lg n="35">
     <l n="273">Lo riconnobbe all aquila d argento</l>
     <l n="274">chavea nel scudo azurro il giovinetto</l>
     <l n="275">ella con li occhi e col pensiero intento</l>
     <l n="276">fermossi a contemplar le spalle, e il petto</l>
     <l n="277">le liggiadre fattezze, e il movimento</l>
     <l n="278">pieno di gratia, e poi con gran dispetto</l>
     <l n="279">imaginando ch altra ne gioisse</l>
     <l n="280">da furore assalita così disse</l>
    </lg>
    <lg n="36">
     <l n="281">Dunque baciar sì belle e dolce labbia</l>
     <l n="282">deve altra se baciar non le posso io?</l>
     <l n="283">ah non sia vero già ch altra mai t habbia</l>
     <l n="284">che d altra esser non dei se non sei mio</l>
     <l n="285">piu presto che morir sola di rabbia</l>
     <l n="286">che meco di mia man mori disio</l>
     <l n="287">che se ben qui ti perdo, almen l inferno</l>
     <l n="288">poi mi ti renda, e stia teco in eterno</l>
    </lg>
    <lg n="37">
     <l n="289">Se tu m occidi, è ben ragion che deggi</l>
     <l n="290">darmi de la vendetta almen conforto</l>
     <l n="291">che voglion tutti li ordini e le leggi</l>
     <l n="292">che chi da morte altrui, debbia esser morto</l>
     <l n="293">non par ch ancho il tuo danno il mio pareggi</l>
     <l n="294">che tu mori a ragione, io moro a torto</l>
     <l n="295">farò morir chi brama ohime ch io mora</l>
     <l n="296">ma tu crudel chi t ama e chi t adora</l>
    </lg>
    <lg n="38">
     <l n="297">Perche non dei tu mano esser ardita</l>
     <l n="298">d aprir col ferro al mio nemico il core</l>
     <l n="299">che tante volte a morte m há ferita</l>
     <l n="300">sotto la pace in sicurtà d amore</l>
     <l n="301">et hor può consentir tormi la vita</l>
     <l n="302">ne pur haver pietà del mio dolore</l>
     <l n="303">contra questo empio ardisci animo forte</l>
     <l n="304">vendica mille mie con la sua morte</l>
    </lg>
    <lg n="39">
     <l n="305">Gli sprona contra in questo dir, ma prima</l>
     <l n="306">guardati (grida) perfido Ruggiero</l>
     <l n="307">non anderai (s io posso) de la opima</l>
     <l n="308">spoglia del cor d una donzella altiero</l>
     <l n="309">come Ruggier ode il parlar, extima</l>
     <l n="310">che sia la moglie sua come era in vero</l>
     <l n="311">la cui voce in memoria sì ben hebbe</l>
     <l n="312">ch in mille riconnoscer la potrebbe</l>
    </lg>
    <lg n="40">
     <l n="313">Ben pensa quel che le parole denno</l>
     <l n="314">volere inferir piu, ch ella l accusa</l>
     <l n="315">che la convention che insieme fenno</l>
     <l n="316">non l osservava, onde per farne excusa</l>
     <l n="317">di volerle parlar le fece cenno</l>
     <l n="318">ma quella già con la visera chiusa</l>
     <l n="319">con cor venia, spinta da sdegno e rabbia</l>
     <l n="320">per porlo, e forse ove non era sabbia</l>
    </lg>
    <lg n="41">
     <l n="321">Quando Ruggier la vide tanto accesa</l>
     <l n="322">si ristrinse ne l arme e ne la sella</l>
     <l n="323">la lancia arresta, ma la tien suspesa</l>
     <l n="324">piegata in parte ove non nuoccia a quella</l>
     <l n="325">la Donna che a ferirlo e fargli offesa</l>
     <l n="326">venia con mente di pietà rubella</l>
     <l n="327">non puote sofferir, come fu appresso</l>
     <l n="328">di porlo in terra, e fargli oltraggio expresso</l>
    </lg>
    <lg n="42">
     <l n="329">Così lor lancie van d effetto vuote</l>
     <l n="330">a quel incontro, e basta ben se Amore</l>
     <l n="331">con l un giostra e con l altro e gli percuote</l>
     <l n="332">d una amorosa lancia in mezo il core</l>
     <l n="333">poi che la Donna sofferir non puote</l>
     <l n="334">di far onta a Ruggier, volse il furore</l>
     <l n="335">chavea nel petto altrove. e fece cose</l>
     <l n="336">che seran, fin che giri il ciel, famose</l>
    </lg>
    <lg n="43">
     <l n="337">In poco spatio ne gettò per terra</l>
     <l n="338">trecento e piu con quella lancia d oro</l>
     <l n="339">ella sola quel dì vinse la guerra</l>
     <l n="340">messa ella sola in fuga il popul Moro</l>
     <l n="341">Ruggier di qua e di la s aggira et erra</l>
     <l n="342">tanto che se le accosta e dice, io moro</l>
     <l n="343">s io non ti parlo, ohime che t hò fatto io</l>
     <l n="344">che mi debbi fuggire, odi perdio</l>
    </lg>
    <lg n="44">
     <l n="345">Come a i meridional tepidi venti</l>
     <l n="346">che spirano dal mar il fiato caldo</l>
     <l n="347">le nievi si disciolveno, e i torrenti</l>
     <l n="348">e il giaccio che pur dianzi era si saldo</l>
     <l n="349">cosí a quei preghi a quei brevi lamenti</l>
     <l n="350">il cor de la sorella di Rinaldo</l>
     <l n="351">subito ritornò pietoso e molle</l>
     <l n="352">ch el sdegno piu che marmo indurar volle</l>
    </lg>
    <lg n="45">
     <l n="353">Ne vuole o pote dargli altra risposta</l>
     <l n="354">ma da traverso sprona Rabicano</l>
     <l n="355">e quanto può da li altri se discosta</l>
     <l n="356">e che segua, a Ruggier cenna con mano</l>
     <l n="357">fuor de la moltitudine in reposta</l>
     <l n="358">valle si trasse, ove era un piccol piano</l>
     <l n="359">ch in mezo havea un boschetto di cypressi</l>
     <l n="360">che parean d una stampa tutti impressi</l>
    </lg>
    <lg n="46">
     <l n="361">In quel boschetto era di bianchi marmi</l>
     <l n="362">fatta di nuovo un alta sepoltura</l>
     <l n="363">chi dentro giace era con brevi carmi</l>
     <l n="364">notato a chi saperlo havesse cura</l>
     <l n="365">ma quivi giunta Bradamante parmi</l>
     <l n="366">che giá non pose mente alla scrittura</l>
     <l n="367">Ruggier drieto il caval l affretta e punge</l>
     <l n="368">tanto ch al bosco e alla donzella giunge</l>
    </lg>
    <lg n="47">
     <l n="369">Ma ritorniamo a Marphisa che s era</l>
     <l n="370">in questo mezo in sul destrier rimessa</l>
     <l n="371">e venia per trovar quella guerriera</l>
     <l n="372">chel havea al primo scontro in terra messa</l>
     <l n="373">e la vide partir fuor de la schiera</l>
     <l n="374">e partir Ruggier vide e seguir essa</l>
     <l n="375">ne si pensò che per amor seguisse</l>
     <l n="376">ma per finir con l arme ingiurie e risse</l>
    </lg>
    <lg n="48">
     <l n="377">Urta il cavallo e vien drieto alla pesta</l>
     <l n="378">tanto che a un tempo con lor quasi arriva</l>
     <l n="379">quanto sua giunta ad ambi sia molesta</l>
     <l n="380">chi vive amando il sà senza ch io l scriva</l>
     <l n="381">ma Bradamante offesa piu ne resta</l>
     <l n="382">che colei vede onde il suo mal deriva</l>
     <l n="383">chi le può tor che non creda esser vero</l>
     <l n="384">che l amor ve la sproni di Ruggiero?</l>
    </lg>
    <lg n="49">
     <l n="385">E perfido Ruggier di nuovo chiama</l>
     <l n="386">non ti bastava perfido (disse ella)</l>
     <l n="387">che tua perfidia sapessi per fama?</l>
     <l n="388">se non me facevi ancho veder quella?</l>
     <l n="389">di cacciarmi da te veggio chai brama</l>
     <l n="390">e per sbramar tua voglia iniqua e fella</l>
     <l n="391">io vuò morir, ma sforzarommi anchora</l>
     <l n="392">far morir meco chi è cagion ch io mora</l>
    </lg>
    <lg n="50">
     <l n="393">Sdegnosa piu che vipera, si spicca</l>
     <l n="394">così dicendo, e và contra Marphisa</l>
     <l n="395">ne l hasta al scudo sì presto le appicca</l>
     <l n="396">che la fa drieto riversare in guisa</l>
     <l n="397">che quasi mezo l elmo in terra ficca</l>
     <l n="398">ne si può dir che sia colta improvisa</l>
     <l n="399">anzi fe incontra a ciò che far si pote</l>
     <l n="400">e pure in terra del capo percuote</l>
    </lg>
    <lg n="51">
     <l n="401">La figliuola d Amon che vuol morire</l>
     <l n="402">o dar morte a Marphisa, è in tanta rabbia</l>
     <l n="403">che non há mente di nuovo a ferire</l>
     <l n="404">con l hasta onde a gettar di nuovo l habbia</l>
     <l n="405">ma le pensa dal busto dipartire</l>
     <l n="406">il capo mezo fitto ne la sabbia</l>
     <l n="407">getta da se la lancia d oro, e prende</l>
     <l n="408">la spada, e da caval subito scende</l>
    </lg>
    <lg n="52">
     <l n="409">Ma tarda è la sua giunta, che si truova</l>
     <l n="410">Marphisa incontra, e di tanta ira piena</l>
     <l n="411">poi che s hà vista alla seconda prova</l>
     <l n="412">cader sì facilmente su l arena</l>
     <l n="413">che pregar nulla e nulla gridar giova</l>
     <l n="414">a Ruggier che di questo havea gran pena</l>
     <l n="415">per l odio che le due guerriere s hanno</l>
     <l n="416">da disperate la battaglia fanno</l>
    </lg>
    <lg n="53">
     <l n="417">A meza spada vengono dibotto</l>
     <l n="418">e per la gran superbia che le hà accese</l>
     <l n="419">van pur inanzi, e si son già sì sotto</l>
     <l n="420">che altro non puon che venire alle prese</l>
     <l n="421">le spade il cui bisogno era interrotto</l>
     <l n="422">lascian cadere, e cercan nuove offese</l>
     <l n="423">prega Ruggier e supplica amendue</l>
     <l n="424">ma poco frutto è in le parole sue</l>
    </lg>
    <lg n="54">
     <l n="425">Quando pur vede ch el pregar non vale</l>
     <l n="426">di partirle per forza si dispone</l>
     <l n="427">lieva di mano ad amendue il pugnale</l>
     <l n="428">et al piè d un cypresso lo ripone</l>
     <l n="429">poi che ferro non han piu da far male</l>
     <l n="430">con preghi e con minaccie s interpone</l>
     <l n="431">ma per ciò questa o quella non rimane</l>
     <l n="432">e fa ciò che far può con piedi e mane</l>
    </lg>
    <lg n="55">
     <l n="433">Ruggier non cessa, hor una hor l altra prende</l>
     <l n="434">per la man per le braccia e la ritira</l>
     <l n="435">e tanto fa che di Marphisa accende</l>
     <l n="436">quanto si puó, contra se il sdegno e l ira</l>
     <l n="437">quella che tutto il mondo vilipende</l>
     <l n="438">alla amicitia di Ruggier non mira</l>
     <l n="439">poi che da Bradamante si distacca</l>
     <l n="440">corre alla spada e con Ruggier s attacca</l>
    </lg>
    <lg n="56">
     <l n="441">Tu fai da discortese e da villano</l>
     <l n="442">Ruggiero a disturbar la pugna altrui</l>
     <l n="443">ma ti farò pentir con questa mano</l>
     <l n="444">che vuò che basti a vincervi ambedui</l>
     <l n="445">cercò Ruggier con parlar molto humano</l>
     <l n="446">Marphisa mitigar, ma contra lui</l>
     <l n="447">la trovò in modo disdegnosa e fiera</l>
     <l n="448">che un perder tempo il ragionar seco era</l>
    </lg>
    <lg n="57">
     <l n="449">All ultimo Ruggier la spada trasse</l>
     <l n="450">poi che l ira ancho lui fe rubicondo</l>
     <l n="451">non credo che spettaculo mirasse</l>
     <l n="452">Athene, o Roma, o luoco altro del mondo</l>
     <l n="453">che così a riguardanti dilettasse</l>
     <l n="454">come dilettò questo e fu giocondo</l>
     <l n="455">alla gelosa Bradamate, quando </l>
     <l n="456">questo le pose ogni suspetto in bando</l>
    </lg>
    <lg n="58">
     <l n="457">La sua spada havea tolta ella di terra</l>
     <l n="458">e tratta s era a riguardar da parte</l>
     <l n="459">e le parea veder ch el Dio di guerra</l>
     <l n="460">fusse Ruggiero alla possanza e a l arte</l>
     <l n="461">una furia infernal quando si sferra</l>
     <l n="462">sembra Marphisa, se quel sembra Marte</l>
     <l n="463">vero è ch un pezzo il giovene gagliardo</l>
     <l n="464">di non far ciò che puote hebbe riguardo</l>
    </lg>
    <lg n="59">
     <l n="465">Sapea ben la virtù de la sua spada</l>
     <l n="466">che tante experienze n hà giá fatto</l>
     <l n="467">dove giunge convien che se ne vada</l>
     <l n="468">l incanto, o nulla giovi e stia di piatto</l>
     <l n="469">siche ritien ch el colpo suo non cada</l>
     <l n="470">di taglio o punta, ma sempre di piatto</l>
     <l n="471">hebbe Ruggiero acciò lunga avertenza</l>
     <l n="472">ma pure un tratto perse la patienza</l>
    </lg>
    <lg n="60">
     <l n="473">Perche Marphisa una percossa horrenda</l>
     <l n="474">gli mena per dividerli la testa</l>
     <l n="475">egli alza el scudo acciò che lo difenda,</l>
     <l n="476">il fiero colpo su l Aquila pesta</l>
     <l n="477">vieta l incanto che nol spezzi o fenda</l>
     <l n="478">ma di stordir non perhò il braccio resta</l>
     <l n="479">e s havea altre arme che quelle d Hettorre</l>
     <l n="480">gli potea il fiero colpo il braccio torre</l>
    </lg>
    <lg n="61">
     <l n="481">E seria sceso indi alla testa, dove</l>
     <l n="482">disegnò di ferir l aspra donzella</l>
     <l n="483">Ruggiero il braccio manco a pena muove</l>
     <l n="484">a pena piu sostien l Aquila bella</l>
     <l n="485">per questo ogni pietà da se rimuove</l>
     <l n="486">par che in li occhi gli avampi una facella</l>
     <l n="487">e quanto può cacciar, caccia una punta</l>
     <l n="488">Marphisa guai a te se n eri giunta</l>
    </lg>
    <lg n="62">
     <l n="489">Io non vi sò ben dir come si fosse</l>
     <l n="490">la spada andò a ferire in un cypresso</l>
     <l n="491">e piu d un palmo in l arbore cacciosse</l>
     <l n="492">così piantato era quel luoco spesso</l>
     <l n="493">in quel momento il monte e il pian si scosse</l>
     <l n="494">per terremuoto, e si sentì con esso</l>
     <l n="495">da quel avel che in mezo il bosco siede</l>
     <l n="496">gran voce uscir ch ogni mortale excede</l>
    </lg>
    <lg n="63">
     <l n="497">Grida la voce horribile, non sia</l>
     <l n="498">lite tra voi, gli è ingiusto et inhumano</l>
     <l n="499">ch alla sorella il fratel morte dia</l>
     <l n="500">o la sorella uccida il suo germano</l>
     <l n="501">tu mio Ruggier e tu Marphisa mia</l>
     <l n="502">credete al mio parlar che non è vano</l>
     <l n="503">in un medesimo utero d un seme</l>
     <l n="504">fuste concetti e usciste al mondo insieme</l>
    </lg>
    <lg n="64">
     <l n="505">Concetti fuste da Ruggier secondo</l>
     <l n="506">Galaciella fu la genitrice</l>
     <l n="507">li cui fratelli havendole del mondo</l>
     <l n="508">tolto il marito tuo padre infelice</l>
     <l n="509">senza mirar chavesse in corpo il pondo</l>
     <l n="510">di voi, che erate pur di lor radice</l>
     <l n="511">la fer, perche s havesse ad affogare</l>
     <l n="512">s un debil legno porre in mezo il mare</l>
    </lg>
    <lg n="65">
     <l n="513">Ma Fortuna, che voi ben che non nati</l>
     <l n="514">havea giá eletti a gloriose imprese,</l>
     <l n="515">fece ch el legno a liti inhabitati</l>
     <l n="516">sopra le Syrti a salvamento scese</l>
     <l n="517">dove, poi che nel mondo v hebbe dati,</l>
     <l n="518">Galaciella al ciel l anima rese</l>
     <l n="519">come Dio volse e fu vostro destino</l>
     <l n="520">a questo caso i mi trovai vicino</l>
    </lg>
    <lg n="66">
     <l n="521">Diedi alla madre sepultura honesta</l>
     <l n="522">qual dar si puote in la deserta arena</l>
     <l n="523">e voi teneri avolti ne la vesta</l>
     <l n="524">meco portai sul monte di Carena</l>
     <l n="525">e mansueta uscir de la foresta</l>
     <l n="526">feci e lasciare i figli una leena</l>
     <l n="527">de le cui poppe dieci mesi e dieci</l>
     <l n="528">ambi notrir con gran studio vi feci</l>
    </lg>
    <lg n="67">
     <l n="529">Un giorno che d andar per la contrada</l>
     <l n="530">e da la casa allontanar mi occorse</l>
     <l n="531">vi sopravenne a caso una masnada</l>
     <l n="532">d Arabi (e ricordar ve ne dè forse)</l>
     <l n="533">che te Marphisa tolsero in la strada</l>
     <l n="534">ma non poter Ruggier che meglio corse</l>
     <l n="535">restai de la tua perdita dolente</l>
     <l n="536">e di Ruggier guardian piu diligente</l>
    </lg>
    <lg n="68">
     <l n="537">Ruggier se ti guardò mentre che visse</l>
     <l n="538">il tuo maestro Atlante tu lo sai</l>
     <l n="539">di te sentì predir le stelle fisse</l>
     <l n="540">che tra christiani a tradigion morrai</l>
     <l n="541">e perche il male influsso non seguisse</l>
     <l n="542">tenertene lontan m affaticai</l>
     <l n="543">ne obstare al fin potendo alla tua voglia</l>
     <l n="544">infermo caddi, e mi morì di doglia,</l>
    </lg>
    <lg n="69">
     <l n="545">Ma nanzi a morte, quì dove previdi</l>
     <l n="546">che con Marphisa haver pugna devevi</l>
     <l n="547">feci raccor con infernal sussidi</l>
     <l n="548">a formar questa tomba i sassi grevi</l>
     <l n="549">et a Charon dissi con alti gridi</l>
     <l n="550">non vuò che dopo morte il spirto lievi</l>
     <l n="551">di questo bosco, fin che non ci giugna</l>
     <l n="552">Ruggier con la sorella per far pugna</l>
    </lg>
    <lg n="70">
     <l n="553">E cosí ha il spirto mio per le belle ombre</l>
     <l n="554">molti giorni aspettato il venir vostro</l>
     <l n="555">siche mai gelosia piu non t ingombre</l>
     <l n="556">o Bradamante ch ami Ruggier nostro</l>
     <l n="557">ma tempo è hormai che de la luce io sgombre</l>
     <l n="558">e mi conduca al tenebroso chiostro</l>
     <l n="559">qui si tacque, e a Marphisa et alla figlia</l>
     <l n="560">d Amon lasciò e a Ruggier gran maraviglia</l>
    </lg>
    <lg n="71">
     <l n="561">Riconnobbe Marphisa per sorella</l>
     <l n="562">Ruggier con molto gaudio, et ella lui</l>
     <l n="563">e ad abbracciarsi, senza offender quella</l>
     <l n="564">che per Ruggiero ardea, vanno ambidui</l>
     <l n="565">e ramentando de l età novella</l>
     <l n="566">alcune cose, io feci, io dissi, io fui,</l>
     <l n="567">venner trovando con piu certo effetto</l>
     <l n="568">tutto esser ver, quel chavea il spirto detto</l>
    </lg>
    <lg n="72">
     <l n="569">Ruggiero alla sorella non ascose</l>
     <l n="570">quanto havea nel cor fissa Bradamante</l>
     <l n="571">e narrò con parole affettuose</l>
     <l n="572">de le obligation che le havea tante</l>
     <l n="573">e non cessò ch in grande amor compose</l>
     <l n="574">le discordie ch insieme haveano inante</l>
     <l n="575">e fe per segno di pacificarsi</l>
     <l n="576">che humanamente andaro ad abbracciarsi</l>
    </lg>
    <lg n="73">
     <l n="577">A dimandar poi ritornò Marphisa</l>
     <l n="578">chi stato fusse, e di che gente il padre</l>
     <l n="579">e chi l havesse morto, et a che guisa</l>
     <l n="580">s in campo chiuso o fra l armate squadre</l>
     <l n="581">e chi commesso havea che fusse uccisa</l>
     <l n="582">dal mar atroce la misera madre</l>
     <l n="583">che se già l havea udito da fanciulla</l>
     <l n="584">hor ne tenea poca memoria o nulla</l>
    </lg>
    <lg n="74">
     <l n="585">Ruggier incominció, che da Troiani</l>
     <l n="586">per la linea d Hettorre erano scesi</l>
     <l n="587">che poi che Astyanatte de le mani</l>
     <l n="588">campò d Ulisse e da li aguati tesi</l>
     <l n="589">havendo un de fanciulli coetani</l>
     <l n="590">per lui lasciato, uscì di quei paesi</l>
     <l n="591">e dopo un lungo errar per la marina</l>
     <l n="592">venne in Sicilia, e dominò Messina</l>
    </lg>
    <lg n="75">
     <l n="593">Li descendenti suoi di qua dal Faro</l>
     <l n="594">signoreggiar de la Calabria parte</l>
     <l n="595">e dopo piu successioni, andaro</l>
     <l n="596">ad habitar ne la cittá di Marte </l>
     <l n="597">piu d uno imperatore, e re preclaro</l>
     <l n="598">fu d esto sangue in Roma, e in altra parte</l>
     <l n="599">cominciando a Costante, e a Costantino</l>
     <l n="600">sino al re Carlo figlio di Pipino</l>
    </lg>
    <lg n="76">
     <l n="601">Fu Ruggier primo e Giambaron di questi</l>
     <l n="602">Bovo, Rambaldo, al fin Ruggier secondo</l>
     <l n="603">che fe come d Atlante udir potesti</l>
     <l n="604">di nostra madre l utero fecondo</l>
     <l n="605">de la progenie nostra i chiari gesti</l>
     <l n="606">per l historie vedrai celebri al mondo</l>
     <l n="607">seguì poi come venne il re Agolante</l>
     <l n="608">con Aimonte e col padre d Agramante</l>
    </lg>
    <lg n="77">
     <l n="609">E come menò seco una donzella</l>
     <l n="610">ch era sua figlia tanto valorosa</l>
     <l n="611">che molti paladin gettò di sella</l>
     <l n="612">e di Ruggier al fin venne amorosa</l>
     <l n="613">e per suo amor dal padre fu ribella</l>
     <l n="614">e battizossi, e diventogli sposa</l>
     <l n="615">narrò come Beltramo traditore</l>
     <l n="616">per la cognata arse d incesto amore</l>
    </lg>
    <lg n="78">
     <l n="617">E che la patria, il padre e li fratelli</l>
     <l n="618">tradì, così sperando acquistar lei</l>
     <l n="619">aperse Risa all inemici, et quelli</l>
     <l n="620">feron di tutti portamenti rei</l>
     <l n="621">come Agolante e i figli iniqui e felli</l>
     <l n="622">poser Galaciella, che di sei</l>
     <l n="623">mesi era grave, in mar senza governo</l>
     <l n="624">quando fu tempestoso al maggior verno</l>
    </lg>
    <lg n="79">
     <l n="625">Stava Marphisa con serena fronte</l>
     <l n="626">fisa al parlar ch el suo german facea</l>
     <l n="627">et esser scesa da la bella fonte</l>
     <l n="628">chavea sì chiari rivi, si godea</l>
     <l n="629">quindi Mongrana, e quindi Chiaramonte</l>
     <l n="630">le due progenie derivar sapea</l>
     <l n="631">ch al mondo fur molti e moltianni e lustri</l>
     <l n="632">splendide senza par d huomini illustri</l>
    </lg>
    <lg n="80">
     <l n="633">Poi ch el fratello al fin le venne a dire</l>
     <l n="634">ch el padre d Agramante, e l avo, e il zio</l>
     <l n="635">Ruggiero a tradigion feron morire</l>
     <l n="636">e posero la moglie a caso rio</l>
     <l n="637">piu non lo puote la sorella udire</l>
     <l n="638">che lo interroppe, e disse fratel mio</l>
     <l n="639">(salva tua gratia) havuto hai troppo torto</l>
     <l n="640">a non ti vendicar del padre morto</l>
    </lg>
    <lg n="81">
     <l n="641">Se d Aimonte e Troian non ti potevi</l>
     <l n="642">insanguinar, ch erano morti inante</l>
     <l n="643">vendicar de li figli te devevi</l>
     <l n="644">perche vivendo te vive Agramante?</l>
     <l n="645">questa è una macchia che mai non ti lievi</l>
     <l n="646">dal viso, poi che dopo offese tante</l>
     <l n="647">non pur posto non hai questo re a morte</l>
     <l n="648">ma tu vivi al suo soldo, e in la sua corte</l>
    </lg>
    <lg n="82">
     <l n="649">Io fo ben voto a Dio che adorar voglio</l>
     <l n="650">Christo Dio vero ch adorò mio padre</l>
     <l n="651">che di questa armatura non mi spoglio</l>
     <l n="652">fin che Ruggier non vendico e mia madre</l>
     <l n="653">e vuó dolermi, e fin hora mi doglio</l>
     <l n="654">dite, se piu ti veggio tra le squadre</l>
     <l n="655">del re Agramante, o d altro signor Moro</l>
     <l n="656">se non col ferro in man per danno loro</l>
    </lg>
    <lg n="83">
     <l n="657">O come a quel parlar lieva la faccia</l>
     <l n="658">la bella Bradamante, e ne gioisce</l>
     <l n="659">e conforta Ruggier che così faccia</l>
     <l n="660">come Marphisa sua ben l ammonisce</l>
     <l n="661">e vegna a Carlo, e connoscer si faccia</l>
     <l n="662">che tanto honora, lauda, e reverisce</l>
     <l n="663">del suo padre Ruggier la chiara fama</l>
     <l n="664">che anchor guerrier senza alcun par lo chiama</l>
    </lg>
    <lg n="84">
     <l n="665">Ruggier accortamente le rispose</l>
     <l n="666">che da principio questo far devea</l>
     <l n="667">ma per non haver ben note le cose</l>
     <l n="668">come hebbe poi, tardato troppo havea</l>
     <l n="669">hor essendo Agramante che gli pose</l>
     <l n="670">la spada al fianco, farebbe opra rea</l>
     <l n="671">dandogli morte, e seria traditore</l>
     <l n="672">che già tolto l havea per suo signore</l>
    </lg>
    <lg n="85">
     <l n="673">Promettea ben, come anchor già promesse</l>
     <l n="674">a Bradamante, di trovar un modo</l>
     <l n="675">che partir con ragion se ne potesse</l>
     <l n="676">siche non fusse giudicato frodo</l>
     <l n="677">e ben che inanzi fatto non l havesse</l>
     <l n="678">era per farlo in pochi dì ogni modo</l>
     <l n="679">e dava colpa d esser stato tardo</l>
     <l n="680">al combatter che fe con Mandricardo</l>
    </lg>
    <lg n="86">
     <l n="681">Perche era stato un mese e piu nel letto</l>
     <l n="682">e buona testimon Marphisa n era</l>
     <l n="683">fu sopra questo assai risposto, e detto</l>
     <l n="684">da l una e da l altra inclyta guerriera</l>
     <l n="685">l ultima conclusion, l ultimo effetto</l>
     <l n="686">è che Ruggier ritorni alla bandiera</l>
     <l n="687">del suo signor, fin che cagion gli accada</l>
     <l n="688">che giustamente a Carlo se ne vada</l>
    </lg>
    <lg n="87">
     <l n="689">Lascialo pur andar (dicea Marphisa</l>
     <l n="690">a Bradamante) e non aver timore</l>
     <l n="691">fra pochi giorni i farò ben in guisa</l>
     <l n="692">ch el re Aphrican non gli fera signore</l>
     <l n="693">Bradamante di nuovo fu divisa</l>
     <l n="694">dal suo Ruggiero, e dal suo proprio core</l>
     <l n="695">non vuò ch in questo canto piu si parli</l>
     <l n="696">di chi va a Carlo, e di chi torna in Arli</l>
    </lg>
   </lg>
  </body>
 </text>
</TEI>