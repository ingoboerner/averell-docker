<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso 1532 - CANTO XL. </title>
    <author>Ludovico Ariosto</author>
   </titleStmt>
   <extent>
    <measure unit="stanza">82</measure>
    <measure unit="line">656</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-1532-canto-xl</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso 1532 - CANTO XL. </title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso 1532 - CANTO XL. </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> L Ungo sarebbe se i diversi casi</l>
     <l n="2">Volessi dir di quel naval con flitto,</l>
     <l n="3">E raccontarlo a voi mi parria quasi</l>
     <l n="4">Magnanimo fi / gliuol d'Her/ cole invitto</l>
     <l n="5">Portar (come si dice) a Samo vasi</l>
     <l n="6">Nottole Athene e crocodili a Egytto,</l>
     <l n="7">Che quanto per udita io ve ne parlo</l>
     <l n="8">Signor miraste e feste altrui mirarlo.</l>
    </lg>
    <lg n="2">
     <l n="9">Hebbe lungo spettacolo il fedele</l>
     <l n="10">Vostro popul la notte e'l di che stette</l>
     <l n="11">Come in theatro, l'inimiche vele</l>
     <l n="12">Mirando in Po tra ferro e fuoco astrette,</l>
     <l n="13">Che gridi udir si possano e querele</l>
     <l n="14">Ch'onde veder di sangue humano infette:</l>
     <l n="15">Per quanti modi in tal pugna si muora</l>
     <l n="16">Vedeste, e a molti il dimostraste allhora.</l>
    </lg>
    <lg n="3">
     <l n="17">Nol vide io gia, ch'era sei giorni inanti</l>
     <l n="18">Mutando ogn'hora altre vetture, corso</l>
     <l n="19">Con molta fretta e molta, a i piedi santi</l>
     <l n="20">Del gran pastore, a domandar soccorso,</l>
     <l n="21">Poi ne cavalli bisognar ne fanti</l>
     <l n="22">Ch'in tanto al Leon d'or l'artiglio e'l morso</l>
     <l n="23">Fu da voi rotto si, che piu molesto</l>
     <l n="24">Non l'ho sentito da quel giorno a questo.</l>
    </lg>
    <lg n="4">
     <l n="25">Ma Alfonsin trotto ilqual si trovo in fatto</l>
     <l n="26">Hannibal e Pier Moro e Afranio e Alberto</l>
     <l n="27">E tre Ariosti, e il Bagno, e il Zerbinatto</l>
     <l n="28">Tanto me ne contar ch'io ne fui certo,</l>
     <l n="29">Me ne chiarir poi le bandiere affatto</l>
     <l n="30">Vistone al tempio il gran numero offerto:</l>
     <l n="31">E quindice galee ch'a queste rive</l>
     <l n="32">Con mille legni star vidi captive.</l>
    </lg>
    <lg n="5">
     <l n="33">Chi vide quelli incendii e quei naufragi</l>
     <l n="34">Le tante uccisioni e si diverse</l>
     <l n="35">Che vendicando i nostri arsi palagi</l>
     <l n="36">Fin che fu preso ogni navilio ferse:</l>
     <l n="37">Potra veder le morti ancho e i disagi</l>
     <l n="38">Che'l miser popul d'Africa sofferse</l>
     <l n="39">Col Re Agramante in mezo l'onde salse</l>
     <l n="40">La scura notte che Dudon l'assalse</l>
    </lg>
    <lg n="6">
     <l n="41">Era la notte e non si vedea lume</l>
     <l n="42">Quando s'incominciar l'aspre contese,</l>
     <l n="43">Ma'poi che'l zolpho, e la pece, e'l bitume</l>
     <l n="44">Sparso in gran copia, ha prore, e sponde accese</l>
     <l n="45">E la vorace fiamma arde e consume </l>
     <l n="46">Le navi e le galee poco difese,</l>
     <l n="47">Si chiaramente ognun si vedea intorno</l>
     <l n="48">Che la notte parea mutata in giorno,</l>
    </lg>
    <lg n="7">
     <l n="49">Onde Agramante che per l'aer scuro</l>
     <l n="50">Non havea l'inimico in si gran stima,</l>
     <l n="51">Ne haver contrasto si credea si duro</l>
     <l n="52">Che resistendo, al fin non lo reprima,</l>
     <l n="53">Poi che rimosse le tenebre furo</l>
     <l n="54">E vide quel che non credeva in prima,</l>
     <l n="55">Che le navi nimiche eran duo tante,</l>
     <l n="56">Fece pensier diverso a quel d'avante.</l>
    </lg>
    <lg n="8">
     <l n="57">Smonta con pochi, ove in piu lieve barca</l>
     <l n="58">Ha Brigliadoro e l'altre cose care,</l>
     <l n="59">Tra legno e legno taciturno varca</l>
     <l n="60">Fin che si trova in piu sicuro mare,</l>
     <l n="61">Da suoi lontan che Dudon preme e carca</l>
     <l n="62">E mena a conditioni acri &amp; amare,</l>
     <l n="63">Gli arde il foco: il mar sorbe il ferro strugge</l>
     <l n="64">Egli che ne cagion via se ne fugge. </l>
    </lg>
    <lg n="9">
     <l n="65">Fugge Agramante &amp; ha con lui Sobrino</l>
     <l n="66">Con cui si duol di non gli haver creduto:</l>
     <l n="67">Quando previde con occhio divino</l>
     <l n="68">E'l mal gli annuntio c'hor gli e avvenuto:</l>
     <l n="69">Ma torniamo ad Orlando paladino</l>
     <l n="70">Che prima che Biserta habbia altro aiuto</l>
     <l n="71">Consiglia Astolfo che la getti in terra:</l>
     <l n="72">Si che a Francia mai piu non faccia guerra</l>
    </lg>
    <lg n="10">
     <l n="73">E cosi fu publicamente detto</l>
     <l n="74">Che'l campo in arme al terzo di sia instrutto:</l>
     <l n="75">Molti navili Astolfo a questo effetto</l>
     <l n="76">Tenuti havea, ne Dudon n'hebbe il tutto,</l>
     <l n="77">Di quai diede il governo a Sansonetto</l>
     <l n="78">Si buon guerrier al mar come all'asciuto:</l>
     <l n="79">E quel si pose, in su l'anchore sorto</l>
     <l n="80">Contra a Biserta, un miglio appresso al porto</l>
    </lg>
    <lg n="11">
     <l n="81">Come veri christiani Astolfo e Orlando</l>
     <l n="82">Che senza Dio non vanno a rischio alcuno:</l>
     <l n="83">Ne l'esercito fan publico bando</l>
     <l n="84">Che sieno oration fatte &amp; digiuno,</l>
     <l n="85">E che si trovi il terzo giorno: quando</l>
     <l n="86">Si dara il segno: apparecchiato ogniuno</l>
     <l n="87">Per espugnar Biserta: che data hanno</l>
     <l n="88">Vinta che s'habbia, a fuoco e a saccomano</l>
    </lg>
    <lg n="12">
     <l n="89">E cosi poi che le astinentie e i voti</l>
     <l n="90">Devotamente celebrati foro,</l>
     <l n="91">Parenti amici, e glialtri insieme noti</l>
     <l n="92">Si cominciaro a convitar tra loro,</l>
     <l n="93">Dato restauro a corpi eshausti e voti</l>
     <l n="94">Abbracciandosi insieme lachrymoro,</l>
     <l n="95">Tra loro usando i modi e le parole</l>
     <l n="96">Che tra i piu cari al dipartir si suole.</l>
    </lg>
    <lg n="13">
     <l n="97">Dentro a biserta i sacerdoti santi</l>
     <l n="98">Supplicando col populo dolente,</l>
     <l n="99">Battonsi il petto, e con dirotti pianti</l>
     <l n="100">Chiamano il lor Machon che nulla sente,</l>
     <l n="101">Quante vigilie: quante offerte, quanti</l>
     <l n="102">Doni promessi son privatamente,</l>
     <l n="103">Quanto in publico templi, statue, altari,</l>
     <l n="104">Memoria eterna de lor casi amari.</l>
    </lg>
    <lg n="14">
     <l n="105">E poi che dal Cadi fu benedetto</l>
     <l n="106">Prese il populo l'arme, e torno al muro:</l>
     <l n="107">Anchor giacea col suo Tithon nel letto</l>
     <l n="108">La bella Aurora, &amp; era il cielo oscuro,</l>
     <l n="109">Quando Astolfo da un canto, e Sansonetto</l>
     <l n="110">Da un altro: armati a gli ordini lor furo,</l>
     <l n="111">E poi che'l segno che die il conte: udiro</l>
     <l n="112">Biserta con grande impeto assaliro.</l>
    </lg>
    <lg n="15">
     <l n="113">Havea Biserta da duo canti il mare</l>
     <l n="114">Sedea da glialtri duo nel lito asciutto,</l>
     <l n="115">Con fabrica eccellente e singulare</l>
     <l n="116">Fu antiquamente il suo muro construtto,</l>
     <l n="117">Poco altro ha che l'aiuti o la ripare:</l>
     <l n="118">Che poi che'l re Branzardo fu ridutto</l>
     <l n="119">Dentro da quella, pochi mastri, e poco</l>
     <l n="120">Pote haver tempo a riparare il loco,</l>
    </lg>
    <lg n="16">
     <l n="121">Astolfo da l'assunto al Re de Neri</l>
     <l n="122">Che faccia a merli tanto nocumento</l>
     <l n="123">Con falariche fonde e con arcieri</l>
     <l n="124">Che levi d'affacciarsi ogni ardimento,</l>
     <l n="125">Si che passin pedoni e cavallieri</l>
     <l n="126">Fin sotto la muraglia a salvamento,</l>
     <l n="127">Che vengon chi di pietre e chi di travi</l>
     <l n="128">Chi d'asce e chi d'altra materia gravi.</l>
    </lg>
    <lg n="17">
     <l n="129">Chi questa cosa e chi quell'altra getta</l>
     <l n="130">Dentro alla fossa, e vien di mano in mano,</l>
     <l n="131">Di cui l'acqua il di inanzi fu intercetta</l>
     <l n="132">Si che in piu parte si scopria il pantano:</l>
     <l n="133">Ella fu piena &amp; atturata in fretta</l>
     <l n="134">E fatto uguale infin'al muro il piano:</l>
     <l n="135">Astolfo, Orlando, &amp; Olivier procura</l>
     <l n="136">Di far salir'i fanti in su le mura.</l>
    </lg>
    <lg n="18">
     <l n="137">I Nubi d'ogni indugio impatienti</l>
     <l n="138">Da la speranza del guadagno tratti:</l>
     <l n="139">Non mirando a pericoli imminenti:</l>
     <l n="140">Coperti da testuggini e da gatti</l>
     <l n="141">Con arieti e loro altri instrumenti</l>
     <l n="142">A forar torri e porte rompere atti,</l>
     <l n="143">Tosto si fero alla citta vicini</l>
     <l n="144">Ne trovaro sprovisti i saracini.</l>
    </lg>
    <lg n="19">
     <l n="145">Che ferro e fuoco e merli e tetti gravi</l>
     <l n="146">Cader facendo a guisa di tempeste</l>
     <l n="147">Per forza aprian le tavole e le travi</l>
     <l n="148">De le machine in lor danno conteste,</l>
     <l n="149">Ne l'aria oscura e ne i principii pravi</l>
     <l n="150">Molto patir le battezate teste:</l>
     <l n="151">Ma poi che'l Sole usci del ricco albergo</l>
     <l n="152">Volto Fortuna a i saracini il tergo.</l>
    </lg>
    <lg n="20">
     <l n="153">Da tutti i canti risforzar l'assalto</l>
     <l n="154">Fe il conte Orlando e da mare e da terra:</l>
     <l n="155">Sansonetto c'havea l'armata in alto</l>
     <l n="156">Entro nel porto: e s'accosto alla terra,</l>
     <l n="157">E con frombe e con archi facea d'alto</l>
     <l n="158">E con varii tormenti estrema guerra:</l>
     <l n="159">E facea insieme espedir lance e scale</l>
     <l n="160">Ogni apparecchio e munition navale.</l>
    </lg>
    <lg n="21">
     <l n="161">Facea Oliviero, Orlando, e Brandimarte</l>
     <l n="162">E quel che fu si dianzi in aria ardito</l>
     <l n="163">Aspra e fiera battaglia da la parte</l>
     <l n="164">Che lungi al mare era piu dentro al lito,</l>
     <l n="165">Ciascun d'essi venia con una parte</l>
     <l n="166">De l'hoste che s'havean quadripartito:</l>
     <l n="167">Quale a mur, quale a porte, e quale altrove</l>
     <l n="168">Tutti davan di se lucide prove. </l>
    </lg>
    <lg n="22">
     <l n="169">Il valor di ciascun meglio si puote</l>
     <l n="170">Veder cosi che se fosser confusi,</l>
     <l n="171">Chi sia degno di premio e chi di note</l>
     <l n="172">Appare inanzi a mill'occhi non chiusi,</l>
     <l n="173">Torri di legno trannosi con ruote</l>
     <l n="174">E gli elephanti altre ne portano usi,</l>
     <l n="175">Che fu lor dossi cosi in alto vanno</l>
     <l n="176">Che i merli sotto a molto spatio stanno.</l>
    </lg>
    <lg n="23">
     <l n="177">Vien Brandimarte, e pon la scala a muri</l>
     <l n="178">E sale, e di salir altri conforta,</l>
     <l n="179">Lo seguon molti intrepidi e sicuri</l>
     <l n="180">Che non puo dubitar chi l'ha in sua scorta,</l>
     <l n="181">Non e chi miri o chi mirar si curi</l>
     <l n="182">Se quella scala il gran peso comporta,</l>
     <l n="183">Sol Brandimarte a gli nimici attende</l>
     <l n="184">Pugnando sale: e al fine un merlo prende.</l>
    </lg>
    <lg n="24">
     <l n="185">E con mano e con pie quivi s'attacca</l>
     <l n="186">Salta su i merli, e mena il brando involta,</l>
     <l n="187">Urta, riversa, e fende, e fora, e ammacca:</l>
     <l n="188">E di se mostra esperientia molta:</l>
     <l n="189">Ma tutto a un tempo la scala si fiacca</l>
     <l n="190">Che troppa soma e di soperchio ha tolta:</l>
     <l n="191">E for che Brandimarte, giu nel fosso</l>
     <l n="192">Vanno sozopra, e l'uno all'altro adosso</l>
    </lg>
    <lg n="25">
     <l n="193">Per cio non perde il cavallier l'ardire</l>
     <l n="194">Ne pensa riportare adietro il piede,</l>
     <l n="195">Ben che de suoi non vede alcun seguire</l>
     <l n="196">Ben che berzaglio alla citta si vede,</l>
     <l n="197">Pregavan molti (e non volse egli udire)</l>
     <l n="198">Che ritornasse: ma dentro si diede:</l>
     <l n="199">Dico che giu ne la citta d'un salto</l>
     <l n="200">Dal muro entro, che trenta braccia era alto</l>
    </lg>
    <lg n="26">
     <l n="201">Come trovato havesse o piume o paglia</l>
     <l n="202">Presse il duro terren senza alcun danno,</l>
     <l n="203">E quei c'ha intorno affrappa, e fora, e taglia</l>
     <l n="204">Come s'affrappa, e taglia, e fora il panno,</l>
     <l n="205">Hor contra questi, hor contra quei si scaglia</l>
     <l n="206">E quelli, e questi in fuga se ne vanno,</l>
     <l n="207">Pensano quei di fuor che l'han veduto</l>
     <l n="208">Dentro saltar: che tardo fia ogni aiuto.</l>
    </lg>
    <lg n="27">
     <l n="209">Per tutto'l campo alto rumor si spande</l>
     <l n="210">Divoce invoce e'l mormorio e'l bisbiglio</l>
     <l n="211">La vaga Fama intorno si fa grande</l>
     <l n="212">E narra: &amp; accrescendo va il periglio:</l>
     <l n="213">Ove era Orlando (perche da piu bande</l>
     <l n="214">Si dava assalto) ove d'Othone il figlio:</l>
     <l n="215">Ove Olivier: quella volando venne</l>
     <l n="216">Senza posar mai le veloci penne.</l>
    </lg>
    <lg n="28">
     <l n="217">Questi guerrier, e piu di tutti Orlando</l>
     <l n="218">Ch'amano Brandimarte e l'hanno in pregio:</l>
     <l n="219">Udendo che se van troppo indugiando</l>
     <l n="220">Perderanno un compagno cosi egregio,</l>
     <l n="221">Piglian le scale, e qua e la montando</l>
     <l n="222">Mostrano a gara animo altiero e regio:</l>
     <l n="223">Con si audace sembiante e si gagliardo</l>
     <l n="224">Che i nimici tremar fan con lo sguardo.</l>
    </lg>
    <lg n="29">
     <l n="225">Come nel mar che per tempesta freme</l>
     <l n="226">Assaglion l'aque il temerario legno.</l>
     <l n="227">C'hor da la prora hor da le parti estreme</l>
     <l n="228">Cercano entrar con rabbia e con isdegno:</l>
     <l n="229">Il pallido nocchier sospira e geme</l>
     <l n="230">Ch'aiutar deve, e non ha cor ne ingegno:</l>
     <l n="231">Una onda viene al fin ch'occupa il tutto</l>
     <l n="232">E dove quella entro segue ogni flutto.</l>
    </lg>
    <lg n="30">
     <l n="233">Cosi di poi c'hebbono presi i muri</l>
     <l n="234">Questi tre primi, fu si largo il passo</l>
     <l n="235">Che glialtri hormai seguir ponno sicuri</l>
     <l n="236">Che mille scale hanno fermate al basso:</l>
     <l n="237">Haveano in tanto gli arieti duri</l>
     <l n="238">Rotto in piu lochi, e con si gran fraccasso,</l>
     <l n="239">Che si poteva in piu che in una parte</l>
     <l n="240">Soccorrer l'animoso Brandimarte.</l>
    </lg>
    <lg n="31">
     <l n="241">Con quel furor che'l Re de fiumi altiero</l>
     <l n="242">Quando rompe tal volta argini e sponde</l>
     <l n="243">E che ne i campi Ocnei s'apre il sentiero</l>
     <l n="244">E i grassi solchi, e le biade feconde</l>
     <l n="245">E con le sue capanne il gregge intero</l>
     <l n="246">E co i cani i pastor porta ne l'onde:</l>
     <l n="247">Guizzano i pesci a gliolmi in su la cima</l>
     <l n="248">Ove solean volar gli augelli in prima.</l>
    </lg>
    <lg n="32">
     <l n="249">Con quel furor l'impetuosa gente</l>
     <l n="250">La dove havea in piu parti il muro rotto:</l>
     <l n="251">Entro col ferro e con la face ardente</l>
     <l n="252">A distrugere il popul mal condotto,</l>
     <l n="253">Homicidio rapina, e man violente</l>
     <l n="254">Nel sangue e nel'haver, trasse di botto</l>
     <l n="255">La ricca e triomphal citta a ruina</l>
     <l n="256">Che fu di tutta l'Africa regina,</l>
    </lg>
    <lg n="33">
     <l n="257">D'huomini morti pieno era per tutto:</l>
     <l n="258">E de le innumerabili ferite</l>
     <l n="259">Fatto era un stagno piu scuro e piu brutto</l>
     <l n="260">Di quel che cinge la citta di Dite,</l>
     <l n="261">Di casa in casa un lungo incendio indutto</l>
     <l n="262">Ardea palagi, portici, e meschite:</l>
     <l n="263">Di pianti e d'urli, e di battuti petti</l>
     <l n="264">Suonano i voti, e depredati tetti.</l>
    </lg>
    <lg n="34">
     <l n="265">I vincitori uscir de le funeste</l>
     <l n="266">Porte vedeansi di gran preda onusti,</l>
     <l n="267">Chi con bei vasi, e chi con ricche veste,</l>
     <l n="268">Chi con rapiti argenti a Dei vetusti:</l>
     <l n="269">Chi trahea i figli, e chi le madri meste:</l>
     <l n="270">Fur fatti stupri, e mille altri atti ingiusti:</l>
     <l n="271">De i quali Orlando una gran parte intese</l>
     <l n="272">Ne lo pote vietar, ne'l Duca Inglese.</l>
    </lg>
    <lg n="35">
     <l n="273">Fu Bucifar de l'Algazera morto</l>
     <l n="274">Con esso un colpo da Olivier gagliardo:</l>
     <l n="275">Perduta ogni speranza ogni conforto</l>
     <l n="276">S'uccise di sua mano il Re Branzardo:</l>
     <l n="277">Con tre ferite onde mori di corto</l>
     <l n="278">Fu preso Folvo dal Duca dal Pardo:</l>
     <l n="279">Questi eran tre ch'al suo partir lasciato</l>
     <l n="280">Havea Agramante a guardia de lo stato.</l>
    </lg>
    <lg n="36">
     <l n="281">Agramante ch'in tanto havea deserta</l>
     <l n="282">L'armata, e con Sobrin n'era fuggito,</l>
     <l n="283">Pianse da lungi e sospiro Biserta,</l>
     <l n="284">Veduto si gran fiamma arder su'l lito,</l>
     <l n="285">Poi piu d'appresso hebbe novella certa</l>
     <l n="286">Come de la sua terra il caso era ito,</l>
     <l n="287">E d'uccider se stesso in pensier venne</l>
     <l n="288">E lo facea, ma il Re Sobrin lo tenne.</l>
    </lg>
    <lg n="37">
     <l n="289">Dicea Sobrin che piu vittoria lieta</l>
     <l n="290">Signor potrebbe il tuo inimico havere?</l>
     <l n="291">Che la tua morte udire? onde quieta</l>
     <l n="292">Si speraria poi l'Africa godere?</l>
     <l n="293">Questo contento il viver tuo gli vieta:</l>
     <l n="294">Quindi havra cagion sempre di temere</l>
     <l n="295">Sa ben che lungamente Africa sua</l>
     <l n="296">Esser non puo se non per morte tua.</l>
    </lg>
    <lg n="38">
     <l n="297">Tutti i sudditi tuoi, morendo privi</l>
     <l n="298">De la speranza, un ben che sol ne resta,</l>
     <l n="299">Spero che n'habbi a liberar se vivi</l>
     <l n="300">E trar d'affanno e ritornarne in festa:</l>
     <l n="301">So che se muori, sian sempre captivi</l>
     <l n="302">Africa sempre tributaria e mesta:</l>
     <l n="303">Dunque s'in util tuo viver non vuoi </l>
     <l n="304">Vivi Signor per non far danno a i tuoi.</l>
    </lg>
    <lg n="39">
     <l n="305">Dal Soldano d'Egytto tuo vicino</l>
     <l n="306">Certo esser puoi d'haver danari e gente,</l>
     <l n="307">Mal volentieri il figlio di Pipino</l>
     <l n="308">In Africa vedra tanto potente:</l>
     <l n="309">Verra con ogni sforzo Norandino</l>
     <l n="310">Per ritornarti in regno il tuo parente:</l>
     <l n="311">Armeni: Turchi, Persi, Arabi, e Medi,</l>
     <l n="312">Tutti in soccorso havrai se tu li chiedi.</l>
    </lg>
    <lg n="40">
     <l n="313">Con tali e simil detti il Vecchio accorto</l>
     <l n="314">Studia tornare il suo Signore in speme</l>
     <l n="315">Di racquistarsi l'Africa di corto:</l>
     <l n="316">Ma nel suo cor forse il contrario teme,</l>
     <l n="317">Sa ben quanto e a mal termine e a mal porto</l>
     <l n="318">E come spesso in van sospira e geme</l>
     <l n="319">Chiunque il regno suo si lascia torre</l>
     <l n="320">E per soccorso a Barbari ricorre.</l>
    </lg>
    <lg n="41">
     <l n="321">Hannibal e Iugurta di cio foro</l>
     <l n="322">Buon testimoni, &amp; altri al tempo antico:</l>
     <l n="323">Al tempo nostro Ludovico il Moro</l>
     <l n="324">Dato in poter d'un'altro Ludovico,</l>
     <l n="325">Vostro fratello Alfonso: da costoro</l>
     <l n="326">Ben hebbe esempio, a voi Signor mio dico</l>
     <l n="327">Che sempre ha riputato pazzo espresso</l>
     <l n="328">Chi piu si fida in altri ch'in se stesso.</l>
    </lg>
    <lg n="42">
     <l n="329">E perho ne la guerra che gli mosse</l>
     <l n="330">Del pontifice iratoun duro sdegno,</l>
     <l n="331">Anchor che ne le deboli sue posse</l>
     <l n="332">Non potessi egli far molto disegno,</l>
     <l n="333">E chi lo difendea, d'Italia fosse</l>
     <l n="334">Spinto, e n'havesse il suo nimico il regno</l>
     <l n="335">Ne per minaccie mai ne per promesse</l>
     <l n="336">S'indusse che lo stato altrui cedesse.</l>
    </lg>
    <lg n="43">
     <l n="337">Il Re Agramante all'Oriente havea</l>
     <l n="338">Volta la prora, e s'era spinto in alto</l>
     <l n="339">Quando da terra una tempesta rea</l>
     <l n="340">Mosse da banda impetuoso assalto,</l>
     <l n="341">Il nocchier ch'al governo vi sedea</l>
     <l n="342">Ioveggo (disse alzando gliocchi ad alto)</l>
     <l n="343">Una procella apparecchiar si grave</l>
     <l n="344">Che contrastar non le potra la nave.</l>
    </lg>
    <lg n="44">
     <l n="345">S'attendete Signori al mio consiglio</l>
     <l n="346">Qui da man manca ha un'isola vicina</l>
     <l n="347">A cui mi par c'habbiamo a dar di piglio</l>
     <l n="348">Fin che passi il furor de la marina,</l>
     <l n="349">Consenti il Re Agramante: e di periglio</l>
     <l n="350">Usci,pigliando la spiaggia mancina,</l>
     <l n="351">Che per salute de nocchieri giace</l>
     <l n="352">Tra gli Afri e di Vulcan l'alta fornace.</l>
    </lg>
    <lg n="45">
     <l n="353">D'habitationi e l'isoletta vota</l>
     <l n="354">Piena d'humil mortelle e di ginepri</l>
     <l n="355">Ioconda solitudine e remota</l>
     <l n="356">A cervi a daini a capriuoli a lepri</l>
     <l n="357">E fuor ch'a piscatori e poca nota</l>
     <l n="358">Ove sovente a rimondati vepri</l>
     <l n="359">Sospendon per seccar l'humide reti:</l>
     <l n="360">Dormeno in tanto i pesci in mar quieti.</l>
    </lg>
    <lg n="46">
     <l n="361">Quivi trovar che s'era un'altro legno</l>
     <l n="362">Cacciato da Fortuna gia ridutto,</l>
     <l n="363">Il gran guerrier ch'in Sericana ha regno</l>
     <l n="364">Levato d'Arli havea quivi condutto,</l>
     <l n="365">Con modo riverente e di se degno</l>
     <l n="366">Lun Re con l'altro s'abbraccio all'asciutto</l>
     <l n="367">Ch'erano amici, e poco inanzi furo</l>
     <l n="368">Compagni d'arme al Parigino muro.</l>
    </lg>
    <lg n="47">
     <l n="369">Con molto dispiacer Gradasso intese</l>
     <l n="370">Del Re Agramante le fortune avverse:</l>
     <l n="371">Poi confortollo, e come Re cortese</l>
     <l n="372">Con la propria persona se gli offerse,</l>
     <l n="373">Ma che egli andasse all'infedel paese</l>
     <l n="374">D'Egytto per aiuto non sofferse,</l>
     <l n="375">Che vi sia (disse) periglioso gire</l>
     <l n="376">Dovria Pompeio i profugi ammonire.</l>
    </lg>
    <lg n="48">
     <l n="377">E perche detto m'hai che con l'aiuto</l>
     <l n="378">De gli Ethiopi sudditi al Senapo,</l>
     <l n="379">Astolfo a torti l'Africa e venuto</l>
     <l n="380">E ch'arsa ha la citta che n'era capo:</l>
     <l n="381">E ch'Orlando e con lui, che diminuto</l>
     <l n="382">Poco inanzi di senno haveva il capo,</l>
     <l n="383">Mi pare al tutto un'ottimo rimedio</l>
     <l n="384">Haver pensato a farti uscir di tedio,</l>
    </lg>
    <lg n="49">
     <l n="385">Io pigliero per amor tuo l'impresa</l>
     <l n="386">D'entrar col Conte a singular certame,</l>
     <l n="387">Contra me so che non havra difesa</l>
     <l n="388">Se tutto fosse di ferro o di rame,</l>
     <l n="389">Morto lui stimo la christiana Chiesa</l>
     <l n="390">Quel che l'agnelle il lupo c'habbia fame,</l>
     <l n="391">Ho poi pensato (e mi fia cose lieve)</l>
     <l n="392">Di fare i Nubi uscir d'Africa in breve.</l>
    </lg>
    <lg n="50">
     <l n="393">Faro che gli altri Nubi,che da loro</l>
     <l n="394">Il Nilo parte, e la diversa legge,</l>
     <l n="395">E gli Arabi, e i Macrobi,questi d'oro</l>
     <l n="396">Ricchi e di gente, e quei d'equino gregge,</l>
     <l n="397">Persi e Caldei, perche tutti costoro</l>
     <l n="398">Con altri molti il mio scettro corregge:</l>
     <l n="399">Faro ch'in Nubia lor faran tal guerra</l>
     <l n="400">Che non si fermeran ne la tua terra.</l>
    </lg>
    <lg n="51">
     <l n="401">Al Re Agramante assai parve oportuna</l>
     <l n="402">Del Re Gradasso la seconda offerta,</l>
     <l n="403">E si chiamo obligato alla Fortuna</l>
     <l n="404">Che l'havea tratto all'isola deserta,</l>
     <l n="405">Ma non vuol torre a conditione alcuna</l>
     <l n="406">(Se racquistar credesse indi Biserta)</l>
     <l n="407">Che battaglia per lui Gradasso prenda</l>
     <l n="408">Che'n cio gli par che l'honor troppo offenda.</l>
    </lg>
    <lg n="52">
     <l n="409">S'a disfidar s'ha Orlando, son quell'io</l>
     <l n="410">(Rispose) a cui la pugna piu conviene,</l>
     <l n="411">E pronto vi saro, poi faccia Dio</l>
     <l n="412">Di me come gli pare o male o bene,</l>
     <l n="413">Faccian (disse Gradasso) al modo mio</l>
     <l n="414">A un nuovo modo ch'in pensier mi viene:</l>
     <l n="415">Questa battaglia pigliamo ambedui</l>
     <l n="416">Incontra Orlando, e un altro sia con lui.</l>
    </lg>
    <lg n="53">
     <l n="417">Pur ch'io non resti fuor non me ne lagno</l>
     <l n="418">Disse Agramante, o sia primo o secondo:</l>
     <l n="419">Ben so ch'in arme ritrovar compagno</l>
     <l n="420">Di te miglior non si puo in tutto'l mondo,</l>
     <l n="421">Et io (disse Sobrin) dove rimagno?</l>
     <l n="422">E se vecchio vi paio:vi rispondo </l>
     <l n="423">Ch'io debbo esser piu esperto, e nel periglio</l>
     <l n="424">Presso alla forza, e buono haver consiglio.</l>
    </lg>
    <lg n="54">
     <l n="425">D'una vecchiezza valida e robusta</l>
     <l n="426">Era Sobrino: e di famosa prova:</l>
     <l n="427">E dice ch'in vigor l'eta vetusta</l>
     <l n="428">Si sente pari alla gia verde e nuova:</l>
     <l n="429">Stimata fu la sua domanda giusta</l>
     <l n="430">E senza indugio un messo si ritrova</l>
     <l n="431">Ilqual si mandi a gli Africani lidi</l>
     <l n="432">E da lor parte il conte Orlando sfidi.</l>
    </lg>
    <lg n="55">
     <l n="433">Che s'habbia a ritrovar con numer pare</l>
     <l n="434">Di cavallieri armati in Lipadusa,</l>
     <l n="435">Una isoletta e questa, che dal mare</l>
     <l n="436">Medesmo che li cinge e circonfusa,</l>
     <l n="437">Non cessa il messo a vela e a remi andare</l>
     <l n="438">Come quel che prestezza al bisogno usa:</l>
     <l n="439">Che fu a Biserta, e trovo Orlando quivi</l>
     <l n="440">Ch'a suoi le spoglie dividea e i captivi.</l>
    </lg>
    <lg n="56">
     <l n="441">Lo'nvito di Gradasso e d'Agramante</l>
     <l n="442">E di Sobrino in publico fu espresso:</l>
     <l n="443">Tanto giocondo al principe d'Anglante</l>
     <l n="444">Che d'ampli doni honorar fece il messo,</l>
     <l n="445">Havea da i suoi compagni udito inante</l>
     <l n="446">Che Durindana al fianco s'havea messo</l>
     <l n="447">Il Re Gradasso, onde egli per desire</l>
     <l n="448">Di racquistarla, in India volea gire.</l>
    </lg>
    <lg n="57">
     <l n="449">Stimando non haver Gradasso altrove</l>
     <l n="450">Poi ch'udi che di Francia era partito,</l>
     <l n="451">Hor piu vicin gli e offerto luogo, dove</l>
     <l n="452">Spera che'l suo gli fia restituito,</l>
     <l n="453">Il bel corno d'Almonte ancho lo muove</l>
     <l n="454">Ad accettar si volentier lo'nvito,</l>
     <l n="455">E Brigliador non men: che sapea in mano</l>
     <l n="456">Esser venuti al figlio di Troiano.</l>
    </lg>
    <lg n="58">
     <l n="457">Per compagno s'elegge alla battaglia</l>
     <l n="458">Il fedel Brandimarte e'l suo Cognato,</l>
     <l n="459">Provato ha quanto l'uno e l'altro vaglia</l>
     <l n="460">Sa che da trambi e sommamente amato,</l>
     <l n="461">Buon destrier, buona piastra, e buona maglia</l>
     <l n="462">E spade cerca, e lancie in ogni lato</l>
     <l n="463">A se e a compagni, che sappiate parme</l>
     <l n="464">Che nessun d'essi havea le solite arme.</l>
    </lg>
    <lg n="59">
     <l n="465">Orlando (come io v'ho detto piu volte)</l>
     <l n="466">De le sue sparse per furor la terra,</l>
     <l n="467">A glialtri ha Rodomonte le lor tolte</l>
     <l n="468">C'hor alta torre in ripa un fiume serra,</l>
     <l n="469">Non se ne puo per Africa haver molte:</l>
     <l n="470">Si perche in Francia havea tratto alla guerra</l>
     <l n="471">Il Re Agramante cio ch'era di buono:</l>
     <l n="472">Si perche poche in Africa ne sono.</l>
    </lg>
    <lg n="60">
     <l n="473">Cio che di ruginoso e di brunito</l>
     <l n="474">Haver si puo, fa ragunare Orlando,</l>
     <l n="475">E co i compagni in tanto va pel lito</l>
     <l n="476">De la futura pugna ragionando,</l>
     <l n="477">Gli avvien, ch'essendo fuor del campo uscito</l>
     <l n="478">Piu di tre miglia, e gliocchi al mare alzando</l>
     <l n="479">Vide calar con le vele alte un legno </l>
     <l n="480">Verso il lito african senza ritegno,</l>
    </lg>
    <lg n="61">
     <l n="481">Senza nocchieri e senza naviganti</l>
     <l n="482">Sol come il vento e sua fortuna il mena</l>
     <l n="483">Venia con le vele alte il legno avanti:</l>
     <l n="484">Tanto che se ritenne in su l'arena,</l>
     <l n="485">Ma prima che di questo piu vi canti</l>
     <l n="486">L'amor ch'a Ruggier porto mi rimena</l>
     <l n="487">Alla sua historia, e vuol ch'io vi racconte</l>
     <l n="488">Di lui e del guerrier di Chiaramonte.</l>
    </lg>
    <lg n="62">
     <l n="489">Di questi duo guerrier, dissi che tratti</l>
     <l n="490">S'erano fuor del martiale Agone,</l>
     <l n="491">Viste convention rompere e patti</l>
     <l n="492">E turbarsi ogni squadra e legione,</l>
     <l n="493">Chi prima i giuramenti habbia disfatti</l>
     <l n="494">E stato sia di tanto mal cagione,</l>
     <l n="495">O l'Imperator Carlo o il Re Agramante</l>
     <l n="496">Studian saper da chi lor passa avante.</l>
    </lg>
    <lg n="63">
     <l n="497">Un servitor in tanto di Ruggiero</l>
     <l n="498">Ch'era fedele e pratico &amp; astuto</l>
     <l n="499">Ne pel conflitto de i duo campi fiero</l>
     <l n="500">Havea di vista il patron mai perduto,</l>
     <l n="501">Venne a trovarlo, e la spada e'l destriero</l>
     <l n="502">Gli diede, perche a suoi fosse in aiuto:</l>
     <l n="503">Monto Ruggiero e la sua spada tolse</l>
     <l n="504">Ma ne la zuffa entrar non perho volse.</l>
    </lg>
    <lg n="64">
     <l n="505">Quindi si parte, ma prima rinuova</l>
     <l n="506">La convention che con Rinaldo havea:</l>
     <l n="507">Che se pergiuro il suo Agramante trova</l>
     <l n="508">Lo lasciera con la sua setta rea,</l>
     <l n="509">Per quel giornoRuggier fare altra prova</l>
     <l n="510">D'arme non volse, ma solo attendea</l>
     <l n="511">Affermar questo equello, e a domandarlo</l>
     <l n="512">Chi prima roppe o'l ReAgramante o Carlo</l>
    </lg>
    <lg n="65">
     <l n="513">Ode da tutto'l mondo che la parte</l>
     <l n="514">Del Re Agramante fu che ropppe prima:</l>
     <l n="515">Ruggiero ama Agramante, e se si parte</l>
     <l n="516">Da lui per questo: error non lieve stima,</l>
     <l n="517">Fur le gente Africane e rotte e sparte</l>
     <l n="518">(Questo ho gia detto inanzi) e da la cima</l>
     <l n="519">De la volubil ruota tratte al fondo</l>
     <l n="520">Come piacque a colei ch'aggira il mondo</l>
    </lg>
    <lg n="66">
     <l n="521">Tra se volve Ruggiero e fa discorso</l>
     <l n="522">Se restar deve: o il suo Signor seguire,</l>
     <l n="523">Gli pon l'amor de la sua Donna un morso</l>
     <l n="524">Per non lasciarlo in Africa piu gire,</l>
     <l n="525">Lo volta e gira &amp; a contrario corso</l>
     <l n="526">Lo sprona e lo minaccia di punire</l>
     <l n="527">Se'l patto e'l giuramento non tien saldo</l>
     <l n="528">Che fatto havea col paladin Rinaldo.</l>
    </lg>
    <lg n="67">
     <l n="529">Non men da l'altra parte sferza e sprona</l>
     <l n="530">La vigilante e stimulosa cura</l>
     <l n="531">Che s'Agramante in quel caso abbandona</l>
     <l n="532">A vilta gli sia ascritto &amp; a paura, </l>
     <l n="533">Se del restar la causa parra buona</l>
     <l n="534">A molti, a molti ad accettar fia dura,</l>
     <l n="535">Molti diran che non si de osservare</l>
     <l n="536">Quel ch'era ingiusto e illicito a giurare.</l>
    </lg>
    <lg n="68">
     <l n="537">Tutto quel giorno e la notte seguente</l>
     <l n="538">Stette solingo, e cosi l'altro giorno,</l>
     <l n="539">Pur travagliando la dubbiosa mente</l>
     <l n="540">Se partir deve: o far quivi soggiorno:</l>
     <l n="541">Pel Signor suo conclude finalmente</l>
     <l n="542">Di fargli dietro in Africa ritorno:</l>
     <l n="543">Potea in lui molto il coniugale amore</l>
     <l n="544">Ma vi potea piu il debito e l'honore.</l>
    </lg>
    <lg n="69">
     <l n="545">Torna verso Arli che trovarvi spera</l>
     <l n="546">L'armata anchor, ch'in Africa il transporti:</l>
     <l n="547">Ne legno in mar ne dentro alla rivera</l>
     <l n="548">Ne saracini vede se non morti,</l>
     <l n="549">Seco al partire ogni legno che v'era</l>
     <l n="550">Trasse Agramante, e'l resto arse ne i porti</l>
     <l n="551">Fallitogli il pensier, prese il camino</l>
     <l n="552">Verso Marsilia pel lito marino.</l>
    </lg>
    <lg n="70">
     <l n="553">A qualche legno pensa dar di piglio</l>
     <l n="554">Ch'a prieghi o forza il porti all'altra riva</l>
     <l n="555">Gia v'era giunto del Danese il figlio</l>
     <l n="556">Con l'armata de Barbari captiva,</l>
     <l n="557">Non si havrebbe potuto un gran di miglio</l>
     <l n="558">Gittar ne l'acqua: tanto la copriva</l>
     <l n="559">La spessa moltitudine de navi</l>
     <l n="560">Di vincitori e di prigioni gravi.</l>
    </lg>
    <lg n="71">
     <l n="561">Le navi de pagani, ch'avanzaro</l>
     <l n="562">Dal fuoco, e dal naufragio quella notte,</l>
     <l n="563">(Eccetto poche ch'in fuga n'andaro)</l>
     <l n="564">Tutte a Marsilia havea Dudon condotte,</l>
     <l n="565">Sette di quei ch'in Africa regnaro,</l>
     <l n="566">Che poi che le lor genti vider rotte</l>
     <l n="567">Con sette legni lor s'eran renduti:</l>
     <l n="568">Stavan dolenti lachrymosi e muti.</l>
    </lg>
    <lg n="72">
     <l n="569">Era Dudon sopra la spiaggia uscito</l>
     <l n="570">Ch'a trovar Carlo andar volea quel giorno,</l>
     <l n="571">E de captivi e de lor spoglie, ordito</l>
     <l n="572">Con lunga pompa havea un triompho adorno:</l>
     <l n="573">Eran tutti i prigion stesi nel lito</l>
     <l n="574">E i Nubi vincitori allegri intorno:</l>
     <l n="575">Che faceano del nome di Dudone</l>
     <l n="576">Intorno risonar la regione.</l>
    </lg>
    <lg n="73">
     <l n="577">Venne in speranza di lontan Ruggiero</l>
     <l n="578">Che questa fosse armata d'Agramante,</l>
     <l n="579">E per saperne il vero urto il destriero</l>
     <l n="580">Ma riconobbe come fu piu inante,</l>
     <l n="581">Il Re de Nasamona prigioniero,</l>
     <l n="582">Bambirago, Agricalte, e Farurante,</l>
     <l n="583">Manilardo, e Balastro, e Rimedonte</l>
     <l n="584">Che piangendo tenean bassa la fronte.</l>
    </lg>
    <lg n="74">
     <l n="585">Ruggier che gli ama sofferir non puote</l>
     <l n="586">Che stian ne la miseria in che li trova:</l>
     <l n="587">Quivi sa ch'a venir con le man vote</l>
     <l n="588">Senza usar forza il pregar poco giova,</l>
     <l n="589">La lancia abbassa, e chi li tien percuote</l>
     <l n="590">E sa del suo valor l'usata prova:</l>
     <l n="591">Stringe la spada e in un piccol momento</l>
     <l n="592">Ne fa cadere intorno piu di cento.</l>
    </lg>
    <lg n="75">
     <l n="593">Dudone ode il rumor, la strage vede</l>
     <l n="594">Che fa Ruggier, ma chi sia non conosce,</l>
     <l n="595">Vede i suoi c'hanno in fuga volto il piede</l>
     <l n="596">Con gran timor con pianto e con angosce,</l>
     <l n="597">Presto il destrier lo scudo e l'elmo chiede</l>
     <l n="598">Che gia havea armato e petto e braccia e cosce:</l>
     <l n="599">Salta a cavallo e si fa dar la lancia </l>
     <l n="600">E non oblia ch'e paladin di Francia.</l>
    </lg>
    <lg n="76">
     <l n="601">Grida che si ritiri ognun da canto,</l>
     <l n="602">Spinge il cavallo, e fa sentir gli sproni:</l>
     <l n="603">Ruggier cent'altri n'havea uccisi in tanto</l>
     <l n="604">E gran speranza dato a quei prigioni:</l>
     <l n="605">E come venir vide Dudon santo</l>
     <l n="606">Solo a cavallo, e glialtri esser pedoni</l>
     <l n="607">Stimo che capo e che Sgnor lor fosse</l>
     <l n="608">E contra lui con gran desir si mosse.</l>
    </lg>
    <lg n="77">
     <l n="609">Gia mosso prima era Dudon, ma quando</l>
     <l n="610">Senza lancia Ruggier vide venire,</l>
     <l n="611">Lunge da se la sua gitto, sdegnando</l>
     <l n="612">Con tal vantaggio il cavallier ferire,</l>
     <l n="613">Ruggiero al cortese atto riguardando</l>
     <l n="614">Disse fra se, costui non puo mentire</l>
     <l n="615">Ch'uno non sia di quei guerrier perfetti</l>
     <l n="616">Che Paladin di Francia sono detti,</l>
    </lg>
    <lg n="78">
     <l n="617">S'impetrar lo potro, vo che'l suo nome</l>
     <l n="618">Inanzi che segua altro, mi palese:</l>
     <l n="619">E cosi domandollo, e seppe come</l>
     <l n="620">Era Dudon figliuol d'Uggier Danese,</l>
     <l n="621">Dudon gravo Ruggier poi d'ugual some</l>
     <l n="622">E parimentre lo trovo cortese:</l>
     <l n="623">Poi che i nomi tra lor s'hebbono detti</l>
     <l n="624">Si disfidaro e vennero a gli effetti.</l>
    </lg>
    <lg n="79">
     <l n="625">Havea Dudon quella ferrata mazza</l>
     <l n="626">Ch'in mille imprese gli die eterno honore,</l>
     <l n="627">Con essa mostra ben, ch'egli di razza</l>
     <l n="628">Di quel Danese pien d'alto valore,</l>
     <l n="629">La spada ch'apre ogni elmo ogni corazza</l>
     <l n="630">Di che non era al mondo la migliore</l>
     <l n="631">Trasse Ruggiero: e fece paragone</l>
     <l n="632">Di sua virtude al paladin Dudone.</l>
    </lg>
    <lg n="80">
     <l n="633">Ma perchein mente ognihora havea, di meno</l>
     <l n="634">Offender la sua Donna che potea,</l>
     <l n="635">Et era certo se spargea il terreno</l>
     <l n="636">Del sangue di costui, che la offendea,</l>
     <l n="637">(De le case di Francia instrutto a pieno</l>
     <l n="638">La madre di Dudone esser sapea</l>
     <l n="639">Armelina sorella di Beatrice.</l>
     <l n="640">Ch'era di Bradamante genitrice.)</l>
    </lg>
    <lg n="81">
     <l n="641">Per questo mai di punta non gli trasse</l>
     <l n="642">E di taglio rarissimo feria:</l>
     <l n="643">Schermiasi ovunque la mazza calasse</l>
     <l n="644">Hor ribattendo hor dandole la via:</l>
     <l n="645">Crede Turpin che per Ruggier restasse</l>
     <l n="646">Che Dudon morto in pochi colpi havria,</l>
     <l n="647">Ne mai qualunque volta si scoperse</l>
     <l n="648">Ferir se non di piatto lo sofferse.</l>
    </lg>
    <lg n="82">
     <l n="649">Di piatto usar potea come di taglio</l>
     <l n="650">Ruggier la spada sua c'havea gran schena,</l>
     <l n="651">E quivi a strano giuoco di sonaglio</l>
     <l n="652">Sopra Dudon con tanta forza mena</l>
     <l n="653">Che spesso a gliocchi gli pon tal barbaglio</l>
     <l n="654">Che si ritien di non cadere a pena,</l>
     <l n="655">Ma per esser piu grato a chi m'ascolta</l>
     <l n="656">Io differisco il canto a un'altra volta.</l>
    </lg>
   </lg>
  </body>
 </text>
</TEI>