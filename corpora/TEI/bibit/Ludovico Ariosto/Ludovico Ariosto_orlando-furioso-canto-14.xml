<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 14</title>
    <author>Ludovico Ariosto</author>
   </titleStmt>
   <extent>
    <measure unit="stanza">134</measure>
    <measure unit="line">1072</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-14</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 14</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 14</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nei molti assalti e nei crudel conflitti,</l>
     <l n="2">ch'avuti avea con Francia, Africa e Spagna,</l>
     <l n="3">morti erano infiniti, e derelitti</l>
     <l n="4">al lupo, al corvo, all'aquila griffagna;</l>
     <l n="5">e ben che i Franchi fossero più afflitti,</l>
     <l n="6">che tutta avean perduta la campagna,</l>
     <l n="7">più si doleano i Saracin, per molti</l>
     <l n="8">principi e gran baron ch'eran lor tolti.</l>
    </lg>
    <lg n="2">
     <l n="9">Ebbon vittorie così sanguinose,</l>
     <l n="10">che lor poco avanzò di che allegrarsi.</l>
     <l n="11">E se alle antique le moderne cose,</l>
     <l n="12">invitto Alfonso, denno assimigliarsi;</l>
     <l n="13">la gran vittoria, onde alle virtuose</l>
     <l n="14">opere vostre può la gloria darsi,</l>
     <l n="15">di ch'aver sempre lacrimose ciglia</l>
     <l n="16">Ravenna debbe, a queste s'assimiglia:</l>
    </lg>
    <lg n="3">
     <l n="17">quando, cedendo Morini e Picardi,</l>
     <l n="18">l'esercito normando e l'aquitano,</l>
     <l n="19">voi nel mezzo assaliste li stendardi</l>
     <l n="20">del quasi vincitor nimico ispano,</l>
     <l n="21">seguendo voi quei gioveni gagliardi,</l>
     <l n="22">che meritâr con valorosa mano</l>
     <l n="23">quel dì da voi, per onorati doni,</l>
     <l n="24">l'else indorate e gl'indorati sproni.</l>
    </lg>
    <lg n="4">
     <l n="25">Con sì animosi petti che vi fôro</l>
     <l n="26">vicini o poco lungi al gran periglio,</l>
     <l n="27">crollaste sì le ricche Giande d'oro,</l>
     <l n="28">sì rompeste il baston giallo e vermiglio,</l>
     <l n="29">ch'a voi si deve il trionfale alloro,</l>
     <l n="30">che non fu guasto né sfiorato il Giglio.</l>
     <l n="31">D'un'altra fronde v'orna anco la chioma</l>
     <l n="32">l'aver servato il suo Fabrizio a Roma.</l>
    </lg>
    <lg n="5">
     <l n="33">La gran Colonna del nome romano,</l>
     <l n="34">che voi prendeste, e che servaste intera,</l>
     <l n="35">vi dà più onor che se di vostra mano</l>
     <l n="36">fosse caduta la milizia fiera,</l>
     <l n="37">quanta n'ingrassa il campo ravegnano,</l>
     <l n="38">e quanta se n'andò senza bandiera</l>
     <l n="39">d'Aragon, di Castiglia e di Navarra,</l>
     <l n="40">veduto non giovar spiedi né carra.</l>
    </lg>
    <lg n="6">
     <l n="41">Quella vittoria fu più di conforto</l>
     <l n="42">che d'allegrezza; perché troppo pesa</l>
     <l n="43">contra la gioia nostra il veder morto</l>
     <l n="44">il capitan di Francia e de l'impresa;</l>
     <l n="45">e seco avere una procella absorto</l>
     <l n="46">tanti principi illustri, ch'a difesa</l>
     <l n="47">dei regni lor, dei lor confederati,</l>
     <l n="48">di qua da le fredd'Alpi eran passati.</l>
    </lg>
    <lg n="7">
     <l n="49">Nostra salute, nostra vita in questa</l>
     <l n="50">vittoria suscitata si conosce,</l>
     <l n="51">che difende che 'l verno e la tempesta</l>
     <l n="52">di Giove irato sopra noi non crosce:</l>
     <l n="53">ma né goder potiam, né farne festa,</l>
     <l n="54">sentendo i gran ramarichi e l'angosce,</l>
     <l n="55">ch'in veste bruna e lacrimosa guancia</l>
     <l n="56">le vedovelle fan per tutta Francia.</l>
    </lg>
    <lg n="8">
     <l n="57">Bisogna che proveggia il re Luigi</l>
     <l n="58">di nuovi capitani alle sue squadre,</l>
     <l n="59">che per onor de l'aurea Fiordaligi</l>
     <l n="60">castighino le man rapaci e ladre,</l>
     <l n="61">che suore, e frati e bianchi e neri e bigi</l>
     <l n="62">violato hanno, e sposa e figlia e madre;</l>
     <l n="63">gittato in terra Cristo in sacramento,</l>
     <l n="64">per torgli un tabernaculo d'argento.</l>
    </lg>
    <lg n="9">
     <l n="65">O misera Ravenna, t'era meglio</l>
     <l n="66">ch'al vincitor non fêssi resistenza;</l>
     <l n="67">far ch'a te fosse inanzi Brescia speglio,</l>
     <l n="68">che tu lo fossi a Arimino e a Faenza.</l>
     <l n="69">Manda, Luigi, il buon Traulcio veglio,</l>
     <l n="70">ch'insegni a questi tuoi più continenza,</l>
     <l n="71">e conti lor quanti per simil torti</l>
     <l n="72">stati ne sian per tutta Italia morti.</l>
    </lg>
    <lg n="10">
     <l n="73">Come di capitani bisogna ora</l>
     <l n="74">che 'l re di Francia al campo suo proveggia,</l>
     <l n="75">così Marsilio et Agramante allora,</l>
     <l n="76">per dar buon reggimento alla sua greggia,</l>
     <l n="77">dai lochi dove il verno fe' dimora</l>
     <l n="78">vuol ch'in campagna all'ordine si veggia;</l>
     <l n="79">perché vedendo ove bisogno sia,</l>
     <l n="80">guida e governo ad ogni schiera dia.</l>
    </lg>
    <lg n="11">
     <l n="81">Marsilio prima, e poi fece Agramante</l>
     <l n="82">passar la gente sua schiera per schiera.</l>
     <l n="83">I Catalani a tutti gli altri inante</l>
     <l n="84">di Dorifebo van con la bandiera.</l>
     <l n="85">Dopo vien, senza il suo re Folvirante,</l>
     <l n="86">che per man di Rinaldo già morto era,</l>
     <l n="87">la gente di Navarra; e lo re ispano</l>
     <l n="88">halle dato Isolier per capitano.</l>
    </lg>
    <lg n="12">
     <l n="89">Balugante del popul di Leone,</l>
     <l n="90">Grandonio cura degli Algarbi piglia;</l>
     <l n="91">il fratel di Marsilio, Falsirone,</l>
     <l n="92">ha seco armata la minor Castiglia.</l>
     <l n="93">Seguon di Madarasso il gonfalone</l>
     <l n="94">quei che lasciato han Malaga e Siviglia,</l>
     <l n="95">dal mar di Gade a Cordova feconda</l>
     <l n="96">le verdi ripe ovunque il Beti inonda.</l>
    </lg>
    <lg n="13">
     <l n="97">Stordilano e Tesira e Baricondo,</l>
     <l n="98">l'un dopo l'altro, mostra la sua gente:</l>
     <l n="99">Granata al primo, Ulisbona al secondo,</l>
     <l n="100">e Maiorica al terzo è ubidiente.</l>
     <l n="101">Fu d'Ulisbona re (tolto dal mondo</l>
     <l n="102">Larbin) Tesira, di Larbin parente.</l>
     <l n="103">Poi vien Gallizia, che sua guida, in vece</l>
     <l n="104">di Maricoldo, Serpentino fece.</l>
    </lg>
    <lg n="14">
     <l n="105">Quei di Tolledo e quei di Calatrava,</l>
     <l n="106">di ch'ebbe Sinagon già la bandiera,</l>
     <l n="107">con tutta quella gente che si lava</l>
     <l n="108">in Guadiana e bee della riviera,</l>
     <l n="109">l'audace Matalista governava;</l>
     <l n="110">Bianzardin quei d'Asturga in una schiera</l>
     <l n="111">con quei di Salamanca e di Piagenza,</l>
     <l n="112">d'Avila, di Zamora e di Palenza.</l>
    </lg>
    <lg n="15">
     <l n="113">Di quei di Saragosa e de la corte</l>
     <l n="114">del re Marsilio ha Ferraù il governo:</l>
     <l n="115">tutta la gente è ben armata e forte.</l>
     <l n="116">In questi è Malgarino, Balinverno,</l>
     <l n="117">Malzarise e Morgante, ch'una sorte</l>
     <l n="118">avea fatto abitar paese esterno;</l>
     <l n="119">che, poi che i regni lor lor furon tolti,</l>
     <l n="120">gli avea Marsilio in corte sua raccolti.</l>
    </lg>
    <lg n="16">
     <l n="121">In questa è di Marsilio il gran bastardo,</l>
     <l n="122">Follicon d'Almeria, con Doriconte,</l>
     <l n="123">Bavarte e Largalifa et Analardo,</l>
     <l n="124">et Archidante il sagontino conte,</l>
     <l n="125">e Lamirante e Langhiran gagliardo,</l>
     <l n="126">e Malagur ch'avea l'astuzie pronte,</l>
     <l n="127">et altri et altri, di quai penso, dove</l>
     <l n="128">tempo sarà, di far veder le pruove.</l>
    </lg>
    <lg n="17">
     <l n="129">Poi che passò l'esercito di Spagna</l>
     <l n="130">con bella mostra inanzi al re Agramante,</l>
     <l n="131">con la sua squadra apparve alla campagna</l>
     <l n="132">il re d'Oran, che quasi era gigante.</l>
     <l n="133">L'altra che vien, per Martasin si lagna,</l>
     <l n="134">il qual morto le fu da Bradamante;</l>
     <l n="135">e si duol ch'una femina si vanti</l>
     <l n="136">d'aver ucciso il re de' Garamanti.</l>
    </lg>
    <lg n="18">
     <l n="137">Segue la terza schiera di Marmonda,</l>
     <l n="138">ch'Argosto morto abbandonò in Guascogna:</l>
     <l n="139">a questa un capo, come alla seconda</l>
     <l n="140">e come anco alla quarta, dar bisogna.</l>
     <l n="141">Quantunque il re Agramante non abonda</l>
     <l n="142">di capitani, pur ne finge e sogna:</l>
     <l n="143">dunque Buraldo, Ormida, Arganio elesse,</l>
     <l n="144">e dove uopo ne fu, guida li messe.</l>
    </lg>
    <lg n="19">
     <l n="145">Diede ad Arganio quei di Libicana,</l>
     <l n="146">che piangean morto il negro Dudrinasso.</l>
     <l n="147">Guida Brunello i suoi di Tingitana,</l>
     <l n="148">con viso nubiloso e ciglio basso;</l>
     <l n="149">che, poi che ne la selva non lontana</l>
     <l n="150">dal castel ch'ebbe Atlante in cima al sasso,</l>
     <l n="151">gli fu tolto l'annel da Bradamante,</l>
     <l n="152">caduto era in disgrazia al re Agramante:</l>
    </lg>
    <lg n="20">
     <l n="153">e se 'l fratel di Ferraù, Isoliero,</l>
     <l n="154">ch'a l'arbore legato ritrovollo,</l>
     <l n="155">non facea fede inanzi al re del vero,</l>
     <l n="156">avrebbe dato in su le forche un crollo.</l>
     <l n="157">Mutò, a' prieghi di molti, il re pensiero,</l>
     <l n="158">già avendo fatto porgli il laccio al collo:</l>
     <l n="159">gli lo fece levar, ma riserbarlo</l>
     <l n="160">pel primo error; che poi giurò impiccarlo:</l>
    </lg>
    <lg n="21">
     <l n="161">sì ch'avea causa di venir Brunello</l>
     <l n="162">col viso mesto e con la testa china.</l>
     <l n="163">Seguia poi Farurante, e dietro a quello</l>
     <l n="164">eran cavalli e fanti di Maurina.</l>
     <l n="165">Venìa Libanio appresso, il re novello:</l>
     <l n="166">la gente era con lui di Constantina;</l>
     <l n="167">però che la corona e il baston d'oro</l>
     <l n="168">gli ha dato il re, che fu di Pinadoro.</l>
    </lg>
    <lg n="22">
     <l n="169">Con la gente d'Esperia Soridano,</l>
     <l n="170">e Dorilon ne vien con quei di Setta;</l>
     <l n="171">ne vien coi Nasamoni Puliano.</l>
     <l n="172">Quelli d'Amonia il re Agricalte affretta;</l>
     <l n="173">Malabuferso quelli di Fizano.</l>
     <l n="174">Da Finadurro è l'altra squadra retta,</l>
     <l n="175">che di Canaria viene e di Marocco;</l>
     <l n="176">Balastro ha quei che fur del re Tardocco.</l>
    </lg>
    <lg n="23">
     <l n="177">Due squadre, una di Mulga, una d'Arzilla,</l>
     <l n="178">seguono: e questa ha 'l suo signore antico;</l>
     <l n="179">quella n'è priva; e però il re sortilla,</l>
     <l n="180">e diella a Corineo suo fido amico.</l>
     <l n="181">E così de la gente d'Almansilla,</l>
     <l n="182">ch'ebbe Tanfirion, fe' re Caico;</l>
     <l n="183">diè quella di Getulia a Rimedonte.</l>
     <l n="184">Poi vien con quei di Cosca Balinfronte.</l>
    </lg>
    <lg n="24">
     <l n="185">Quell'altra schiera è la gente di Bolga:</l>
     <l n="186">suo re è Clarindo, e già fu Mirabaldo.</l>
     <l n="187">Vien Baliverzo, il qual vuo' che tu tolga</l>
     <l n="188">di tutto il gregge pel maggior ribaldo.</l>
     <l n="189">Non credo in tutto il campo si disciolga</l>
     <l n="190">bandiera ch'abbia esercito più saldo</l>
     <l n="191">de l'altra, con che segue il re Sobrino,</l>
     <l n="192">né più di lui prudente Saracino.</l>
    </lg>
    <lg n="25">
     <l n="193">Quei di Bellamarina, che Gualciotto</l>
     <l n="194">solea guidare, or guida il re d'Algieri</l>
     <l n="195">Rodomonte, e di Sarza, che condotto</l>
     <l n="196">di nuovo avea pedoni e cavallieri;</l>
     <l n="197">che mentre il sol fu nubiloso sotto</l>
     <l n="198">il gran centauro e i corni orridi e fieri,</l>
     <l n="199">fu in Africa mandato da Agramante,</l>
     <l n="200">onde venuto era tre giorni inante.</l>
    </lg>
    <lg n="26">
     <l n="201">Non avea il campo d'Africa più forte,</l>
     <l n="202">né Saracin più audace di costui;</l>
     <l n="203">e più temean le parigine porte,</l>
     <l n="204">et avean più cagion di temer lui,</l>
     <l n="205">che Marsilio, Agramante, e la gran corte</l>
     <l n="206">ch'avea seguito in Francia questi dui:</l>
     <l n="207">e più d'ogni altro che facesse mostra,</l>
     <l n="208">era nimico de la fede nostra.</l>
    </lg>
    <lg n="27">
     <l n="209">Vien Prusione, il re de l'Alvaracchie;</l>
     <l n="210">poi quel de la Zumara, Dardinello.</l>
     <l n="211">Non so s'abbiano o nottole o cornacchie,</l>
     <l n="212">o altro manco et importuno augello,</l>
     <l n="213">il qual dai tetti e da le fronde gracchie</l>
     <l n="214">futuro mal, predetto a questo e a quello,</l>
     <l n="215">che fissa in ciel nel dì seguente è l'ora</l>
     <l n="216">che l'uno e l'altro in quella pugna muora.</l>
    </lg>
    <lg n="28">
     <l n="217">In campo non aveano altri a venire,</l>
     <l n="218">che quei di Tremisenne e di Norizia;</l>
     <l n="219">né si vedea alla mostra comparire</l>
     <l n="220">il segno lor, né dar di sé notizia.</l>
     <l n="221">Non sapendo Agramante che si dire,</l>
     <l n="222">né che pensar di questa lor pigrizia,</l>
     <l n="223">uno scudiero al fin gli fu condutto</l>
     <l n="224">del re di Tremisen, che narrò il tutto.</l>
    </lg>
    <lg n="29">
     <l n="225">E gli narrò ch'Alzirdo e Manilardo</l>
     <l n="226">con molti altri de' suoi giaceano al campo.</l>
     <l n="227">- Signor (diss'egli), il cavallier gagliardo</l>
     <l n="228">ch'ucciso ha i nostri, ucciso avria il tuo campo,</l>
     <l n="229">se fosse stato a tôrsi via più tardo</l>
     <l n="230">di me, ch'a pena ancor così ne scampo.</l>
     <l n="231">Fa quel de' cavallieri e de' pedoni,</l>
     <l n="232">che 'l lupo fa di capre e di montoni. -</l>
    </lg>
    <lg n="30">
     <l n="233">Era venuto pochi giorni avante</l>
     <l n="234">nel campo del re d'Africa un signore;</l>
     <l n="235">né in Ponente era, né in tutto Levante,</l>
     <l n="236">di più forza di lui, né di più core.</l>
     <l n="237">Gli facea grande onore il re Agramante,</l>
     <l n="238">per esser costui figlio e successore</l>
     <l n="239">in Tartaria del re Agrican gagliardo:</l>
     <l n="240">suo nome era il feroce Mandricardo.</l>
    </lg>
    <lg n="31">
     <l n="241">Per molti chiari gesti era famoso,</l>
     <l n="242">e di sua fama tutto il mondo empìa;</l>
     <l n="243">ma lo facea più d'altro glorioso,</l>
     <l n="244">ch'al castel de la fata di Soria</l>
     <l n="245">l'usbergo avea acquistato luminoso</l>
     <l n="246">ch'Ettor troian portò mille anni pria,</l>
     <l n="247">per strana e formidabile aventura,</l>
     <l n="248">che 'l ragionarne pur mette paura.</l>
    </lg>
    <lg n="32">
     <l n="249">Trovandosi costui dunque presente</l>
     <l n="250">a quel parlar, alzò l'ardita faccia;</l>
     <l n="251">e si dispose andare immantinente,</l>
     <l n="252">per trovar quel guerrier, dietro alla traccia.</l>
     <l n="253">Ritenne occulto il suo pensiero in mente,</l>
     <l n="254">o sia perché d'alcun stima non faccia,</l>
     <l n="255">o perché tema, se 'l pensier palesa,</l>
     <l n="256">ch'un altro inanzi a lui pigli l'impresa.</l>
    </lg>
    <lg n="33">
     <l n="257">Allo scudier fe' dimandar come era</l>
     <l n="258">la sopravesta di quel cavalliero.</l>
     <l n="259">Colui rispose: - Quella è tutta nera,</l>
     <l n="260">lo scudo nero, e non ha alcun cimiero. -</l>
     <l n="261">E fu, Signor, la sua risposta vera,</l>
     <l n="262">perché lasciato Orlando avea il quartiero;</l>
     <l n="263">che come dentro l'animo era in doglia,</l>
     <l n="264">così imbrunir di fuor vòlse la spoglia.</l>
    </lg>
    <lg n="34">
     <l n="265">Marsilio a Mandricardo avea donato</l>
     <l n="266">un destrier baio a scorza di castagna,</l>
     <l n="267">con gambe e chiome nere; et era nato</l>
     <l n="268">di frisa madre e d'un villan di Spagna.</l>
     <l n="269">Sopra vi salta Mandricardo armato,</l>
     <l n="270">e galoppando va per la campagna;</l>
     <l n="271">e giura non tornare a quelle schiere,</l>
     <l n="272">se non truova il campion da l'arme nere.</l>
    </lg>
    <lg n="35">
     <l n="273">Molta incontrò de la paurosa gente</l>
     <l n="274">che da le man d'Orlando era fuggita,</l>
     <l n="275">chi del figliuol, chi del fratel dolente,</l>
     <l n="276">ch'inanzi agli occhi suoi perdé la vita.</l>
     <l n="277">Ancora la codarda e trista mente</l>
     <l n="278">ne la pallida faccia era sculpita;</l>
     <l n="279">ancor, per la paura che avuta hanno,</l>
     <l n="280">pallidi, muti et insensati vanno.</l>
    </lg>
    <lg n="36">
     <l n="281">Non fe' lungo camin, che venne dove</l>
     <l n="282">crudel spettaculo ebbe et inumano,</l>
     <l n="283">ma testimonio alle mirabil pruove</l>
     <l n="284">che fur raconte inanzi al re africano.</l>
     <l n="285">Or mira questi, or quelli morti, e muove,</l>
     <l n="286">e vuol le piaghe misurar con mano,</l>
     <l n="287">mosso da strana invidia ch'egli porta</l>
     <l n="288">al cavallier ch'avea la gente morta.</l>
    </lg>
    <lg n="37">
     <l n="289">Come lupo o mastin ch'ultimo giugne</l>
     <l n="290">al bue lasciato morto da' villani,</l>
     <l n="291">che truova sol le corna, l'ossa e l'ugne,</l>
     <l n="292">del resto son sfamati augelli e cani;</l>
     <l n="293">riguarda invano il teschio che non ugne:</l>
     <l n="294">così fa il crudel barbaro in que' piani.</l>
     <l n="295">Per duol bestemmia, e mostra invidia immensa</l>
     <l n="296">che venne tardi a così ricca mensa.</l>
    </lg>
    <lg n="38">
     <l n="297">Quel giorno e mezzo l'altro segue incerto</l>
     <l n="298">il cavallier dal negro, e ne domanda.</l>
     <l n="299">Ecco vede un pratel d'ombre coperto,</l>
     <l n="300">che sì d'un alto fiume si ghirlanda,</l>
     <l n="301">che lascia a pena un breve spazio aperto,</l>
     <l n="302">dove l'acqua si torce ad altra banda.</l>
     <l n="303">Un simil luogo con girevol onda</l>
     <l n="304">sotto Ocricoli il Tevere circonda.</l>
    </lg>
    <lg n="39">
     <l n="305">Dove entrar si potea, con l'arme indosso</l>
     <l n="306">stavano molti cavallieri armati.</l>
     <l n="307">Chiede il pagan, chi gli avea in stuol sì grosso,</l>
     <l n="308">et a che effetto insieme ivi adunati.</l>
     <l n="309">Gli fe' risposta il capitano, mosso</l>
     <l n="310">dal signoril sembiante e da' fregiati</l>
     <l n="311">d'oro e di gemme arnesi di gran pregio,</l>
     <l n="312">che lo mostravan cavalliero egregio.</l>
    </lg>
    <lg n="40">
     <l n="313">- Dal nostro re siàn (disse) di Granata</l>
     <l n="314">chiamati in compagnia de la figliuola,</l>
     <l n="315">la quale al re di Sarza ha maritata,</l>
     <l n="316">ben che di ciò la fama ancor non vola.</l>
     <l n="317">Come appresso la sera racchetata</l>
     <l n="318">la cicaletta sia, ch'or s'ode sola,</l>
     <l n="319">avanti al padre fra l'ispane torme</l>
     <l n="320">la condurremo: intanto ella si dorme. -</l>
    </lg>
    <lg n="41">
     <l n="321">Colui, che tutto il mondo vilipende,</l>
     <l n="322">disegna di veder tosto la pruova,</l>
     <l n="323">se quella gente o bene o mal difende</l>
     <l n="324">la donna, alla cui guardia si ritruova.</l>
     <l n="325">Disse: - Costei, per quanto se n'intende,</l>
     <l n="326">è bella; e di saperlo ora mi giova.</l>
     <l n="327">A·llei mi mena, o falla qui venire;</l>
     <l n="328">ch'altrove mi convien subito gire. -</l>
    </lg>
    <lg n="42">
     <l n="329">- Esser per certo déi pazzo solenne, -</l>
     <l n="330">rispose il Granatin, né più gli disse.</l>
     <l n="331">Ma il Tartaro a ferir tosto lo venne</l>
     <l n="332">con l'asta bassa, e il petto gli trafisse;</l>
     <l n="333">che la corazza il colpo non sostenne,</l>
     <l n="334">e forza fu che morto in terra gisse.</l>
     <l n="335">L'asta ricovra il figlio d'Agricane,</l>
     <l n="336">perché altro da ferir non gli rimane.</l>
    </lg>
    <lg n="43">
     <l n="337">Non porta spada né baston; che quando</l>
     <l n="338">l'arme acquistò, che fur d'Ettor troiano,</l>
     <l n="339">perché trovò che lor mancava il brando,</l>
     <l n="340">gli convenne giurar (né giurò invano)</l>
     <l n="341">che fin che non togliea quella d'Orlando,</l>
     <l n="342">mai non porrebbe ad altra spada mano:</l>
     <l n="343">Durindana ch'Almonte ebbe in gran stima,</l>
     <l n="344">e Orlando or porta, Ettor portava prima.</l>
    </lg>
    <lg n="44">
     <l n="345">Grande è l'ardir del Tartaro, che vada</l>
     <l n="346">con disvantaggio tal contra coloro,</l>
     <l n="347">gridando: - Chi mi vuol vietar la strada? -</l>
     <l n="348">E con la lancia si cacciò tra loro.</l>
     <l n="349">Chi l'asta abbassa, e chi tra' fuor la spada;</l>
     <l n="350">e d'ogn'intorno subito gli fôro.</l>
     <l n="351">Egli ne fece morire una frotta,</l>
     <l n="352">prima che quella lancia fosse rotta.</l>
    </lg>
    <lg n="45">
     <l n="353">Rotta che se la vede, il gran troncone,</l>
     <l n="354">che resta intero, ad ambe mani afferra;</l>
     <l n="355">e fa morir con quel tante persone,</l>
     <l n="356">che non fu vista mai più crudel guerra.</l>
     <l n="357">Come tra' Filistei l'ebreo Sansone</l>
     <l n="358">con la mascella che levò di terra,</l>
     <l n="359">scudi spezza, elmi schiaccia, e un colpo spesso</l>
     <l n="360">spenge i cavalli ai cavallieri appresso.</l>
    </lg>
    <lg n="46">
     <l n="361">Correno a morte que' miseri a gara,</l>
     <l n="362">né perché cada l'un, l'altro andar cessa;</l>
     <l n="363">che la maniera del morire, amara</l>
     <l n="364">lor par più assai che non è morte istessa.</l>
     <l n="365">Patir non ponno che la vita cara</l>
     <l n="366">tolta lor sia da un pezzo d'asta fessa,</l>
     <l n="367">e sieno sotto alle picchiate strane</l>
     <l n="368">a morir giunti, come biscie o rane.</l>
    </lg>
    <lg n="47">
     <l n="369">Ma poi ch'a spese lor si furo accorti</l>
     <l n="370">che male in ogni guisa era morire,</l>
     <l n="371">sendo già presso alli duo terzi morti,</l>
     <l n="372">tutto l'avanzo cominciò a fuggire.</l>
     <l n="373">Come del proprio aver via se gli porti,</l>
     <l n="374">il Saracin crudel non può patire</l>
     <l n="375">ch'alcun di quella turba sbigottita</l>
     <l n="376">da lui partir si debba con la vita.</l>
    </lg>
    <lg n="48">
     <l n="377">Come in palude asciutta dura poco</l>
     <l n="378">stridula canna, o in campo àrrida stoppia</l>
     <l n="379">contra il soffio di borea e contra il fuoco</l>
     <l n="380">che 'l cauto agricultore insieme accoppia,</l>
     <l n="381">quando la vaga fiamma occupa il loco,</l>
     <l n="382">e scorre per li solchi, e stride e scoppia;</l>
     <l n="383">così costor contra la furia accesa</l>
     <l n="384">di Mandricardo fan poca difesa.</l>
    </lg>
    <lg n="49">
     <l n="385">Poscia ch'egli restar vede l'entrata,</l>
     <l n="386">che mal guardata fu, senza custode;</l>
     <l n="387">per la via che di nuovo era segnata</l>
     <l n="388">ne l'erba, e al suono dei ramarchi ch'ode,</l>
     <l n="389">viene a veder la donna di Granata,</l>
     <l n="390">se di bellezze è pari alle sue lode:</l>
     <l n="391">passa tra i corpi de la gente morta,</l>
     <l n="392">dove gli dà, torcendo, il fiume porta.</l>
    </lg>
    <lg n="50">
     <l n="393">E Doralice in mezzo il prato vede</l>
     <l n="394">(che così nome la donzella avea),</l>
     <l n="395">la qual, suffolta da l'antico piede</l>
     <l n="396">d'un frassino silvestre, si dolea.</l>
     <l n="397">Il pianto, come un rivo che succede</l>
     <l n="398">di viva vena, nel bel sen cadea;</l>
     <l n="399">e nel bel viso si vedea che insieme</l>
     <l n="400">de l'altrui mal si duole, e del suo teme.</l>
    </lg>
    <lg n="51">
     <l n="401">Crebbe il timor, come venir lo vide</l>
     <l n="402">di sangue brutto e con faccia empia e oscura,</l>
     <l n="403">e 'l grido sin al ciel l'aria divide,</l>
     <l n="404">di sé e de la sua gente per paura;</l>
     <l n="405">che, oltre i cavallier, v'erano guide</l>
     <l n="406">che de la bella infante aveano cura,</l>
     <l n="407">maturi vecchi, e assai donne e donzelle</l>
     <l n="408">del regno di Granata, e le più belle.</l>
    </lg>
    <lg n="52">
     <l n="409">Come il Tartaro vede quel bel viso</l>
     <l n="410">che non ha paragone in tutta Spagna,</l>
     <l n="411">e c'ha nel pianto (or ch'esser de' nel riso?)</l>
     <l n="412">tesa d'Amor l'inestricabil ragna;</l>
     <l n="413">non sa se vive o in terra o in paradiso:</l>
     <l n="414">né de la sua vittoria altro guadagna,</l>
     <l n="415">se non che in man de la sua prigioniera</l>
     <l n="416">si dà prigione, e non sa in qual maniera.</l>
    </lg>
    <lg n="53">
     <l n="417">A·llei però non si concede tanto,</l>
     <l n="418">che del travaglio suo le doni il frutto;</l>
     <l n="419">ben che piangendo ella dimostri, quanto</l>
     <l n="420">possa donna mostrar, dolore e lutto.</l>
     <l n="421">Egli, sperando volgerle quel pianto</l>
     <l n="422">in sommo gaudio, era disposto al tutto</l>
     <l n="423">menarla seco; e sopra un bianco ubino</l>
     <l n="424">montar la fece, e tornò al suo camino.</l>
    </lg>
    <lg n="54">
     <l n="425">Donne e donzelle e vecchi et altra gente,</l>
     <l n="426">ch'eran con lei venuti di Granata,</l>
     <l n="427">tutti licenziò benignamente,</l>
     <l n="428">dicendo: - Assai da me fia accompagnata;</l>
     <l n="429">io mastro, io balia, io le sarò sergente</l>
     <l n="430">in tutti i suoi bisogni: a Dio, brigata. -</l>
     <l n="431">Così, non gli possendo far riparo,</l>
     <l n="432">piangendo e sospirando se n'andaro;</l>
    </lg>
    <lg n="55">
     <l n="433">tra lor dicendo: - Quanto doloroso</l>
     <l n="434">ne sarà il padre, come il caso intenda!</l>
     <l n="435">quanta ira, quanto duol ne avrà il suo sposo!</l>
     <l n="436">oh come ne farà vendetta orrenda!</l>
     <l n="437">Deh, perché a tempo tanto bisognoso</l>
     <l n="438">non è qui presso a far che costui renda</l>
     <l n="439">il sangue illustre del re Stordilano,</l>
     <l n="440">prima che se lo porti più lontano? -</l>
    </lg>
    <lg n="56">
     <l n="441">De la gran preda il Tartaro contento,</l>
     <l n="442">che fortuna e valor gli ha posta inanzi,</l>
     <l n="443">di trovar quel dal negro vestimento</l>
     <l n="444">non par ch'abbia la fretta ch'avea dianzi.</l>
     <l n="445">Correva dianzi: or viene adagio e lento;</l>
     <l n="446">e pensa tuttavia dove si stanzi,</l>
     <l n="447">dove ritruovi alcun commodo loco,</l>
     <l n="448">per esalar tanto amoroso foco.</l>
    </lg>
    <lg n="57">
     <l n="449">Tuttavolta conforta Doralice,</l>
     <l n="450">ch'avea di pianto e gli occhi e 'l viso molle:</l>
     <l n="451">compone e finge molte cose, e dice</l>
     <l n="452">che per fama gran tempo ben le volle;</l>
     <l n="453">e che la patria, e il suo regno felice</l>
     <l n="454">che 'l nome di grandezza agli altri tolle,</l>
     <l n="455">lasciò, non per vedere o Spagna o Francia,</l>
     <l n="456">ma sol per contemplar sua bella guancia.</l>
    </lg>
    <lg n="58">
     <l n="457">- Se per amar, l'uom debbe essere amato,</l>
     <l n="458">merito il vostro amor; che v'ho amat'io:</l>
     <l n="459">se per stirpe, di me chi è meglio nato?</l>
     <l n="460">che 'l possente Agrican fu il padre mio:</l>
     <l n="461">se per richezza, chi ha di me più stato?</l>
     <l n="462">che di dominio io cedo solo a Dio:</l>
     <l n="463">se per valor, credo oggi aver esperto</l>
     <l n="464">ch'essere amato per valore io merto. -</l>
    </lg>
    <lg n="59">
     <l n="465">Queste parole et altre assai, ch'Amore</l>
     <l n="466">a Mandricardo di sua bocca ditta,</l>
     <l n="467">van dolcemente a consolare il core</l>
     <l n="468">de la donzella di paura afflitta.</l>
     <l n="469">Il timor cessa, e poi cessa il dolore</l>
     <l n="470">che le avea quasi l'anima trafitta.</l>
     <l n="471">Ella comincia con più pazienza</l>
     <l n="472">a dar più grata al nuovo amante udienza;</l>
    </lg>
    <lg n="60">
     <l n="473">poi con risposte più benigne molto</l>
     <l n="474">a mostrarsegli affabile e cortese,</l>
     <l n="475">e non negargli di fermar nel volto</l>
     <l n="476">talor le luci di pietade accese:</l>
     <l n="477">onde il pagan, che da lo stral fu colto</l>
     <l n="478">altre volte d'Amor, certezza prese,</l>
     <l n="479">non che speranza, che la donna bella</l>
     <l n="480">non saria a' suo' desir sempre ribella.</l>
    </lg>
    <lg n="61">
     <l n="481">Con questa compagnia lieto e gioioso,</l>
     <l n="482">che sì gli satisfà, sì gli diletta,</l>
     <l n="483">essendo presso all'ora ch'a riposo</l>
     <l n="484">la fredda notte ogni animale alletta,</l>
     <l n="485">vedendo il sol già basso e mezzo ascoso,</l>
     <l n="486">comminciò a cavalcar con maggior fretta;</l>
     <l n="487">tanto ch'udì sonar zuffoli e canne,</l>
     <l n="488">e vide poi fumar ville e capanne.</l>
    </lg>
    <lg n="62">
     <l n="489">Erano pastorali alloggiamenti,</l>
     <l n="490">miglior stanza e più commoda, che bella.</l>
     <l n="491">Quivi il guardian cortese degli armenti</l>
     <l n="492">onorò il cavalliero e la donzella,</l>
     <l n="493">tanto che si chiamâr da lui contenti;</l>
     <l n="494">che non pur per cittadi e per castella,</l>
     <l n="495">ma per tugurii ancora e per fenili</l>
     <l n="496">spesso si trovan gli uomini gentili.</l>
    </lg>
    <lg n="63">
     <l n="497">Quel che fosse dipoi fatto all'oscuro</l>
     <l n="498">tra Doralice e il figlio d'Agricane,</l>
     <l n="499">a punto racontar non m'assicuro;</l>
     <l n="500">sì ch'al giudicio di ciascun rimane.</l>
     <l n="501">Creder si può che ben d'accordo furo;</l>
     <l n="502">che si levâr più allegri la dimane,</l>
     <l n="503">e Doralice ringraziò il pastore,</l>
     <l n="504">che nel suo albergo l'avea fatto onore.</l>
    </lg>
    <lg n="64">
     <l n="505">Indi d'uno in un altro luogo errando,</l>
     <l n="506">si ritrovaro al fin sopra un bel fiume</l>
     <l n="507">che con silenzio al mar va declinando,</l>
     <l n="508">e se vada o se stia, mal si prosume;</l>
     <l n="509">limpido e chiaro sì, ch'in lui mirando,</l>
     <l n="510">senza contesa al fondo porta il lume.</l>
     <l n="511">In ripa a quello, a una fresca ombra e bella,</l>
     <l n="512">trovâr dui cavallieri e una donzella.</l>
    </lg>
    <lg n="65">
     <l n="513">Or l'alta fantasia, ch'un sentier solo</l>
     <l n="514">non vuol ch'i' segua ognor, quindi mi guida,</l>
     <l n="515">e mi ritorna ove il moresco stuolo</l>
     <l n="516">assorda di rumor Francia e di grida,</l>
     <l n="517">d'intorno il padiglione ove il figliuolo</l>
     <l n="518">del re Troiano il santo Imperio sfida,</l>
     <l n="519">e Rodomonte audace se gli vanta</l>
     <l n="520">arder Parigi e spianar Roma santa.</l>
    </lg>
    <lg n="66">
     <l n="521">Venuto ad Agramante era all'orecchio,</l>
     <l n="522">che già l'Inglesi avean passato il mare:</l>
     <l n="523">però Marsilio e il re del Garbo vecchio</l>
     <l n="524">e gli altri capitan fece chiamare.</l>
     <l n="525">Consiglian tutti a far grande apparecchio,</l>
     <l n="526">sì che Parigi possino espugnare.</l>
     <l n="527">Ponno esser certi che più non s'espugna,</l>
     <l n="528">se nol fan prima che l'aiuto giugna.</l>
    </lg>
    <lg n="67">
     <l n="529">Già scale innumerabili per questo</l>
     <l n="530">da' luoghi intorno avea fatto raccorre,</l>
     <l n="531">et asse e travi, e vimine contesto,</l>
     <l n="532">che lo poteano a diversi usi porre;</l>
     <l n="533">e navi e ponti: e più facea che 'l resto,</l>
     <l n="534">il primo e il secondo ordine disporre</l>
     <l n="535">a dar l'assalto; et egli vuol venire</l>
     <l n="536">tra quei che la città denno assalire.</l>
    </lg>
    <lg n="68">
     <l n="537">L'imperatore il dì che 'l dì precesse</l>
     <l n="538">de la battaglia, fe' dentro a Parigi</l>
     <l n="539">per tutto celebrare uffici e messe</l>
     <l n="540">a preti, a frati bianchi, neri e bigi;</l>
     <l n="541">e le gente che dianzi eran confesse,</l>
     <l n="542">e di man tolte agl'inimici stigi,</l>
     <l n="543">tutti communicâr, non altramente</l>
     <l n="544">ch'avessino a morire il dì seguente.</l>
    </lg>
    <lg n="69">
     <l n="545">Et egli tra baroni e paladini,</l>
     <l n="546">principi et oratori, al maggior tempio</l>
     <l n="547">con molta religione a quei divini</l>
     <l n="548">atti intervenne, e ne diè agli altri esempio.</l>
     <l n="549">Con le man giunte e gli occhi al ciel supini,</l>
     <l n="550">disse: - Signor, ben ch'io sia iniquo et empio,</l>
     <l n="551">non voglia tua bontà, pel mio fallire,</l>
     <l n="552">che 'l tuo popul fedele abbia a patire.</l>
    </lg>
    <lg n="70">
     <l n="553">E se gli è tuo voler ch'egli patisca,</l>
     <l n="554">e ch'abbia il nostro error degni supplìci,</l>
     <l n="555">almen la punizion si differisca</l>
     <l n="556">sì, che per man non sia de' tuoi nemici;</l>
     <l n="557">che quando lor d'uccider noi sortisca,</l>
     <l n="558">che nome avemo pur d'esser tuo' amici,</l>
     <l n="559">i pagani diran che nulla puoi,</l>
     <l n="560">che perir lasci i partigiani tuoi.</l>
    </lg>
    <lg n="71">
     <l n="561">E per un che ti sia fatto ribelle,</l>
     <l n="562">cento ti si faran per tutto il mondo;</l>
     <l n="563">tal che la legge falsa di Babelle</l>
     <l n="564">caccierà la tua fede e porrà al fondo.</l>
     <l n="565">Difendi queste genti, che son quelle</l>
     <l n="566">che 'l tuo sepulcro hanno purgato e mondo</l>
     <l n="567">da' brutti cani, e la tua santa Chiesa</l>
     <l n="568">con li vicarii suoi spesso difesa.</l>
    </lg>
    <lg n="72">
     <l n="569">So che i meriti nostri atti non sono</l>
     <l n="570">a satisfare al debito d'un'oncia;</l>
     <l n="571">né devemo sperar da te perdono,</l>
     <l n="572">se riguardiamo a nostra vita sconcia:</l>
     <l n="573">ma se vi aggiugni di tua grazia il dono,</l>
     <l n="574">nostra ragion fia ragguagliata e concia;</l>
     <l n="575">né del tuo aiuto disperar possiamo,</l>
     <l n="576">qualor di tua pietà ci ricordiamo. -</l>
    </lg>
    <lg n="73">
     <l n="577">Così dicea l'imperator devoto,</l>
     <l n="578">con umiltade e contrizion di core.</l>
     <l n="579">Giunse altri prieghi e convenevol voto</l>
     <l n="580">al gran bisogno e all'alto suo splendore.</l>
     <l n="581">Non fu il caldo pregar d'effetto vòto;</l>
     <l n="582">però che 'l genio suo, l'angel migliore,</l>
     <l n="583">i prieghi tolse, e spiegò al ciel le penne,</l>
     <l n="584">et a narrare al Salvator li venne.</l>
    </lg>
    <lg n="74">
     <l n="585">E furo altri infiniti in quello instante</l>
     <l n="586">da tali messaggier portati a Dio;</l>
     <l n="587">che come gli ascoltâr l'anime sante,</l>
     <l n="588">dipinte di pietade il viso pio,</l>
     <l n="589">tutte miraro il sempiterno Amante,</l>
     <l n="590">e gli mostraro il commun lor disio,</l>
     <l n="591">che la giusta orazion fosse esaudita</l>
     <l n="592">del populo cristian che chiedea aita.</l>
    </lg>
    <lg n="75">
     <l n="593">E la Bontà ineffabile, ch'invano</l>
     <l n="594">non fu pregata mai da cor fedele,</l>
     <l n="595">leva gli occhi pietosi, e fa con mano</l>
     <l n="596">cenno che venga a sé l'angel Michele.</l>
     <l n="597">- Va (gli disse) all'esercito cristiano</l>
     <l n="598">che dianzi in Picardia calò le vele,</l>
     <l n="599">e al muro di Parigi l'appresenta</l>
     <l n="600">sì, che 'l campo nimico non lo senta.</l>
    </lg>
    <lg n="76">
     <l n="601">Truova prima il Silenzio, e da mia parte</l>
     <l n="602">gli di' che teco a questa impresa venga;</l>
     <l n="603">ch'egli ben proveder con ottima arte</l>
     <l n="604">saprà di quanto proveder convenga.</l>
     <l n="605">Fornito questo, subito va in parte</l>
     <l n="606">dove il suo seggio la Discordia tenga:</l>
     <l n="607">dille che l'esca e il fucil seco prenda,</l>
     <l n="608">e nel campo de' Mori il fuoco accenda;</l>
    </lg>
    <lg n="77">
     <l n="609">e tra quei che vi son detti più forti</l>
     <l n="610">sparga tante zizzanie e tante liti,</l>
     <l n="611">che combattano insieme; et altri morti,</l>
     <l n="612">altri ne sieno presi, altri feriti,</l>
     <l n="613">e fuor del campo altri lo sdegno porti,</l>
     <l n="614">sì che il lor re poco di lor s'aiti. -</l>
     <l n="615">Non replica a tal detto altra parola</l>
     <l n="616">il benedetto augel, ma dal ciel vola.</l>
    </lg>
    <lg n="78">
     <l n="617">Dovunque drizza Michel angel l'ale,</l>
     <l n="618">fuggon le nubi, e torna il ciel sereno.</l>
     <l n="619">Gli gira intorno un aureo cerchio, quale</l>
     <l n="620">veggiàn di notte lampeggiar baleno.</l>
     <l n="621">Seco pensa tra via, dove si cale</l>
     <l n="622">il celeste corrier per fallir meno</l>
     <l n="623">a trovar quel nimico di parole,</l>
     <l n="624">a cui la prima commission far vuole.</l>
    </lg>
    <lg n="79">
     <l n="625">Vien scorrendo ov'egli abiti, ov'egli usi;</l>
     <l n="626">e se accordaro infin tutti i pensieri,</l>
     <l n="627">che de frati e de monachi rinchiusi</l>
     <l n="628">lo può trovare in chiese e in monasteri,</l>
     <l n="629">dove sono i parlari in modo esclusi,</l>
     <l n="630">che 'l Silenzio, ove cantano i salteri,</l>
     <l n="631">ove dormeno, ove hanno la piatanza,</l>
     <l n="632">e finalmente è scritto in ogni stanza.</l>
    </lg>
    <lg n="80">
     <l n="633">Credendo quivi ritrovarlo, mosse</l>
     <l n="634">con maggior fretta le dorate penne;</l>
     <l n="635">e di veder ch'ancor Pace vi fosse,</l>
     <l n="636">Quiete e Carità, sicuro tenne.</l>
     <l n="637">Ma da la opinion sua ritrovosse</l>
     <l n="638">tosto ingannato, che nel chiostro venne:</l>
     <l n="639">non è Silenzio quivi; e gli fu ditto</l>
     <l n="640">che non v'abita più, fuor che in iscritto.</l>
    </lg>
    <lg n="81">
     <l n="641">Né Pietà, né Quiete, né Umiltade,</l>
     <l n="642">né quivi Amor, né quivi Pace mira.</l>
     <l n="643">Ben vi fur già, ma ne l'antiqua etade;</l>
     <l n="644">che le cacciâr Gola, Avarizia et Ira,</l>
     <l n="645">Superbia, Invidia, Inerzia e Crudeltade.</l>
     <l n="646">Di tanta novità l'angel si ammira:</l>
     <l n="647">andò guardando quella brutta schiera,</l>
     <l n="648">e vide ch'anco la Discordia v'era.</l>
    </lg>
    <lg n="82">
     <l n="649">Quella che gli avea detto il Padre eterno,</l>
     <l n="650">dopo il Silenzio, che trovar dovesse.</l>
     <l n="651">Pensato avea di far la via d'Averno,</l>
     <l n="652">che si credea che tra' dannati stesse;</l>
     <l n="653">e ritrovolla in questo nuovo inferno</l>
     <l n="654">(chi 'l crederia?) tra santi ufficii e messe.</l>
     <l n="655">Par di strano a Michel ch'ella vi sia,</l>
     <l n="656">che per trovar credea di far gran via.</l>
    </lg>
    <lg n="83">
     <l n="657">La conobbe al vestir di color cento,</l>
     <l n="658">fatto a liste inequali et infinite,</l>
     <l n="659">ch'or la cuoprono or no; che i passi e 'l vento</l>
     <l n="660">le gìano aprendo, ch'erano sdrucite.</l>
     <l n="661">I crini avea qual d'oro e qual d'argento,</l>
     <l n="662">e neri e bigi, e aver pareano lite;</l>
     <l n="663">altri in treccia, altri in nastro eran raccolti,</l>
     <l n="664">molti alle spalle, alcuni al petto sciolti.</l>
    </lg>
    <lg n="84">
     <l n="665">Di citatorie piene e di libelli,</l>
     <l n="666">d'essamine e di carte di procure</l>
     <l n="667">avea le mani e il seno, e gran fastelli</l>
     <l n="668">di chiose, di consigli e di letture;</l>
     <l n="669">per cui le facultà de' poverelli</l>
     <l n="670">non sono mai ne le città sicure.</l>
     <l n="671">Avea dietro e dinanzi e d'ambi i lati,</l>
     <l n="672">notai, procuratori et avocati.</l>
    </lg>
    <lg n="85">
     <l n="673">La chiama a sé Michele, e le commanda</l>
     <l n="674">che tra i più forti Saracini scenda,</l>
     <l n="675">e cagion truovi, che con memoranda</l>
     <l n="676">ruina insieme a guerreggiar gli accenda.</l>
     <l n="677">Poi del Silenzio nuova le domanda:</l>
     <l n="678">facilmente esser può ch'essa n'intenda,</l>
     <l n="679">sì come quella ch'accendendo fochi</l>
     <l n="680">di qua e di là, va per diversi lochi.</l>
    </lg>
    <lg n="86">
     <l n="681">Rispose la Discordia: - Io non ho a mente</l>
     <l n="682">in alcun loco averlo mai veduto:</l>
     <l n="683">udito l'ho ben nominar sovente,</l>
     <l n="684">e molto commendarlo per astuto.</l>
     <l n="685">Ma la Fraude, una qui di nostra gente,</l>
     <l n="686">che compagnia talvolta gli ha tenuto,</l>
     <l n="687">penso che dir te ne saprà novella; -</l>
     <l n="688">e verso una alzò il dito, e disse: - È quella. -</l>
    </lg>
    <lg n="87">
     <l n="689">Avea piacevol viso, abito onesto,</l>
     <l n="690">un umil volger d'occhi, un andar grave,</l>
     <l n="691">un parlar sì benigno e sì modesto,</l>
     <l n="692">che parea Gabriel che dicesse: Ave.</l>
     <l n="693">Era brutta e deforme in tutto il resto:</l>
     <l n="694">ma nascondea queste fattezze prave</l>
     <l n="695">con lungo abito e largo; e sotto quello,</l>
     <l n="696">attosicato avea sempre il coltello.</l>
    </lg>
    <lg n="88">
     <l n="697">Domanda a costei l'angelo, che via</l>
     <l n="698">debba tener, sì che 'l Silenzio truove.</l>
     <l n="699">Disse la Fraude: - Già costui solia</l>
     <l n="700">fra virtudi abitare, e non altrove,</l>
     <l n="701">con Benedetto e con quelli d'Elia</l>
     <l n="702">ne le badie, quando erano ancor nuove:</l>
     <l n="703">fe' ne le scuole assai de la sua vita</l>
     <l n="704">al tempo di Pitagora e d'Archita.</l>
    </lg>
    <lg n="89">
     <l n="705">Mancati quei filosofi e quei santi</l>
     <l n="706">che lo solean tener pel camin ritto,</l>
     <l n="707">dagli onesti costumi ch'avea inanti,</l>
     <l n="708">fece alle sceleraggini tragitto.</l>
     <l n="709">Comminciò andar la notte con gli amanti,</l>
     <l n="710">indi coi ladri, e fare ogni delitto.</l>
     <l n="711">Molto col Tradimento egli dimora:</l>
     <l n="712">veduto l'ho con l'Omicidio ancora.</l>
    </lg>
    <lg n="90">
     <l n="713">Con quei che falsan le monete ha usanza</l>
     <l n="714">di ripararsi in qualche buca scura.</l>
     <l n="715">Così spesso compagni muta e stanza,</l>
     <l n="716">che 'l ritrovarlo ti saria ventura;</l>
     <l n="717">ma pur ho d'insegnartelo speranza:</l>
     <l n="718">se d'arrivare a mezza notte hai cura</l>
     <l n="719">alla casa del Sonno, senza fallo</l>
     <l n="720">potrai (che quivi dorme) ritrovallo. -</l>
    </lg>
    <lg n="91">
     <l n="721">Ben che soglia la Fraude esser bugiarda,</l>
     <l n="722">pur è tanto il suo dir simile al vero,</l>
     <l n="723">che l'angelo le crede; indi non tarda</l>
     <l n="724">a volarsene fuor del monastero.</l>
     <l n="725">Tempra il batter de l'ale, e studia e guarda</l>
     <l n="726">giungere in tempo al fin del suo sentiero,</l>
     <l n="727">ch'alla casa del Sonno (che ben dove</l>
     <l n="728">era sapea) questo Silenzio truove.</l>
    </lg>
    <lg n="92">
     <l n="729">Giace in Arabia una valletta amena,</l>
     <l n="730">lontana da cittadi e da villaggi,</l>
     <l n="731">ch'all'ombra di duo monti è tutta piena</l>
     <l n="732">d'antiqui abeti e di robusti faggi.</l>
     <l n="733">Il sole indarno il chiaro dì vi mena;</l>
     <l n="734">che non vi può mai penetrar coi raggi,</l>
     <l n="735">sì gli è la via da folti rami tronca:</l>
     <l n="736">e quivi entra sotterra una spelonca.</l>
    </lg>
    <lg n="93">
     <l n="737">Sotto la negra selva una capace</l>
     <l n="738">e spaziosa grotta entra nel sasso,</l>
     <l n="739">di cui la fronte l'edera seguace</l>
     <l n="740">tutta aggirando va con storto passo.</l>
     <l n="741">In questo albergo il grave Sonno giace;</l>
     <l n="742">l'Ozio da un canto corpulento e grasso,</l>
     <l n="743">da l'altro la Pigrizia in terra siede,</l>
     <l n="744">che non può andare, e mal reggersi in piede.</l>
    </lg>
    <lg n="94">
     <l n="745">Lo smemorato Oblio sta su la porta:</l>
     <l n="746">non lascia entrar, né riconosce alcuno;</l>
     <l n="747">non ascolta imbasciata, né riporta;</l>
     <l n="748">e parimente tien cacciato ognuno.</l>
     <l n="749">Il Silenzio va intorno, e fa la scorta:</l>
     <l n="750">ha le scarpe di feltro, e 'l mantel bruno;</l>
     <l n="751">et a quanti n'incontra, di lontano,</l>
     <l n="752">che non debban venir, cenna con mano.</l>
    </lg>
    <lg n="95">
     <l n="753">Se gli accosta all'orecchio, e pianamente</l>
     <l n="754">l'angel gli dice: - Dio vuol che tu guidi</l>
     <l n="755">a Parigi Rinaldo con la gente</l>
     <l n="756">che per dar, mena, al suo signor sussidi:</l>
     <l n="757">ma che lo facci tanto chetamente,</l>
     <l n="758">ch'alcun de' Saracin non oda i gridi;</l>
     <l n="759">sì che più tosto che ritruovi il calle</l>
     <l n="760">la Fama d'avisar, gli abbia alle spalle. -</l>
    </lg>
    <lg n="96">
     <l n="761">Altrimente il Silenzio non rispose,</l>
     <l n="762">che col capo accennando che faria;</l>
     <l n="763">e dietro ubidiente se gli pose;</l>
     <l n="764">e furo al primo volo in Picardia.</l>
     <l n="765">Michel mosse le squadre coraggiose,</l>
     <l n="766">e fe' lor breve un gran tratto di via;</l>
     <l n="767">sì che in un dì a Parigi le condusse,</l>
     <l n="768">né alcun s'avide che miracol fusse.</l>
    </lg>
    <lg n="97">
     <l n="769">Discorreva il Silenzio, e tuttavolta,</l>
     <l n="770">e dinanzi alle squadre e d'ogn'intorno,</l>
     <l n="771">facea girare un'alta nebbia in volta,</l>
     <l n="772">et avea chiaro ogn'altra parte il giorno;</l>
     <l n="773">e non lasciava questa nebbia folta,</l>
     <l n="774">che s'udisse di fuor tromba né corno:</l>
     <l n="775">poi n'andò tra' pagani, e menò seco</l>
     <l n="776">un non so che, ch'ognun fe' sordo e cieco.</l>
    </lg>
    <lg n="98">
     <l n="777">Mentre Rinaldo in tal fretta venìa,</l>
     <l n="778">che ben parea da l'angelo condotto,</l>
     <l n="779">e con silenzio tal, che non s'udia</l>
     <l n="780">nel campo saracin farsene motto;</l>
     <l n="781">il re Agramante avea la fanteria</l>
     <l n="782">messo ne' borghi di Parigi, e sotto</l>
     <l n="783">le minacciate mura in su la fossa,</l>
     <l n="784">per far quel dì l'estremo di sua possa.</l>
    </lg>
    <lg n="99">
     <l n="785">Chi può contar l'esercito che mosso</l>
     <l n="786">questo dì contra Carlo ha 'l re Agramante,</l>
     <l n="787">conterà ancora in su l'ombroso dosso</l>
     <l n="788">del silvoso Apennin tutte le piante;</l>
     <l n="789">dirà quante onde, quando è il mar più grosso,</l>
     <l n="790">bagnano i piedi al mauritano Atlante;</l>
     <l n="791">e per quanti occhi il ciel le furtive opre</l>
     <l n="792">degli amatori a mezza notte scuopre.</l>
    </lg>
    <lg n="100">
     <l n="793">Le campane si sentono a martello</l>
     <l n="794">di spessi colpi e spaventosi tocche;</l>
     <l n="795">si vede molto, in questo tempio e in quello,</l>
     <l n="796">alzar di mano e dimenar di bocche.</l>
     <l n="797">Se 'l tesoro paresse a Dio sì bello,</l>
     <l n="798">come alle nostre openioni sciocche,</l>
     <l n="799">questo era il dì che 'l santo consistoro</l>
     <l n="800">fatto avria in terra ogni sua statua d'oro.</l>
    </lg>
    <lg n="101">
     <l n="801">S'odon ramaricare i vecchi giusti,</l>
     <l n="802">che s'erano serbati in quelli affanni,</l>
     <l n="803">e nominar felici i sacri busti</l>
     <l n="804">composti in terra già molti e molt'anni.</l>
     <l n="805">Ma gli animosi gioveni robusti</l>
     <l n="806">che miran poco i lor propinqui danni,</l>
     <l n="807">sprezzando le ragion de' più maturi,</l>
     <l n="808">di qua di là vanno correndo a' muri.</l>
    </lg>
    <lg n="102">
     <l n="809">Quivi erano baroni e paladini,</l>
     <l n="810">re, duci, cavallier, marchesi e conti,</l>
     <l n="811">soldati forestieri e cittadini,</l>
     <l n="812">per Cristo e pel suo onore a morir pronti;</l>
     <l n="813">che per uscire adosso ai Saracini,</l>
     <l n="814">pregan l'imperator ch'abbassi i ponti.</l>
     <l n="815">Gode egli di veder l'animo audace,</l>
     <l n="816">ma di lasciarli uscir non li compiace.</l>
    </lg>
    <lg n="103">
     <l n="817">E li dispone in oportuni lochi,</l>
     <l n="818">per impedire ai barbari la via:</l>
     <l n="819">là si contenta che ne vadan pochi,</l>
     <l n="820">qua non basta una grossa compagnia;</l>
     <l n="821">alcuni han cura maneggiare i fuochi,</l>
     <l n="822">le machine altri, ove bisogno sia.</l>
     <l n="823">Carlo di qua di là non sta mai fermo:</l>
     <l n="824">va soccorrendo, e fa per tutto schermo.</l>
    </lg>
    <lg n="104">
     <l n="825">Siede Parigi in una gran pianura,</l>
     <l n="826">ne l'ombilico a Francia, anzi nel core;</l>
     <l n="827">gli passa la riviera entro le mura,</l>
     <l n="828">e corre, et esce in altra parte fuore.</l>
     <l n="829">Ma fa un'isola prima, e v'assicura</l>
     <l n="830">de la città una parte, e la migliore;</l>
     <l n="831">l'altre due (ch'in tre parti è la gran terra)</l>
     <l n="832">di fuor la fossa, e dentro il fiume serra.</l>
    </lg>
    <lg n="105">
     <l n="833">Alla città, che molte miglia gira,</l>
     <l n="834">da molte parti si può dar battaglia:</l>
     <l n="835">ma perché sol da un canto assalir mira,</l>
     <l n="836">né volentier l'esercito sbarraglia,</l>
     <l n="837">oltre il fiume Agramante si ritira</l>
     <l n="838">verso ponente, acciò che quindi assaglia;</l>
     <l n="839">però che né cittade né campagna</l>
     <l n="840">ha dietro, se non sua, fin alla Spagna.</l>
    </lg>
    <lg n="106">
     <l n="841">Dovunque intorno il gran muro circonda,</l>
     <l n="842">gran munizioni avea già Carlo fatte,</l>
     <l n="843">fortificando d'argine ogni sponda</l>
     <l n="844">con scannafossi dentro e case matte;</l>
     <l n="845">onde entra ne la terra, onde esce l'onda,</l>
     <l n="846">grossissime catene aveva tratte:</l>
     <l n="847">ma fece, più ch'altrove, provedere</l>
     <l n="848">là dove avea più causa di temere.</l>
    </lg>
    <lg n="107">
     <l n="849">Con occhi d'Argo il figlio di Pipino</l>
     <l n="850">previde ove assalir dovea Agramante;</l>
     <l n="851">e non fece disegno il Saracino,</l>
     <l n="852">a cui non fosse riparato inante.</l>
     <l n="853">Con Ferraù, Isoliero, Serpentino,</l>
     <l n="854">Grandonio, Falsirone e Balugante,</l>
     <l n="855">e con ciò che di Spagna avea menato,</l>
     <l n="856">restò Marsilio alla campagna armato.</l>
    </lg>
    <lg n="108">
     <l n="857">Sobrin gli era a man manca in ripa a Senna,</l>
     <l n="858">con Pulian, con Dardinel d'Almonte,</l>
     <l n="859">col re d'Oran, ch'esser gigante accenna,</l>
     <l n="860">lungo sei braccia dai piedi alla fronte.</l>
     <l n="861">Deh perché a muover men son io la penna,</l>
     <l n="862">che quelle genti a muover l'arme pronte?</l>
     <l n="863">che 'l re di Sarza, pien d'ira e di sdegno,</l>
     <l n="864">grida e bestemmia, e non può star più a segno.</l>
    </lg>
    <lg n="109">
     <l n="865">Come assalire o vasi pastorali,</l>
     <l n="866">o le dolci reliquie de' convivi</l>
     <l n="867">soglion con rauco suon di stridule ali</l>
     <l n="868">le impronte mosche a' caldi giorni estivi;</l>
     <l n="869">come li storni a' rosseggianti pali</l>
     <l n="870">vanno de mature uve: così quivi,</l>
     <l n="871">empiendo il ciel di grida e di rumori,</l>
     <l n="872">veniano a dare il fiero assalto i Mori.</l>
    </lg>
    <lg n="110">
     <l n="873">L'esercito cristian sopra le mura</l>
     <l n="874">con lancie, spade e scure e pietre e fuoco</l>
     <l n="875">difende la città senza paura,</l>
     <l n="876">e il barbarico orgoglio estima poco;</l>
     <l n="877">e dove Morte uno et un altro fura,</l>
     <l n="878">non è chi per viltà ricusi il loco.</l>
     <l n="879">Tornano i Saracin giù ne le fosse</l>
     <l n="880">a furia di ferite e di percosse.</l>
    </lg>
    <lg n="111">
     <l n="881">Non ferro solamente vi s'adopra,</l>
     <l n="882">ma grossi massi, e merli integri e saldi,</l>
     <l n="883">e muri dispiccati con molt'opra,</l>
     <l n="884">tetti di torri, e gran pezzi di spaldi.</l>
     <l n="885">L'acque bollenti che vengon di sopra,</l>
     <l n="886">portano a' Mori insupportabil caldi;</l>
     <l n="887">e male a questa pioggia si resiste,</l>
     <l n="888">ch'entra per gli elmi, e fa acciecar le viste.</l>
    </lg>
    <lg n="112">
     <l n="889">E questa più nocea che 'l ferro quasi:</l>
     <l n="890">or che de' far la nebbia di calcine?</l>
     <l n="891">or che doveano far li ardenti vasi</l>
     <l n="892">con olio e zolfo e peci e trementine?</l>
     <l n="893">I cerchii in munizion non son rimasi,</l>
     <l n="894">che d'ogn'intorno hanno di fiamma il crine:</l>
     <l n="895">questi, scagliati per diverse bande,</l>
     <l n="896">mettono a' Saracini aspre ghirlande.</l>
    </lg>
    <lg n="113">
     <l n="897">Intanto il re di Sarza avea cacciato</l>
     <l n="898">sotto le mura la schiera seconda,</l>
     <l n="899">da Buraldo, da Ormida accompagnato,</l>
     <l n="900">quel Garamante, e questo di Marmonda.</l>
     <l n="901">Clarindo e Soridan gli sono allato,</l>
     <l n="902">né par che 'l re di Setta si nasconda;</l>
     <l n="903">segue il re di Marocco e quel di Cosca,</l>
     <l n="904">ciascun perché il valor suo si conosca.</l>
    </lg>
    <lg n="114">
     <l n="905">Ne la bandiera, ch'è tutta vermiglia,</l>
     <l n="906">Rodomonte di Sarza il leon spiega,</l>
     <l n="907">che la feroce bocca ad una briglia</l>
     <l n="908">che gli pon la sua donna, aprir non niega.</l>
     <l n="909">Al leon se medesimo assimiglia;</l>
     <l n="910">e per la donna che lo frena e lega,</l>
     <l n="911">la bella Doralice ha figurata,</l>
     <l n="912">figlia di Stordilan re di Granata:</l>
    </lg>
    <lg n="115">
     <l n="913">quella che tolto avea, come io narrava,</l>
     <l n="914">re Mandricardo, e dissi dove e a cui.</l>
     <l n="915">Era costei che Rodomonte amava</l>
     <l n="916">più che 'l suo regno e più che gli occhi sui;</l>
     <l n="917">e cortesia e valor per lei mostrava,</l>
     <l n="918">non già sapendo ch'era in forza altrui:</l>
     <l n="919">se saputo l'avesse, allora allora</l>
     <l n="920">fatto avria quel che fe' quel giorno ancora.</l>
    </lg>
    <lg n="116">
     <l n="921">Sono appoggiate a un tempo mille scale,</l>
     <l n="922">che non han men di dua per ogni grado.</l>
     <l n="923">Spinge il secondo quel ch'inanzi sale;</l>
     <l n="924">che 'l terzo lui montar fa suo mal grado.</l>
     <l n="925">Chi per virtù, chi per paura vale:</l>
     <l n="926">convien ch'ognun per forza entri nel guado;</l>
     <l n="927">che qualunche s'adagia, il re d'Algiere,</l>
     <l n="928">Rodomonte crudele, uccide o fere.</l>
    </lg>
    <lg n="117">
     <l n="929">Ognun dunque si sforza di salire</l>
     <l n="930">tra il fuoco e le ruine in su le mura.</l>
     <l n="931">Ma tutti gli altri guardano, se aprire</l>
     <l n="932">veggiano passo ove sia poca cura:</l>
     <l n="933">sol Rodomonte sprezza di venire,</l>
     <l n="934">se non dove la via meno è sicura.</l>
     <l n="935">Dove nel caso disperato e rio</l>
     <l n="936">gli altri fan voti, egli bestemmia Dio.</l>
    </lg>
    <lg n="118">
     <l n="937">Armato era d'un forte e duro usbergo,</l>
     <l n="938">che fu di drago una scagliosa pelle.</l>
     <l n="939">Di questo già si cinse il petto e 'l tergo</l>
     <l n="940">quello avol suo ch'edificò Babelle,</l>
     <l n="941">e si pensò cacciar de l'aureo albergo,</l>
     <l n="942">e tôrre a Dio il governo de le stelle:</l>
     <l n="943">l'elmo e lo scudo fece far perfetto,</l>
     <l n="944">e il brando insieme; e solo a questo effetto.</l>
    </lg>
    <lg n="119">
     <l n="945">Rodomonte non già men di Nembrotte</l>
     <l n="946">indomito, superbo e furibondo,</l>
     <l n="947">che d'ire al ciel non tarderebbe a notte,</l>
     <l n="948">quando la strada si trovasse al mondo,</l>
     <l n="949">quivi non sta a mirar s'intere o rotte</l>
     <l n="950">sieno le mura, o s'abbia l'acqua fondo:</l>
     <l n="951">passa la fossa, anzi la corre e vola,</l>
     <l n="952">ne l'acqua e nel pantan fin alla gola.</l>
    </lg>
    <lg n="120">
     <l n="953">Di fango brutto, e molle d'acqua vanne</l>
     <l n="954">tra il foco e i sassi e gli archi e le balestre,</l>
     <l n="955">come andar suol tra le palustri canne</l>
     <l n="956">de la nostra Mallea porco silvestre,</l>
     <l n="957">che col petto, col grifo e con le zanne</l>
     <l n="958">fa, dovunque si volge, ample finestre.</l>
     <l n="959">Con lo scudo alto il Saracin sicuro</l>
     <l n="960">ne vien sprezzando il ciel, non che quel muro.</l>
    </lg>
    <lg n="121">
     <l n="961">Non sì tosto all'asciutto è Rodomonte,</l>
     <l n="962">che giunto si sentì su le bertresche</l>
     <l n="963">che dentro alla muraglia facean ponte</l>
     <l n="964">capace e largo alle squadre francesche.</l>
     <l n="965">Or si vede spezzar più d'una fronte,</l>
     <l n="966">far chieriche maggior de le fratesche,</l>
     <l n="967">braccia e capi volare; e ne la fossa</l>
     <l n="968">cader da' muri una fiumana rossa.</l>
    </lg>
    <lg n="122">
     <l n="969">Getta il pagan lo scudo, e a duo man prende</l>
     <l n="970">la crudel spada, e giunge il duca Arnolfo.</l>
     <l n="971">Costui venìa di là dove discende</l>
     <l n="972">l'acqua del Reno nel salato golfo.</l>
     <l n="973">Quel miser contra lui non si difende</l>
     <l n="974">meglio che faccia contra il fuoco il zolfo;</l>
     <l n="975">e cade in terra, e dà l'ultimo crollo,</l>
     <l n="976">dal capo fesso un palmo sotto il collo.</l>
    </lg>
    <lg n="123">
     <l n="977">Uccise di rovescio in una volta</l>
     <l n="978">Anselmo, Oldrado, Spineloccio e Prando:</l>
     <l n="979">il luogo stretto e la gran turba folta</l>
     <l n="980">fece girar sì pienamente il brando.</l>
     <l n="981">Fu la prima metade a Fiandra tolta,</l>
     <l n="982">l'altra scemata al populo normando.</l>
     <l n="983">Divise appresso da la fronte al petto,</l>
     <l n="984">et indi al ventre, il maganzese Orghetto.</l>
    </lg>
    <lg n="124">
     <l n="985">Getta da' merli Andropono e Moschino</l>
     <l n="986">giù ne la fossa: il primo è sacerdote;</l>
     <l n="987">non adora il secondo altro che 'l vino,</l>
     <l n="988">e le bigonce a un sorso n'ha già vuote.</l>
     <l n="989">Come veneno e sangue viperino</l>
     <l n="990">l'acque fuggia quanto fuggir si puote:</l>
     <l n="991">or quivi muore; e quel che più l'annoia,</l>
     <l n="992">è 'l sentir che ne l'acqua se ne muoia.</l>
    </lg>
    <lg n="125">
     <l n="993">Tagliò in due parti il provenzal Luigi,</l>
     <l n="994">e passò il petto al tolosano Arnaldo.</l>
     <l n="995">Di Torse Oberto, Claudio, Ugo e Dionigi</l>
     <l n="996">mandâr lo spirto fuor col sangue caldo;</l>
     <l n="997">e presso a questi, quattro da Parigi,</l>
     <l n="998">Gualtiero, Satallone, Odo et Ambaldo,</l>
     <l n="999">et altri molti: et io non saprei come</l>
     <l n="1000">di tutti nominar la patria e il nome.</l>
    </lg>
    <lg n="126">
     <l n="1001">La turba dietro a Rodomonte presta</l>
     <l n="1002">le scale appoggia, e monta in più d'un loco.</l>
     <l n="1003">Quivi non fanno i Parigin più testa;</l>
     <l n="1004">che la prima difesa lor val poco.</l>
     <l n="1005">San ben ch'agli nemici assai più resta</l>
     <l n="1006">dentro da fare, e non l'avran da gioco;</l>
     <l n="1007">perché tra il muro e l'argine secondo</l>
     <l n="1008">discende il fosso orribile e profondo.</l>
    </lg>
    <lg n="127">
     <l n="1009">Oltra che i nostri facciano difesa</l>
     <l n="1010">dal basso all'alto, e mostrino valore;</l>
     <l n="1011">nuova gente succede alla contesa</l>
     <l n="1012">sopra l'erta pendice interiore,</l>
     <l n="1013">che fa con lancie e con saette offesa</l>
     <l n="1014">alla gran moltitudine di fuore,</l>
     <l n="1015">che credo ben, che saria stata meno,</l>
     <l n="1016">se non v'era il figliuol del re Ulieno.</l>
    </lg>
    <lg n="128">
     <l n="1017">Egli questi conforta, e quei riprende,</l>
     <l n="1018">e lor mal grado inanzi se gli caccia:</l>
     <l n="1019">ad altri il petto, ad altri il capo fende,</l>
     <l n="1020">che per fuggir veggia voltar la faccia.</l>
     <l n="1021">Molti ne spinge et urta; alcuni prende</l>
     <l n="1022">pei capelli, pel collo e per le braccia:</l>
     <l n="1023">e sozzopra là giù tanti ne getta,</l>
     <l n="1024">che quella fossa a capir tutti è stretta.</l>
    </lg>
    <lg n="129">
     <l n="1025">Mentre lo stuol de' barbari si cala,</l>
     <l n="1026">anzi trabocca al periglioso fondo,</l>
     <l n="1027">et indi cerca per diversa scala</l>
     <l n="1028">di salir sopra l'argine secondo;</l>
     <l n="1029">il re di Sarza (come avesse un'ala</l>
     <l n="1030">per ciascun de' suoi membri) levò il pondo</l>
     <l n="1031">di sì gran corpo e con tant'arme indosso,</l>
     <l n="1032">e netto si lanciò di là dal fosso.</l>
    </lg>
    <lg n="130">
     <l n="1033">Poco era men di trenta piedi, o tanto,</l>
     <l n="1034">et egli il passò destro come un veltro,</l>
     <l n="1035">e fece nel cader strepito, quanto</l>
     <l n="1036">avesse avuto sotto i piedi il feltro:</l>
     <l n="1037">et a questo et a quello affrappa il manto,</l>
     <l n="1038">come sien l'arme di tenero peltro,</l>
     <l n="1039">e non di ferro, anzi pur sien di scorza:</l>
     <l n="1040">tal la sua spada, e tanta è la sua forza!</l>
    </lg>
    <lg n="131">
     <l n="1041">In questo tempo i nostri, da chi tese</l>
     <l n="1042">l'insidie son ne la cava profonda,</l>
     <l n="1043">che v'han scope e fascine in copia stese,</l>
     <l n="1044">intorno a quai di molta pece abonda</l>
     <l n="1045">(né però alcuna si vede palese,</l>
     <l n="1046">ben che n'è piena l'una e l'altra sponda</l>
     <l n="1047">dal fondo cupo insino all'orlo quasi),</l>
     <l n="1048">e senza fin v'hanno appiattati vasi,</l>
    </lg>
    <lg n="132">
     <l n="1049">qual con salnitro, qual con oglio, quale</l>
     <l n="1050">con zolfo, qual con altra simil esca;</l>
     <l n="1051">i nostri in questo tempo, perché male</l>
     <l n="1052">ai Saracini il folle ardir riesca,</l>
     <l n="1053">ch'eran nel fosso, e per diverse scale</l>
     <l n="1054">credean montar su l'ultima bertresca;</l>
     <l n="1055">udito il segno da oportuni lochi,</l>
     <l n="1056">di qua e di là fenno avampare i fochi.</l>
    </lg>
    <lg n="133">
     <l n="1057">Tornò la fiamma sparsa, tutta in una,</l>
     <l n="1058">che tra una ripa e l'altra ha 'l tutto pieno;</l>
     <l n="1059">e tanto ascende in alto, ch'alla luna</l>
     <l n="1060">può d'appresso asciugar l'umido seno.</l>
     <l n="1061">Sopra si volve oscura nebbia e bruna,</l>
     <l n="1062">che 'l sole adombra, e spegne ogni sereno.</l>
     <l n="1063">Sentesi un scoppio in un perpetuo suono,</l>
     <l n="1064">simile a un grande e spaventoso tuono.</l>
    </lg>
    <lg n="134">
     <l n="1065">Aspro concento, orribile armonia</l>
     <l n="1066">d'alte querele, d'ululi e di strida</l>
     <l n="1067">de la misera gente che peria</l>
     <l n="1068">nel fondo per cagion de la sua guida,</l>
     <l n="1069">istranamente concordar s'udia</l>
     <l n="1070">col fiero suon de la fiamma omicida.</l>
     <l n="1071">Non più, Signor, non più di questo canto;</l>
     <l n="1072">ch'io son già rauco, e vo' posarmi alquanto.</l>
    </lg>
   </lg>
  </body>
 </text>
</TEI>