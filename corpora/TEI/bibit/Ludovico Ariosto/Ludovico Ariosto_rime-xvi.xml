<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVI</title>
    <author>Ludovico Ariosto</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVI</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O vero o falso che la fama suone,</l>
     <l n="2">io odo dir che l'orso ciò che truova,</l>
     <l n="3">quando è ferito, in la piaga si pone,</l>
    </lg>
    <lg n="2">
     <l n="4">or un'erba or un'altra, e talor prova</l>
     <l n="5">e stecchi e spini e sassi ed acqua e terra,</l>
     <l n="6">che affligon sempre e nulla mai gli giova.</l>
    </lg>
    <lg n="3">
     <l n="7">Vuol pace, ed egli sol si fa la guerra;</l>
     <l n="8">cerca da sé scacciar l'aspro martìre,</l>
     <l n="9">ed egli è quel che se lo chiude e serra.</l>
    </lg>
    <lg n="4">
     <l n="10">Ch'io sia simile a lui ben posso dire,</l>
     <l n="11">ché, poi ch'Amor ferimmi, mai non cesso</l>
     <l n="12">a nuovi impiastri le mie piaghe aprire,</l>
    </lg>
    <lg n="5">
     <l n="13">or a ferro or a foco; ed avien spesso</l>
     <l n="14">che, cercandovi por chi mi dia aita,</l>
     <l n="15">mortifero venen dentro v'ho messo.</l>
    </lg>
    <lg n="6">
     <l n="16">Io vòlsi al fin provar se la partita,</l>
     <l n="17">se 'l star da le repulse e sdegni absente</l>
     <l n="18">potessi risanar la mia ferita,</l>
    </lg>
    <lg n="7">
     <l n="19">quando provato avea ch'era possente</l>
     <l n="20">trarmi ad irreparabile ruina</l>
     <l n="21">a voi senza mercé l'esser presente.</l>
    </lg>
    <lg n="8">
     <l n="22">Ché, s'un contrario all'altro è medicina,</l>
     <l n="23">non so perché, da l'un pigliando forza,</l>
     <l n="24">per l'altro la mia doglia non dechina.</l>
    </lg>
    <lg n="9">
     <l n="25">Piglia forza da l'uno e non s'ammorza</l>
     <l n="26">per l'altro già; né già si minuisce,</l>
     <l n="27">anzi più per l'absenza si rinforza.</l>
    </lg>
    <lg n="10">
     <l n="28">Io solea dir fra me: – Dove gioisce</l>
     <l n="29">felice alcuno in riso, in festa, in gioco,</l>
     <l n="30">non sto bene io, che Amor qui si notrisce. –</l>
    </lg>
    <lg n="11">
     <l n="31">E con speranza che giovar non poco</l>
     <l n="32">mi devess'il contrario, io venni in parte</l>
     <l n="33">dove i pianti e le stride aveano loco.</l>
    </lg>
    <lg n="12">
     <l n="34">Il ferro, il foco e l'altre opre di Marte</l>
     <l n="35">veder in danno altrui, pensai che fosse</l>
     <l n="36">a risanar un misero bona arte.</l>
    </lg>
    <lg n="13">
     <l n="37">Io venni dove le campagne rosse</l>
     <l n="38">eran del sangue barbaro e latino,</l>
     <l n="39">che fiera stella dianzi al furor mosse;</l>
    </lg>
    <lg n="14">
     <l n="40">e vidi un morto e l'altro sì vicino,</l>
     <l n="41">che, senza premer lor, quasi il terreno</l>
     <l n="42">a molte miglia non dava il camino.</l>
    </lg>
    <lg n="15">
     <l n="43">E da chi alberga tra Garonna e 'l Reno</l>
     <l n="44">vidi uscir crudeltà, che ne devria</l>
     <l n="45">tutto il mondo d'orror rimaner pieno.</l>
    </lg>
    <lg n="16">
     <l n="46">Non fu la doglia in me però men ria;</l>
     <l n="47">né vidi far d'alcun sì fiero strazio</l>
     <l n="48">che paregiasse la gran pena mia.</l>
    </lg>
    <lg n="17">
     <l n="49">Grave fu il lor martìr, ma breve spazio</l>
     <l n="50">di tempo diè lor fin. Ah crudo Amore,</l>
     <l n="51">che d'accrescermi il duol non è mai sazio!</l>
    </lg>
    <lg n="18">
     <l n="52">Io notai che 'l mal lor li traea fuore</l>
     <l n="53">del mal, perché si grave era che presto</l>
     <l n="54">finia la vita insieme col dolore.</l>
    </lg>
    <lg n="19">
     <l n="55">Il mio mi pon fin su le porte, e questo</l>
     <l n="56">medesmo ir non mi lascia, e torna indrieto</l>
     <l n="57">e fa che mal mio grado in vita resto.</l>
    </lg>
    <lg n="20">
     <l n="58">Io torno a voi, né del tornar son lieto</l>
     <l n="59">più che del partir fussi, e duro frutto</l>
     <l n="60">de la partita e del ritorno mieto.</l>
    </lg>
    <lg n="21">
     <l n="61">Avendo, dunque, de' rimedi il tutto</l>
     <l n="62">provato ad un ad un, fuor che l'absenza,</l>
     <l n="63">ch'al fin provar m'avea il mio error indutto,</l>
    </lg>
    <lg n="22">
     <l n="64">e visto che mi nòce, or resto senza</l>
     <l n="65">conforto ch'altra cosa più mi vaglia;</l>
     <l n="66">ch'invan di tutte ho fatto esperienza.</l>
    </lg>
    <lg n="23">
     <l n="67">E son le maghe lungi di Tessaglia,</l>
     <l n="68">che, con radici, imagini ed incanti</l>
     <l n="69">oprando, possan far ch'io mi rivaglia.</l>
    </lg>
    <lg n="24">
     <l n="70">Io non ho da sperar più, da qui inanti,</l>
     <l n="71">se non che 'l mio dolor cresca sì forte</l>
     <l n="72">che, per trar voi di noia e me di tanti</l>
    </lg>
    <lg n="25">
     <l n="73">e sì lunghi martìr, mi dia la morte.</l>
    </lg>
   </lg>
  </body>
 </text>
</TEI>