<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIX</title>
    <author>Ludovico Ariosto</author>
   </titleStmt>
   <extent>
    <measure unit="stanza">15</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIX</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piaccia a cui piace, e chi lodar vuoi lodi,</l>
     <l n="2">e chiami vita libera e sicura</l>
     <l n="3">trovarsi fuor de li amorosi nodi;</l>
    </lg>
    <lg n="2">
     <l n="4">ch'io per me stimo chiuso in sepoltura</l>
     <l n="5">ogni spirto ch'alberghi in petto dove</l>
     <l n="6">non stilli Amor la sua vivace cura.</l>
    </lg>
    <lg n="3">
     <l n="7">Doglia a chi vuol doler, ch'ove si muove</l>
     <l n="8">questo dolce pensier, che falsamente</l>
     <l n="9">è detto amar, ogn'altro indi rimuove;</l>
    </lg>
    <lg n="4">
     <l n="10">ch'io, per me, non vorrei, se d'eccellente</l>
     <l n="11">nèttare ho copia, che turbassi altr'ésca</l>
     <l n="12">il delicato gusto di mia mente.</l>
    </lg>
    <lg n="5">
     <l n="13">Prema a cui premer vuol, annoi e incresca,</l>
     <l n="14">che, se non dopo un'aspra e lunga pena,</l>
     <l n="15">raro un disegno al bel desir riesca;</l>
    </lg>
    <lg n="6">
     <l n="16">ch'io, per me, so ch'a una allegrezza piena</l>
     <l n="17">ir non si può se per difficil via</l>
     <l n="18">ostinata speranza non vi mena.</l>
    </lg>
    <lg n="7">
     <l n="19">Pensi chi vuol ch'alla fatica ria,</l>
     <l n="20">al tempo che in gran summa vi si spende</l>
     <l n="21">debil guadagno e leve premio sia;</l>
    </lg>
    <lg n="8">
     <l n="22">ch'io per me dico che, se quanto offende</l>
     <l n="23">sdegno o repulsa, un sguardo sol ristora,</l>
     <l n="24">che fia pel maggior ben ch'Amor ne rende?</l>
    </lg>
    <lg n="9">
     <l n="25">Para a cui par che perda ad ora ad ora</l>
     <l n="26">mille doni d'ingegno e di fortuna,</l>
     <l n="27">mentre il suo intento qui fisso dimora;</l>
    </lg>
    <lg n="10">
     <l n="28">ch'io per me, pur ch'io sia caro a quell'una</l>
     <l n="29">ch'è mio onor, mia ricchezza e mio desire,</l>
     <l n="30">non ho all'altrui corone invidia alcuna.</l>
    </lg>
    <lg n="11">
     <l n="31">Ricordisi chi vuole ingiurie ed ire,</l>
     <l n="32">e discortese oblii li piacer tanti</l>
     <l n="33">che tante volte l'han fatto gioire;</l>
    </lg>
    <lg n="12">
     <l n="34">ch'io per me non ramento ignun di quanti</l>
     <l n="35">oltraggi unqua potermi arrecar doglia,</l>
     <l n="36">e i dolci effetti ho sempre tutti inanti.</l>
    </lg>
    <lg n="13">
     <l n="37">Pensi chi vuol che 'l tempo i lacci scioglia</l>
     <l n="38">ch'Amor annoda, e che ci dorremo anco</l>
     <l n="39">nomando questa leve e bassa voglia;</l>
    </lg>
    <lg n="14">
     <l n="40">ch'io per me voglio al capel nero e al bianco</l>
     <l n="41">amar ed essortar sempre che s'ami;</l>
     <l n="42">e se in me tal voler dee venir manco,</l>
    </lg>
    <lg n="15">
     <l n="43">spezzi or la Parca alla mia vita i stami.</l>
    </lg>
   </lg>
  </body>
 </text>
</TEI>