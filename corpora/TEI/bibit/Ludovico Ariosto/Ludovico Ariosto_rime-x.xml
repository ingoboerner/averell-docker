<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - X</title>
    <author>Ludovico Ariosto</author>
   </titleStmt>
   <extent>
    <measure unit="stanza">33</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - X</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Del bel numero vostro avrete un manco,</l>
     <l n="2">signor: ché qui restio dove Apenino</l>
     <l n="3">d'alta percossa aperto mostra il fianco,</l>
    </lg>
    <lg n="2">
     <l n="4">che per agevolar l'aspro camino</l>
     <l n="5">Flavio gli diede, in ripa l'onda ch'ebbe</l>
     <l n="6">mal fortunata un capitan Barchino.</l>
    </lg>
    <lg n="3">
     <l n="7">Restomi qui, né, quel ch'Amor vorrebbe,</l>
     <l n="8">posso a Madonna sodisfar, né a voi</l>
     <l n="9">l'obligo scior che la mia fé vi debbe.</l>
    </lg>
    <lg n="4">
     <l n="10">Tiemmi la febre, e più ch'ella m'annoi,</l>
     <l n="11">m'arde e strugge il pensar che, l'importuna,</l>
     <l n="12">quel che devea far prima ha fatto poi.</l>
    </lg>
    <lg n="5">
     <l n="13">Ché, s'ero per restar privo de l'una</l>
     <l n="14">mia luce, almen non devea l'altra tòrmi</l>
     <l n="15">la sempre aversa a' miei desir Fortuna.</l>
    </lg>
    <lg n="6">
     <l n="16">Deh! perché quando onestamente sciormi</l>
     <l n="17">dal debito potea, che qui mi trasse,</l>
     <l n="18">non venne più per tempo in letto a pormi?</l>
    </lg>
    <lg n="7">
     <l n="19">Non fu mai sanità che sì giovasse</l>
     <l n="20">a peregrino infermo, che tra via</l>
     <l n="21">da la patria lontan compagno lasse,</l>
    </lg>
    <lg n="8">
     <l n="22">come giovato a me il contrario avria,</l>
     <l n="23">un languir dolce, che con scusa degna</l>
     <l n="24">m'avesse avuto di tener balìa.</l>
    </lg>
    <lg n="9">
     <l n="25">Io so ben quanto mal mi si convegna</l>
     <l n="26">dir, signor mio, che fra sì lieta schiera</l>
     <l n="27">io mal contento sol drieto vi vegna.</l>
    </lg>
    <lg n="10">
     <l n="28">Ma mi fido ch'a voi, che de la fiera</l>
     <l n="29">punta d'Amor chiara noticia avete,</l>
     <l n="30">debbia la colpa mia parer ligiera.</l>
    </lg>
    <lg n="11">
     <l n="31">Vostre imprese così tutte sian liete,</l>
     <l n="32">come è ben ver ch'ella talor v'ha punto,</l>
     <l n="33">né sano forse ancora oggi ne sète.</l>
    </lg>
    <lg n="12">
     <l n="34">Sapete, dunque, s'avria mal assunto</l>
     <l n="35">chi negasse seguir quel ch'egli accenna,</l>
     <l n="36">quando n'ha sotto il giogo il collo aggiunto;</l>
    </lg>
    <lg n="13">
     <l n="37">se per spronar o caricar d'antenna</l>
     <l n="38">si può fuggir, o con cavallo o nave,</l>
     <l n="39">che non ne giunga in un spiegar di penna.</l>
    </lg>
    <lg n="14">
     <l n="40">Tal fallo poi di punizion sì grave</l>
     <l n="41">punisce, oimè! che ardisco dir che morte</l>
     <l n="42">verso quella a patir serìa soave.</l>
    </lg>
    <lg n="15">
     <l n="43">Questo tiran non men crudel che forte,</l>
     <l n="44">ch'anco mai perdonar non seppe offesa,</l>
     <l n="45">né lascia entrar pietà ne la sua corte;</l>
    </lg>
    <lg n="16">
     <l n="46">perché mille fiate e più contesa</l>
     <l n="47">m'avea la lunga via, che si m'absenta</l>
     <l n="48">da quella luce in c'ho l'anima accesa,</l>
    </lg>
    <lg n="17">
     <l n="49">de l'inobedienza or mi tormenta</l>
     <l n="50">con così gravi e sì pensosi affanni,</l>
     <l n="51">che questa febre è il minor mal ch'io senta.</l>
    </lg>
    <lg n="18">
     <l n="52">Lasso! chi sa ch'io non sia al fin degli anni,</l>
     <l n="53">chi sa ch'avida Morte or non mi tenda</l>
     <l n="54">le reti qui d'intorno in che m'appanni!</l>
    </lg>
    <lg n="19">
     <l n="55">Ah! chi serà nel ciel che mi difenda</l>
     <l n="56">da questa insidiosa, a cui per voto</l>
     <l n="57">un inno poi di mille versi renda?</l>
    </lg>
    <lg n="20">
     <l n="58">e nel suo templo a tutto il mondo noto</l>
     <l n="59">in tavola il miracolo rimanga,</l>
     <l n="60">come sia per lui salvo il suo divoto?</l>
    </lg>
    <lg n="21">
     <l n="61">Ché, se qui moro, non ho chi mi pianga:</l>
     <l n="62">qui sorelle non ho, non ho qui matre</l>
     <l n="63">che sopra il corpo gridi e 'l capel franga,</l>
    </lg>
    <lg n="22">
     <l n="64">né quattro frati miei che con vesti atre</l>
     <l n="65">m'accompagnino al lapide che l'ossa</l>
     <l n="66">devria chiuder del figlio a lato il patre.</l>
    </lg>
    <lg n="23">
     <l n="67">Madonna non è qui ch'intender possa</l>
     <l n="68">il miserabil caso, e che l'esangue</l>
     <l n="69">cadavero portar vegga alla fossa;</l>
    </lg>
    <lg n="24">
     <l n="70">onde forse pietà, ch'ascosa langue</l>
     <l n="71">nel freddo petto, si riscaldi e faccia</l>
     <l n="72">d'insolito calor arderle il sangue.</l>
    </lg>
    <lg n="25">
     <l n="73">Ché, s'ella ancor l'esanimata faccia</l>
     <l n="74">mira a quel punto, ho quasi certa fede</l>
     <l n="75">ch'esser non possa che più il corpo giaccia.</l>
    </lg>
    <lg n="26">
     <l n="76">Se del figliuol di Iapete si crede</l>
     <l n="77">ch'a una statua di creta, con un poco</l>
     <l n="78">del febeo lume, umana vita diede,</l>
    </lg>
    <lg n="27">
     <l n="79">perché non crederò che 'l vital fuoco</l>
     <l n="80">susciti ai raggi del mio sol, qui dove</l>
     <l n="81">troverà ancor di sé tepido il luoco?</l>
    </lg>
    <lg n="28">
     <l n="82">Deh! non si venga a sì dubbiose prove:</l>
     <l n="83">più sicuro e più facile è sanarmi</l>
     <l n="84">che costringer i fati a leggi nòve.</l>
    </lg>
    <lg n="29">
     <l n="85">Se pur è mio destìn che debbia trarmi</l>
     <l n="86">in scura tomba questa febre, quando</l>
     <l n="87">non possa voto o medicina aitarmi,</l>
    </lg>
    <lg n="30">
     <l n="88">signor, per grazia estrema vi dimando</l>
     <l n="89">che non vogliate da la patria cara</l>
     <l n="90">che sempre stian le mie reliquie in bando:</l>
    </lg>
    <lg n="31">
     <l n="91">almen l'inutil spoglie abbia Ferrara,</l>
     <l n="92">e su l'avel che le terrà sotterra</l>
     <l n="93">la causa del mio fin si legga chiara:</l>
    </lg>
    <lg n="32">
     <l n="94">«Né senza morte talpe da la terra,</l>
     <l n="95">né mai pesce da l'acqua si disgiunge,</l>
     <l n="96">né poté ancor chi questo marmo serra</l>
    </lg>
    <lg n="33">
     <l n="97">da la sua bella donna viver lunge.»</l>
    </lg>
   </lg>
  </body>
 </text>
</TEI>