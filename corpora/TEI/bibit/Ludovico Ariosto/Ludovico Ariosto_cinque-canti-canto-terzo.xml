<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cinque canti - CANTO TERZO</title>
    <author>Ludovico Ariosto</author>
   </titleStmt>
   <extent>
    <measure unit="stanza">112</measure>
    <measure unit="line">896</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_cinque-canti-canto-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cinque canti - CANTO TERZO</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cinque canti - CANTO TERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">D'ogni desir che tolga nostra mente</l>
     <l n="2">dal dritto corso et a traverso mande,</l>
     <l n="3">non credo che si trovi il più possente</l>
     <l n="4">né il più commun di quel de l'esser grande:</l>
     <l n="5">brama ognun d'esser primo, e molta gente</l>
     <l n="6">aver dietro e da lato, a cui commande;</l>
     <l n="7">né mai gli par che tanto gli altri avanzi,</l>
     <l n="8">che non disegni ancor salir più inanzi.</l>
    </lg>
    <lg n="2">
     <l n="9">Se questa voglia in buona mente cade</l>
     <l n="10">(ch'in buona mente ha forza anco il desire),</l>
     <l n="11">l'uom studia che virtù gli apra le strade,</l>
     <l n="12">che sia guida e compagna al suo salire:</l>
     <l n="13">ma se cade in ria mente (ché son rade</l>
     <l n="14">che dir buone possiam senza mentire),</l>
     <l n="15">indi aspettar calunnie, insidie e morte,</l>
     <l n="16">et ogni mal si può di piggior sorte.</l>
    </lg>
    <lg n="3">
     <l n="17">Gano, non gli bastando che maggiore</l>
     <l n="18">non avea alcuno in corte, eccetto Carlo,</l>
     <l n="19">era tanto insolente, che minore</l>
     <l n="20">lui vorria ancora, e avea disio di farlo;</l>
     <l n="21">et or che sopranatural favore</l>
     <l n="22">si sentia da colei che potea darlo,</l>
     <l n="23">oltra il desir avea speme e disegno</l>
     <l n="24">fra pochi giorni d'occupargli il regno.</l>
    </lg>
    <lg n="4">
     <l n="25">E pur che fosse il suo desir successo,</l>
     <l n="26">non saria dal fellon, senza rispetto</l>
     <l n="27">che tra gli primi suoi baroni messo</l>
     <l n="28">Carlo l'avea di luogo infimo e abietto,</l>
     <l n="29">stato ferro né tòsco pretermesso,</l>
     <l n="30">né scelerato alcun fatto né detto;</l>
     <l n="31">e mille al giorno, non che un tradimento,</l>
     <l n="32">ordito avria per conseguir suo intento.</l>
    </lg>
    <lg n="5">
     <l n="33">Carlo tutto il successo de la guerra</l>
     <l n="34">narrò senza sospetto al Maganzese,</l>
     <l n="35">e gli mostrò ch'avria in poter la terra</l>
     <l n="36">prima ch'a mezo ancor fosse quel mese.</l>
     <l n="37">Questo nel petto il traditor non serra,</l>
     <l n="38">ma tosto a Cardoran lo fa palese;</l>
     <l n="39">e per un suo gli manda a dar consiglio</l>
     <l n="40">come possa schifar tanto periglio</l>
    </lg>
    <lg n="6">
     <l n="41">Da quella volpe il re boeme instrutto,</l>
     <l n="42">mandò un araldo in campo l'altro giorno,</l>
     <l n="43">che così disse a Carlo, essendo tutto</l>
     <l n="44">corso ad udir il populo d'intorno:</l>
     <l n="45">— Il mio signor, da la tua fama indutto,</l>
     <l n="46">o imperador d'ogni virtute adorno,</l>
     <l n="47">per crudeltà non pensa né avarizia</l>
     <l n="48">ch'abbi raccolto qui tanta milizia;</l>
    </lg>
    <lg n="7">
     <l n="49">né che tu metta il fin di tua vittoria</l>
     <l n="50">in averli la vita o il stato tolto,</l>
     <l n="51">ma solo in aver vinto; ché tal gloria</l>
     <l n="52">più che sua morte o che 'l suo aver val molto</l>
     <l n="53">acciò che il nome tuo ne la memoria</l>
     <l n="54">del mondo viva e mai non sia sepolto:</l>
     <l n="55">ché contra ogni ragion saresti degno,</l>
     <l n="56">come tu sei, se fessi altro disegno.</l>
    </lg>
    <lg n="8">
     <l n="57">Ma tu non guardi fosse che l'effetto</l>
     <l n="58">tutto contrario appar a quel che brami:</l>
     <l n="59">tu brami d'esser glorioso detto,</l>
     <l n="60">e con l'effetto tuttavia t'infami.</l>
     <l n="61">Che tu sia entrato nel nostro distretto</l>
     <l n="62">con cento mille armati, gloria chiami;</l>
     <l n="63">ma quanto ella sia grande estimar déi,</l>
     <l n="64">che noi siamo a fatica un contra sei.</l>
    </lg>
    <lg n="9">
     <l n="65">Milziade e Temistocle converse</l>
     <l n="66">a parlar in suo onor tutte le genti,</l>
     <l n="67">perché con pochi armati, questi Xerse,</l>
     <l n="68">quel vinse Dario, in terra e in mar possenti.</l>
     <l n="69">Vincer pochi con molti, mai tenerse</l>
     <l n="70">non sentisti fra l'opere eccellenti.</l>
     <l n="71">S'in te è valor, pon giù il vantaggio, e poi</l>
     <l n="72">vien alla prova, e vincine, se puoi.</l>
    </lg>
    <lg n="10">
     <l n="73">Da sol a sol la pugna t'offerisce,</l>
     <l n="74">da dieci a dieci, o voi da cento a cento,</l>
     <l n="75">il mio signor; e accresce e minuisce,</l>
     <l n="76">secondo che accettar tu sei contento:</l>
     <l n="77">con patto che se Dio lui favorisce,</l>
     <l n="78">sì che tu resti vinto o preso o spento,</l>
     <l n="79">che tu gli abbi a rifar e danni e spese,</l>
     <l n="80">e tornar col tuo campo in tuo paese;</l>
    </lg>
    <lg n="11">
     <l n="81">né chi la Francia e chi l'Imperio regge</l>
     <l n="82">fino a cento anni lo guerreggi mai:</l>
     <l n="83">ma se tu vinci lui, torrà ogni legge</l>
     <l n="84">ch'imporre a senno tuo tu gli vorrai.</l>
     <l n="85">Il buon pastor pon l'anima pel gregge:</l>
     <l n="86">essendo tu quel re di che fama hai,</l>
     <l n="87">la tua persona o di pochi altri arrisca,</l>
     <l n="88">acciò così gran popul non perisca. —</l>
    </lg>
    <lg n="12">
     <l n="89">Così disse lo araldo, né risposta</l>
     <l n="90">lo imperador gli diede allora alcuna;</l>
     <l n="91">ma da la moltitudine si scosta</l>
     <l n="92">e i consiglieri suoi seco raguna,</l>
     <l n="93">ché lor sentenzie sopra la proposta</l>
     <l n="94">de l'araldo udir vuol ad una ad una.</l>
     <l n="95">Il primo fu Turpin che consigliasse</l>
     <l n="96">che l'invito del Barbaro accettasse,</l>
    </lg>
    <lg n="13">
     <l n="97">non già da sol a sol, ma in compagnia</l>
     <l n="98">di quattro o sei de' suoi guerrier più forti;</l>
     <l n="99">dei quali egli esser uno si offeria.</l>
     <l n="100">Così Namo et Uggier par che conforti;</l>
     <l n="101">e che fra dieci dì la pugna sia,</l>
     <l n="102">o quanto può che 'l termine più scorti:</l>
     <l n="103">perché, successo che lor sia ben questo,</l>
     <l n="104">possano volger poi l'animo al resto.</l>
    </lg>
    <lg n="14">
     <l n="105">Era in quei cavallier tanta arroganza</l>
     <l n="106">pei fortunati antichi lor successi,</l>
     <l n="107">che tutti in quella impresa, con baldanza</l>
     <l n="108">di restar vincitor, si sarian messi.</l>
     <l n="109">Poi disse il suo parer quel di Maganza,</l>
     <l n="110">che la pugna accettar pur si dovessi;</l>
     <l n="111">ma non però venir a farla inante</l>
     <l n="112">che Rinaldo ci fosse o quel d'Anglante;</l>
    </lg>
    <lg n="15">
     <l n="113">che ci fosse Olivier con ambi i figli,</l>
     <l n="114">Ruggier et alcun altro dei famosi:</l>
     <l n="115">ché quando senza questi ella si pigli,</l>
     <l n="116">fòran di Carlo i casi perigliosi.</l>
     <l n="117">— Tenete voi sì privi di consigli</l>
     <l n="118">gli inimici, — dicea — che fosser osi</l>
     <l n="119">di domandar a par a par battaglia,</l>
     <l n="120">se non han gente ch'al contrasto vaglia?</l>
    </lg>
    <lg n="16">
     <l n="121">Se non ci intervenisse la corona</l>
     <l n="122">di Francia, non avrei tanti riguardi;</l>
     <l n="123">benché, né senza ancor, di scelta buona</l>
     <l n="124">si de' mancar in tòrre i più gagliardi:</l>
     <l n="125">ma dovendo venirci il re in persona,</l>
     <l n="126">come a bastanza potremo esser tardi</l>
     <l n="127">a darli, con consiglio ben maturo,</l>
     <l n="128">compagnia con la qual sia più sicuro?</l>
    </lg>
    <lg n="17">
     <l n="129">Io non vi contradico che valenti</l>
     <l n="130">cavallier qui non sian come coloro</l>
     <l n="131">che nominati v'ho per eccellenti;</l>
     <l n="132">ma non sappiàn così le prove loro.</l>
     <l n="133">Questo luogo non è da esperimenti</l>
     <l n="134">di chi sia, al paragon, di rame o d'oro:</l>
     <l n="135">vogliàn di quei che cento volte esperti,</l>
     <l n="136">de la virtute lor n'han fatti certi. —</l>
    </lg>
    <lg n="18">
     <l n="137">E seguitò mostrando, con ragioni</l>
     <l n="138">di più efficacia ch'io non so ridire,</l>
     <l n="139">che non doveano senza i dui campioni,</l>
     <l n="140">lumi di Francia, a tal pruova venire;</l>
     <l n="141">e la sua vinse l'altre opinioni,</l>
     <l n="142">che la pugna si avesse a diferire</l>
     <l n="143">fin che venisse a così gran bisogna</l>
     <l n="144">l'uno d'Italia e l'altro di Guascogna.</l>
    </lg>
    <lg n="19">
     <l n="145">Queste parole et altre dicea Gano</l>
     <l n="146">per carità non già del suo signore;</l>
     <l n="147">ma di vietar che non gli andasse in mano</l>
     <l n="148">quella città studiava il traditore,</l>
     <l n="149">e tanto prolungar, che Cardorano</l>
     <l n="150">l'aiuto avesse che attendea di fuore:</l>
     <l n="151">in somma, il suo parer parve perfetto,</l>
     <l n="152">e fu per lo miglior di tutto eletto.</l>
    </lg>
    <lg n="20">
     <l n="153">Che dieci guerrier fossero, si prese</l>
     <l n="154">conclusion, pur come Gano volse;</l>
     <l n="155">e da' dieci di maggio al fin del mese</l>
     <l n="156">di giugno un lungo termine si tolse.</l>
     <l n="157">In questo mezo si levar le offese,</l>
     <l n="158">e quello assedio tanto si disciolse,</l>
     <l n="159">che Praga potea aver di molte cose</l>
     <l n="160">che fossino alla vita bisognose.</l>
    </lg>
    <lg n="21">
     <l n="161">Nuove intanto venian de l'apparecchio</l>
     <l n="162">che l'Ungaro facea d'armata grossa;</l>
     <l n="163">ma sempre Gano a Carlo era all'orecchio,</l>
     <l n="164">che dicea: — Non temer che faccia mossa. —</l>
     <l n="165">Io lessi già in un libro molto vecchio,</l>
     <l n="166">né l'auttor par che sovvenir mi possa,</l>
     <l n="167">ch'Alcina a Gano un'erba al partir diede,</l>
     <l n="168">che chi ne mangia fa ch'ognun gli crede.</l>
    </lg>
    <lg n="22">
     <l n="169">Quella mostrò nel monte Sina Dio</l>
     <l n="170">a Moise suo, sì che con essa poi</l>
     <l n="171">il popul duro fece umile e pio,</l>
     <l n="172">e ubidiente alli precetti suoi.</l>
     <l n="173">Poi la mostrò il demonio a Macon rio,</l>
     <l n="174">a perdizion degli Afri e degli Eoi:</l>
     <l n="175">la tenea in bocca predicando, e valse</l>
     <l n="176">ritrar chi udiva alle sue leggi false.</l>
    </lg>
    <lg n="23">
     <l n="177">Gano, avendo già in ordine l'orsoio,</l>
     <l n="178">di sì gran tela apparecchiò la trama;</l>
     <l n="179">e quel demon che d'uno in altro coio</l>
     <l n="180">si sa mutar, a sé da l'anel chiama.</l>
     <l n="181">— Vertunno, — disse — di disir mi moio</l>
     <l n="182">di fornir quel che da me Alcina brama;</l>
     <l n="183">e pensando la via, veggio esser forza</l>
     <l n="184">che d'alcun ch'io dirò tu pigli scorza. —</l>
    </lg>
    <lg n="24">
     <l n="185">E le parole seguitò, mostrando</l>
     <l n="186">che tramutar s'avea prima in Terigi:</l>
     <l n="187">Terigi che scudiero era d'Orlando,</l>
     <l n="188">venuto da fanciul ai suo' servigi;</l>
     <l n="189">e dopo in altre facce, e seminando</l>
     <l n="190">dovea gir sempre scandali e litigi.</l>
     <l n="191">Presa che di Terigi ebbe la forma,</l>
     <l n="192">di quanto avesse a far tolse la norma.</l>
    </lg>
    <lg n="25">
     <l n="193">Di sua mano le lettere si scrisse</l>
     <l n="194">credenzial, come dettolli Gano;</l>
     <l n="195">che, con stupor vedendole, poi disse</l>
     <l n="196">Orlando, e Carlo, ch'eran di sua mano.</l>
     <l n="197">Postole il sigil sopra, dipartisse</l>
     <l n="198">Vertunno, e col signor di Mont'Albano,</l>
     <l n="199">ch'era a campo a Morlante, ritrovosse</l>
     <l n="200">prima che giunto al fin quel giorno fosse.</l>
    </lg>
    <lg n="26">
     <l n="201">Presso a Morlante avea Rinaldo, e sotto</l>
     <l n="202">il vicin monte, avuto aspra battaglia;</l>
     <l n="203">et in essa lo esercito avea rotto</l>
     <l n="204">de li nimici, e morto e messo a taglia.</l>
     <l n="205">Unuldo ne la terra era ridotto,</l>
     <l n="206">e Rinaldo gli avea fatto serraglia,</l>
     <l n="207">pien di speranza, in uno assalto o dui,</l>
     <l n="208">d'aver in suo poter la terra e lui.</l>
    </lg>
    <lg n="27">
     <l n="209">Veduto il viso et il parlar udito,</l>
     <l n="210">che di Terigi avean chiara sembianza,</l>
     <l n="211">Rinaldo fa carezze in infinito</l>
     <l n="212">al messaggier del conte di Maganza:</l>
     <l n="213">che sia d'Orlando, e quello avea sentito</l>
     <l n="214">per fama, gli dimanda con instanza;</l>
     <l n="215">come abbia a piè de l'Alpi, et indi appresso</l>
     <l n="216">Vercelli, in fuga il Longobardo messo.</l>
    </lg>
    <lg n="28">
     <l n="217">Come presente alle battaglie stato</l>
     <l n="218">fosse il demonio, gli facea risposta;</l>
     <l n="219">e la lettera intanto, che portato</l>
     <l n="220">di credenza gli avea, gli ebbe in man posta.</l>
     <l n="221">Quel l'apre e legge; e lui per man pigliato,</l>
     <l n="222">da chi lo possa udir seco discosta.</l>
     <l n="223">Vertunno, prima ch'altro incominciasse,</l>
     <l n="224">di petto un'altra lettera si trasse.</l>
    </lg>
    <lg n="29">
     <l n="225">Poi disse: — Il cugin vostro mi commise</l>
     <l n="226">ch'io vi facessi legger questa appresso. —</l>
     <l n="227">Rinaldo mira le note precise,</l>
     <l n="228">che gli paion di man di Carlo istesso;</l>
     <l n="229">il qual Orlando di Boemia avise</l>
     <l n="230">d'esser pentito senza fin, che messo</l>
     <l n="231">così potente esercito abbia in mano</l>
     <l n="232">de l'audace signor di Mont'Albano:</l>
    </lg>
    <lg n="30">
     <l n="233">però che, vinto Unuldo (come crede</l>
     <l n="234">che vincer debbia) e toltoli Guascogna,</l>
     <l n="235">egli d'Unuldo esser vorrà l'erede,</l>
     <l n="236">ché crescer stato a Mont'Alban agogna;</l>
     <l n="237">e la sospizion c'ha de la fede</l>
     <l n="238">di Rinaldo corrotta, non si sogna:</l>
     <l n="239">in somma, par che sia disposto Carlo,</l>
     <l n="240">per forza o per amor, quindi levarlo.</l>
    </lg>
    <lg n="31">
     <l n="241">Ma che prima tentar vuol per amore:</l>
     <l n="242">finger ch'al maggior uopo lo dimande</l>
     <l n="243">per un dei dieci il cui certo valore</l>
     <l n="244">abbatta a Cardoran l'orgoglio grande;</l>
     <l n="245">e vuol per questo che dia un successore</l>
     <l n="246">all'esercito c'ha da quelle bande;</l>
     <l n="247">e che disegna mai più non gli porre</l>
     <l n="248">governo in man, se gli può questo tòrre.</l>
    </lg>
    <lg n="32">
     <l n="249">Vuol ch'Orlando gli scriva ch'esso ancora</l>
     <l n="250">serà in questa battaglia un degli eletti,</l>
     <l n="251">e gl'insti che, rimossa ogni dimora,</l>
     <l n="252">veduto il successor venire, affretti.</l>
     <l n="253">Rinaldo, mentre legge, s'incolora</l>
     <l n="254">per ira in viso, e par che fuoco getti;</l>
     <l n="255">morde le labbia, or l'uno or l'altro; or geme,</l>
     <l n="256">e più che 'l mar quand'ha tempesta freme.</l>
    </lg>
    <lg n="33">
     <l n="257">Letta la carta, il spirto gli soggiunge,</l>
     <l n="258">pur da parte d'Orlando: — Abbiate cura,</l>
     <l n="259">che se alla discoperta un dì vi giunge,</l>
     <l n="260">vi farà Carlo peggio che paura;</l>
     <l n="261">però che tuttavia Gano lo punge</l>
     <l n="262">che la corte di voi faccia sicura:</l>
     <l n="263">la qual, sì come dice egli, ogni volta</l>
     <l n="264">che voglia ve ne vien, sossopra è volta.</l>
    </lg>
    <lg n="34">
     <l n="265">Al cugin vostro acerbamente duole</l>
     <l n="266">che 'l re tenga con voi questa maniera,</l>
     <l n="267">che cerchi, a instanza di chi mal vi vuole,</l>
     <l n="268">far parer vostra fé men che sincera;</l>
     <l n="269">e che più creda alle false parole</l>
     <l n="270">d'un traditor, ch'a tanta prova vera</l>
     <l n="271">che si vede di voi: ma dagli ingrati</l>
     <l n="272">son le più volte questi modi usati.</l>
    </lg>
    <lg n="35">
     <l n="273">Ché, quando l'avarizia gli ritiene</l>
     <l n="274">di render premio a chi di premio è degno,</l>
     <l n="275">studian far venir causa, e se non viene,</l>
     <l n="276">la fingon, per la quale abbiano sdegno;</l>
     <l n="277">e di esilio, di morte o d'altre pene,</l>
     <l n="278">in luogo di mercé, fanno disegno;</l>
     <l n="279">per far parer ch'un vostro error seguito</l>
     <l n="280">quel ben che far voleano abbia impedito.</l>
    </lg>
    <lg n="36">
     <l n="281">Orlando, perché v'ama, e perché aspetta</l>
     <l n="282">il medesmo di sé fra pochi giorni,</l>
     <l n="283">che 'l re in prigion, Gano instigando, il metta</l>
     <l n="284">o gli dia bando o gli faccia altri scorni</l>
     <l n="285">(ché, come contra voi, così lo alletta</l>
     <l n="286">contra esso ancor), senza far più soggiorni</l>
     <l n="287">per me vi esorta a prender quel partito</l>
     <l n="288">ch'egli ha di tòr di sé già statuito:</l>
    </lg>
    <lg n="37">
     <l n="289">che di quel mal che senza causa teme</l>
     <l n="290">facciate morir Carlo, come merta.</l>
     <l n="291">Prendete accordo con Unuldo, e insieme</l>
     <l n="292">con lui venite a fargli guerra aperta:</l>
     <l n="293">vegga se Gano, e se 'l suo iniquo seme,</l>
     <l n="294">contra il valor e la possanza certa</l>
     <l n="295">di Chiaramonte, e l'una e l'altra lancia</l>
     <l n="296">tanto onorata, può difender Francia. —</l>
    </lg>
    <lg n="38">
     <l n="297">E seguitò dicendoli che Orlando</l>
     <l n="298">prima favor occulto gli darebbe;</l>
     <l n="299">poscia in aiuto alla scoperta, quando</l>
     <l n="300">fosse il tempo, in persona li verrebbe.</l>
     <l n="301">Rinaldo avea grand'ira, et attizzando</l>
     <l n="302">il fraudolente spirto, sì l'accrebbe,</l>
     <l n="303">ch'allora allora pensò armar le schiere</l>
     <l n="304">e levar contra Carlo le bandiere;</l>
    </lg>
    <lg n="39">
     <l n="305">poi diferì fin che arrivasse il messo</l>
     <l n="306">ch'alla pugna boemica il chiamasse,</l>
     <l n="307">e che sentisse commandarsi appresso</l>
     <l n="308">ch'in guardia altrui l'esercito lasciasse.</l>
     <l n="309">Quel che Gano gli avea quivi commesso,</l>
     <l n="310">Vertunno a fin con diligenzia trasse:</l>
     <l n="311">poi, con lettere nuove e nuovo aspetto,</l>
     <l n="312">venne a Marsiglia e fece un altro effetto.</l>
    </lg>
    <lg n="40">
     <l n="313">D'Arriguccio s'avea presa la faccia,</l>
     <l n="314">ch'era di Carlo un cavallaro antico:</l>
     <l n="315">egli scrive le lettere, egli spaccia</l>
     <l n="316">se stesso e chiude egli in la bolgia il plico:</l>
     <l n="317">l'insegna al petto e il corno al fianco allaccia,</l>
     <l n="318">e fu a Marsiglia in men ch'io non lo dico;</l>
     <l n="319">e le dettate lettere da Gano</l>
     <l n="320">pose a Ruggiero et alla moglie in mano.</l>
    </lg>
    <lg n="41">
     <l n="321">Alla sorella di Ruggier, Marfisa,</l>
     <l n="322">mostrò che Carlo lo mandasse ancora,</l>
     <l n="323">come a tutti tre insieme, e poi divisa</l>
     <l n="324">mente a ciascun da Carlo scritto fòra.</l>
     <l n="325">Sotto il nome del re Gano gli avisa</l>
     <l n="326">che navighi Ruggier senza dimora</l>
     <l n="327">ver' le colonne che Tirinzio fisse,</l>
     <l n="328">e sorga sopra la città d'Ulisse;</l>
    </lg>
    <lg n="42">
     <l n="329">e Marfisa con gli altri da cavallo</l>
     <l n="330">si vada con Rinaldo a porre in schiera;</l>
     <l n="331">ché vinto Unuldo, come senza fallo</l>
     <l n="332">vederlo vinto in pochi giorni spera,</l>
     <l n="333">vuol ch'assalti Galizia e Portogallo;</l>
     <l n="334">né l'impresa esser può se non leggiera:</l>
     <l n="335">ché gli dà aiuto, passo e vettovaglia</l>
     <l n="336">Alfonso d'Aragon, re di Biscaglia.</l>
    </lg>
    <lg n="43">
     <l n="337">Appresso scrive all'animosa figlia</l>
     <l n="338">del duca Amon che stia sicuramente:</l>
     <l n="339">che né da terra né da mar Marsiglia</l>
     <l n="340">ha da temer di peregrina gente.</l>
     <l n="341">Se false o vere son non si consiglia,</l>
     <l n="342">né si pensa alle lettere altrimente:</l>
     <l n="343">Ruggier va in Spagna, Marfisa a Morlante,</l>
     <l n="344">resta a guardar Marsiglia Bradamante.</l>
    </lg>
    <lg n="44">
     <l n="345">L'imperadore, intanto, che le frode</l>
     <l n="346">non sa di Gano, e solo in esso ha fede,</l>
     <l n="347">di tutti gli altri amici il parere ode,</l>
     <l n="348">ma solamente a quel di Gano crede;</l>
     <l n="349">né cavallier, se non che Gano lode,</l>
     <l n="350">a far quella battaglia non richiede:</l>
     <l n="351">con lui consiglia chi si debba porre</l>
     <l n="352">nei luoghi onde gli due s'aveano a tòrre.</l>
    </lg>
    <lg n="45">
     <l n="353">Quando Gano ha risposto, ogn'altro chiude</l>
     <l n="354">la bocca, né si replica parola.</l>
     <l n="355">In luogo di Rinaldo egli conclude</l>
     <l n="356">che mandi Namo; e l'intenzion è sola</l>
     <l n="357">perché Rinaldo, a cui le voglie crude</l>
     <l n="358">l'ira facea, lo impichi per la gola;</l>
     <l n="359">ché pensarà che sol lo mandi Carlo</l>
     <l n="360">per levarli l'esercito e pigliarlo.</l>
    </lg>
    <lg n="46">
     <l n="361">Consiglia che si lassi Baldovino</l>
     <l n="362">a governar in Lombardia le squadre;</l>
     <l n="363">il qual fratel d'Orlando era uterino,</l>
     <l n="364">nato, com'ho già detto, d'una madre;</l>
     <l n="365">cortese cavalliero e paladino,</l>
     <l n="366">e degno a cui non fosse Gano padre,</l>
     <l n="367">per consiglio del qual Carlo lo elesse</l>
     <l n="368">ch'all'imperio fraterno succedesse.</l>
    </lg>
    <lg n="47">
     <l n="369">Gli dieci eletti alla battaglia fòro</l>
     <l n="370">Carlo, Orlando, Rinaldo, Uggier, Dudone,</l>
     <l n="371">Aquilante, Grifone, il padre loro,</l>
     <l n="372">e con Turpino il genero d'Amone.</l>
     <l n="373">Fatta la elezione di costoro,</l>
     <l n="374">si spacciaro in diversa regione</l>
     <l n="375">prima gli avisi, e poi quei che ordinati</l>
     <l n="376">in luogo fur dei capitan chiamati.</l>
    </lg>
    <lg n="48">
     <l n="377">Namo fu il primo, il qual, correndo in posta,</l>
     <l n="378">insieme con l'aviso era venuto.</l>
     <l n="379">Già Rinaldo sua causa avea proposta,</l>
     <l n="380">e dimandato alla sua gente aiuto;</l>
     <l n="381">che tanto in suo favor s'era disposta,</l>
     <l n="382">che, dai maggiori al populo minuto,</l>
     <l n="383">tutti affatto volean prima morire</l>
     <l n="384">che Rinaldo lasciar così tradire.</l>
    </lg>
    <lg n="49">
     <l n="385">Tra Rinaldo et Unuldo già fatt'era</l>
     <l n="386">accordo et amicizia, ma coperta.</l>
     <l n="387">Allo arrivar del duca di Baviera</l>
     <l n="388">Rinaldo, che la fraude avea per certa,</l>
     <l n="389">di sdegno arse e di còlera sì fiera,</l>
     <l n="390">che tre volte la man pose a Fusberta,</l>
     <l n="391">con voglia di chiavargliela nel petto;</l>
     <l n="392">pur (non so già perché) gli ebbe rispetto.</l>
    </lg>
    <lg n="50">
     <l n="393">Ma spesso nominandol traditore,</l>
     <l n="394">e Carlo ingrato, e minacciandol molto</l>
     <l n="395">che lo faria impiccar in disonore</l>
     <l n="396">di Carlo, lo raccolse con mal volto.</l>
     <l n="397">Namo, a cui poco noto era l'errore</l>
     <l n="398">in che Vertunno avea Rinaldo involto,</l>
     <l n="399">mirando ove da l'impeto era tratto,</l>
     <l n="400">stava maraviglioso e stupefatto:</l>
    </lg>
    <lg n="51">
     <l n="401">ma magnanimamente gli rispose</l>
     <l n="402">che, traditor nomandolo, mentia.</l>
     <l n="403">Rinaldo, se non ch'uno s'interpose,</l>
     <l n="404">alzò la mano e percosso lo avria:</l>
     <l n="405">prender lo fece, et in prigion lo pose;</l>
     <l n="406">e tolto ch'ebbe Unuldo in compagnia,</l>
     <l n="407">le ville, le cittadi e le castella</l>
     <l n="408">dal re per forza e per amor rubella.</l>
    </lg>
    <lg n="52">
     <l n="409">E dovunque ritrovi resistenza</l>
     <l n="410">o dà il guasto o saccheggia o mette a taglia:</l>
     <l n="411">gli dà tutta Guascogna ubidienza,</l>
     <l n="412">e poche terre aspettan la battaglia.</l>
     <l n="413">Gan da Pontier, che n'ebbe intelligenza,</l>
     <l n="414">ché del tutto Vertunno lo raguaglia,</l>
     <l n="415">con lieto cor, ma con dolente viso,</l>
     <l n="416">fu il primo che ne diede a Carlo aviso.</l>
    </lg>
    <lg n="53">
     <l n="417">Gano gli diè l'aviso, e poi che 'l varco,</l>
     <l n="418">come bramato avea, vide patente</l>
     <l n="419">di potersi cacciar a dire incarco</l>
     <l n="420">et ignominia del nimico absente,</l>
     <l n="421">sciolse la crudel lingua, e non fu parco</l>
     <l n="422">a mandar fuor ciò che gli venne in mente:</l>
     <l n="423">dei falli di Rinaldo, poi che nacque,</l>
     <l n="424">che fece o puoté far, nessuno tacque.</l>
    </lg>
    <lg n="54">
     <l n="425">Come si arruota e non ritruova loco</l>
     <l n="426">né in ciel né in terra un'agitata polve,</l>
     <l n="427">come nel vase acqua che bolle al foco,</l>
     <l n="428">di qua di là, di su di giù si volve:</l>
     <l n="429">così il pensier gira di Carlo, e poco</l>
     <l n="430">in questa parte o in quella si risolve.</l>
     <l n="431">Provision già fatta nulla giova;</l>
     <l n="432">tutta lasciar conviensi, e rifar nuova.</l>
    </lg>
    <lg n="55">
     <l n="433">Se padre, a cui sempre giocondo e bello</l>
     <l n="434">fu di mostrarsi al suo figliuol benigno,</l>
     <l n="435">se lo vedesse incontra alzar coltello,</l>
     <l n="436">fatto senza cagione empio e maligno;</l>
     <l n="437">più maraviglia non avria di quello</l>
     <l n="438">ch'ebbe Carlo, vedendo in corvo il cigno</l>
     <l n="439">Rinaldo esser mutato, e contra Francia</l>
     <l n="440">volta senza cagion la buona lancia.</l>
    </lg>
    <lg n="56">
     <l n="441">Quel ch'averria a un nocchier che si trovasse</l>
     <l n="442">lontano in mar, e fremer l'onde intorno,</l>
     <l n="443">tornar di sopra, e andar le nubi basse</l>
     <l n="444">vedesse negre et oscurarsi il giorno;</l>
     <l n="445">che mentre a divietar s'apparecchiasse</l>
     <l n="446">di non aver da la fortuna scorno,</l>
     <l n="447">il governo perdesse, o simil cosa</l>
     <l n="448">alla salute sua più bisognosa;</l>
    </lg>
    <lg n="57">
     <l n="449">quel ch'averrebbe a una cittade astretta</l>
     <l n="450">da nimici crudel, privi di fede,</l>
     <l n="451">che d'alcun fresco oltraggio far vendetta</l>
     <l n="452">abbian giurato e non aver mercede;</l>
     <l n="453">che, mentre la battaglia ultima aspetta</l>
     <l n="454">e all'ultima difesa si provede,</l>
     <l n="455">vegga la munizione arsa e distrutta,</l>
     <l n="456">in ch'avea posto sua speranza tutta;</l>
    </lg>
    <lg n="58">
     <l n="457">quel ch'averria a ciascun che già credesse</l>
     <l n="458">d'aver condotto un suo desir a segno,</l>
     <l n="459">dove col tempo la fatica avesse,</l>
     <l n="460">l'aver, posto, gli amici, ogni suo ingegno;</l>
     <l n="461">e cosa nascer sùbito vedesse</l>
     <l n="462">pensata meno, e romperli il disegno:</l>
     <l n="463">quel duol, quell'ira, quel dispetto grave</l>
     <l n="464">a Carlo vien, come l'aviso n'have.</l>
    </lg>
    <lg n="59">
     <l n="465">Or torna a Carlo il conte di Pontiero,</l>
     <l n="466">e gli dà un altro aviso di Marsiglia,</l>
     <l n="467">ch'indi sciolta l'armata avea Ruggiero</l>
     <l n="468">per uscir fuor del stretto di Siviglia,</l>
     <l n="469">né ad alcun avea detto il suo pensiero;</l>
     <l n="470">e certo, poi che questa strada piglia,</l>
     <l n="471">gli è manifesto che, voltando intorno,</l>
     <l n="472">si troverà sorto in Guascogna un giorno.</l>
    </lg>
    <lg n="60">
     <l n="473">E de la coniettura sua non erra:</l>
     <l n="474">perché Marfisa ad un medesmo punto</l>
     <l n="475">se n'era coi cavalli ita per terra,</l>
     <l n="476">et a Rinaldo avea potere aggiunto.</l>
     <l n="477">Or, se Carlo temea di questa guerra,</l>
     <l n="478">ché Rinaldo lo fa restar consunto;</l>
     <l n="479">quanto ha più da temer, se questi dui</l>
     <l n="480">di tal valor, si son messi con lui?</l>
    </lg>
    <lg n="61">
     <l n="481">Gano con molta instanza lo conforta</l>
     <l n="482">che di Rinaldo tolga la sorella,</l>
     <l n="483">prima che di Provenza et Acquamorta</l>
     <l n="484">seco gli faccia ogni città rubella,</l>
     <l n="485">et al fratello apra quest'altra porta</l>
     <l n="486">d'entrar in Francia sin ne le budella;</l>
     <l n="487">ché ben deve pensar ch'ella il partito</l>
     <l n="488">piglierà del fratello e del marito.</l>
    </lg>
    <lg n="62">
     <l n="489">E che mandasse sùbito a Ricardo,</l>
     <l n="490">ch'avea l'armata in punto, anco gli disse,</l>
     <l n="491">acciò che dal Fiamingo e dal Picardo</l>
     <l n="492">ne l'Atlantico mar ratto venisse;</l>
     <l n="493">et il rubello e truffator stendardo</l>
     <l n="494">di Ruggier inimico perseguisse,</l>
     <l n="495">che con tutte le navi s'avea, senza</l>
     <l n="496">sua commission, levato di Provenza;</l>
    </lg>
    <lg n="63">
     <l n="497">e che sùbito a Orlando paladino</l>
     <l n="498">con diligenza vada una staffetta</l>
     <l n="499">ad avisarlo, come avea il cugino</l>
     <l n="500">del perfido Aquitan preso la setta;</l>
     <l n="501">e ch'egli dia la gente a Balduino,</l>
     <l n="502">ripassi l'Alpi, e a Francia corra in fretta,</l>
     <l n="503">e con lui meni tutta quella schiera</l>
     <l n="504">che dianzi gli ha mandata di Baviera;</l>
    </lg>
    <lg n="64">
     <l n="505">e che tra via faccia cavalli e fanti,</l>
     <l n="506">quanti più può, da tutte le contrade;</l>
     <l n="507">non quelli sol che gli verranno inanti,</l>
     <l n="508">ma che constringa a darne ogni cittade,</l>
     <l n="509">altre mille, altre il doppio, altre non tanti,</l>
     <l n="510">come più e men avran la facultade:</l>
     <l n="511">e ch'egli dare il terzo gli volea</l>
     <l n="512">di questi che in Boemia seco avea.</l>
    </lg>
    <lg n="65">
     <l n="513">Carlo pensava chi d'Orlando in vece,</l>
     <l n="514">e chi degli altri dui poner dovea</l>
     <l n="515">nella battaglia, che da diece a diece</l>
     <l n="516">dianzi promessa a Cardorano avea.</l>
     <l n="517">Come quel mulatiero, in somma, fece,</l>
     <l n="518">ch'avea il coltel perduto e non volea</l>
     <l n="519">che si stringesse il fodro vòto e secco,</l>
     <l n="520">e 'n luogo del coltel rimesse un stecco:</l>
    </lg>
    <lg n="66">
     <l n="521">così, in luogo d'Orlando e di Ruggiero</l>
     <l n="522">e di Rinaldo, fu da Carlo eletto</l>
     <l n="523">Ottone, Avolio e il frate Berlingiero:</l>
     <l n="524">ch'Avino infermo era già un mese in letto.</l>
     <l n="525">Gli dà consiglio il conte di Pontiero</l>
     <l n="526">che di Giudea si chiami Sansonetto,</l>
     <l n="527">per valer meglio, quando a tempo giugna,</l>
     <l n="528">che i tre figli di Namo in questa pugna.</l>
    </lg>
    <lg n="67">
     <l n="529">A danno lo dicea, non a profitto</l>
     <l n="530">di Carlo, il traditor; perché all'offesa</l>
     <l n="531">che di far in procinto ha il re d'Egitto,</l>
     <l n="532">non sia in Ierusalem tanta difesa.</l>
     <l n="533">A Sansonetto fu sùbito scritto,</l>
     <l n="534">e dal corrier la via per Tracia presa,</l>
     <l n="535">il qual, mutando bestie, sì le punse,</l>
     <l n="536">ch'in pochi giorni a Palestina giunse.</l>
    </lg>
    <lg n="68">
     <l n="537">Di tòr Marsiglia si proferse Gano,</l>
     <l n="538">senza che spada stringa o abbassi lancia:</l>
     <l n="539">vuol sol da Carlo una patente in mano</l>
     <l n="540">da poter commandar per tutta Francia.</l>
     <l n="541">Nulla propone il fraudolente in vano:</l>
     <l n="542">se giova o nuoce, Carlo non bilancia;</l>
     <l n="543">né vèntila altrimenti alcun suo detto,</l>
     <l n="544">ma sùbito lo vuol porre ad effetto.</l>
    </lg>
    <lg n="69">
     <l n="545">Di quanto avea ordinato il Maganzese</l>
     <l n="546">andò l'aviso all'Ungaro e al Boemme,</l>
     <l n="547">ne le Marche, in Sansogna si distese,</l>
     <l n="548">in Frisa, in Dazia, all'ultime maremme.</l>
     <l n="549">Gano de' suoi parenti seco prese,</l>
     <l n="550">seco tornati di Ierusalemme;</l>
     <l n="551">e quindi se n'andò per tòr la figlia</l>
     <l n="552">del duca Amon, con frode, di Marsiglia.</l>
    </lg>
    <lg n="70">
     <l n="553">Di Baviera in Suevia, et indi, senza</l>
     <l n="554">indugio, per Borgogna e Uvernia sprona;</l>
     <l n="555">e molto declinando da Provenza,</l>
     <l n="556">sparge il rumor d'andar verso Baiona:</l>
     <l n="557">finge in un tratto di mutar sentenza,</l>
     <l n="558">e con molti pedoni entra in Narbona,</l>
     <l n="559">che per Francia in gran fretta e per la Magna</l>
     <l n="560">raccolti e tratti avea seco in campagna.</l>
    </lg>
    <lg n="71">
     <l n="561">Giunge in Narbona all'oscurar del giorno,</l>
     <l n="562">e, giunto, fa serrar tutte le porte,</l>
     <l n="563">e pon le guardie ai ponti e ai passi intorno,</l>
     <l n="564">che novella di sé fuor non si porte.</l>
     <l n="565">D'un corsar genoese (Oria od Adorno</l>
     <l n="566">fosse, non so) quivi trovò a gran sorte</l>
     <l n="567">quattro galee, con che predando gia</l>
     <l n="568">il mar di Spagna e quel di Barberia.</l>
    </lg>
    <lg n="72">
     <l n="569">Gano, dato a ciascun debiti premi,</l>
     <l n="570">sopra i navigli i suoi pedoni parte;</l>
     <l n="571">e, come biancheggiar vide gli estremi</l>
     <l n="572">termini d'oriente, indi si parte,</l>
     <l n="573">e va quanto più può con vele e remi:</l>
     <l n="574">ma tien l'astuto all'arrivar quest'arte,</l>
     <l n="575">che non si scuopre a vista di Marsiglia</l>
     <l n="576">prima che 'l sol non scenda oltra Siviglia.</l>
    </lg>
    <lg n="73">
     <l n="577">La figliuola d'Amon, che non sa ancora</l>
     <l n="578">che Rinaldo rubel sia de l'Impero,</l>
     <l n="579">veduto il giglio che sì Francia onora,</l>
     <l n="580">la croce bianca e l'uccel bianco e il nero,</l>
     <l n="581">e poi Vertunno in su la prima prora,</l>
     <l n="582">ch'avea l'insegna e il viso di Ruggiero,</l>
     <l n="583">senza timor, senz'armi corse al lito,</l>
     <l n="584">credendosi ire in braccio al suo marito;</l>
    </lg>
    <lg n="74">
     <l n="585">il qual sia, per alcun nuovo accidente,</l>
     <l n="586">tornato a lei con parte de l'armata:</l>
     <l n="587">non dal marito, ma dal fraudolente</l>
     <l n="588">Gano si ritrovò ch'era abbracciata.</l>
     <l n="589">Come chi còrre il fior volea, e il serpente</l>
     <l n="590">truova che 'l punge; così disarmata,</l>
     <l n="591">e senza poter farli altra difesa,</l>
     <l n="592">dagli nimici suoi si trovò presa.</l>
    </lg>
    <lg n="75">
     <l n="593">Si trovò presa ella e la rocca insieme,</l>
     <l n="594">ché non vi poté far difesa alcuna.</l>
     <l n="595">Il popul, che ciò sente e peggio teme,</l>
     <l n="596">chi qua chi là con l'armi si raguna;</l>
     <l n="597">il rumor s'ode, come il mar che freme</l>
     <l n="598">vòlto in furor da sùbita fortuna:</l>
     <l n="599">ma poi Gano parlandogli, e di Carlo</l>
     <l n="600">mostrando commission, fece acchetarlo.</l>
    </lg>
    <lg n="76">
     <l n="601">Disegna il traditor che di vita esca</l>
     <l n="602">la sua inimica, innanzi ch'altri il viete;</l>
     <l n="603">poi muta voglia, non che gli n'incresca</l>
     <l n="604">né del sangue di lei non abbia sete;</l>
     <l n="605">ma spera poter meglio con tal ésca</l>
     <l n="606">Rinaldo e Ruggier trarre alla sua rete:</l>
     <l n="607">e tolti alcuni seco, con speranza</l>
     <l n="608">di me' guardarla, andò verso Maganza.</l>
    </lg>
    <lg n="77">
     <l n="609">Dui scudier de la donna, ch'a tal guisa</l>
     <l n="610">trar la vedean, montar sùbito in sella</l>
     <l n="611">e l'uno andò a Rinaldo et a Marfisa</l>
     <l n="612">verso Guascogna a darne la novella;</l>
     <l n="613">l'altro Orlando trovar prima s'avisa,</l>
     <l n="614">che 'l campo non lontano avea da quella,</l>
     <l n="615">da quella strada, per la qual captiva</l>
     <l n="616">la sfortunata giovane veniva.</l>
    </lg>
    <lg n="78">
     <l n="617">Orlando avendo in commissione avuto</l>
     <l n="618">di dar altrui l'impresa de' Lombardi</l>
     <l n="619">et a' Franceschi accorrere in aiuto</l>
     <l n="620">contra Rinaldo e gli fratei gagliardi,</l>
     <l n="621">era già in ripa al Rodano venuto,</l>
     <l n="622">e fermati a Valenza avea i stendardi</l>
     <l n="623">dove da Carlo esercito aspettava,</l>
     <l n="624">altro n'avea et altro n'assoldava.</l>
    </lg>
    <lg n="79">
     <l n="625">Venne il scudiero, e gli narrò la froda</l>
     <l n="626">ch'alla donna avea fatto il Conte iniquo,</l>
     <l n="627">e ch'in Maganza lungi da la proda</l>
     <l n="628">del fiume la traea per calle obliquo;</l>
     <l n="629">poi gli soggiunse: — Non patir che goda</l>
     <l n="630">d'aver quest'onta il tuo avversario antiquo</l>
     <l n="631">fatta al tuo sangue. Se ciò non ti preme,</l>
     <l n="632">come potranno in te gli altri aver speme?—</l>
    </lg>
    <lg n="80">
     <l n="633">Di sdegno Orlando, ancor che giusto e pio,</l>
     <l n="634">fu per scoppiar, perché volea celarlo,</l>
     <l n="635">come di Gano il nuovo oltraggio udio;</l>
     <l n="636">e benché fa pensier di seguitarlo,</l>
     <l n="637">pur se ne scusa e mostrasi restio,</l>
     <l n="638">ché far non vuol sì grave ingiuria a Carlo,</l>
     <l n="639">per commission del qual sa ch'avea Gano</l>
     <l n="640">posto in Marsiglia e ne la donna mano.</l>
    </lg>
    <lg n="81">
     <l n="641">Così risponde, e tuttavia dirizza</l>
     <l n="642">a far di ciò il contrario ogni disegno;</l>
     <l n="643">ché l'onta sì de la cugina attizza,</l>
     <l n="644">sì accresce il foco de l'antiquo sdegno,</l>
     <l n="645">che non truova per l'ira e per la stizza</l>
     <l n="646">loco che 'l tenga, e non può stare al segno:</l>
     <l n="647">a pena aspettar può che notte sia,</l>
     <l n="648">per pigliar dietro al traditor la via.</l>
    </lg>
    <lg n="82">
     <l n="649">Né Brigliador né Vaglientino prese,</l>
     <l n="650">perché troppo ambi conosciuti furo;</l>
     <l n="651">ma di pel bigio un gran corsier ascese,</l>
     <l n="652">ch'avea il capo e le gambe e il crine oscuro:</l>
     <l n="653">lassò il quartiero e l'altro usato arnese,</l>
     <l n="654">e tutto si vestì d'un color puro:</l>
     <l n="655">partì la notte, e non fu chi sentisse,</l>
     <l n="656">se non Terigi sol, che si partisse.</l>
    </lg>
    <lg n="83">
     <l n="657">Gano per l'acque Sestie, indi pel monte</l>
     <l n="658">alla man destra avea preso il camino;</l>
     <l n="659">passò Druenza et Issara, ove il fonte</l>
     <l n="660">a men di quattro miglia era vicino:</l>
     <l n="661">ché nel paese entrar volea del conte</l>
     <l n="662">Macario di Losana, suo cugino;</l>
     <l n="663">e per terre di Svizzeri andar poi,</l>
     <l n="664">e per Lorena, a' Maganzesi suoi.</l>
    </lg>
    <lg n="84">
     <l n="665">Orlando venne accelerando il passo,</l>
     <l n="666">ch'ogni via sapea quivi o breve o lunga;</l>
     <l n="667">e come cacciator ch'attenda al passo</l>
     <l n="668">ch'a ferire il cingial nel spiedo giunga,</l>
     <l n="669">si mise fra dui monti dietro un sasso;</l>
     <l n="670">né molto Gano il suo venir prolunga,</l>
     <l n="671">che dinanzi e di dietro e d'ambi i lati</l>
     <l n="672">cinta la donna avea d'uomini armati.</l>
    </lg>
    <lg n="85">
     <l n="673">Lassò di molta turba andare inante</l>
     <l n="674">Orlando, prima che mutasse loco;</l>
     <l n="675">ma come vide giunger Bradamante,</l>
     <l n="676">parve bombarda a cui sia dato il foco:</l>
     <l n="677">con sì fiero e terribile sembiante</l>
     <l n="678">l'assalto cominciò, per durar poco:</l>
     <l n="679">la prima lancia a Gano il petto afferra,</l>
     <l n="680">e ferito aspramente il mette a terra.</l>
    </lg>
    <lg n="86">
     <l n="681">Passò lo scudo, la corazza e il petto;</l>
     <l n="682">e se l'asta allo scontro era più forte,</l>
     <l n="683">gli seria dietro apparso il ferro netto,</l>
     <l n="684">né data fòra mai più degna morte.</l>
     <l n="685">Pur giacer gli conviene a suo dispetto,</l>
     <l n="686">né quindi si può tòr, ch'altri nol porte:</l>
     <l n="687">Orlando il lassa in terra e più nol mira,</l>
     <l n="688">volta il cavallo e Durindana aggira.</l>
    </lg>
    <lg n="87">
     <l n="689">Le braccia ad altri, ad altri il capo taglia;</l>
     <l n="690">chi fin a' denti e chi più basso fende;</l>
     <l n="691">chi ne la gola e chi ne la inguinaglia,</l>
     <l n="692">chi forato nel petto in terra stende.</l>
     <l n="693">Non molto in lungo va quella battaglia,</l>
     <l n="694">ché tutta l'altra turba a fuggir prende:</l>
     <l n="695">gli caccia quasi Orlando meza lega,</l>
     <l n="696">indi ritorna e la cugina slega.</l>
    </lg>
    <lg n="88">
     <l n="697">La quale, eccetto l'elmo, il scudo e il brando,</l>
     <l n="698">tutto il resto de l'armi ritenea:</l>
     <l n="699">ché Gano, per alzar sua gloria, quando</l>
     <l n="700">non più ch'una donzella presa avea,</l>
     <l n="701">pensò, avendola armata, ir dimostrando</l>
     <l n="702">che 'l medesimo onor se gli dovea</l>
     <l n="703">ch'ad Ercole e Teseo gli antiqui dènno</l>
     <l n="704">di quel ch'a Termodonte in Scizia fenno.</l>
    </lg>
    <lg n="89">
     <l n="705">Orlando, che non volse conosciuto</l>
     <l n="706">esser d'alcun, indi accusato a Carlo;</l>
     <l n="707">e per ciò con un scudo era venuto</l>
     <l n="708">d'un sol color, che fece in fretta farlo;</l>
     <l n="709">andò là dove Gano era caduto,</l>
     <l n="710">e prima l'elmo, senza salutarlo,</l>
     <l n="711">e dopo il scudo, la spada gli trasse,</l>
     <l n="712">e volse che la donna se n'armasse.</l>
    </lg>
    <lg n="90">
     <l n="713">Poi se n'andò fin che a Mattafellone,</l>
     <l n="714">il buon destrier di Gan, prese la briglia,</l>
     <l n="715">e ritornando fece ne l'arcione</l>
     <l n="716">salir d'Amon la liberata figlia;</l>
     <l n="717">né, per non dar di sé cognizione,</l>
     <l n="718">levò mai la visiera da le ciglia:</l>
     <l n="719">poi, senza dir parola, il freno volse,</l>
     <l n="720">e di lor vista in gran fretta si tolse.</l>
    </lg>
    <lg n="91">
     <l n="721">Bradamante lo prega che 'l suo nome</l>
     <l n="722">le voglia dire, et ottener nol puote:</l>
     <l n="723">Orlando in fretta il destrier sprona, e come</l>
     <l n="724">corrier che vada a gara, lo percuote.</l>
     <l n="725">Va Bradamante a Gano, e per le chiome</l>
     <l n="726">gli leva il capo, e due e tre volte il scuote;</l>
     <l n="727">et alza il brando nudo ad ogni crollo,</l>
     <l n="728">con voglia di spiccar dal busto il collo.</l>
    </lg>
    <lg n="92">
     <l n="729">Ma poi si avvide che, lasciandol vivo,</l>
     <l n="730">potria Marsiglia aver per questo mezo,</l>
     <l n="731">e gli faria bramar, d'ogn'agio privo,</l>
     <l n="732">che di sé fosse già polvere e lezo.</l>
     <l n="733">Come ladro il legò, non che cattivo,</l>
     <l n="734">e col capo scoperto al sole e al rezo,</l>
     <l n="735">per lunga strada or dietro sel condusse,</l>
     <l n="736">or cacciò innanzi a gran colpi di busse.</l>
    </lg>
    <lg n="93">
     <l n="737">Quella sera medesima veduto</l>
     <l n="738">le venne quel scudier del quale io dissi</l>
     <l n="739">ch'andò a Valenza a dimandare aiuto,</l>
     <l n="740">né parve a lui che Orlando lo esaudissi;</l>
     <l n="741">indi era dietro all'orme egli venuto</l>
     <l n="742">di Gano, per veder ciò che seguissi</l>
     <l n="743">de la sua donna, e per poter di quella</l>
     <l n="744">ai fratelli portar poi la novella.</l>
    </lg>
    <lg n="94">
     <l n="745">A costui diede la capezza in mano,</l>
     <l n="746">che pel collo, pei fianchi e per le braccia,</l>
     <l n="747">sopra un debol roncin l'iniquo Gano</l>
     <l n="748">traea legato a discoperta faccia.</l>
     <l n="749">Curar la piaga gli fe' da un villano,</l>
     <l n="750">che per bisogno in tal opre s'impaccia;</l>
     <l n="751">il qual, stridendo Gano per l'ambascia,</l>
     <l n="752">tutta l'empie di sal, e a pena fascia.</l>
    </lg>
    <lg n="95">
     <l n="753">Il Maganzese al collo un cerchio d'oro</l>
     <l n="754">e preziose annella aveva in dito,</l>
     <l n="755">et alla spada un cinto di lavoro</l>
     <l n="756">molto ben fatto e tutto d'or guarnito;</l>
     <l n="757">e queste cose e l'altre che trovoro</l>
     <l n="758">di Gano aver del ricco e del polito,</l>
     <l n="759">la donna a Sinibaldo tutte diede,</l>
     <l n="760">ch'era di maggior don degna sua fede.</l>
    </lg>
    <lg n="96">
     <l n="761">A Sinibaldo, che così nomato</l>
     <l n="762">era il scudier, con l'altre anco concesse</l>
     <l n="763">la gemma in che Vertunno era incantato,</l>
     <l n="764">ma non sapendo quanto ella gli desse;</l>
     <l n="765">né sapendolo ancora a chi fu dato,</l>
     <l n="766">con l'altre annella in dito se lo messe;</l>
     <l n="767">stimòllo et ebbe in prezzo, ma minore</l>
     <l n="768">di quel ch'avria, sapendo il suo valore.</l>
    </lg>
    <lg n="97">
     <l n="769">Pel Delfinato, indi per Linguadoca</l>
     <l n="770">ne va, dove trovar spera il fratello,</l>
     <l n="771">ch'avea Guascogna, o ne restava poca,</l>
     <l n="772">omai ridotta al suo voler ribello.</l>
     <l n="773">Come la volpe che gallina od oca,</l>
     <l n="774">o lupo che ne porti via l'agnello</l>
     <l n="775">per macchie o luoghi ove in perpetuo adugge</l>
     <l n="776">l'ombra le pallide erbe, ascoso fugge;</l>
    </lg>
    <lg n="98">
     <l n="777">ella così da le città si scosta</l>
     <l n="778">quanto più può, né dentro mura alloggia;</l>
     <l n="779">ma dove trovi alcuna casa posta</l>
     <l n="780">fuor de la gente, ivi si corca o appoggia:</l>
     <l n="781">il giorno mangia e dorme e sta riposta,</l>
     <l n="782">la notte al camin suo poi scende e poggia:</l>
     <l n="783">le par mill'anni ogni ora che 'l ribaldo</l>
     <l n="784">s'indugi a dar prigion al suo Rinaldo.</l>
    </lg>
    <lg n="99">
     <l n="785">Come animal selvatico, ridotto</l>
     <l n="786">pur dianzi in gabbia o in luogo chiuso e forte,</l>
     <l n="787">corre di qua e di là, corre di sotto,</l>
     <l n="788">corre di sopra, e non trova le porte;</l>
     <l n="789">così Gano, vedendosi condotto</l>
     <l n="790">da' suoi nimici a manifesta morte,</l>
     <l n="791">cercava col pensier tutti gli modi</l>
     <l n="792">che lo potesson trar fuor di quei nodi.</l>
    </lg>
    <lg n="100">
     <l n="793">Pur la guardia gli lascia un dì tant'agio,</l>
     <l n="794">che dà de l'esser suo notizia a un oste;</l>
     <l n="795">e gli promette trarlo di disagio</l>
     <l n="796">s'andar vuol a Baiona per le poste,</l>
     <l n="797">et al Lupo figliuol di Bertolagio</l>
     <l n="798">far che non sien le sue miserie ascoste:</l>
     <l n="799">ch'in costui spera, tosto che lo intenda,</l>
     <l n="800">ch'alli suoi casi alcun rimedio prenda.</l>
    </lg>
    <lg n="101">
     <l n="801">L'oste, più per speranza di guadagno</l>
     <l n="802">che per esser di mente sì pietosa,</l>
     <l n="803">salta a cavallo, e la sferza e 'l calcagno</l>
     <l n="804">adopra, e notte o dì poco riposa:</l>
     <l n="805">giunse, io non so s'io dica al Lupo o all'agno:</l>
     <l n="806">so ch'io l'ho da dir agno in una cosa:</l>
     <l n="807">ch'era di cor più timido che agnello,</l>
     <l n="808">nel resto lupo insidioso e fello.</l>
    </lg>
    <lg n="102">
     <l n="809">Tosto che 'l Lupo ha la novella udita,</l>
     <l n="810">senza far il suo cor noto a persona,</l>
     <l n="811">con cento cavallier de la più ardita</l>
     <l n="812">gente ch'avesse, uscì fuor di Baiona;</l>
     <l n="813">e verso dove avea la strada uscita</l>
     <l n="814">che facea Bradamante, in fretta sprona;</l>
     <l n="815">poi si nasconde in certe case guaste</l>
     <l n="816">ch'era tra via, ma ch'a celarlo baste.</l>
    </lg>
    <lg n="103">
     <l n="817">L'oste quivi lasciando i Maganzesi,</l>
     <l n="818">andò per trovar Gano e Bradamante,</l>
     <l n="819">ché da l'insidie e dagli lacci tesi</l>
     <l n="820">non pigliassero via troppo distante.</l>
     <l n="821">Non molto andò che di lucenti arnesi</l>
     <l n="822">guarnito un cavallier si vide inante,</l>
     <l n="823">che cacciando il destrier più che di trotto,</l>
     <l n="824">parea da gran bisogno esser condotto.</l>
    </lg>
    <lg n="104">
     <l n="825">Galoppandoli innanzi iva un valletto,</l>
     <l n="826">due damigelle poi, poi veniva esso:</l>
     <l n="827">le damigelle avean l'una l'elmetto,</l>
     <l n="828">la lancia e 'l scudo all'altra era commesso.</l>
     <l n="829">Prima che giunga ove lor possa il petto</l>
     <l n="830">vedere o 'l viso, o più si faccia appresso,</l>
     <l n="831">l'oste all'incontro la figlia d'Amone</l>
     <l n="832">vede venir col traditor prigione.</l>
    </lg>
    <lg n="105">
     <l n="833">Poi vide il cavallier da le donzelle,</l>
     <l n="834">tosto ch'a Bradamante fu vicino,</l>
     <l n="835">ire a 'bracciarla, et accoglienze belle</l>
     <l n="836">far l'una all'altra a capo umile e chino;</l>
     <l n="837">e poi ch'una o due volte iterar quelle,</l>
     <l n="838">volgersi e ritornar tutte a un camino:</l>
     <l n="839">e chi pur dianzi in tal fretta venia,</l>
     <l n="840">lasciar per Bradamante la sua via.</l>
    </lg>
    <lg n="106">
     <l n="841">Quest'era l'animosa sua Marfisa,</l>
     <l n="842">la qual non si fermò, tosto ch'intese</l>
     <l n="843">de la cognata presa, et in che guisa;</l>
     <l n="844">e per ir in Maganza il camin prese,</l>
     <l n="845">certa di liberarla, pur ch'uccisa</l>
     <l n="846">già non l'avesse il Conte maganzese;</l>
     <l n="847">e se morta era, far quivi tai danni,</l>
     <l n="848">che desse al mondo da parlar mill'anni.</l>
    </lg>
    <lg n="107">
     <l n="849">L'oste giunse tra lor e salutolle</l>
     <l n="850">cortesemente, e mostrò far l'usanza,</l>
     <l n="851">ché la sera albergar seco invitolle,</l>
     <l n="852">e finse che non lungi era la stanza;</l>
     <l n="853">poi, mal accorto, a Gano accennar volle,</l>
     <l n="854">e del vicino aiuto dar speranza:</l>
     <l n="855">ma dal scudier che Gano avea legato</l>
     <l n="856">fu il misero veduto et accusato.</l>
    </lg>
    <lg n="108">
     <l n="857">Marfisa, ch'avea l'ira e la man presta,</l>
     <l n="858">lo ciuffò ne la gola, e l'avria morto,</l>
     <l n="859">se non facea la cosa manifesta</l>
     <l n="860">ch'avea per Gano ordita, et il riporto;</l>
     <l n="861">pur gli travolse in tal modo la testa,</l>
     <l n="862">ch'andò poi, fin che visse, a capo torto.</l>
     <l n="863">Le chiome in fretta armar, ch'eran scoperte,</l>
     <l n="864">de le vicine insidie amendue certe.</l>
    </lg>
    <lg n="109">
     <l n="865">Tolgon tra lor con ordine l'impresa,</l>
     <l n="866">che Bradamante non s'abbia a partire,</l>
     <l n="867">ma star del traditor alla difesa,</l>
     <l n="868">ch'alcun nol scioglia né faccia fuggire;</l>
     <l n="869">e che Marfisa attenda a fare offesa</l>
     <l n="870">a' Maganzesi, ucciderli e ferire.</l>
     <l n="871">Così ne van verso la casa rotta,</l>
     <l n="872">dove i nimici ascosi erano in frotta.</l>
    </lg>
    <lg n="110">
     <l n="873">L'altre donzelle e i dui scudier restaro,</l>
     <l n="874">ch'eran senz'armi, non troppo lontano;</l>
     <l n="875">Bradamante e Marfisa se n'andaro</l>
     <l n="876">verso gli aguati, avendo in mezo Gano.</l>
     <l n="877">Tosto che dritto il loco si trovaro,</l>
     <l n="878">saltò Marfisa con la lancia in mano</l>
     <l n="879">dentro alla porta, e messe un alto grido,</l>
     <l n="880">dicendo: — Traditor, tutti vi uccido. —</l>
    </lg>
    <lg n="111">
     <l n="881">Come chi vespe o galavroni o pecchie</l>
     <l n="882">per follia va a turbar ne le lor cave,</l>
     <l n="883">se gli sente per gli occhi e per l'orecchie</l>
     <l n="884">armati di puntura aspera e grave;</l>
     <l n="885">così fa il grido de le mura vecchie</l>
     <l n="886">del rotto albergo uscir le genti prave</l>
     <l n="887">con un strepito d'armi e, da ogni parte,</l>
     <l n="888">tanto rumor ch'avria da temer Marte.</l>
    </lg>
    <lg n="112">
     <l n="889">Marfisa, che dovunque apparia il caso</l>
     <l n="890">più periglioso divenia più ardita,</l>
     <l n="891">con la lancia mandò quattro all'occaso,</l>
     <l n="892">che trovò stretti insieme in su l'uscita;</l>
     <l n="893">e col troncon, ch'in man l'era rimaso,</l>
     <l n="894">solo in tre colpi a tre tolse la vita.</l>
     <l n="895">Ma tornate ad udir un'altra volta</l>
     <l n="896">quel che fe' poi ch'ebbe la spada tolta.</l>
    </lg>
   </lg>
  </body>
 </text>
</TEI>