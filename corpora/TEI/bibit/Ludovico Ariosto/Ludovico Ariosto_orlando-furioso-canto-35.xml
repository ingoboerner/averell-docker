<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 35</title>
    <author>Ludovico Ariosto</author>
   </titleStmt>
   <extent>
    <measure unit="stanza">80</measure>
    <measure unit="line">640</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-35</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 35</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 35</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi salirà per me, madonna, in cielo</l>
     <l n="2">a riportarne il mio perduto ingegno?</l>
     <l n="3">che, poi ch'uscì da' bei vostri occhi il telo</l>
     <l n="4">che 'l cor mi fisse, ognior perdendo vegno.</l>
     <l n="5">Né di tanta iattura mi querelo,</l>
     <l n="6">pur che non cresca, ma stia a questo segno;</l>
     <l n="7">ch'io dubito, se più si va sciemando,</l>
     <l n="8">di venir tal, qual ho descritto Orlando.</l>
    </lg>
    <lg n="2">
     <l n="9">Per riaver l'ingegno mio m'è aviso</l>
     <l n="10">che non bisogna che per l'aria io poggi</l>
     <l n="11">nel cerchio de la luna o in paradiso;</l>
     <l n="12">che 'l mio non credo che tanto alto alloggi.</l>
     <l n="13">Ne' bei vostri occhi e nel sereno viso,</l>
     <l n="14">nel sen d'avorio e alabastrini poggi</l>
     <l n="15">se ne va errando; et io con queste labbia</l>
     <l n="16">lo corrò, se vi par ch'io lo riabbia.</l>
    </lg>
    <lg n="3">
     <l n="17">Per gli ampli tetti andava il paladino</l>
     <l n="18">tutte mirando le future vite,</l>
     <l n="19">poi ch'ebbe visto sul fatal molino</l>
     <l n="20">volgersi quelle ch'erano già ordite:</l>
     <l n="21">e scorse un vello che più che d'or fino</l>
     <l n="22">splender parea; né sarian gemme trite,</l>
     <l n="23">s'in filo si tirassero con arte,</l>
     <l n="24">da comparargli alla millesma parte.</l>
    </lg>
    <lg n="4">
     <l n="25">Mirabilmente il bel vello gli piacque,</l>
     <l n="26">che tra infiniti paragon non ebbe;</l>
     <l n="27">e di sapere alto disio gli nacque,</l>
     <l n="28">quando sarà tal vita, e a chi si debbe.</l>
     <l n="29">L'evangelista nulla gliene tacque:</l>
     <l n="30">che venti anni principio prima avrebbe</l>
     <l n="31">che col M e col D fosse notato</l>
     <l n="32">l'anno corrente dal Verbo incarnato.</l>
    </lg>
    <lg n="5">
     <l n="33">E come di splendore e di beltade</l>
     <l n="34">quel vello non avea simile o pare,</l>
     <l n="35">così saria la fortunata etade</l>
     <l n="36">che dovea uscirne al mondo singulare;</l>
     <l n="37">perché tutte le grazie inclite e rade</l>
     <l n="38">ch'alma Natura, o proprio studio dare,</l>
     <l n="39">o benigna Fortuna ad uomo puote,</l>
     <l n="40">avrà in perpetua et infallibil dote.</l>
    </lg>
    <lg n="6">
     <l n="41">- Del re de' fiumi tra l'altiere corna</l>
     <l n="42">or siede umil (diceagli) e piccol borgo:</l>
     <l n="43">dinanzi il Po, di dietro gli soggiorna</l>
     <l n="44">d'alta palude un nebuloso gorgo;</l>
     <l n="45">che, volgendosi gli anni, la più adorna</l>
     <l n="46">di tutte le città d'Italia scorgo,</l>
     <l n="47">non pur di mura e d'ampli tetti regi,</l>
     <l n="48">ma di bei studi e di costumi egregi.</l>
    </lg>
    <lg n="7">
     <l n="49">Tanta esaltazione e così presta,</l>
     <l n="50">non fortuìta o d'aventura casca;</l>
     <l n="51">ma l'ha ordinata il ciel, perché sia questa</l>
     <l n="52">degna in che l'uom di ch'io ti parlo, nasca:</l>
     <l n="53">che, dove il frutto ha da venir, s'inesta</l>
     <l n="54">e con studio si fa crescer la frasca;</l>
     <l n="55">e l'artefice l'oro affinar suole,</l>
     <l n="56">in che legar gemma di pregio vuole.</l>
    </lg>
    <lg n="8">
     <l n="57">Né sì leggiadra né sì bella veste</l>
     <l n="58">unque ebbe altr'alma in quel terrestre regno;</l>
     <l n="59">e raro è sceso e scenderà da queste</l>
     <l n="60">sfere superne un spirito sì degno,</l>
     <l n="61">come per farne Ippolito da Este</l>
     <l n="62">n'have l'eterna mente alto disegno.</l>
     <l n="63">Ippolito da Este sarà detto</l>
     <l n="64">l'uomo a chi Dio sì ricco dono ha eletto.</l>
    </lg>
    <lg n="9">
     <l n="65">Quegli ornamenti che divisi in molti,</l>
     <l n="66">a molti basterian per tutti ornarli,</l>
     <l n="67">in suo ornamento avrà tutti raccolti</l>
     <l n="68">costui, di c'hai voluto ch'io ti parli.</l>
     <l n="69">Le virtudi per lui, per lui soffolti</l>
     <l n="70">saran gli studi; e s'io vorrò narrar li</l>
     <l n="71">alti suoi merti, al fin son sì lontano,</l>
     <l n="72">ch'Orlando il senno aspetterebbe invano. -</l>
    </lg>
    <lg n="10">
     <l n="73">Così venìa l'imitator di Cristo</l>
     <l n="74">ragionando col duca: e poi che tutte</l>
     <l n="75">le stanze del gran luogo ebbono visto,</l>
     <l n="76">onde l'umane vite eran condutte,</l>
     <l n="77">sul fiume usciro, che d'arena misto</l>
     <l n="78">con l'onde discorrea turbide e brutte;</l>
     <l n="79">e vi trovâr quel vecchio in su la riva,</l>
     <l n="80">che con gl'impressi nomi vi veniva.</l>
    </lg>
    <lg n="11">
     <l n="81">Non so se vi sia a mente, io dico quello</l>
     <l n="82">ch'al fin de l'altro canto vi lasciai,</l>
     <l n="83">vecchio di faccia, e sì di membra snello,</l>
     <l n="84">che d'ogni cervio è più veloce assai.</l>
     <l n="85">Degli altrui nomi egli si empìa il mantello;</l>
     <l n="86">scemava il monte, e non finiva mai:</l>
     <l n="87">et in quel fiume che Lete si noma,</l>
     <l n="88">scarcava, anzi perdea la ricca soma.</l>
    </lg>
    <lg n="12">
     <l n="89">Dico che, come arriva in su la sponda</l>
     <l n="90">del fiume, quel prodigo vecchio scuote</l>
     <l n="91">il lembo pieno, e ne la turbida onda</l>
     <l n="92">tutte lascia cader l'impresse note.</l>
     <l n="93">Un numer senza fin se ne profonda,</l>
     <l n="94">ch'un minimo uso aver non se ne puote;</l>
     <l n="95">e di cento migliaia che l'arena</l>
     <l n="96">sul fondo involve, un se ne serva a pena.</l>
    </lg>
    <lg n="13">
     <l n="97">Lungo e d'intorno quel fiume volando</l>
     <l n="98">girano corvi et avidi avoltori,</l>
     <l n="99">mulacchie e varii augelli, che gridando</l>
     <l n="100">facean discordi strepiti e romori;</l>
     <l n="101">et alla preda correan tutti, quando</l>
     <l n="102">sparger vedean gli amplissimi tesori:</l>
     <l n="103">e chi nel becco, e chi ne l'ugna torta</l>
     <l n="104">ne prende; ma lontan poco li porta.</l>
    </lg>
    <lg n="14">
     <l n="105">Come vogliono alzar per l'aria i voli,</l>
     <l n="106">non han poi forza che 'l peso sostegna;</l>
     <l n="107">sì che convien che Lete pur involi</l>
     <l n="108">de' ricchi nomi la memoria degna.</l>
     <l n="109">Fra tanti augelli son duo cigni soli,</l>
     <l n="110">bianchi, Signor, come è la vostra insegna,</l>
     <l n="111">che vengon lieti riportando in bocca</l>
     <l n="112">sicuramente il nome che lor tocca.</l>
    </lg>
    <lg n="15">
     <l n="113">Così contra i pensieri empi e maligni</l>
     <l n="114">del vecchio che donar li vorria al fiume,</l>
     <l n="115">alcun'ne salvan gli augelli benigni:</l>
     <l n="116">tutto l'avanzo oblivion consume.</l>
     <l n="117">Or se ne van notando i sacri cigni,</l>
     <l n="118">et or per l'aria battendo le piume,</l>
     <l n="119">fin che presso alla ripa del fiume empio</l>
     <l n="120">trovano un colle, e sopra il colle un tempio.</l>
    </lg>
    <lg n="16">
     <l n="121">All'Immortalitade il luogo è sacro,</l>
     <l n="122">ove una bella ninfa giù del colle</l>
     <l n="123">viene alla ripa del leteo lavacro,</l>
     <l n="124">e di bocca dei cigni i nomi tolle;</l>
     <l n="125">e quelli affige intorno al simulacro</l>
     <l n="126">ch'in mezzo il tempio una colonna estolle:</l>
     <l n="127">quivi li sacra, e ne fa tal governo,</l>
     <l n="128">che vi si pôn veder tutti in eterno.</l>
    </lg>
    <lg n="17">
     <l n="129">Chi sia quel vecchio, e perché tutti al rio</l>
     <l n="130">senza alcun frutto i bei nomi dispensi,</l>
     <l n="131">e degli augelli, e di quel luogo pio</l>
     <l n="132">onde la bella ninfa al fiume viensi,</l>
     <l n="133">aveva Astolfo di saper desio</l>
     <l n="134">i gran misteri e gl'incogniti sensi;</l>
     <l n="135">e domandò di tutte queste cose</l>
     <l n="136">l'uomo di Dio, che così gli rispose:</l>
    </lg>
    <lg n="18">
     <l n="137">- Tu déi saper che non si muove fronda</l>
     <l n="138">là giù, che segno qui non se ne faccia.</l>
     <l n="139">Ogni effetto convien che corrisponda</l>
     <l n="140">in terra e in ciel, ma con diversa faccia.</l>
     <l n="141">Quel vecchio, la cui barba il petto inonda,</l>
     <l n="142">veloce sì che mai nulla l'impaccia,</l>
     <l n="143">gli effetti pari e la medesima opra</l>
     <l n="144">che 'l Tempo fa là giù, fa qui di sopra.</l>
    </lg>
    <lg n="19">
     <l n="145">Volte che son le fila in su la ruota,</l>
     <l n="146">là giù la vita umana arriva al fine.</l>
     <l n="147">La fama là, qui ne riman la nota;</l>
     <l n="148">ch'immortali sariano ambe e divine,</l>
     <l n="149">se non che qui quel da la irsuta gota,</l>
     <l n="150">e là giù il Tempo ognior ne fa rapine.</l>
     <l n="151">Questi le getta, come vedi, al rio;</l>
     <l n="152">e quel l'immerge ne l'eterno oblio.</l>
    </lg>
    <lg n="20">
     <l n="153">E come qua su i corvi e gli avoltori</l>
     <l n="154">e le mulacchie e gli altri varii augelli</l>
     <l n="155">s'affaticano tutti per trar fuori</l>
     <l n="156">de l'acqua i nomi che veggion più belli:</l>
     <l n="157">così là giù ruffiani, adulatori,</l>
     <l n="158">buffon, cinedi, accusatori, e quelli</l>
     <l n="159">che viveno alle corti e che vi sono</l>
     <l n="160">più grati assai che 'l virtuoso e 'l buono,</l>
    </lg>
    <lg n="21">
     <l n="161">e son chiamati cortigian gentili,</l>
     <l n="162">perché sanno imitar l'asino e 'l ciacco;</l>
     <l n="163">de' lor signor, tratto che n'abbia i fili</l>
     <l n="164">la giusta Parca, anzi Venere e Bacco,</l>
     <l n="165">questi di ch'io ti dico, inerti e vili,</l>
     <l n="166">nati solo ad empir di cibo il sacco,</l>
     <l n="167">portano in bocca qualche giorno il nome;</l>
     <l n="168">poi ne l'oblio lascian cader le some.</l>
    </lg>
    <lg n="22">
     <l n="169">Ma come i cigni che cantando lieti</l>
     <l n="170">rendeno salve le medaglie al tempio,</l>
     <l n="171">così gli uomini degni da' poeti</l>
     <l n="172">son tolti da l'oblio, più che morte empio.</l>
     <l n="173">Oh bene accorti principi e discreti,</l>
     <l n="174">che seguite di Cesare l'esempio,</l>
     <l n="175">e gli scrittor vi fate amici, donde</l>
     <l n="176">non avete a temer di Lete l'onde!</l>
    </lg>
    <lg n="23">
     <l n="177">Son, come i cigni, anco i poeti rari,</l>
     <l n="178">poeti che non sian del nome indegni;</l>
     <l n="179">sì perché il ciel degli uomini preclari</l>
     <l n="180">non pate mai che troppa copia regni,</l>
     <l n="181">sì per gran colpa dei signori avari</l>
     <l n="182">che lascian mendicare i sacri ingegni;</l>
     <l n="183">che le virtù premendo, et esaltando</l>
     <l n="184">i vizii, caccian le buone arti in bando.</l>
    </lg>
    <lg n="24">
     <l n="185">Credi che Dio questi ignoranti ha privi</l>
     <l n="186">de lo 'ntelletto, e loro offusca i lumi;</l>
     <l n="187">che de la poesia gli ha fatto schivi,</l>
     <l n="188">acciò che morte il tutto ne consumi.</l>
     <l n="189">Oltre che del sepolcro uscirian vivi,</l>
     <l n="190">ancor ch'avesser tutti i rei costumi,</l>
     <l n="191">pur che sapesson farsi amica Cirra,</l>
     <l n="192">più grato odore avrian che nardo o mirra.</l>
    </lg>
    <lg n="25">
     <l n="193">Non sì pietoso Enea, né forte Achille</l>
     <l n="194">fu, come è fama, né sì fiero Ettorre;</l>
     <l n="195">e ne son stati e mille e mille e mille</l>
     <l n="196">che lor si puon con verità anteporre:</l>
     <l n="197">ma i donati palazzi e le gran ville</l>
     <l n="198">dai descendenti lor, gli ha fatto porre</l>
     <l n="199">in questi senza fin sublimi onori</l>
     <l n="200">da l'onorate man degli scrittori.</l>
    </lg>
    <lg n="26">
     <l n="201">Non fu sì santo né benigno Augusto</l>
     <l n="202">come la tuba di Virgilio suona.</l>
     <l n="203">L'aver avuto in poesia buon gusto</l>
     <l n="204">la proscrizion iniqua gli perdona.</l>
     <l n="205">Nessun sapria se Neron fosse ingiusto,</l>
     <l n="206">né sua fama saria forse men buona,</l>
     <l n="207">avesse avuto e terra e ciel nimici,</l>
     <l n="208">se gli scrittor sapea tenersi amici.</l>
    </lg>
    <lg n="27">
     <l n="209">Omero Agamennón vittorioso,</l>
     <l n="210">e fe' i Troian parer vili et inerti;</l>
     <l n="211">e che Penelopea fida al suo sposo</l>
     <l n="212">dai Prochi mille oltraggi avea sofferti.</l>
     <l n="213">E se tu vuoi che 'l ver non ti sia ascoso,</l>
     <l n="214">tutta al contrario l'istoria converti:</l>
     <l n="215">che i Greci rotti, e che Troia vittrice,</l>
     <l n="216">e che Penelopea fu meretrice.</l>
    </lg>
    <lg n="28">
     <l n="217">Da l'altra parte odi che fama lascia</l>
     <l n="218">Elissa, ch'ebbe il cor tanto pudico;</l>
     <l n="219">che riputata viene una bagascia,</l>
     <l n="220">solo perché Maron non le fu amico.</l>
     <l n="221">Non ti maravigliar ch'io n'abbia ambascia,</l>
     <l n="222">e se di ciò diffusamente io dico.</l>
     <l n="223">Gli scrittori amo, e fo il debito mio;</l>
     <l n="224">ch'al vostro mondo fui scrittore anch'io.</l>
    </lg>
    <lg n="29">
     <l n="225">E sopra tutti gli altri io feci acquisto</l>
     <l n="226">che non mi può levar tempo né morte:</l>
     <l n="227">e ben convenne al mio lodato Cristo</l>
     <l n="228">rendermi guidardon di sì gran sorte.</l>
     <l n="229">Duolmi di quei che sono al tempo tristo,</l>
     <l n="230">quando la cortesia chiuso ha le porte;</l>
     <l n="231">che con pallido viso e macro e asciutto</l>
     <l n="232">la notte e 'l dì vi picchian senza frutto.</l>
    </lg>
    <lg n="30">
     <l n="233">Sì che continuando il primo detto,</l>
     <l n="234">sono i poeti e gli studiosi pochi;</l>
     <l n="235">che dove non han pasco né ricetto,</l>
     <l n="236">insin le fere abbandonano i lochi. -</l>
     <l n="237">Così dicendo, il vecchio benedetto</l>
     <l n="238">gli occhi infiammò, che parveno duo fuochi;</l>
     <l n="239">poi vòlto al duca con un saggio riso</l>
     <l n="240">tornò sereno il conturbato viso.</l>
    </lg>
    <lg n="31">
     <l n="241">Resti con lo scrittor de l'evangelo</l>
     <l n="242">Astolfo ormai, ch'io voglio far un salto,</l>
     <l n="243">quanto sia in terra a venir fin dal cielo;</l>
     <l n="244">ch'io non posso più star su l'ali in alto.</l>
     <l n="245">Torno alla donna a cui con grave telo</l>
     <l n="246">mosso avea gelosia crudele assalto.</l>
     <l n="247">Io la lasciai ch'avea con breve guerra</l>
     <l n="248">tre re gittati, un dopo l'altro, in terra;</l>
    </lg>
    <lg n="32">
     <l n="249">e che giunta la sera ad un castello</l>
     <l n="250">ch'alla via di Parigi si ritrova,</l>
     <l n="251">d'Agramante, che rotto dal fratello</l>
     <l n="252">s'era ridotto in Arli, ebbe la nuova.</l>
     <l n="253">Certa che 'l suo Ruggier fosse con quello,</l>
     <l n="254">tosto ch'apparve in ciel la luce nuova,</l>
     <l n="255">verso Provenza, dove ancora intese</l>
     <l n="256">che Carlo lo seguia, la strada prese.</l>
    </lg>
    <lg n="33">
     <l n="257">Verso Provenza per la via più dritta</l>
     <l n="258">andando, s'incontrò in una donzella,</l>
     <l n="259">ancor che fosse lacrimosa e afflitta,</l>
     <l n="260">bella di faccia e di maniere bella.</l>
     <l n="261">Questa era quella sì d'amor traffitta</l>
     <l n="262">per lo figliuol di Monodante, quella</l>
     <l n="263">donna gentil ch'avea lasciato al ponte</l>
     <l n="264">l'amante suo prigion di Rodomonte.</l>
    </lg>
    <lg n="34">
     <l n="265">Ella venìa cercando un cavalliero,</l>
     <l n="266">ch'a far battaglia usato, come lontra,</l>
     <l n="267">in acqua e in terra fosse, e così fiero,</l>
     <l n="268">che lo potesse al pagan porre incontra.</l>
     <l n="269">La sconsolata amica di Ruggiero,</l>
     <l n="270">come quest'altra sconsolata incontra,</l>
     <l n="271">cortesemente la saluta, e poi</l>
     <l n="272">le chiede la cagion dei dolor suoi.</l>
    </lg>
    <lg n="35">
     <l n="273">Fiordiligi lei mira, e veder parle</l>
     <l n="274">un cavallier ch'al suo bisogno fia;</l>
     <l n="275">e comincia del ponte a ricontarle,</l>
     <l n="276">ove impedisce il re d'Algier la via;</l>
     <l n="277">e ch'era stato appresso di levarle</l>
     <l n="278">l'amante suo: non che più forte sia;</l>
     <l n="279">ma sapea darsi il Saracino astuto</l>
     <l n="280">col ponte stretto e con quel fiume aiuto.</l>
    </lg>
    <lg n="36">
     <l n="281">- Se sei (dicea) sì ardito e sì cortese,</l>
     <l n="282">come ben mostri l'uno e l'altro in vista,</l>
     <l n="283">mi vendica, per Dio, di chi mi prese</l>
     <l n="284">il mio signore, e mi fa gir sì trista;</l>
     <l n="285">o consigliami almeno in che paese</l>
     <l n="286">possa io trovare un ch'a colui resista,</l>
     <l n="287">e sappia tanto d'arme e di battaglia,</l>
     <l n="288">che 'l fiume e 'l ponte al pagan poco vaglia.</l>
    </lg>
    <lg n="37">
     <l n="289">Oltre che tu farai quel che conviensi</l>
     <l n="290">ad uom cortese e a cavalliero errante,</l>
     <l n="291">in beneficio il tuo valor dispensi</l>
     <l n="292">del più fedel d'ogni fedele amante.</l>
     <l n="293">De l'altre sue virtù non appertiensi</l>
     <l n="294">a me narrar; che sono tante e tante,</l>
     <l n="295">che chi non n'ha notizia, si può dire</l>
     <l n="296">che sia del veder privo e de l'udire. -</l>
    </lg>
    <lg n="38">
     <l n="297">La magnanima donna, a cui fu grata</l>
     <l n="298">sempre ogni impresa che può farla degna</l>
     <l n="299">d'esser con laude e gloria nominata,</l>
     <l n="300">subito al ponte di venir disegna:</l>
     <l n="301">et ora tanto più, ch'è disperata,</l>
     <l n="302">vien volentier, quando anco a morir vegna;</l>
     <l n="303">che credendosi, misera! esser priva</l>
     <l n="304">del suo Ruggiero, ha in odio d'esser viva.</l>
    </lg>
    <lg n="39">
     <l n="305">- Per quel ch'io vaglio, giovane amorosa</l>
     <l n="306">(rispose Bradamante), io m'offerisco</l>
     <l n="307">di far l'impresa dura e perigliosa,</l>
     <l n="308">per altre cause ancor, ch'io preterisco;</l>
     <l n="309">ma più, che del tuo amante narri cosa</l>
     <l n="310">che narrar di pochi uomini avvertisco:</l>
     <l n="311">che sia in amor fedel; ch'a fé ti giuro</l>
     <l n="312">ch'in ciò pensai ch'ognun fosse pergiuro. -</l>
    </lg>
    <lg n="40">
     <l n="313">Con un sospir quest'ultime parole</l>
     <l n="314">finì, con un sospir ch'uscì dal core;</l>
     <l n="315">poi disse: - Andiamo; - e nel seguente sole</l>
     <l n="316">giunsero al fiume, al passo pien d'orrore.</l>
     <l n="317">Scoperte da la guardia che vi suole</l>
     <l n="318">farne segno col corno al suo signore,</l>
     <l n="319">il pagan s'arma; e quale è 'l suo costume,</l>
     <l n="320">sul ponte s'apparecchia in ripa al fiume:</l>
    </lg>
    <lg n="41">
     <l n="321">e come vi compar quella guerriera,</l>
     <l n="322">di porla a morte subito minaccia,</l>
     <l n="323">quando de l'arme e del destrier su ch'era,</l>
     <l n="324">al gran sepolcro oblazion non faccia.</l>
     <l n="325">Bradamante che sa l'istoria vera,</l>
     <l n="326">come per lui morta Issabella giaccia,</l>
     <l n="327">che Fiordiligi detto le l'avea,</l>
     <l n="328">al Saracin superbo rispondea:</l>
    </lg>
    <lg n="42">
     <l n="329">- Perché vuoi tu, bestial, che gli innocenti</l>
     <l n="330">facciano penitenzia del tuo fallo?</l>
     <l n="331">Del sangue tuo placar costei convienti:</l>
     <l n="332">tu l'uccidesti, e tutto 'l mondo sallo.</l>
     <l n="333">Sì che di tutte l'arme e guernimenti</l>
     <l n="334">di tanti che gittati hai da cavallo,</l>
     <l n="335">oblazione e vittima più accetta</l>
     <l n="336">avrà, ch'io te l'uccida in sua vendetta.</l>
    </lg>
    <lg n="43">
     <l n="337">E di mia man le fia più grato il dono,</l>
     <l n="338">quando, come ella fu, son donna anch'io:</l>
     <l n="339">né qui venuta ad altro effetto sono,</l>
     <l n="340">ch'a vendicarla; e questo sol disio.</l>
     <l n="341">Ma far tra noi prima alcun patto è buono,</l>
     <l n="342">che 'l tuo valor si compari col mio.</l>
     <l n="343">S'abbattuta sarò, di me farai</l>
     <l n="344">quel che degli altri tuoi prigion fatt'hai:</l>
    </lg>
    <lg n="44">
     <l n="345">ma s'io t'abbatto, come io credo e spero,</l>
     <l n="346">guadagnar voglio il tuo cavallo e l'armi,</l>
     <l n="347">e quelle offerir sole al cimitero,</l>
     <l n="348">e tutte l'altre distaccar da' marmi;</l>
     <l n="349">e voglio che tu lasci ogni guerriero. -</l>
     <l n="350">Rispose Rodomonte: - Giusto parmi</l>
     <l n="351">che sia come tu di'; ma i prigion darti</l>
     <l n="352">già non potrei, ch'io non gli ho in queste parti.</l>
    </lg>
    <lg n="45">
     <l n="353">Io gli ho al mio regno in Africa mandati:</l>
     <l n="354">ma ti prometto, e ti do ben la fede,</l>
     <l n="355">che se m'avvien per casi inopinati</l>
     <l n="356">che tu stia in sella e ch'io rimanga a piede,</l>
     <l n="357">farò che saran tutti liberati</l>
     <l n="358">in tanto tempo quanto si richiede</l>
     <l n="359">di dare a un messo ch'in fretta si mandi</l>
     <l n="360">a far quel che, s'io perdo, mi commandi.</l>
    </lg>
    <lg n="46">
     <l n="361">Ma s'a te tocca star di sotto, come</l>
     <l n="362">più si conviene, e certo so che fia,</l>
     <l n="363">non vo' che lasci l'arme, né il tuo nome,</l>
     <l n="364">come di vinta, sottoscritto sia:</l>
     <l n="365">al tuo bel viso, a' begli occhi, alle chiome,</l>
     <l n="366">che spiran tutti amore e leggiadria,</l>
     <l n="367">voglio donar la mia vittoria; e basti</l>
     <l n="368">che ti disponga amarmi, ove m'odiasti.</l>
    </lg>
    <lg n="47">
     <l n="369">Io son di tal valor, son di tal nerbo,</l>
     <l n="370">ch'aver non déi d'andar di sotto a sdegno. -</l>
     <l n="371">Sorrise alquanto, ma d'un riso acerbo</l>
     <l n="372">che fece d'ira, più che d'altro, segno,</l>
     <l n="373">la donna, né rispose a quel superbo;</l>
     <l n="374">ma tornò in capo al ponticel di legno,</l>
     <l n="375">spronò il cavallo, e con la lancia d'oro</l>
     <l n="376">venne a trovar quell'orgoglioso Moro.</l>
    </lg>
    <lg n="48">
     <l n="377">Rodomonte alla giostra s'apparecchia:</l>
     <l n="378">viene a gran corso; et è sì grande il suono</l>
     <l n="379">che rende il ponte, ch'intronar l'orecchia</l>
     <l n="380">può forse a molti che lontan ne sono.</l>
     <l n="381">La lancia d'oro fe' l'usanza vecchia;</l>
     <l n="382">che quel pagan, sì dianzi in giostra buono,</l>
     <l n="383">levò di sella, e in aria lo sospese,</l>
     <l n="384">indi sul ponte a capo in giù lo stese.</l>
    </lg>
    <lg n="49">
     <l n="385">Nel trapassar ritrovò a pena loco</l>
     <l n="386">ove entrar col destrier quella guerriera;</l>
     <l n="387">e fu a gran risco, e ben vi mancò poco,</l>
     <l n="388">ch'ella non traboccò ne la riviera:</l>
     <l n="389">ma Rabicano, il quale il vento e 'l fuoco</l>
     <l n="390">concetto avean, sì destro et agil era,</l>
     <l n="391">che nel margine estremo trovò strada;</l>
     <l n="392">e sarebbe ito anco su 'n fil di spada.</l>
    </lg>
    <lg n="50">
     <l n="393">Ella si volta, e contra l'abbattuto</l>
     <l n="394">pagan ritorna; e con leggiadro motto:</l>
     <l n="395">- Or puoi (disse) veder chi abbia perduto,</l>
     <l n="396">e a chi di noi tocchi di star di sotto. -</l>
     <l n="397">Di maraviglia il Pagan resta muto,</l>
     <l n="398">ch'una donna a cader l'abbia condotto;</l>
     <l n="399">e far risposta non poté o non volle,</l>
     <l n="400">e fu come uom pien di stupore e folle.</l>
    </lg>
    <lg n="51">
     <l n="401">Di terra si levò tacito e mesto;</l>
     <l n="402">e poi ch'andato fu quattro o sei passi,</l>
     <l n="403">lo scudo e l'elmo, e de l'altre arme il resto</l>
     <l n="404">tutto si trasse, e gittò contra i sassi;</l>
     <l n="405">e solo e a piè fu a dileguarsi presto:</l>
     <l n="406">non che commission prima non lassi</l>
     <l n="407">a un suo scudier, che vada a far l'effetto</l>
     <l n="408">dei prigion suoi, secondo che fu detto.</l>
    </lg>
    <lg n="52">
     <l n="409">Partissi; e nulla poi più se n'intese,</l>
     <l n="410">se non che stava in una grotta scura.</l>
     <l n="411">Intanto Bradamante avea sospese</l>
     <l n="412">di costui l'arme all'alta sepoltura,</l>
     <l n="413">e fattone levar tutto l'arnese,</l>
     <l n="414">il qual dei cavallieri, alla scrittura,</l>
     <l n="415">conobbe de la corte esser di Carlo;</l>
     <l n="416">non levò il resto, e non lasciò levarlo.</l>
    </lg>
    <lg n="53">
     <l n="417">Oltr'a quel del figliuol di Monodante,</l>
     <l n="418">v'è quel di Sansonetto e d'Oliviero,</l>
     <l n="419">che per trovare il principe d'Anglante,</l>
     <l n="420">quivi condusse il più dritto sentiero.</l>
     <l n="421">Quivi fur presi, e furo il giorno inante</l>
     <l n="422">mandati via dal Saracino altiero.</l>
     <l n="423">Di questi l'arme fe' la donna tôrre</l>
     <l n="424">da l'alta mole, e chiuder ne la torre.</l>
    </lg>
    <lg n="54">
     <l n="425">Tutte l'altre lasciò pender dai sassi,</l>
     <l n="426">che fur spogliate ai cavallier pagani.</l>
     <l n="427">V'eran l'arme d'un re, del quale i passi</l>
     <l n="428">per Frontalatte mal fur spesi e vani:</l>
     <l n="429">io dico l'arme del re de' Circassi,</l>
     <l n="430">che dopo lungo errar per colli e piani,</l>
     <l n="431">venne quivi a lasciar l'altro destriero;</l>
     <l n="432">e poi senz'arme andossene leggiero.</l>
    </lg>
    <lg n="55">
     <l n="433">S'era partito disarmato e a piede</l>
     <l n="434">quel re pagan dal periglioso ponte,</l>
     <l n="435">sì come gli altri ch'eran di sua fede,</l>
     <l n="436">partir da sé lasciava Rodomonte.</l>
     <l n="437">Ma di tornar più al campo non gli diede</l>
     <l n="438">il cor; ch'ivi apparir non avria fronte:</l>
     <l n="439">che per quel che vantossi, troppo scorno</l>
     <l n="440">gli saria farvi in tal guisa ritorno.</l>
    </lg>
    <lg n="56">
     <l n="441">Di pur cercar nuovo desir lo prese</l>
     <l n="442">colei che sol avea fissa nel core.</l>
     <l n="443">Fu l'aventura sua, che tosto intese</l>
     <l n="444">(io non vi saprei dir chi ne fu autore)</l>
     <l n="445">ch'ella tornava verso il suo paese:</l>
     <l n="446">onde esso, come il punge e sprona Amore,</l>
     <l n="447">dietro alla pésta subito si pone.</l>
     <l n="448">Ma tornar voglio alla figlia d'Amone.</l>
    </lg>
    <lg n="57">
     <l n="449">Poi che narrato ebbe con altro scritto</l>
     <l n="450">come da lei fu liberato il passo;</l>
     <l n="451">a Fiordiligi ch'avea il core afflitto,</l>
     <l n="452">e tenea il viso lacrimoso e basso,</l>
     <l n="453">domandò umanamente ov'ella dritto</l>
     <l n="454">volea che fosse, indi partendo, il passo.</l>
     <l n="455">Rispose Fiordiligi: - Il mio camino</l>
     <l n="456">vo' che sia in Arli al campo saracino,</l>
    </lg>
    <lg n="58">
     <l n="457">ove navilio e buona compagnia</l>
     <l n="458">spero trovar da gir ne l'altro lito.</l>
     <l n="459">Mai non mi fermerò fin ch'io non sia</l>
     <l n="460">venuta al mio signore e mio marito.</l>
     <l n="461">Voglio tentar, perché in prigion non stia,</l>
     <l n="462">più modi e più; che se mi vien fallito</l>
     <l n="463">questo che Rodomonte t'ha promesso,</l>
     <l n="464">ne voglio avere uno et un altro appresso. -</l>
    </lg>
    <lg n="59">
     <l n="465">- Io m'offerisco (disse Bradamante)</l>
     <l n="466">d'accompagnarti un pezzo de la strada,</l>
     <l n="467">tanto che tu ti vegga Arli davante,</l>
     <l n="468">ove per amor mio vo' che tu vada</l>
     <l n="469">a trovar quel Ruggier del re Agramante,</l>
     <l n="470">che del suo nome ha piena ogni contrada;</l>
     <l n="471">e che gli rendi questo buon destriero,</l>
     <l n="472">onde abbattuto ho il Saracino altiero.</l>
    </lg>
    <lg n="60">
     <l n="473">Voglio ch'a punto tu gli dica questo:</l>
     <l n="474">"Un cavallier che di provar si crede,</l>
     <l n="475">e fare a tutto 'l mondo manifesto</l>
     <l n="476">che contra lui sei mancator di fede;</l>
     <l n="477">acciò ti trovi apparecchiato e presto,</l>
     <l n="478">questo destrier, perch'io tel dia, mi diede.</l>
     <l n="479">Dice che trovi tua piastra e tua maglia,</l>
     <l n="480">e che l'aspetti a far teco battaglia".</l>
    </lg>
    <lg n="61">
     <l n="481">Digli questo, e non altro; e se quel vuole</l>
     <l n="482">saper da te ch'io son, di' che nol sai. -</l>
     <l n="483">Quella rispose umana come suole:</l>
     <l n="484">- Non sarò stanca in tuo servizio mai,</l>
     <l n="485">spender la vita, non che le parole;</l>
     <l n="486">che tu ancora per me così fatto hai. -</l>
     <l n="487">Grazie le rende Bradamante, e piglia</l>
     <l n="488">Frontino, e le lo porge per la briglia.</l>
    </lg>
    <lg n="62">
     <l n="489">Lungo il fiume le belle e pellegrine</l>
     <l n="490">giovani vanno a gran giornate insieme,</l>
     <l n="491">tanto che veggono Arli, e le vicine</l>
     <l n="492">rive odon risonar del mar che freme.</l>
     <l n="493">Bradamante si ferma alle confine</l>
     <l n="494">quasi de' borghi et alle sbarre estreme,</l>
     <l n="495">per dare a Fiordiligi atto intervallo,</l>
     <l n="496">che condurre a Ruggier possa il cavallo.</l>
    </lg>
    <lg n="63">
     <l n="497">Vien Fiordiligi, et entra nel rastrello,</l>
     <l n="498">nel ponte e nella porta; e seco prende</l>
     <l n="499">chi le fa compagnia fin all'ostello</l>
     <l n="500">ove abita Ruggiero, e quivi scende;</l>
     <l n="501">e, secondo il mandato, al damigello</l>
     <l n="502">fa l'imbasciata, e il buon Frontin gli rende:</l>
     <l n="503">indi va, che risposta non aspetta,</l>
     <l n="504">ad esequire il suo bisogno in fretta.</l>
    </lg>
    <lg n="64">
     <l n="505">Ruggier riman confuso e in pensier grande,</l>
     <l n="506">e non sa ritrovar capo né via</l>
     <l n="507">di saper chi lo sfide, e chi gli mande</l>
     <l n="508">a dire oltraggio e a fargli cortesia.</l>
     <l n="509">Che costui senza fede lo domande,</l>
     <l n="510">o possa domandar uomo che sia,</l>
     <l n="511">non sa veder né imaginare; e prima,</l>
     <l n="512">ch'ogn'altro sia che Bradamante, istima.</l>
    </lg>
    <lg n="65">
     <l n="513">Che fosse Rodomonte, era più presto</l>
     <l n="514">ad aver, che fosse altri, opinione;</l>
     <l n="515">e perché ancor da lui debba udir questo,</l>
     <l n="516">pensa, né imaginar può la cagione.</l>
     <l n="517">Fuor che con lui, non sa di tutto 'l resto</l>
     <l n="518">del mondo, con chi lite abbia e tenzone.</l>
     <l n="519">Intanto la donzella di Dordona</l>
     <l n="520">chiede battaglia, e forte il corno suona.</l>
    </lg>
    <lg n="66">
     <l n="521">Vien la nuova a Marsilio e ad Agramante,</l>
     <l n="522">ch'un cavallier di fuor chiede battaglia.</l>
     <l n="523">A caso Serpentin loro era avante,</l>
     <l n="524">et impetrò di vestir piastra e maglia,</l>
     <l n="525">e promesse pigliar questo arrogante.</l>
     <l n="526">Il popul venne sopra la muraglia;</l>
     <l n="527">né fanciullo restò, né restò veglio,</l>
     <l n="528">che non fosse a veder chi fêsse meglio.</l>
    </lg>
    <lg n="67">
     <l n="529">Con ricca sopravesta e bello arnese</l>
     <l n="530">Serpentin da la Stella in giostra venne.</l>
     <l n="531">Al primo scontro in terra si distese:</l>
     <l n="532">il destrier aver parve a fuggir penne.</l>
     <l n="533">Dietro gli corse la donna cortese,</l>
     <l n="534">e per la briglia al Saracin lo tenne,</l>
     <l n="535">e disse: - Monta, e fa che 'l tuo signore</l>
     <l n="536">mi mandi un cavallier di te migliore. -</l>
    </lg>
    <lg n="68">
     <l n="537">Il re african, ch'era con gran famiglia</l>
     <l n="538">sopra le mura alla giostra vicino,</l>
     <l n="539">del cortese atto assai si maraviglia,</l>
     <l n="540">ch'usato ha la donzella a Serpentino.</l>
     <l n="541">- Di ragion può pigliarlo, e non lo piglia, -</l>
     <l n="542">diceva, udendo il popul saracino.</l>
     <l n="543">Serpentin giunge, e come ella commanda,</l>
     <l n="544">un miglior da sua parte al re domanda.</l>
    </lg>
    <lg n="69">
     <l n="545">Grandonio di Volterna furibondo,</l>
     <l n="546">il più superbo cavallier di Spagna,</l>
     <l n="547">pregando fece sì, che fu il secondo,</l>
     <l n="548">et uscì con minaccie alla campagna.</l>
     <l n="549">- Tua cortesia nulla ti vaglia al mondo;</l>
     <l n="550">che, quando da me vinto tu rimagna,</l>
     <l n="551">al mio signor menar preso ti voglio:</l>
     <l n="552">ma qui morrai, s'io posso come soglio. -</l>
    </lg>
    <lg n="70">
     <l n="553">La donna disse lui: - Tua villania</l>
     <l n="554">non vo' che men cortese far mi possa,</l>
     <l n="555">ch'io non ti dica che tu torni pria</l>
     <l n="556">che sul duro terren ti doglian l'ossa.</l>
     <l n="557">Ritorna, e di' al tuo re da parte mia,</l>
     <l n="558">che per simile a te non mi son mossa;</l>
     <l n="559">ma per trovar guerrier che 'l pregio vaglia,</l>
     <l n="560">son qui venuta a domandar battaglia. -</l>
    </lg>
    <lg n="71">
     <l n="561">Il mordace parlare, acre et acerbo,</l>
     <l n="562">gran fuoco al cor del Saracino attizza;</l>
     <l n="563">sì che senza poter replicar verbo,</l>
     <l n="564">volta il destrier con còlera e con stizza.</l>
     <l n="565">Volta la donna, e contra quel superbo</l>
     <l n="566">la lancia d'oro e Rabicano drizza.</l>
     <l n="567">Come l'asta fatal lo scudo tocca,</l>
     <l n="568">coi piedi al cielo il Saracin trabocca.</l>
    </lg>
    <lg n="72">
     <l n="569">Il destrier la magnanima guerriera</l>
     <l n="570">gli prese, e disse: - Pur tel prediss'io,</l>
     <l n="571">che far la mia imbasciata meglio t'era,</l>
     <l n="572">che de la giostra aver tanto disio.</l>
     <l n="573">Di' al re, ti prego, che fuor de la schiera</l>
     <l n="574">elegga un cavallier che sia par mio;</l>
     <l n="575">né voglia con voi altri affaticarme,</l>
     <l n="576">ch'avete poca esperienzia d'arme. -</l>
    </lg>
    <lg n="73">
     <l n="577">Quei da le mura, che stimar non sanno</l>
     <l n="578">chi sia il guerriero in su l'arcion sì saldo,</l>
     <l n="579">quei più famosi nominando vanno,</l>
     <l n="580">che tremar li fan spesso al maggior caldo.</l>
     <l n="581">Che Brandimarte sia, molti detto hanno:</l>
     <l n="582">la più parte s'accorda esser Rinaldo:</l>
     <l n="583">molti su Orlando avrian fatto disegno;</l>
     <l n="584">ma il suo caso sapean di pietà degno.</l>
    </lg>
    <lg n="74">
     <l n="585">La terza giostra il figlio di Lanfusa</l>
     <l n="586">chiedendo, disse: - Non che vincer speri,</l>
     <l n="587">ma perché di cader più degna scusa</l>
     <l n="588">abbian, cadendo anch'io, questi guerrieri. -</l>
     <l n="589">E poi di tutto quel ch'in giostra s'usa</l>
     <l n="590">si messe in punto; e di cento destrieri</l>
     <l n="591">che tenea in stalla, d'un tolse l'eletta,</l>
     <l n="592">ch'avea il correre acconcio, e di gran fretta.</l>
    </lg>
    <lg n="75">
     <l n="593">Contra la donna per giostrar si fece;</l>
     <l n="594">ma prima salutolla, et ella lui.</l>
     <l n="595">Disse la donna: - Se saper mi lece,</l>
     <l n="596">ditemi in cortesia che siate vui. -</l>
     <l n="597">Di questo Ferraù le satisfece,</l>
     <l n="598">ch'usò di rado di celarsi altrui.</l>
     <l n="599">Ella soggiunse: - Voi già non rifiuto,</l>
     <l n="600">ma avria più volentieri altri voluto. -</l>
    </lg>
    <lg n="76">
     <l n="601">- E chi? - Ferraù disse. Ella rispose:</l>
     <l n="602">- Ruggiero; - e a pena il poté proferire,</l>
     <l n="603">e sparse d'un color come di rose</l>
     <l n="604">la bellissima faccia in questo dire.</l>
     <l n="605">Soggiunse al detto poi: - Le cui famose</l>
     <l n="606">lode a tal prova m'han fatto venire.</l>
     <l n="607">Altro non bramo, e d'altro non mi cale,</l>
     <l n="608">che di provar come egli in giostra vale. -</l>
    </lg>
    <lg n="77">
     <l n="609">Semplicemente disse le parole</l>
     <l n="610">che forse alcuno ha già prese a malizia.</l>
     <l n="611">Rispose Ferraù: - Prima si vuole</l>
     <l n="612">provar tra noi chi sa più di milizia.</l>
     <l n="613">Se di me avvien quel che di molti suole,</l>
     <l n="614">poi verrà ad emendar la mia tristizia</l>
     <l n="615">quel gentil cavallier che tu dimostri</l>
     <l n="616">aver tanto desio che teco giostri. -</l>
    </lg>
    <lg n="78">
     <l n="617">Parlando tuttavolta la donzella</l>
     <l n="618">teneva la visiera alta dal viso.</l>
     <l n="619">Mirando Ferraù la faccia bella,</l>
     <l n="620">si sente rimaner mezzo conquiso,</l>
     <l n="621">e taciturno dentro a sé favella:</l>
     <l n="622">- Questo un angel mi par del paradiso;</l>
     <l n="623">e ancor che con la lancia non mi tocchi,</l>
     <l n="624">abbattuto son già da' suoi begli occhi. -</l>
    </lg>
    <lg n="79">
     <l n="625">Preson del campo; e come agli altri avvenne,</l>
     <l n="626">Ferraù se n'uscì di sella netto.</l>
     <l n="627">Bradamante il destrier suo gli ritenne,</l>
     <l n="628">e disse: - Torna, e serva quel c'hai detto. -</l>
     <l n="629">Ferraù vergognoso se ne venne,</l>
     <l n="630">e ritrovò Ruggier ch'era al conspetto</l>
     <l n="631">del re Agramante; e gli fece sapere</l>
     <l n="632">ch'alla battaglia il cavallier lo chere.</l>
    </lg>
    <lg n="80">
     <l n="633">Ruggier non conoscendo ancor chi fosse</l>
     <l n="634">chi a sfidar lo mandava alla battaglia,</l>
     <l n="635">quasi certo di vincere, allegrosse;</l>
     <l n="636">e le piastre arrecar fece e la maglia:</l>
     <l n="637">né l'aver visto alle gravi percosse,</l>
     <l n="638">che gli altri sian caduti, il cor gli smaglia.</l>
     <l n="639">Come s'armasse, e come uscisse, e quanto</l>
     <l n="640">poi ne seguì, lo serbo all'altro canto.</l>
    </lg>
   </lg>
  </body>
 </text>
</TEI>