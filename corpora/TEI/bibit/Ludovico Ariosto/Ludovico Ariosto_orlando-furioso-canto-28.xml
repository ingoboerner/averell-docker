<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 28</title>
    <author>Ludovico Ariosto</author>
   </titleStmt>
   <extent>
    <measure unit="stanza">102</measure>
    <measure unit="line">816</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-28</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 28</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 28</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne, e voi che le donne avete in pregio,</l>
     <l n="2">per Dio, non date a questa istoria orecchia,</l>
     <l n="3">a questa che l'ostier dire in dispregio</l>
     <l n="4">e in vostra infamia e biasmo s'apparecchia;</l>
     <l n="5">ben che né macchia vi può dar né fregio</l>
     <l n="6">lingua sì vile, e sia l'usanza vecchia</l>
     <l n="7">che 'l volgare ignorante ognun riprenda,</l>
     <l n="8">e parli più di quel che meno intenda.</l>
    </lg>
    <lg n="2">
     <l n="9">Lasciate questo canto, che senza esso</l>
     <l n="10">può star l'istoria, e non sarà men chiara.</l>
     <l n="11">Mettendolo Turpino, anch'io l'ho messo,</l>
     <l n="12">non per malivolenzia né per gara.</l>
     <l n="13">Ch'io v'ami, oltre mia lingua che l'ha espresso,</l>
     <l n="14">che mai non fu di celebrarvi avara,</l>
     <l n="15">n'ho fatto mille prove; e v'ho dimostro</l>
     <l n="16">ch'io son, né potrei esser se non vostro.</l>
    </lg>
    <lg n="3">
     <l n="17">Passi, chi vuol, tre carte o quattro, senza</l>
     <l n="18">leggerne verso, e chi pur legger vuole,</l>
     <l n="19">gli dia quella medesima credenza</l>
     <l n="20">che si suol dare a finzioni e a fole.</l>
     <l n="21">Ma tornando al dir nostro, poi ch'udienza</l>
     <l n="22">apparecchiata vide a sue parole,</l>
     <l n="23">e darsi luogo incontra al cavalliero,</l>
     <l n="24">così l'istoria incominciò l'ostiero.</l>
    </lg>
    <lg n="4">
     <l n="25">- Astolfo, re de' Longobardi, quello</l>
     <l n="26">a cui lasciò il fratel monaco il regno,</l>
     <l n="27">fu ne la giovinezza sua sì bello,</l>
     <l n="28">che mai poch'altri giunsero a quel segno.</l>
     <l n="29">N'avria a fatica un tal fatto a penello</l>
     <l n="30">Apelle, o Zeusi, o se v'è alcun più degno.</l>
     <l n="31">Bello era, et a ciascun così parea:</l>
     <l n="32">ma di molto egli ancor più si tenea.</l>
    </lg>
    <lg n="5">
     <l n="33">Non stimava egli tanto per l'altezza</l>
     <l n="34">del grado suo, d'avere ognun minore;</l>
     <l n="35">né tanto, che di genti e di ricchezza,</l>
     <l n="36">di tutti i re vicini era il maggiore;</l>
     <l n="37">quanto che di presenzia e di bellezza</l>
     <l n="38">avea per tutto 'l mondo il primo onore.</l>
     <l n="39">Godea di questo, udendosi dar loda,</l>
     <l n="40">quanto di cosa volentier più s'oda.</l>
    </lg>
    <lg n="6">
     <l n="41">Tra gli altri di sua corte avea assai grato</l>
     <l n="42">Fausto Latini, un cavallier romano:</l>
     <l n="43">con cui sovente essendosi lodato</l>
     <l n="44">or del bel viso, or de la bella mano,</l>
     <l n="45">et avendolo un giorno domandato</l>
     <l n="46">se mai veduto avea, presso o lontano,</l>
     <l n="47">altro uom di forma così ben composto;</l>
     <l n="48">contra quel che credea, gli fu risposto.</l>
    </lg>
    <lg n="7">
     <l n="49">"Dico (rispose Fausto) che secondo</l>
     <l n="50">ch'io veggo e che parlarne odo a ciascuno,</l>
     <l n="51">ne la bellezza hai pochi pari al mondo;</l>
     <l n="52">e questi pochi io li restringo in uno.</l>
     <l n="53">Quest'uno è un fratel mio, detto Iocondo.</l>
     <l n="54">Eccetto lui, ben crederò ch'ognuno</l>
     <l n="55">di beltà molto a dietro tu ti lassi;</l>
     <l n="56">ma questo sol credo t'adegui e passi".</l>
    </lg>
    <lg n="8">
     <l n="57">Al re parve impossibil cosa udire,</l>
     <l n="58">che sua la palma infin allora tenne;</l>
     <l n="59">e d'aver conoscenza alto desire</l>
     <l n="60">di sì lodato giovene gli venne.</l>
     <l n="61">Fe' sì con Fausto, che di far venire</l>
     <l n="62">quivi il fratel prometter gli convenne;</l>
     <l n="63">ben ch'a poterlo indur che ci venisse,</l>
     <l n="64">saria fatica, e la cagion gli disse:</l>
    </lg>
    <lg n="9">
     <l n="65">che 'l suo fratello era uom che mosso il piede</l>
     <l n="66">mai non avea di Roma alla sua vita,</l>
     <l n="67">che del ben che Fortuna gli concede,</l>
     <l n="68">tranquilla e senza affanni avea notrita:</l>
     <l n="69">la roba di che 'l padre il lasciò erede,</l>
     <l n="70">né mai cresciuta avea né minuita;</l>
     <l n="71">e che parrebbe a lui Pavia lontana</l>
     <l n="72">più che non parria a un altro ire alla Tana.</l>
    </lg>
    <lg n="10">
     <l n="73">E la difficultà saria maggiore</l>
     <l n="74">a poterlo spiccar da la mogliere,</l>
     <l n="75">con cui legato era di tanto amore,</l>
     <l n="76">che non volendo lei, non può volere.</l>
     <l n="77">Pur per ubbidir lui che gli è signore,</l>
     <l n="78">disse d'andare e fare oltre il potere.</l>
     <l n="79">Giunse il re a' prieghi tali offerte e doni,</l>
     <l n="80">che di negar non gli lasciò ragioni.</l>
    </lg>
    <lg n="11">
     <l n="81">Partisse, e in pochi giorni ritrovosse</l>
     <l n="82">dentro di Roma alle paterne case.</l>
     <l n="83">Quivi tanto pregò, che 'l fratel mosse</l>
     <l n="84">sì ch'a venire al re gli persuase;</l>
     <l n="85">e fece ancor (ben che difficil fosse)</l>
     <l n="86">che la cognata tacita rimase,</l>
     <l n="87">proponendole il ben che n'usciria,</l>
     <l n="88">oltre ch'obligo sempre egli l'avria.</l>
    </lg>
    <lg n="12">
     <l n="89">Fisse Iocondo alla partita il giorno:</l>
     <l n="90">trovò cavalli e servitori intanto,</l>
     <l n="91">vesti fe' far per comparire adorno;</l>
     <l n="92">che talor cresce una beltà un bel manto.</l>
     <l n="93">La notte a lato, e 'l dì la moglie intorno,</l>
     <l n="94">con gli occhi ad or ad or pregni di pianto,</l>
     <l n="95">gli dice che non sa come patire</l>
     <l n="96">potrà tal lontananza, e non morire;</l>
    </lg>
    <lg n="13">
     <l n="97">che pensandovi sol, da la radice</l>
     <l n="98">sveller si sente il cor nel lato manco.</l>
     <l n="99">"Deh, vita mia, non piagnere (le dice</l>
     <l n="100">Iocondo, e seco piagne egli non manco);</l>
     <l n="101">così mi sia questo camin felice,</l>
     <l n="102">come tornar vo' fra duo mesi almanco:</l>
     <l n="103">né mi faria passar d'un giorno il segno,</l>
     <l n="104">se mi donasse il re mezzo il suo regno".</l>
    </lg>
    <lg n="14">
     <l n="105">Né la donna perciò si riconforta:</l>
     <l n="106">dice che troppo termine si piglia;</l>
     <l n="107">e s'al ritorno non la trova morta,</l>
     <l n="108">esser non può se non gran maraviglia.</l>
     <l n="109">Non lascia il duol che giorni e notte porta,</l>
     <l n="110">che gustar cibo, e chiuder possa ciglia;</l>
     <l n="111">tal che per la pietà Iocondo spesso</l>
     <l n="112">si pente ch'al fratello abbia promesso.</l>
    </lg>
    <lg n="15">
     <l n="113">Dal collo un suo monile ella si sciolse,</l>
     <l n="114">ch'una crocetta avea ricca di gemme,</l>
     <l n="115">e di sante reliquie che raccolse</l>
     <l n="116">in molti luoghi un peregrin boemme;</l>
     <l n="117">et il padre di lei, ch'in casa il tolse</l>
     <l n="118">tornando infermo di Ierusalemme,</l>
     <l n="119">venendo a morte poi ne lasciò erede:</l>
     <l n="120">questa levossi et al marito diede.</l>
    </lg>
    <lg n="16">
     <l n="121">E che la porti per suo amore al collo</l>
     <l n="122">lo prega, sì che ognor gli ne sovenga.</l>
     <l n="123">Piacque il dono al marito, et accettollo;</l>
     <l n="124">non perché dar ricordo gli convenga:</l>
     <l n="125">che né tempo né absenzia mai dar crollo,</l>
     <l n="126">né buona o ria fortuna che gli avenga,</l>
     <l n="127">potrà a quella memoria salda e forte</l>
     <l n="128">c'ha di lei sempre e avrà dopo la morte.</l>
    </lg>
    <lg n="17">
     <l n="129">La notte ch'andò inanzi a quella aurora</l>
     <l n="130">che fu il termine estremo alla partenza,</l>
     <l n="131">al suo Iocondo par ch'in braccio muora</l>
     <l n="132">la moglie, che n'ha tosto da star senza.</l>
     <l n="133">Mai non si dorme; e inanzi al giorno un'ora</l>
     <l n="134">viene il marito all'ultima licenza.</l>
     <l n="135">Montò a cavallo, e si partì in effetto;</l>
     <l n="136">e la moglier si ricorcò nel letto.</l>
    </lg>
    <lg n="18">
     <l n="137">Iocondo ancor duo miglia ito non era,</l>
     <l n="138">che gli venne la croce raccordata,</l>
     <l n="139">ch'avea sotto il guancial messo la sera,</l>
     <l n="140">poi per oblivion l'avea lasciata.</l>
     <l n="141">"Lasso! (dicea tra sé) di che maniera</l>
     <l n="142">troverò scusa che mi sia accettata,</l>
     <l n="143">che mia moglie non creda che gradito</l>
     <l n="144">poco da me sia l'amor suo infinito?"</l>
    </lg>
    <lg n="19">
     <l n="145">Pensa la scusa, e poi gli cade in mente</l>
     <l n="146">che non sarà accettabile né buona,</l>
     <l n="147">mandi famigli, mandivi altra gente,</l>
     <l n="148">s'egli medesmo non vi va in persona.</l>
     <l n="149">Si ferma, e al fratel dice: "Or pianamente</l>
     <l n="150">fin a Baccano al primo albergo sprona;</l>
     <l n="151">che dentro a Roma è forza ch'io rivada:</l>
     <l n="152">e credo anco di giugnerti per strada.</l>
    </lg>
    <lg n="20">
     <l n="153">Non potria fare altri il bisogno mio:</l>
     <l n="154">né dubitar, ch'io sarò tosto teco".</l>
     <l n="155">Voltò il ronzin di trotto, e disse a Dio;</l>
     <l n="156">né de' famigli suoi vòlse alcun seco.</l>
     <l n="157">Già cominciava, quando passò il rio,</l>
     <l n="158">dinanzi al sole a fuggir l'aer cieco.</l>
     <l n="159">Smonta in casa, va al letto, e la consorte</l>
     <l n="160">quivi ritrova addormentata forte.</l>
    </lg>
    <lg n="21">
     <l n="161">La cortina levò senza far motto,</l>
     <l n="162">e vide quel che men veder credea:</l>
     <l n="163">che la sua casta e fedel moglie, sotto</l>
     <l n="164">la coltre, in braccio a un giovene giacea.</l>
     <l n="165">Riconobbe l'adultero di botto,</l>
     <l n="166">per la pratica lunga che n'avea;</l>
     <l n="167">ch'era de la famiglia sua un garzone,</l>
     <l n="168">allevato da lui, d'umil nazione.</l>
    </lg>
    <lg n="22">
     <l n="169">S'attonito restasse e malcontento,</l>
     <l n="170">meglio è pensarlo e farne fede altrui,</l>
     <l n="171">ch'esserne mai per far l'esperimento</l>
     <l n="172">che con suo gran dolor ne fe' costui.</l>
     <l n="173">Da lo sdegno assalito, ebbe talento</l>
     <l n="174">di trar la spada e uccidergli ambedui:</l>
     <l n="175">ma da l'amor che porta, al suo dispetto,</l>
     <l n="176">all'ingrata moglier, gli fu interdetto.</l>
    </lg>
    <lg n="23">
     <l n="177">Né lo lasciò questo ribaldo Amore</l>
     <l n="178">(vedi se sì l'avea fatto vasallo)</l>
     <l n="179">destarla pur, per non le dar dolore</l>
     <l n="180">che fosse da lui colta in sì gran fallo.</l>
     <l n="181">Quanto poté più tacito uscì fuore,</l>
     <l n="182">scese le scale, e rimontò a cavallo;</l>
     <l n="183">e punto egli d'amor, così lo punse,</l>
     <l n="184">ch'all'albergo non fu, che 'l fratel giunse.</l>
    </lg>
    <lg n="24">
     <l n="185">Cambiato a tutti parve esser nel volto;</l>
     <l n="186">vider tutti che 'l cor non avea lieto:</l>
     <l n="187">ma non v'è chi s'apponga già di molto,</l>
     <l n="188">e possa penetrar nel suo secreto.</l>
     <l n="189">Credeano che da lor si fosse tolto</l>
     <l n="190">per gire a Roma, e gito era a Corneto.</l>
     <l n="191">Ch'amor sia del mal causa ognun s'avisa;</l>
     <l n="192">ma non è già chi dir sappia in che guisa.</l>
    </lg>
    <lg n="25">
     <l n="193">Estimasi il fratel, che dolor abbia</l>
     <l n="194">d'aver la moglie sua sola lasciata;</l>
     <l n="195">e pel contrario duolsi egli et arrabbia</l>
     <l n="196">che rimasa era troppo accompagnata.</l>
     <l n="197">Con fronte crespa e con gonfiate labbia</l>
     <l n="198">sta l'infelice, e sol la terra guata.</l>
     <l n="199">Fausto ch'a confortarlo usa ogni prova,</l>
     <l n="200">perché non sa la causa, poco giova.</l>
    </lg>
    <lg n="26">
     <l n="201">Di contrario liquor la piaga gli unge,</l>
     <l n="202">e dove tor dovria, gli accresce doglie;</l>
     <l n="203">dove dovria saldar, più l'apre e punge:</l>
     <l n="204">questo gli fa col ricordar la moglie.</l>
     <l n="205">Né posa dì né notte: il sonno lunge</l>
     <l n="206">fugge col gusto, e mai non si raccoglie:</l>
     <l n="207">e la faccia, che dianzi era sì bella,</l>
     <l n="208">si cangia sì, che più non sembra quella.</l>
    </lg>
    <lg n="27">
     <l n="209">Par che gli occhi se ascondin ne la testa;</l>
     <l n="210">cresciuto il naso par nel viso scarno:</l>
     <l n="211">de la beltà sì poca gli ne resta,</l>
     <l n="212">che ne potrà far paragone indarno.</l>
     <l n="213">Col duol venne una febbre sì molesta,</l>
     <l n="214">che lo fe' soggiornar all'Arbia e all'Arno:</l>
     <l n="215">e se di bello avea serbata cosa,</l>
     <l n="216">tosto restò come al sol colta rosa.</l>
    </lg>
    <lg n="28">
     <l n="217">Oltre ch'a Fausto incresca del fratello</l>
     <l n="218">che veggia a simil termine condutto,</l>
     <l n="219">via più gl'incresce che bugiardo a quello</l>
     <l n="220">principe, a chi lodollo, parrà in tutto:</l>
     <l n="221">mostrar di tutti gli uomini il più bello</l>
     <l n="222">gli avea promesso, e mostrerà il più brutto.</l>
     <l n="223">Ma pur continuando la sua via,</l>
     <l n="224">seco lo trasse al fin dentro a Pavia.</l>
    </lg>
    <lg n="29">
     <l n="225">Già non vuol che lo vegga il re improviso,</l>
     <l n="226">per non mostrarsi di giudicio privo:</l>
     <l n="227">ma per lettere inanzi gli dà aviso</l>
     <l n="228">che 'l suo fratel ne viene a pena vivo;</l>
     <l n="229">e ch'era stato all'aria del bel viso</l>
     <l n="230">un affanno di cor tanto nocivo,</l>
     <l n="231">accompagnato da una febbre ria,</l>
     <l n="232">che più non parea quel ch'esser solia.</l>
    </lg>
    <lg n="30">
     <l n="233">Grata ebbe la venuta di Iocondo</l>
     <l n="234">quanto potesse il re d'amico avere;</l>
     <l n="235">che non avea desiderato al mondo</l>
     <l n="236">cosa altretanto, che di lui vedere.</l>
     <l n="237">Né gli spiace vederselo secondo,</l>
     <l n="238">e di bellezza dietro rimanere;</l>
     <l n="239">ben che conosca, se non fosse il male,</l>
     <l n="240">che gli saria superiore o uguale.</l>
    </lg>
    <lg n="31">
     <l n="241">Giunto, lo fa alloggiar nel suo palagio,</l>
     <l n="242">lo visita ogni giorno, ogni ora n'ode;</l>
     <l n="243">fa gran provision che stia con agio,</l>
     <l n="244">e d'onorarlo assai si studia e gode.</l>
     <l n="245">Langue Iocondo, che 'l pensier malvagio</l>
     <l n="246">c'ha de la ria moglier, sempre lo rode:</l>
     <l n="247">né 'l veder giochi, né musici udire,</l>
     <l n="248">dramma del suo dolor può minuire.</l>
    </lg>
    <lg n="32">
     <l n="249">Le stanze sue, che sono appresso al tetto</l>
     <l n="250">l'ultime, inanzi hanno una sal antica.</l>
     <l n="251">Quivi solingo (perché ogni diletto,</l>
     <l n="252">perch'ogni compagnia prova nimica)</l>
     <l n="253">si ritraea, sempre aggiungendo al petto</l>
     <l n="254">di più gravi pensier nuova fatica:</l>
     <l n="255">e trovò quivi (or chi lo crederia?)</l>
     <l n="256">chi lo sanò de la sua piaga ria.</l>
    </lg>
    <lg n="33">
     <l n="257">In capo de la sala, ove è più scuro</l>
     <l n="258">(che non vi s'usa le finestre aprire),</l>
     <l n="259">vede che 'l palco mal si giunge al muro,</l>
     <l n="260">e fa d'aria più chiara un raggio uscire.</l>
     <l n="261">Pon l'occhio quindi, e vede quel che duro</l>
     <l n="262">a creder fôra a chi l'udisse dire:</l>
     <l n="263">non l'ode egli d'altrui, ma se lo vede;</l>
     <l n="264">et anco agli occhi suoi proprii non crede.</l>
    </lg>
    <lg n="34">
     <l n="265">Quindi scopria de la regina tutta</l>
     <l n="266">la più secreta stanza e la più bella,</l>
     <l n="267">ove persona non verria introdutta,</l>
     <l n="268">se per molto fedel non l'avesse ella.</l>
     <l n="269">Quindi mirando vide in strana lutta</l>
     <l n="270">ch'un nano aviticchiato era con quella:</l>
     <l n="271">et era quel piccin stato sì dotto,</l>
     <l n="272">che la regina avea messa di sotto.</l>
    </lg>
    <lg n="35">
     <l n="273">Attonito Iocondo e stupefatto,</l>
     <l n="274">e credendo sognarsi, un pezzo stette;</l>
     <l n="275">e quando vide pur che gli era in fatto</l>
     <l n="276">e non in sogno, a se stesso credette.</l>
     <l n="277">"A uno sgrignuto mostro e contrafatto</l>
     <l n="278">dunque (disse) costei si sottomette,</l>
     <l n="279">che 'l maggior re del mondo ha per marito,</l>
     <l n="280">più bello e più cortese? oh che appetito!"</l>
    </lg>
    <lg n="36">
     <l n="281">E de la moglie sua, che così spesso</l>
     <l n="282">più d'ogn'altra biasmava, ricordosse,</l>
     <l n="283">perché 'l ragazzo s'avea tolto appresso:</l>
     <l n="284">et or gli parve che escusabil fosse.</l>
     <l n="285">Non era colpa sua più che del sesso,</l>
     <l n="286">che d'un solo uomo mai non contentosse:</l>
     <l n="287">e s'han tutte una macchia d'uno inchiostro,</l>
     <l n="288">almen la sua non s'avea tolto un mostro.</l>
    </lg>
    <lg n="37">
     <l n="289">Il dì seguente, alla medesima ora,</l>
     <l n="290">al medesimo loco fa ritorno;</l>
     <l n="291">e la regina e il nano vede ancora,</l>
     <l n="292">che fanno al re pur il medesmo scorno.</l>
     <l n="293">Trova l'altro dì ancor che si lavora,</l>
     <l n="294">e l'altro; e al fin non si fa festa giorno:</l>
     <l n="295">e la regina (che gli par più strano)</l>
     <l n="296">sempre si duol che poco l'ami il nano.</l>
    </lg>
    <lg n="38">
     <l n="297">Stette fra gli altri un giorno a veder, ch'ella</l>
     <l n="298">era turbata e in gran malenconia,</l>
     <l n="299">che due volte chiamar per la donzella</l>
     <l n="300">il nano fatto avea, n'ancor venìa.</l>
     <l n="301">Mandò la terza volta, et udì quella,</l>
     <l n="302">che: "Madonna, egli giuoca (riferia);</l>
     <l n="303">e per non stare in perdita d'un soldo,</l>
     <l n="304">a voi niega venire il manigoldo."</l>
    </lg>
    <lg n="39">
     <l n="305">A sì strano spettacolo Iocondo</l>
     <l n="306">raserena la fronte e gli occhi e il viso;</l>
     <l n="307">e quale in nome, diventò giocondo</l>
     <l n="308">d'effetto ancora, e tornò il pianto in riso.</l>
     <l n="309">Allegro torna e grasso e rubicondo,</l>
     <l n="310">che sembra un cherubin del paradiso;</l>
     <l n="311">che 'l re, il fratello e tutta la famiglia</l>
     <l n="312">di tal mutazion si maraviglia.</l>
    </lg>
    <lg n="40">
     <l n="313">Se da Iocondo il re bramava udire</l>
     <l n="314">onde venisse il subito conforto,</l>
     <l n="315">non men Iocondo lo bramava dire,</l>
     <l n="316">e fare il re di tanta ingiuria accorto;</l>
     <l n="317">ma non vorria che, più di sé, punire</l>
     <l n="318">volesse il re la moglie di quel torto;</l>
     <l n="319">sì che per dirlo e non far danno a lei,</l>
     <l n="320">il re fece giurar su l'agnusdei.</l>
    </lg>
    <lg n="41">
     <l n="321">Giurar lo fe' che né per cosa detta,</l>
     <l n="322">né che gli sia mostrata che gli spiaccia,</l>
     <l n="323">ancor ch'egli conosca che diretta-</l>
     <l n="324">mente a sua Maestà danno si faccia,</l>
     <l n="325">tardi o per tempo mai farà vendetta;</l>
     <l n="326">e di più vuole ancor che se ne taccia,</l>
     <l n="327">sì che né il malfattor giamai comprenda</l>
     <l n="328">in fatto o in detto, che 'l re il caso intenda.</l>
    </lg>
    <lg n="42">
     <l n="329">Il re, ch'ogn'altra cosa, se non questa,</l>
     <l n="330">creder potria, gli giurò largamente.</l>
     <l n="331">Iocondo la cagion gli manifesta,</l>
     <l n="332">ond'era molti dì stato dolente:</l>
     <l n="333">perché trovata avea la disonesta</l>
     <l n="334">sua moglie in braccio d'un suo vil sergente;</l>
     <l n="335">e che tal pena al fin l'avrebbe morto,</l>
     <l n="336">se tardato a venir fosse il conforto.</l>
    </lg>
    <lg n="43">
     <l n="337">Ma in casa di sua Altezza avea veduto</l>
     <l n="338">cosa che molto gli scemava il duolo;</l>
     <l n="339">che se bene in obbrobrio era caduto,</l>
     <l n="340">era almen certo di non v'esser solo.</l>
     <l n="341">Così dicendo, e al bucolin venuto,</l>
     <l n="342">gli dimostrò il bruttissimo omiciuolo</l>
     <l n="343">che la giumenta altrui sotto si tiene,</l>
     <l n="344">tocca di sproni e fa giuocar di schene.</l>
    </lg>
    <lg n="44">
     <l n="345">Se parve al re vituperoso l'atto,</l>
     <l n="346">lo crederete ben, senza ch'io 'l giuri.</l>
     <l n="347">Ne fu per arrabbiar, per venir matto;</l>
     <l n="348">ne fu per dar del capo in tutti i muri;</l>
     <l n="349">fu per gridar, fu per non stare al patto:</l>
     <l n="350">ma forza è che la bocca al fin si turi,</l>
     <l n="351">e che l'ira trangugi amara et acra,</l>
     <l n="352">poi che giurato avea su l'ostia sacra.</l>
    </lg>
    <lg n="45">
     <l n="353">"Che debbo far, che mi consigli, frate</l>
     <l n="354">(disse a Iocondo), poi che tu mi tolli</l>
     <l n="355">che con degna vendetta e crudeltate</l>
     <l n="356">questa giustissima ira io non satolli?"</l>
     <l n="357">"Lasciàn (disse Iocondo) queste ingrate,</l>
     <l n="358">e proviam se son l'altre così molli:</l>
     <l n="359">facciàn de le lor femine ad altrui</l>
     <l n="360">quel ch'altri de le nostre han fatto a nui.</l>
    </lg>
    <lg n="46">
     <l n="361">Ambi gioveni siamo, e di bellezza,</l>
     <l n="362">che facilmente non troviamo pari.</l>
     <l n="363">Qual femina sarà che n'usi asprezza,</l>
     <l n="364">se contra i brutti ancor non han ripari?</l>
     <l n="365">Se beltà non varrà né giovinezza,</l>
     <l n="366">varranne almen l'aver con noi danari.</l>
     <l n="367">Non vo' che torni, che non abbi prima</l>
     <l n="368">di mille moglie altrui la spoglia opima.</l>
    </lg>
    <lg n="47">
     <l n="369">La lunga absenzia, il veder vari luoghi,</l>
     <l n="370">praticare altre femine di fuore,</l>
     <l n="371">par che sovente disacerbi e sfoghi</l>
     <l n="372">de l'amorose passioni il core".</l>
     <l n="373">Lauda il parer, né vuol che si proròghi</l>
     <l n="374">il re l'andata; e fra pochissime ore,</l>
     <l n="375">con duo scudieri, oltre alla compagnia</l>
     <l n="376">del cavallier roman, si mette in via.</l>
    </lg>
    <lg n="48">
     <l n="377">Travestiti cercaro Italia, Francia,</l>
     <l n="378">le terre de' Fiaminghi e de l'Inglesi;</l>
     <l n="379">e quante ne vedean di bella guancia,</l>
     <l n="380">trovavan tutte ai prieghi lor cortesi.</l>
     <l n="381">Davano, e dato loro era la mancia;</l>
     <l n="382">e spesso rimetteano i danar spesi.</l>
     <l n="383">Da lor pregate fôro molte, e fôro</l>
     <l n="384">anch'altretante che pregaron loro.</l>
    </lg>
    <lg n="49">
     <l n="385">In questa terra un mese, in quella dui</l>
     <l n="386">soggiornando, accertârsi a vera prova</l>
     <l n="387">che non men ne le lor, che ne l'altrui</l>
     <l n="388">femine, fede e castità si trova.</l>
     <l n="389">Dopo alcun tempo increbbe ad ambedui</l>
     <l n="390">di sempre procacciar di cosa nuova;</l>
     <l n="391">che mal poteano entrar ne l'altrui porte,</l>
     <l n="392">senza mettersi a rischio de la morte.</l>
    </lg>
    <lg n="50">
     <l n="393">Gli è meglio una trovarne che di faccia</l>
     <l n="394">e di costumi ad ambi grata sia;</l>
     <l n="395">che lor communemente sodisfaccia,</l>
     <l n="396">e non n'abbin d'aver mai gelosia.</l>
     <l n="397">"E perché (dicea il re) vo' che mi spiaccia</l>
     <l n="398">aver più te ch'un altro in compagnia?</l>
     <l n="399">So ben ch'in tutto il gran femineo stuolo</l>
     <l n="400">una non è che stia contenta a un solo.</l>
    </lg>
    <lg n="51">
     <l n="401">Una, senza sforzar nostro potere,</l>
     <l n="402">ma quando il natural bisogno inviti,</l>
     <l n="403">in festa goderemoci e in piacere,</l>
     <l n="404">che mai contese non avren né liti.</l>
     <l n="405">Né credo che si debba ella dolere:</l>
     <l n="406">che s'anco ogn'altra avesse duo mariti,</l>
     <l n="407">più ch'ad un solo, a duo saria fedele;</l>
     <l n="408">né forse s'udirian tante querele".</l>
    </lg>
    <lg n="52">
     <l n="409">Di quel che disse il re, molto contento</l>
     <l n="410">rimaner parve il giovine romano.</l>
     <l n="411">Dunque fermati in tal proponimento,</l>
     <l n="412">cercâr molte montagne e molto piano:</l>
     <l n="413">trovaro al fin, secondo il loro intento,</l>
     <l n="414">una figliuola d'uno ostiero ispano,</l>
     <l n="415">che tenea albergo al porto di Valenza,</l>
     <l n="416">bella di modi e bella di presenza.</l>
    </lg>
    <lg n="53">
     <l n="417">Era ancor sul fiorir di primavera</l>
     <l n="418">sua tenerella e quasi acerba etade.</l>
     <l n="419">Di molti figli il padre aggravat'era,</l>
     <l n="420">e nimico mortal di povertade;</l>
     <l n="421">sì ch'a disporlo fu cosa leggiera,</l>
     <l n="422">che desse lor la figlia in potestade;</l>
     <l n="423">ch'ove piacesse lor potesson trarla,</l>
     <l n="424">poi che promesso avean di ben trattarla.</l>
    </lg>
    <lg n="54">
     <l n="425">Pigliano la fanciulla, e piacer n'hanno</l>
     <l n="426">or l'un or l'altro in caritade e in pace,</l>
     <l n="427">come a vicenda i mantici che dànno,</l>
     <l n="428">or l'uno or l'altro, fiato alla fornace.</l>
     <l n="429">Per veder tutta Spagna indi ne vanno,</l>
     <l n="430">e passar poi nel regno di Siface;</l>
     <l n="431">e 'l dì che da Valenza si partiro,</l>
     <l n="432">ad albergare a Zattiva veniro.</l>
    </lg>
    <lg n="55">
     <l n="433">I patroni a veder strade e palazzi</l>
     <l n="434">ne vanno, e lochi publici e divini;</l>
     <l n="435">ch'usanza han di pigliar simil solazzi</l>
     <l n="436">in ogni terra ove entran peregrini;</l>
     <l n="437">e la fanciulla resta coi ragazzi.</l>
     <l n="438">Altri i letti, altri acconciano i ronzini,</l>
     <l n="439">altri hanno cura che sia alla tornata</l>
     <l n="440">dei signor lor la cena apparecchiata.</l>
    </lg>
    <lg n="56">
     <l n="441">Ne l'albergo un garzon stava per fante,</l>
     <l n="442">ch'in casa de la giovene già stette</l>
     <l n="443">a' servigi del padre, e d'essa amante</l>
     <l n="444">fu da' primi anni, e del suo amor godette.</l>
     <l n="445">Ben s'adocchiâr, ma non ne fêr sembiante,</l>
     <l n="446">ch'esser notato ognun di lor temette:</l>
     <l n="447">ma tosto ch'i patroni e la famiglia</l>
     <l n="448">lor dieron luogo, alzâr tra lor le ciglia.</l>
    </lg>
    <lg n="57">
     <l n="449">Il fante domandò dove ella gisse,</l>
     <l n="450">e qual dei duo signor l'avesse seco.</l>
     <l n="451">A punto la Fiammetta il fatto disse</l>
     <l n="452">(così avea nome, e quel garzone il Greco).</l>
     <l n="453">"Quando sperai che 'l tempo, ohimè! venisse</l>
     <l n="454">(il Greco le dicea) di viver teco,</l>
     <l n="455">Fiammetta, anima mia, tu te ne vai,</l>
     <l n="456">e non so più di rivederti mai.</l>
    </lg>
    <lg n="58">
     <l n="457">Fannosi i dolci miei disegni amari,</l>
     <l n="458">poi che sei d'altri, e tanto mi ti scosti.</l>
     <l n="459">Io disegnava, avendo alcun'danari</l>
     <l n="460">con gran fatica e gran sudor riposti,</l>
     <l n="461">ch'avanzato m'avea de' miei salari</l>
     <l n="462">e de le bene andate di molti osti,</l>
     <l n="463">di tornare a Valenza, e domandarti</l>
     <l n="464">al padre tuo per moglie, e di sposarti".</l>
    </lg>
    <lg n="59">
     <l n="465">La fanciulla negli omeri si stringe,</l>
     <l n="466">e risponde che fu tardo a venire.</l>
     <l n="467">Piange il Greco e sospira, e parte finge:</l>
     <l n="468">"Vuommi (dice) lasciar così morire?</l>
     <l n="469">Con le tuo braccia i fianchi almen mi cinge,</l>
     <l n="470">lasciami disfogar tanto desire;</l>
     <l n="471">ch'inanzi che tu parta, ogni momento</l>
     <l n="472">che teco io stia mi fa morir contento".</l>
    </lg>
    <lg n="60">
     <l n="473">La pietosa fanciulla rispondendo:</l>
     <l n="474">"Credi (dicea) che men di te nol bramo;</l>
     <l n="475">ma né luogo né tempo ci comprendo</l>
     <l n="476">qui, dove in mezzo di tanti occhi siamo".</l>
     <l n="477">Il Greco soggiungea: "Certo mi rendo,</l>
     <l n="478">che s'un terzo ami me di quel ch'io t'amo,</l>
     <l n="479">in questa notte almen troverai loco</l>
     <l n="480">che ci potren godere insieme un poco".</l>
    </lg>
    <lg n="61">
     <l n="481">"Come potrò (diceagli la fanciulla),</l>
     <l n="482">che sempre in mezzo a duo la notte giaccio?</l>
     <l n="483">e meco or l'uno or l'altro si trastulla,</l>
     <l n="484">e sempre a l'un di lor mi trovo in braccio?"</l>
     <l n="485">"Questo ti fia (suggiunse il Greco) nulla;</l>
     <l n="486">che ben ti saprai tor di questo impaccio,</l>
     <l n="487">e uscir di mezzo lor, pur che tu voglia:</l>
     <l n="488">e déi voler, quando di me ti doglia".</l>
    </lg>
    <lg n="62">
     <l n="489">Pensa ella alquanto, e poi dice che vegna</l>
     <l n="490">quando creder potrà ch'ognuno dorma;</l>
     <l n="491">e pianamente come far convegna,</l>
     <l n="492">e de l'andare e del tornar l'informa.</l>
     <l n="493">Il Greco, sì come ella gli disegna,</l>
     <l n="494">quando sente dormir tutta la torma,</l>
     <l n="495">viene all'uscio e lo spinge, e quel gli cede:</l>
     <l n="496">entra pian piano, e va a tenton col piede.</l>
    </lg>
    <lg n="63">
     <l n="497">Fa lunghi i passi, e sempre in quel di dietro</l>
     <l n="498">tutto si ferma, e l'altro par che muova</l>
     <l n="499">a guisa che di dar tema nel vetro,</l>
     <l n="500">non che 'l terreno abbia a calcar, ma l'uova;</l>
     <l n="501">e tien la mano inanzi simil metro,</l>
     <l n="502">va brancolando infin che 'l letto trova:</l>
     <l n="503">e di là dove gli altri avean le piante,</l>
     <l n="504">tacito si cacciò col capo inante.</l>
    </lg>
    <lg n="64">
     <l n="505">Fra l'una e l'altra gamba di Fiammetta,</l>
     <l n="506">che supina giacea, diritto venne;</l>
     <l n="507">e quando le fu a par, l'abbracciò stretta,</l>
     <l n="508">e sopra lei sin presso al dì si tenne.</l>
     <l n="509">Cavalcò forte, e non andò a staffetta;</l>
     <l n="510">che mai bestia mutar non gli convenne:</l>
     <l n="511">che questa pare a lui che sì ben trotte,</l>
     <l n="512">che scender non ne vuol per tutta notte.</l>
    </lg>
    <lg n="65">
     <l n="513">Avea Iocondo et avea il re sentito</l>
     <l n="514">il calpestio che sempre il letto scosse;</l>
     <l n="515">e l'uno e l'altro, d'uno error schernito,</l>
     <l n="516">s'avea creduto che 'l compagno fosse.</l>
     <l n="517">Poi ch'ebbe il Greco il suo camin fornito,</l>
     <l n="518">sì come era venuto, anco tornosse.</l>
     <l n="519">Saettò il sol da l'orizzonte i raggi;</l>
     <l n="520">sorse Fiammetta, e fece entrare i paggi.</l>
    </lg>
    <lg n="66">
     <l n="521">Il re disse al compagno motteggiando:</l>
     <l n="522">"Frate, molto camin fatto aver déi;</l>
     <l n="523">e tempo è ben che ti riposi, quando</l>
     <l n="524">stato a cavallo tutta notte sei".</l>
     <l n="525">Iocondo a lui rispose di rimando,</l>
     <l n="526">e disse: "Tu di' quel ch'io a dire avrei.</l>
     <l n="527">A te tocca posare, e pro ti faccia,</l>
     <l n="528">che tutta notte hai cavalcato a caccia".</l>
    </lg>
    <lg n="67">
     <l n="529">"Anch'io (suggiunse il re) senza alcun fallo</l>
     <l n="530">lasciato avria il mio can correre un tratto,</l>
     <l n="531">se m'avessi prestato un po' il cavallo,</l>
     <l n="532">tanto che 'l mio bisogno avessi fatto".</l>
     <l n="533">Iocondo replicò: "Son tuo vasallo,</l>
     <l n="534">e puoi far meco e rompere ogni patto:</l>
     <l n="535">sì che non convenia tal cenni usare;</l>
     <l n="536">ben mi potevi dir: lasciala stare".</l>
    </lg>
    <lg n="68">
     <l n="537">Tanto replica l'un, tanto soggiunge</l>
     <l n="538">l'altro, che sono a grave lite insieme.</l>
     <l n="539">Vengon da' motti ad un parlar che punge,</l>
     <l n="540">ch'ad amenduo l'esser beffato preme.</l>
     <l n="541">Chiaman Fiammetta (che non era lunge,</l>
     <l n="542">e de la fraude esser scoperta teme)</l>
     <l n="543">per fare in viso l'uno all'altro dire</l>
     <l n="544">quel che negando ambi parean mentire.</l>
    </lg>
    <lg n="69">
     <l n="545">"Dimmi (le disse il re con fiero sguardo),</l>
     <l n="546">e non temer di me né di costui;</l>
     <l n="547">chi tutta notte fu quel sì gagliardo,</l>
     <l n="548">che ti godé senza far parte altrui?"</l>
     <l n="549">Credendo l'un provar l'altro bugiardo,</l>
     <l n="550">la risposta aspettavano ambedui.</l>
     <l n="551">Fiammetta a' piedi lor si gittò, incerta</l>
     <l n="552">di viver più, vedendosi scoperta.</l>
    </lg>
    <lg n="70">
     <l n="553">Domandò lor perdono, che d'amore</l>
     <l n="554">ch'a un giovinetto avea portato, spinta,</l>
     <l n="555">e da pietà d'un tormentato core</l>
     <l n="556">che molto avea per lei patito, vinta,</l>
     <l n="557">caduta era la notte in quello errore;</l>
     <l n="558">e seguitò, senza dir cosa finta,</l>
     <l n="559">come tra lor con speme si condusse,</l>
     <l n="560">ch'ambi credesson che 'l compagno fusse.</l>
    </lg>
    <lg n="71">
     <l n="561">Il re e Iocondo si guardaro in viso,</l>
     <l n="562">di maraviglia e di stupor confusi;</l>
     <l n="563">né d'aver anco udito lor fu aviso,</l>
     <l n="564">ch'altri duo fusson mai così delusi.</l>
     <l n="565">Poi scoppiaro ugualmente in tanto riso,</l>
     <l n="566">che con la bocca aperta e gli occhi chiusi,</l>
     <l n="567">potendo a pena il fiato aver del petto,</l>
     <l n="568">a dietro si lasciâr cader sul letto.</l>
    </lg>
    <lg n="72">
     <l n="569">Poi ch'ebbon tanto riso, che dolere</l>
     <l n="570">se ne sentiano il petto, e pianger gli occhi,</l>
     <l n="571">disson tra lor: "Come potremo avere</l>
     <l n="572">guardia, che la moglier non ne l'accocchi,</l>
     <l n="573">se non giova tra duo questa tenere,</l>
     <l n="574">e stretta sì, che l'uno e l'altro tocchi?</l>
     <l n="575">Se più che crini avesse occhi il marito,</l>
     <l n="576">non potria far che non fosse tradito.</l>
    </lg>
    <lg n="73">
     <l n="577">Provate mille abbiamo, e tutte belle;</l>
     <l n="578">né di tante una è ancor che ne contraste.</l>
     <l n="579">Se provian l'altre, fian simili anch'elle;</l>
     <l n="580">ma per ultima prova costei baste.</l>
     <l n="581">Dunque possiamo creder che più felle</l>
     <l n="582">non sien le nostre, o men de l'altre caste:</l>
     <l n="583">e se son come tutte l'altre sono,</l>
     <l n="584">che torniamo a godercile fia buono".</l>
    </lg>
    <lg n="74">
     <l n="585">Conchiuso ch'ebbon questo, chiamar fêro</l>
     <l n="586">per Fiammetta medesima il suo amante;</l>
     <l n="587">e in presenzia di molti gli la diero</l>
     <l n="588">per moglie, e dote che gli fu bastante.</l>
     <l n="589">Poi montaro a cavallo, e il lor sentiero</l>
     <l n="590">ch'era a ponente, volsero a levante;</l>
     <l n="591">et alle mogli lor se ne tornaro,</l>
     <l n="592">di ch'affanno mai più non si pigliaro. -</l>
    </lg>
    <lg n="75">
     <l n="593">L'ostier qui fine alla sua istoria pose,</l>
     <l n="594">che fu con molta attenzione udita.</l>
     <l n="595">Udilla il Saracin, né gli rispose</l>
     <l n="596">parola mai, fin che non fu finita.</l>
     <l n="597">Poi disse: - Io credo ben che de l'ascose</l>
     <l n="598">feminil frode sia copia infinita;</l>
     <l n="599">né si potria de la millesma parte</l>
     <l n="600">tener memoria con tutte le carte. -</l>
    </lg>
    <lg n="76">
     <l n="601">Quivi era un uom d'età, ch'avea più retta</l>
     <l n="602">opinion degli altri, e ingegno e ardire;</l>
     <l n="603">e non potendo ormai, che sì negletta</l>
     <l n="604">ogni femina fosse, più patire,</l>
     <l n="605">si volse a quel ch'avea l'istoria detta,</l>
     <l n="606">e gli disse: - Assai cose udimo dire,</l>
     <l n="607">che veritade in sé non hanno alcuna:</l>
     <l n="608">e ben di queste è la tua favola una.</l>
    </lg>
    <lg n="77">
     <l n="609">A chi te la narrò non do credenza,</l>
     <l n="610">s'evangelista ben fosse nel resto;</l>
     <l n="611">ch'opinione, più ch'esperienza</l>
     <l n="612">ch'abbia di donne, lo facea dir questo.</l>
     <l n="613">L'avere ad una o due malivolenza,</l>
     <l n="614">fa ch'odia e biasma l'altre oltre all'onesto;</l>
     <l n="615">ma se gli passa l'ira, io vo' tu l'oda,</l>
     <l n="616">più ch'ora biasmo, anco dar lor gran loda.</l>
    </lg>
    <lg n="78">
     <l n="617">E se vorrà lodarne, avrà maggiore</l>
     <l n="618">il campo assai, ch'a dirne mal non ebbe:</l>
     <l n="619">di cento potrà dir degne d'onore</l>
     <l n="620">verso una trista che biasmar si debbe.</l>
     <l n="621">Non biasmar tutte, ma serbarne fuore</l>
     <l n="622">la bontà d'infinite si dovrebbe;</l>
     <l n="623">e se 'l Valerio tuo disse altrimente,</l>
     <l n="624">disse per ira, e non per quel che sente.</l>
    </lg>
    <lg n="79">
     <l n="625">Ditemi un poco: è di voi forse alcuno</l>
     <l n="626">ch'abbia servato alla sua moglie fede?</l>
     <l n="627">che nieghi andar, quando gli sia oportuno,</l>
     <l n="628">all'altrui donna, e darle ancor mercede?</l>
     <l n="629">credete in tutto 'l mondo trovarne uno?</l>
     <l n="630">chi 'l dice, mente; e folle è ben chi 'l crede.</l>
     <l n="631">Trovatene vo' alcuna che vi chiami?</l>
     <l n="632">(non parlo de le publiche et infami).</l>
    </lg>
    <lg n="80">
     <l n="633">Conoscete alcun voi, che non lasciasse</l>
     <l n="634">la moglie sola, ancor che fosse bella,</l>
     <l n="635">per seguire altra donna, se sperasse</l>
     <l n="636">in breve e facilmente ottener quella?</l>
     <l n="637">Che farebbe egli, quando lo pregasse</l>
     <l n="638">o desse premio a lui donna o donzella?</l>
     <l n="639">Credo, per compiacere or queste or quelle,</l>
     <l n="640">che tutti lasciaremmovi la pelle.</l>
    </lg>
    <lg n="81">
     <l n="641">Quelle che i lor mariti hanno lasciati,</l>
     <l n="642">le più volte cagione avuta n'hanno.</l>
     <l n="643">Del suo di casa li veggon svogliati,</l>
     <l n="644">e che fuor, de l'altrui bramosi, vanno.</l>
     <l n="645">Dovriano amar, volendo essere amati,</l>
     <l n="646">e tor con la misura ch'a-llor dànno.</l>
     <l n="647">Io farei (se a me stesse il darla e tôrre)</l>
     <l n="648">tal legge, ch'uom non vi potrebbe opporre.</l>
    </lg>
    <lg n="82">
     <l n="649">Saria la legge, ch'ogni donna colta</l>
     <l n="650">in adulterio, fosse messa a morte,</l>
     <l n="651">se provar non potesse ch'una volta</l>
     <l n="652">avesse adulterato il suo consorte:</l>
     <l n="653">se provar lo potesse, andrebbe asciolta,</l>
     <l n="654">né temeria il marito né la corte.</l>
     <l n="655">Cristo ha lasciato nei precetti suoi:</l>
     <l n="656">non far altrui quel che patir non vuoi.</l>
    </lg>
    <lg n="83">
     <l n="657">La incontinenza è quanto mal si puote</l>
     <l n="658">imputar lor, non già a tutto lo stuolo.</l>
     <l n="659">Ma in questo chi ha di noi più brutte note?</l>
     <l n="660">che continente non si trova un solo.</l>
     <l n="661">E molto più n'ha ad arrossir le gote,</l>
     <l n="662">quando bestemmia, ladroneccio, dolo,</l>
     <l n="663">usura et omicidio, e se v'è peggio,</l>
     <l n="664">raro, se non dagli uomini, far veggio. -</l>
    </lg>
    <lg n="84">
     <l n="665">Appresso alle ragioni avea il sincero</l>
     <l n="666">e giusto vecchio in pronto alcuno esempio</l>
     <l n="667">di donne, che né in fatto né in pensiero</l>
     <l n="668">mai di lor castità patiron scempio.</l>
     <l n="669">Ma il Saracin, che fuggia udire il vero,</l>
     <l n="670">lo minacciò con viso crudo et empio,</l>
     <l n="671">sì che lo fece per timor tacere;</l>
     <l n="672">ma già non lo mutò di suo parere.</l>
    </lg>
    <lg n="85">
     <l n="673">Posto ch'ebbe alle liti e alle contese</l>
     <l n="674">termine il re pagan, lasciò la mensa;</l>
     <l n="675">indi nel letto per dormir si stese</l>
     <l n="676">fin al partir de l'aria scura e densa:</l>
     <l n="677">ma de la notte, a sospirar l'offese</l>
     <l n="678">più de la donna ch'a dormir, dispensa.</l>
     <l n="679">Quindi parte all'uscir del nuovo raggio,</l>
     <l n="680">e far disegna in nave il suo viaggio.</l>
    </lg>
    <lg n="86">
     <l n="681">Però ch'avendo tutto quel rispetto</l>
     <l n="682">ch'a buon cavallo dee buon cavalliero,</l>
     <l n="683">a quel suo bello e buono, ch'a dispetto</l>
     <l n="684">tenea di Sacripante e di Ruggiero;</l>
     <l n="685">vedendo per duo giorni averlo stretto</l>
     <l n="686">più che non si dovria sì buon destriero,</l>
     <l n="687">lo pon, per riposarlo, e lo rassetta</l>
     <l n="688">in una barca, e per andar più in fretta.</l>
    </lg>
    <lg n="87">
     <l n="689">Senza indugio al nocchier varar la barca,</l>
     <l n="690">e dar fa i remi all'acqua da la sponda.</l>
     <l n="691">Quella, non molto grande e poco carca,</l>
     <l n="692">se ne va per la Sonna giù a seconda.</l>
     <l n="693">Non fugge il suo pensier né se ne scarca</l>
     <l n="694">Rodomonte per terra né per onda:</l>
     <l n="695">lo trova in su la proda e in su la poppa;</l>
     <l n="696">e se cavalca, il porta dietro in groppa.</l>
    </lg>
    <lg n="88">
     <l n="697">Anzi nel capo, o sia nel cor gli siede,</l>
     <l n="698">e di fuor caccia ogni conforto e serra.</l>
     <l n="699">Di ripararsi il misero non vede,</l>
     <l n="700">da poi che gli nimici ha ne la terra.</l>
     <l n="701">Non sa da chi sperar possa mercede,</l>
     <l n="702">se gli fanno i domestici suoi guerra:</l>
     <l n="703">la notte e 'l giorno e sempre è combattuto</l>
     <l n="704">da quel crudel che dovria dargli aiuto.</l>
    </lg>
    <lg n="89">
     <l n="705">Naviga il giorno e la notte seguente</l>
     <l n="706">Rodomonte col cor d'affanni grave;</l>
     <l n="707">e non si può l'ingiuria tor di mente,</l>
     <l n="708">che da la donna e dal suo re avuto have;</l>
     <l n="709">e la pena e il dolor medesmo sente,</l>
     <l n="710">che sentiva a cavallo, ancora in nave:</l>
     <l n="711">né spegner può, per star ne l'acqua, il fuoco,</l>
     <l n="712">né può stato mutar, per mutar loco.</l>
    </lg>
    <lg n="90">
     <l n="713">Come l'infermo, che dirotto e stanco</l>
     <l n="714">di febbre ardente, va cangiando lato;</l>
     <l n="715">o sia su l'uno o sia su l'altro fianco</l>
     <l n="716">spera aver, se si volge, miglior stato;</l>
     <l n="717">né sul destro riposa né sul manco,</l>
     <l n="718">e per tutto ugualmente è travagliato:</l>
     <l n="719">così il pagano al male ond'era infermo</l>
     <l n="720">mal trova in terra e male in acqua schermo.</l>
    </lg>
    <lg n="91">
     <l n="721">Non puote in nave aver più pazienza,</l>
     <l n="722">e si fa porre in terra Rodomonte.</l>
     <l n="723">Lion passa e Vienna, indi Valenza,</l>
     <l n="724">e vede in Avignone il ricco ponte;</l>
     <l n="725">che queste terre et altre ubidienza,</l>
     <l n="726">che son tra il fiume e 'l celtibero monte,</l>
     <l n="727">rendean al re Agramante e al re di Spagna</l>
     <l n="728">dal dì che fur signor de la campagna.</l>
    </lg>
    <lg n="92">
     <l n="729">Verso Acquamorta a man dritta si tenne</l>
     <l n="730">con animo in Algier passare in fretta;</l>
     <l n="731">e sopra un fiume ad una villa venne</l>
     <l n="732">e da Bacco e da Cerere diletta,</l>
     <l n="733">che per le spesse ingiurie, che sostenne</l>
     <l n="734">dai soldati, a votarsi fu constretta.</l>
     <l n="735">Quinci il gran mare, e quindi ne l'apriche</l>
     <l n="736">valli vede ondeggiar le bionde spiche.</l>
    </lg>
    <lg n="93">
     <l n="737">Quivi ritrova una piccola chiesa</l>
     <l n="738">di nuovo sopra un monticel murata,</l>
     <l n="739">che poi ch'intorno era la guerra accesa,</l>
     <l n="740">i sacerdoti vòta avean lasciata.</l>
     <l n="741">Per stanza fu da Rodomonte presa;</l>
     <l n="742">che pel sito, e perch'era sequestrata</l>
     <l n="743">dai campi, onde avea in odio udir novella,</l>
     <l n="744">gli piacque sì, che mutò Algieri in quella.</l>
    </lg>
    <lg n="94">
     <l n="745">Mutò d'andare in Africa pensiero,</l>
     <l n="746">sì commodo gli parve il luogo e bello.</l>
     <l n="747">Famigli e carriaggi e il suo destriero</l>
     <l n="748">seco alloggiar fe' nel medesmo ostello.</l>
     <l n="749">Vicino a poche leghe a Mompoliero</l>
     <l n="750">e ad alcun altro ricco e buon castello</l>
     <l n="751">siede il villaggio allato alla riviera;</l>
     <l n="752">sì che d'avervi ogn'agio il modo v'era.</l>
    </lg>
    <lg n="95">
     <l n="753">Standovi un giorno il Saracin pensoso</l>
     <l n="754">(come pur era il più del tempo usato),</l>
     <l n="755">vide venir per mezzo un prato erboso,</l>
     <l n="756">che d'un piccol sentiero era segnato,</l>
     <l n="757">una donzella di viso amoroso</l>
     <l n="758">in compagnia d'un monaco barbato;</l>
     <l n="759">e si traeano dietro un gran destriero</l>
     <l n="760">sotto una soma coperta di nero.</l>
    </lg>
    <lg n="96">
     <l n="761">Chi la donzella, chi 'l monaco sia,</l>
     <l n="762">chi portin seco, vi debbe esser chiaro.</l>
     <l n="763">Conoscere Issabella si dovria,</l>
     <l n="764">che 'l corpo avea del suo Zerbino caro.</l>
     <l n="765">Lasciai che vêr Provenza ne venìa</l>
     <l n="766">sotto la scorta del vecchio preclaro,</l>
     <l n="767">che le avea persuaso tutto il resto</l>
     <l n="768">dicare a Dio del suo vivere onesto.</l>
    </lg>
    <lg n="97">
     <l n="769">Come ch'in viso pallida e smarrita</l>
     <l n="770">sia la donzella, et abbia i crini inconti;</l>
     <l n="771">e facciano i sospir continua uscita</l>
     <l n="772">del petto acceso, e gli occhi sien duo fonti;</l>
     <l n="773">et altri testimoni d'una vita</l>
     <l n="774">misera e grave in lei si veggan pronti;</l>
     <l n="775">tanto però di bello anco le avanza,</l>
     <l n="776">che con le Grazie Amor vi può aver stanza.</l>
    </lg>
    <lg n="98">
     <l n="777">Tosto che 'l Saracin vide la bella</l>
     <l n="778">donna apparir, messe il pensiero al fondo,</l>
     <l n="779">ch'avea di biasmar sempre e d'odiar quella</l>
     <l n="780">schiera gentil che pur adorna il mondo.</l>
     <l n="781">E ben gli par dignissima Issabella,</l>
     <l n="782">in cui locar debba il suo amor secondo,</l>
     <l n="783">e spenger totalmente il primo, a modo</l>
     <l n="784">che da l'asse si trae chiodo con chiodo.</l>
    </lg>
    <lg n="99">
     <l n="785">Incontra se le fece, e col più molle</l>
     <l n="786">parlar che seppe, e col miglior sembiante,</l>
     <l n="787">di sua condizione domandolle:</l>
     <l n="788">et ella ogni pensier gli spiegò inante;</l>
     <l n="789">come era per lasciare il mondo folle,</l>
     <l n="790">e farsi amica a Dio con opre sante.</l>
     <l n="791">Ride il pagano altier ch'in Dio non crede,</l>
     <l n="792">d'ogni legge nimico e d'ogni fede.</l>
    </lg>
    <lg n="100">
     <l n="793">E chiama intenzione erronea e lieve,</l>
     <l n="794">e dice che per certo ella troppo erra;</l>
     <l n="795">né men biasmar che l'avaro si deve,</l>
     <l n="796">che 'l suo ricco tesor metta sotterra:</l>
     <l n="797">alcuno util per sé non ne riceve,</l>
     <l n="798">e da l'uso degli altri uomini il serra.</l>
     <l n="799">Chiuder leon si denno, orsi e serpenti,</l>
     <l n="800">e non le cose belle et innocenti.</l>
    </lg>
    <lg n="101">
     <l n="801">Il monaco, ch'a questo avea l'orecchia,</l>
     <l n="802">e per soccorrer la giovane incauta,</l>
     <l n="803">che ritratta non sia per la via vecchia,</l>
     <l n="804">sedea al governo qual pratico nauta,</l>
     <l n="805">quivi di spiritual cibo apparecchia</l>
     <l n="806">tosto una mensa sontuosa e lauta.</l>
     <l n="807">Ma il Saracin, che con mal gusto nacque,</l>
     <l n="808">non pur la saporò, che gli dispiacque:</l>
    </lg>
    <lg n="102">
     <l n="809">e poi ch'invano il monaco interroppe,</l>
     <l n="810">e non poté mai far sì che tacesse,</l>
     <l n="811">e che di pazienza il freno roppe,</l>
     <l n="812">le mani adosso con furor gli messe.</l>
     <l n="813">Ma le parole mie parervi troppe</l>
     <l n="814">potriano omai, se più se ne dicesse:</l>
     <l n="815">sì che finirò il canto; e mi fia specchio</l>
     <l n="816">quel che per troppo dire accade al vecchio.</l>
    </lg>
   </lg>
  </body>
 </text>
</TEI>