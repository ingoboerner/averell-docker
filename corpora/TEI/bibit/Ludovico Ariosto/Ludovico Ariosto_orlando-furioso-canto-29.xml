<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 29</title>
    <author>Ludovico Ariosto</author>
   </titleStmt>
   <extent>
    <measure unit="stanza">74</measure>
    <measure unit="line">592</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-29</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 29</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 29</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O degli uomini inferma e instabil mente!</l>
     <l n="2">come siàn presti a variar disegno!</l>
     <l n="3">Tutti i pensier mutamo facilmente,</l>
     <l n="4">più quei che nascon d'amoroso sdegno.</l>
     <l n="5">Io vidi dianzi il Saracin sì ardente</l>
     <l n="6">contra le donne, e passar tanto il segno,</l>
     <l n="7">che non che spegner l'odio, ma pensai</l>
     <l n="8">che non dovesse intiepidirlo mai.</l>
    </lg>
    <lg n="2">
     <l n="9">Donne gentil, per quel ch'a biasmo vostro</l>
     <l n="10">parlò contra il dover, sì offeso sono,</l>
     <l n="11">che sin che col suo mal non gli dimostro</l>
     <l n="12">quanto abbia fatto error, non gli perdono.</l>
     <l n="13">Io farò sì con penna e con inchiostro,</l>
     <l n="14">ch'ognun vedrà che gli era utile e buono</l>
     <l n="15">aver taciuto, e mordersi anco poi</l>
     <l n="16">prima la lingua, che dir mal di voi.</l>
    </lg>
    <lg n="3">
     <l n="17">Ma che parlò come ignorante e sciocco,</l>
     <l n="18">ve lo dimostra chiara esperienzia.</l>
     <l n="19">Incontra tutte trasse fuor lo stocco</l>
     <l n="20">de l'ira, senza farvi differenzia:</l>
     <l n="21">poi d'Issabella un sguardo sì l'ha tocco,</l>
     <l n="22">che subito gli fa mutar sentenzia.</l>
     <l n="23">Già in cambio di quell'altra la disia:</l>
     <l n="24">l'ha vista a pena, e non sa ancor chi sia.</l>
    </lg>
    <lg n="4">
     <l n="25">E come il nuovo amor lo punge e scalda,</l>
     <l n="26">muove alcune ragion di poco frutto,</l>
     <l n="27">per romper quella mente intera e salda</l>
     <l n="28">ch'ella avea fissa al Creator del tutto.</l>
     <l n="29">Ma l'eremita che l'è scudo e falda,</l>
     <l n="30">perché il casto pensier non sia distrutto,</l>
     <l n="31">con argumenti più validi e fermi,</l>
     <l n="32">quanto più può, le fa ripari e schermi.</l>
    </lg>
    <lg n="5">
     <l n="33">Poi che l'empio pagan molto ha sofferto</l>
     <l n="34">con lunga noia quel monaco audace,</l>
     <l n="35">e che gli ha detto invan ch'al suo deserto</l>
     <l n="36">senza lei può tornar quando gli piace;</l>
     <l n="37">e che nuocer si vede a viso aperto,</l>
     <l n="38">e che seco non vuol triegua né pace:</l>
     <l n="39">la mano al mento con furor gli stese,</l>
     <l n="40">e tanto ne pelò, quanto ne prese.</l>
    </lg>
    <lg n="6">
     <l n="41">E sì crebbe la furia, che nel collo</l>
     <l n="42">con man lo stringe a guisa di tanaglia;</l>
     <l n="43">e poi ch'una e due volte raggirollo,</l>
     <l n="44">da sé per l'aria e verso il mar lo scaglia.</l>
     <l n="45">Che n'avenisse, né dico né sollo:</l>
     <l n="46">varia fama è di lui, né si raguaglia.</l>
     <l n="47">Dice alcun che sì rotto a un sasso resta,</l>
     <l n="48">che 'l piè non si discerne da la testa;</l>
    </lg>
    <lg n="7">
     <l n="49">et altri, ch'a cadere andò nel mare,</l>
     <l n="50">ch'era più di tre miglia indi lontano,</l>
     <l n="51">e che morì per non saper notare,</l>
     <l n="52">fatti assai prieghi e orazioni invano;</l>
     <l n="53">altri, ch'un santo lo venne aiutare,</l>
     <l n="54">lo trasse al lito con visibil mano.</l>
     <l n="55">Di queste, qual si vuol, la vera sia:</l>
     <l n="56">di lui non parla più l'istoria mia.</l>
    </lg>
    <lg n="8">
     <l n="57">Rodomonte crudel, poi che levato</l>
     <l n="58">s'ebbe da canto il garrulo eremita,</l>
     <l n="59">si ritornò con viso men turbato</l>
     <l n="60">verso la donna mesta e sbigottita;</l>
     <l n="61">e col parlar ch'è fra gli amanti usato,</l>
     <l n="62">dicea ch'era il suo core e la sua vita</l>
     <l n="63">e 'l suo conforto e la sua cara speme,</l>
     <l n="64">et altri nomi tai che vanno insieme.</l>
    </lg>
    <lg n="9">
     <l n="65">E si mostrò sì costumato allora,</l>
     <l n="66">che non le fece alcun segno di forza.</l>
     <l n="67">Il sembiante gentil che l'innamora,</l>
     <l n="68">l'usato orgoglio in lui spegne et ammorza:</l>
     <l n="69">e ben che 'l frutto trar ne possa fuora,</l>
     <l n="70">passar non però vuole oltre a la scorza;</l>
     <l n="71">che non gli par che potesse esser buono,</l>
     <l n="72">quando da lei non lo accettasse in dono.</l>
    </lg>
    <lg n="10">
     <l n="73">E così di disporre a poco a poco</l>
     <l n="74">a' suoi piaceri Issabella credea.</l>
     <l n="75">Ella, che in sì solingo e strano loco,</l>
     <l n="76">qual topo in piede al gatto si vedea,</l>
     <l n="77">vorria trovarsi inanzi in mezzo il fuoco;</l>
     <l n="78">e seco tuttavolta rivolgea</l>
     <l n="79">s'alcun partito, alcuna via fosse atta</l>
     <l n="80">a trarla quindi immaculata e intatta.</l>
    </lg>
    <lg n="11">
     <l n="81">Fa ne l'animo suo proponimento</l>
     <l n="82">di darsi con sua man prima la morte,</l>
     <l n="83">che 'l barbaro crudel n'abbia il suo intento,</l>
     <l n="84">e che le sia cagion d'errar sì forte</l>
     <l n="85">contra quel cavallier ch'in braccio spento</l>
     <l n="86">l'avea crudele e dispietata sorte;</l>
     <l n="87">a cui fatto have col pensier devoto</l>
     <l n="88">de la sua castità perpetuo voto.</l>
    </lg>
    <lg n="12">
     <l n="89">Crescer più sempre l'appetito cieco</l>
     <l n="90">vede del re pagan, né sa che farsi.</l>
     <l n="91">Ben sa che vuol venire all'atto bieco,</l>
     <l n="92">ove i contrasti suoi tutti fien scarsi.</l>
     <l n="93">Pur discorrendo molte cose seco,</l>
     <l n="94">il modo trovò al fin di ripararsi,</l>
     <l n="95">e di salvar la castità sua, come</l>
     <l n="96">io vi dirò, con lungo e chiaro nome.</l>
    </lg>
    <lg n="13">
     <l n="97">Al brutto Saracin, che le venìa</l>
     <l n="98">già contra con parole e con effetti</l>
     <l n="99">privi di tutta quella cortesia</l>
     <l n="100">che mostrata le avea ne' primi detti:</l>
     <l n="101">- Se fate che con voi sicura io sia</l>
     <l n="102">del mio onor (disse), e ch'io non ne sospetti,</l>
     <l n="103">cosa all'incontro vi darò, che molto</l>
     <l n="104">più vi varrà, ch'avermi l'onor tolto.</l>
    </lg>
    <lg n="14">
     <l n="105">Per un piacer di sì poco momento,</l>
     <l n="106">di che n'ha sì abondanza tutto 'l mondo,</l>
     <l n="107">non disprezzate un perpetuo contento,</l>
     <l n="108">un vero gaudio a nullo altro secondo.</l>
     <l n="109">Potrete tuttavia ritrovar cento</l>
     <l n="110">e mille donne di viso giocondo;</l>
     <l n="111">ma chi vi possa dar questo mio dono,</l>
     <l n="112">nessuno al mondo, o pochi altri ci sono.</l>
    </lg>
    <lg n="15">
     <l n="113">Ho notizia d'un'erba, e l'ho veduta</l>
     <l n="114">venendo, e so dove trovarne appresso,</l>
     <l n="115">che bollita con elera e con ruta</l>
     <l n="116">ad un fuoco di legna di cipresso,</l>
     <l n="117">e fra mano innocenti indi premuta,</l>
     <l n="118">manda un liquor, che, chi si bagna d'esso</l>
     <l n="119">tre volte il corpo, in tal modo l'indura,</l>
     <l n="120">che dal ferro e dal fuoco l'assicura.</l>
    </lg>
    <lg n="16">
     <l n="121">Io dico, se tre volte se n'immolla,</l>
     <l n="122">un mese invulnerabile si trova.</l>
     <l n="123">Oprar conviensi ogni mese l'ampolla;</l>
     <l n="124">che sua virtù più termine non giova.</l>
     <l n="125">Io so far l'acqua, et oggi ancor farolla,</l>
     <l n="126">et oggi ancor voi ne vedrete prova:</l>
     <l n="127">e vi può, s'io non fallo, esser più grata,</l>
     <l n="128">che d'aver tutta Europa oggi acquistata.</l>
    </lg>
    <lg n="17">
     <l n="129">Da voi domando in guiderdon di questo,</l>
     <l n="130">che su la fede vostra mi giuriate</l>
     <l n="131">che né in detto né in opera molesto</l>
     <l n="132">mai più sarete alla mia castitate. -</l>
     <l n="133">Così dicendo, Rodomonte onesto</l>
     <l n="134">fe' ritornar; ch'in tanta voluntate</l>
     <l n="135">venne ch'inviolabil si facesse,</l>
     <l n="136">che più ch'ella non disse, le promesse:</l>
    </lg>
    <lg n="18">
     <l n="137">e servaralle fin che vegga fatto</l>
     <l n="138">de la mirabil acqua esperienzia;</l>
     <l n="139">e sforzerasse intanto a non fare atto,</l>
     <l n="140">a non far segno alcun di violenzia.</l>
     <l n="141">Ma pensa poi di non tenere il patto,</l>
     <l n="142">perché non ha timor né riverenzia</l>
     <l n="143">di Dio o di santi; e nel mancar di fede</l>
     <l n="144">tutta a lui la bugiarda Africa cede.</l>
    </lg>
    <lg n="19">
     <l n="145">Ad Issabella il re d'Algier scongiuri</l>
     <l n="146">di non la molestar fe' più di mille,</l>
     <l n="147">pur ch'essa lavorar l'acqua procuri,</l>
     <l n="148">che far lo può qual fu già Cigno e Achille.</l>
     <l n="149">Ella per balze e per valloni oscuri</l>
     <l n="150">da le città lontana e da le ville</l>
     <l n="151">ricoglie di molte erbe; e il Saracino</l>
     <l n="152">non l'abandona, e l'è sempre vicino.</l>
    </lg>
    <lg n="20">
     <l n="153">Poi ch'in più parti quant'era a bastanza</l>
     <l n="154">colson de l'erbe e con radici e senza,</l>
     <l n="155">tardi si ritornaro alla lor stanza;</l>
     <l n="156">dove quel paragon di continenza</l>
     <l n="157">tutta la notte spende, che l'avanza,</l>
     <l n="158">a bollir erbe con molta avertenza:</l>
     <l n="159">e a tutta l'opra e a tutti quei misteri</l>
     <l n="160">si trova ognor presente il re d'Algieri.</l>
    </lg>
    <lg n="21">
     <l n="161">Che producendo quella notte in giuoco</l>
     <l n="162">con quelli pochi servi ch'eran seco,</l>
     <l n="163">sentia, per lo calor del vicin fuoco</l>
     <l n="164">ch'era rinchiuso in quello angusto speco,</l>
     <l n="165">tal sete, che bevendo or molto or poco,</l>
     <l n="166">duo barili votâr pieni di greco,</l>
     <l n="167">ch'aveano tolto uno o duo giorni inanti</l>
     <l n="168">i suoi scudieri a certi viandanti.</l>
    </lg>
    <lg n="22">
     <l n="169">Non era Rodomonte usato al vino,</l>
     <l n="170">perché la legge sua lo vieta e danna:</l>
     <l n="171">e poi che lo gustò, liquor divino</l>
     <l n="172">gli par, miglior che 'l nettare o la manna;</l>
     <l n="173">e riprendendo il rito saracino,</l>
     <l n="174">gran tazze e pieni fiaschi ne tracanna.</l>
     <l n="175">Fece il buon vino, ch'andò spesso intorno,</l>
     <l n="176">girare il capo a tutti come un torno.</l>
    </lg>
    <lg n="23">
     <l n="177">La donna in questo mezzo la caldaia</l>
     <l n="178">dal fuoco tolse, ove quell'erbe cosse;</l>
     <l n="179">e disse a Rodomonte: - Acciò che paia</l>
     <l n="180">che mie parole al vento non ho mosse,</l>
     <l n="181">quella che 'l ver da la bugia dispaia,</l>
     <l n="182">e che può dotte far le genti grosse,</l>
     <l n="183">te ne farò l'esperienzia ancora,</l>
     <l n="184">non ne l'altrui, ma nel mio corpo or ora.</l>
    </lg>
    <lg n="24">
     <l n="185">Io voglio a far il saggio esser la prima</l>
     <l n="186">del felice liquor di virtù pieno,</l>
     <l n="187">acciò tu forse non facessi stima</l>
     <l n="188">che ci fosse mortifero veneno.</l>
     <l n="189">Di questo bagnerommi da la cima</l>
     <l n="190">del capo giù pel collo e per lo seno:</l>
     <l n="191">tu poi tua forza in me prova e tua spada,</l>
     <l n="192">se questo abbia vigor, se quella rada. -</l>
    </lg>
    <lg n="25">
     <l n="193">Bagnossi, come disse, e lieta porse</l>
     <l n="194">all'incauto pagano il collo ignudo,</l>
     <l n="195">incauto, e vinto anco dal vino forse,</l>
     <l n="196">incontra a cui non vale elmo né scudo.</l>
     <l n="197">Quel uom bestial le prestò fede, e scórse</l>
     <l n="198">sì con la mano e sì col ferro crudo,</l>
     <l n="199">che del bel capo, già d'Amore albergo,</l>
     <l n="200">fe' tronco rimanere il petto e il tergo.</l>
    </lg>
    <lg n="26">
     <l n="201">Quel fe' tre balzi; e funne udita chiara</l>
     <l n="202">voce, ch'uscendo nominò Zerbino,</l>
     <l n="203">per cui seguire ella trovò sì rara</l>
     <l n="204">via di fuggir di man del Saracino.</l>
     <l n="205">Alma, ch'avesti più la fede cara,</l>
     <l n="206">e 'l nome quasi ignoto e peregrino</l>
     <l n="207">al tempo nostro, de la castitade,</l>
     <l n="208">che la tua vita e la tua verde etade,</l>
    </lg>
    <lg n="27">
     <l n="209">vattene in pace, alma beata e bella!</l>
     <l n="210">Così i miei versi avesson forza, come</l>
     <l n="211">ben m'affaticherei con tutta quella</l>
     <l n="212">arte che tanto il parlar orna e còme,</l>
     <l n="213">perché mille e mill'anni e più, novella</l>
     <l n="214">sentisse il mondo del tuo chiaro nome.</l>
     <l n="215">Vattene in pace alla superna sede,</l>
     <l n="216">e lascia all'altre esempio di tua fede.</l>
    </lg>
    <lg n="28">
     <l n="217">All'atto incomparabile e stupendo,</l>
     <l n="218">dal cielo il Creator giù gli occhi volse,</l>
     <l n="219">e disse: - Più di quella ti commendo,</l>
     <l n="220">la cui morte a Tarquinio il regno tolse;</l>
     <l n="221">e per questo una legge fare intendo</l>
     <l n="222">tra quelle mie, che mai tempo non sciolse,</l>
     <l n="223">la qual per le inviolabil'acque giuro</l>
     <l n="224">che non muterà seculo futuro.</l>
    </lg>
    <lg n="29">
     <l n="225">Per l'avvenir vo' che ciascuna ch'aggia</l>
     <l n="226">il nome tuo, sia di sublime ingegno,</l>
     <l n="227">e sia bella, gentil, cortese e saggia,</l>
     <l n="228">e di vera onestade arrivi al segno:</l>
     <l n="229">onde materia agli scrittori caggia</l>
     <l n="230">di celebrare il nome inclito e degno;</l>
     <l n="231">tal che Parnasso, Pindo et Elicone</l>
     <l n="232">sempre Issabella, Issabella risuone. -</l>
    </lg>
    <lg n="30">
     <l n="233">Dio così disse, e fe' serena intorno</l>
     <l n="234">l'aria, e tranquillo il mar più che mai fusse.</l>
     <l n="235">Fe' l'alma casta al terzo ciel ritorno,</l>
     <l n="236">e in braccio al suo Zerbin si ricondusse.</l>
     <l n="237">Rimase in terra con vergogna e scorno</l>
     <l n="238">quel fier senza pietà nuovo Breusse;</l>
     <l n="239">che poi che 'l troppo vino ebbe digesto,</l>
     <l n="240">biasmò il suo errore, e ne restò funesto.</l>
    </lg>
    <lg n="31">
     <l n="241">Placare o in parte satisfar pensosse</l>
     <l n="242">a l'anima beata d'Issabella,</l>
     <l n="243">se, poi ch'a morte il corpo le percosse,</l>
     <l n="244">desse almen vita alla memoria d'ella.</l>
     <l n="245">Trovò per mezzo, acciò che così fosse,</l>
     <l n="246">di convertirle quella chiesa, quella</l>
     <l n="247">dove abitava e dove ella fu uccisa,</l>
     <l n="248">in un sepolcro; e vi dirò in che guisa.</l>
    </lg>
    <lg n="32">
     <l n="249">Di tutti i lochi intorno fa venire</l>
     <l n="250">mastri, chi per amore e chi per tema;</l>
     <l n="251">e fatto ben sei mila uomini unire,</l>
     <l n="252">de' gravi sassi i vicin monti scema,</l>
     <l n="253">e ne fa una gran massa stabilire,</l>
     <l n="254">che da la cima era alla parte estrema</l>
     <l n="255">novanta braccia; e vi rinchiude dentro</l>
     <l n="256">la chiesa, che i duo amanti have nel centro.</l>
    </lg>
    <lg n="33">
     <l n="257">Imita quasi la superba mole</l>
     <l n="258">che fe' Adriano all'onda tiberina.</l>
     <l n="259">Presso al sepolcro una torre alta vuole;</l>
     <l n="260">ch'abitarvi alcun tempo si destina.</l>
     <l n="261">Un ponte stretto e di due braccia sole</l>
     <l n="262">fece su l'acqua che correa vicina.</l>
     <l n="263">Lungo il ponte, ma largo era sì poco,</l>
     <l n="264">che dava a pena a duo cavalli loco;</l>
    </lg>
    <lg n="34">
     <l n="265">a duo cavalli che venuti a paro,</l>
     <l n="266">o ch'insieme si fossero scontrati:</l>
     <l n="267">e non avea né sponda né riparo,</l>
     <l n="268">e si potea cader da tutti i lati.</l>
     <l n="269">Il passar quindi vuol che costi caro</l>
     <l n="270">a guerrieri o pagani o battezzati;</l>
     <l n="271">che de le spoglie lor mille trofei</l>
     <l n="272">promette al cimiterio di costei.</l>
    </lg>
    <lg n="35">
     <l n="273">In dieci giorni e in manco fu perfetta</l>
     <l n="274">l'opra del ponticel che passa il fiume;</l>
     <l n="275">ma non fu già il sepolcro così in fretta,</l>
     <l n="276">né la torre condutta al suo cacume:</l>
     <l n="277">pur fu levata sì, ch'alla veletta</l>
     <l n="278">starvi in cima una guardia avea costume,</l>
     <l n="279">che d'ogni cavallier che venìa al ponte,</l>
     <l n="280">col corno facea segno a Rodomonte.</l>
    </lg>
    <lg n="36">
     <l n="281">E quel s'armava, e se gli venìa a opporre</l>
     <l n="282">ora su l'una, ora su l'altra riva;</l>
     <l n="283">che se 'l guerrier venìa di vêr la torre,</l>
     <l n="284">su l'altra proda il re d'Algier veniva.</l>
     <l n="285">Il ponticello è il campo ove si corre;</l>
     <l n="286">e se 'l destrier poco del segno usciva,</l>
     <l n="287">cadea nel fiume, ch'alto era e profondo:</l>
     <l n="288">ugual periglio a quel non avea il mondo.</l>
    </lg>
    <lg n="37">
     <l n="289">Aveasi imaginato il Saracino,</l>
     <l n="290">che, per gir spesso a rischio di cadere</l>
     <l n="291">dal ponticel nel fiume a capo chino,</l>
     <l n="292">dove gli converria molt'acqua bere,</l>
     <l n="293">del fallo a che l'indusse il troppo vino,</l>
     <l n="294">dovesse netto e mondo rimanere;</l>
     <l n="295">come l'acqua, non men che 'l vino, estingua</l>
     <l n="296">l'error che fa pel vino o mano o lingua.</l>
    </lg>
    <lg n="38">
     <l n="297">Molti fra pochi dì vi capitaro:</l>
     <l n="298">alcuni la via dritta vi condusse,</l>
     <l n="299">ch'a quei che verso Italia o Spagna andaro</l>
     <l n="300">altra non era che più trita fusse;</l>
     <l n="301">altri l'ardire, e, più che vita caro,</l>
     <l n="302">l'onore, a farvi di sé prova indusse.</l>
     <l n="303">E tutti, ove acquistar credean la palma,</l>
     <l n="304">lasciavan l'arme, e molti insieme l'alma.</l>
    </lg>
    <lg n="39">
     <l n="305">Di quelli ch'abbattea, s'eran pagani,</l>
     <l n="306">si contentava d'aver spoglie et armi;</l>
     <l n="307">e di chi prima furo, i nomi piani</l>
     <l n="308">vi facea sopra, e sospendeale ai marmi:</l>
     <l n="309">ma ritenea in prigion tutti i cristiani;</l>
     <l n="310">e che in Algier poi li mandasse parmi.</l>
     <l n="311">Finita ancor non era l'opra, quando</l>
     <l n="312">vi venne a capitare il pazzo Orlando.</l>
    </lg>
    <lg n="40">
     <l n="313">A caso venne il furioso conte</l>
     <l n="314">a capitar su questa gran riviera,</l>
     <l n="315">dove, come io vi dico, Rodomonte</l>
     <l n="316">fare in fretta facea, né finito era</l>
     <l n="317">la torre né il sepolcro, e a pena il ponte:</l>
     <l n="318">e di tutte arme, fuor che di visiera,</l>
     <l n="319">a quell'ora il pagan si trovò in punto,</l>
     <l n="320">ch'Orlando al fiume e al ponte è sopragiunto.</l>
    </lg>
    <lg n="41">
     <l n="321">Orlando (come il suo furor lo caccia)</l>
     <l n="322">salta la sbarra e sopra il ponte corre.</l>
     <l n="323">Ma Rodomonte con turbata faccia,</l>
     <l n="324">a piè, com'era inanzi a la gran torre,</l>
     <l n="325">gli grida di lontano e gli minaccia,</l>
     <l n="326">né se gli degna con la spada opporre:</l>
     <l n="327">- Indiscreto villan, ferma le piante,</l>
     <l n="328">temerario, importuno et arrogante!</l>
    </lg>
    <lg n="42">
     <l n="329">Sol per signori e cavallieri è fatto</l>
     <l n="330">il ponte, non per te, bestia balorda. -</l>
     <l n="331">Orlando, ch'era in gran pensier distratto,</l>
     <l n="332">vien pur inanzi e fa l'orecchia sorda.</l>
     <l n="333">- Bisogna ch'io castighi questo matto -</l>
     <l n="334">disse il pagano; e con la voglia ingorda</l>
     <l n="335">venìa per traboccarlo giù ne l'onda,</l>
     <l n="336">non pensando trovar chi gli risponda.</l>
    </lg>
    <lg n="43">
     <l n="337">In questo tempo una gentil donzella,</l>
     <l n="338">per passar sovra il ponte, al fiume arriva,</l>
     <l n="339">leggiadramente ornata e in viso bella,</l>
     <l n="340">e nei sembianti accortamente schiva.</l>
     <l n="341">Era (se vi ricorda, Signor) quella</l>
     <l n="342">che per ogni altra via cercando giva</l>
     <l n="343">di Brandimarte, il suo amator, vestigi,</l>
     <l n="344">fuor che, dove era, dentro da Parigi.</l>
    </lg>
    <lg n="44">
     <l n="345">Ne l'arrivar di Fiordiligi al ponte</l>
     <l n="346">(che così la donzella nomata era),</l>
     <l n="347">Orlando s'attaccò con Rodomonte</l>
     <l n="348">che lo volea gittar ne la riviera.</l>
     <l n="349">La donna, ch'avea pratica del conte,</l>
     <l n="350">subito n'ebbe conoscenza vera:</l>
     <l n="351">e restò d'alta maraviglia piena,</l>
     <l n="352">de la follia che così nudo il mena.</l>
    </lg>
    <lg n="45">
     <l n="353">Fermasi a riguardar che fine avere</l>
     <l n="354">debba il furor dei duo tanti possenti.</l>
     <l n="355">Per far del ponte l'un l'altro cadere</l>
     <l n="356">a por tutta lor forza sono intenti.</l>
     <l n="357">- Come è ch'un pazzo debba sì valere? -</l>
     <l n="358">seco il fiero pagan dice tra' denti;</l>
     <l n="359">e qua e là si volge e si raggira,</l>
     <l n="360">pieno di sdegno e di superbia e d'ira.</l>
    </lg>
    <lg n="46">
     <l n="361">Con l'una e l'altra man va ricercando</l>
     <l n="362">far nuova presa, ove il suo meglio vede;</l>
     <l n="363">or tra le gambe, or fuor gli pone, quando</l>
     <l n="364">con arte il destro, e quando il manco piede.</l>
     <l n="365">Simiglia Rodomonte intorno a Orlando</l>
     <l n="366">lo stolido orso che sveller si crede</l>
     <l n="367">l'arbor onde è caduto; e come n'abbia</l>
     <l n="368">quello ogni colpa, odio gli porta e rabbia.</l>
    </lg>
    <lg n="47">
     <l n="369">Orlando, che l'ingegno avea sommerso,</l>
     <l n="370">io non so dove, e sol la forza usava,</l>
     <l n="371">l'estrema forza a cui per l'universo</l>
     <l n="372">nessuno o raro paragon si dava,</l>
     <l n="373">cader del ponte si lasciò riverso</l>
     <l n="374">col pagano abbracciato come stava.</l>
     <l n="375">Cadon nel fiume e vanno al fondo insieme:</l>
     <l n="376">ne salta in aria l'onda, e il lito geme.</l>
    </lg>
    <lg n="48">
     <l n="377">L'acqua gli fece distaccare in fretta.</l>
     <l n="378">Orlando è nudo, e nuota com'un pesce:</l>
     <l n="379">di qua le braccia, e di là i piedi getta,</l>
     <l n="380">e viene a proda; e come di fuor esce,</l>
     <l n="381">correndo va, né per mirare aspetta,</l>
     <l n="382">se in biasmo o in loda questo gli riesce.</l>
     <l n="383">Ma il pagan, che da l'arme era impedito,</l>
     <l n="384">tornò più tardo e con più affanno al lito.</l>
    </lg>
    <lg n="49">
     <l n="385">Sicuramente Fiordiligi intanto</l>
     <l n="386">avea passato il ponte e la riviera;</l>
     <l n="387">e guardato il sepolcro in ogni canto,</l>
     <l n="388">se del suo Brandimarte insegna v'era,</l>
     <l n="389">poi che né l'arme sue vede né il manto,</l>
     <l n="390">di ritrovarlo in altra parte spera.</l>
     <l n="391">Ma ritorniamo a ragionar del conte,</l>
     <l n="392">che lascia a dietro e torre e fiume e ponte.</l>
    </lg>
    <lg n="50">
     <l n="393">Pazzia sarà, se le pazzie d'Orlando</l>
     <l n="394">prometto raccontarvi ad una ad una;</l>
     <l n="395">che tante e tante fur, ch'io non so quando</l>
     <l n="396">finir: ma ve n'andrò scegliendo alcuna</l>
     <l n="397">solenne et atta da narrar cantando,</l>
     <l n="398">e ch'all'istoria mi parrà oportuna;</l>
     <l n="399">né quella tacerò miraculosa,</l>
     <l n="400">che fu nei Pirenei sopra Tolosa.</l>
    </lg>
    <lg n="51">
     <l n="401">Trascorso avea molto paese il conte,</l>
     <l n="402">come dal grave suo furor fu spinto;</l>
     <l n="403">et al fin capitò sopra quel monte</l>
     <l n="404">per cui dal Franco è il Tarracon distinto;</l>
     <l n="405">tenendo tuttavia volta la fronte</l>
     <l n="406">verso là dove il sol ne viene estinto:</l>
     <l n="407">e quivi giunse in uno angusto calle,</l>
     <l n="408">che pendea sopra una profonda valle.</l>
    </lg>
    <lg n="52">
     <l n="409">Si vennero a incontrar con esso al varco</l>
     <l n="410">duo boscherecci gioveni, ch'inante</l>
     <l n="411">avean di legna un loro asino carco;</l>
     <l n="412">e perché ben s'accorsero al sembiante,</l>
     <l n="413">ch'avea di cervel sano il capo scarco,</l>
     <l n="414">gli gridano con voce minacciante,</l>
     <l n="415">o ch'a dietro o da parte se ne vada,</l>
     <l n="416">e che si levi di mezzo la strada.</l>
    </lg>
    <lg n="53">
     <l n="417">Orlando non risponde altro a quel detto,</l>
     <l n="418">se non che con furor tira d'un piede,</l>
     <l n="419">e giunge a punto l'asino nel petto</l>
     <l n="420">con quella forza che tutte altre eccede;</l>
     <l n="421">et alto il leva sì, ch'uno augelletto</l>
     <l n="422">che voli in aria, sembra a chi lo vede.</l>
     <l n="423">Quel va a cadere alla cima d'un colle,</l>
     <l n="424">ch'un miglio oltre la valle il giogo estolle.</l>
    </lg>
    <lg n="54">
     <l n="425">Indi verso i duo gioveni s'aventa,</l>
     <l n="426">dei quali un, più che senno, ebbe aventura,</l>
     <l n="427">che da la balza, che due volte trenta</l>
     <l n="428">braccia cadea, si gittò per paura.</l>
     <l n="429">A mezzo il tratto trovò molle e lenta</l>
     <l n="430">una macchia di rubi e di verzura,</l>
     <l n="431">a cui bastò graffiargli un poco il volto:</l>
     <l n="432">del resto lo mandò libero e sciolto.</l>
    </lg>
    <lg n="55">
     <l n="433">L'altro s'attacca ad un scheggion ch'usciva</l>
     <l n="434">fuor de la roccia, per salirvi sopra;</l>
     <l n="435">perché si spera, s'alla cima arriva,</l>
     <l n="436">di trovar via che dal pazzo lo cuopra.</l>
     <l n="437">Ma quel nei piedi (che non vuol che viva)</l>
     <l n="438">lo piglia, mentre di salir s'adopra:</l>
     <l n="439">e quanto più sbarrar puote le braccia,</l>
     <l n="440">le sbarra sì, ch'in duo pezzi lo straccia;</l>
    </lg>
    <lg n="56">
     <l n="441">a quella guisa che veggiàn talora</l>
     <l n="442">farsi d'uno aeron, farsi d'un pollo,</l>
     <l n="443">quando si vuol de le calde interiora</l>
     <l n="444">che falcone o ch'astor resti satollo.</l>
     <l n="445">Quanto è bene accaduto che non muora</l>
     <l n="446">quel che fu a risco di fiaccarsi il collo!</l>
     <l n="447">ch'ad altri poi questo miracol disse,</l>
     <l n="448">sì che l'udì Turpino, e a noi lo scrisse.</l>
    </lg>
    <lg n="57">
     <l n="449">E queste et altre assai cose stupende</l>
     <l n="450">fece nel traversar de la montagna.</l>
     <l n="451">Dopo molto cercare, al fin discende</l>
     <l n="452">verso meriggie alla terra di Spagna;</l>
     <l n="453">e lungo la marina il camin prende,</l>
     <l n="454">ch'intorno a Taracona il lito bagna:</l>
     <l n="455">e come vuol la furia che lo mena,</l>
     <l n="456">pensa farsi uno albergo in quella arena,</l>
    </lg>
    <lg n="58">
     <l n="457">dove dal sole alquanto si ricuopra;</l>
     <l n="458">e nel sabbion si caccia àrrido e trito.</l>
     <l n="459">Stando così, gli venne a caso sopra</l>
     <l n="460">Angelica la bella e il suo marito,</l>
     <l n="461">ch'eran (sì come io vi narrai di sopra)</l>
     <l n="462">scesi dai monti in su l'ispano lito.</l>
     <l n="463">A men d'un braccio ella gli giunse appresso,</l>
     <l n="464">perché non s'era accorta ancora d'esso.</l>
    </lg>
    <lg n="59">
     <l n="465">Che fosse Orlando, nulla le soviene:</l>
     <l n="466">troppo è diverso da quel ch'esser suole.</l>
     <l n="467">Da indi in qua che quel furor lo tiene,</l>
     <l n="468">è sempre andato nudo all'ombra e al sole:</l>
     <l n="469">se fosse nato all'aprica Siene,</l>
     <l n="470">o dove Ammone il Garamante cole,</l>
     <l n="471">o presso ai monti onde il gran Nilo spiccia,</l>
     <l n="472">non dovrebbe la carne aver più arsiccia.</l>
    </lg>
    <lg n="60">
     <l n="473">Quasi ascosi avea gli occhi ne la testa,</l>
     <l n="474">la faccia macra, e come un osso asciutta,</l>
     <l n="475">la chioma rabuffata, orrida e mesta,</l>
     <l n="476">la barba folta, spaventosa e brutta.</l>
     <l n="477">Non più a vederlo Angelica fu presta,</l>
     <l n="478">che fosse a ritornar, tremando tutta:</l>
     <l n="479">tutta tremando, e empiendo il ciel di grida,</l>
     <l n="480">si volse per aiuto alla sua guida.</l>
    </lg>
    <lg n="61">
     <l n="481">Come di lei s'accorse Orlando stolto,</l>
     <l n="482">per ritenerla si levò di botto:</l>
     <l n="483">così gli piacque il delicato volto,</l>
     <l n="484">così ne venne immantinente giotto.</l>
     <l n="485">D'averla amata e riverita molto</l>
     <l n="486">ogni ricordo era in lui guasto e rotto.</l>
     <l n="487">Gli corre dietro, e tien quella maniera</l>
     <l n="488">che terria il cane a seguitar la fera.</l>
    </lg>
    <lg n="62">
     <l n="489">Il giovine che 'l pazzo seguir vede</l>
     <l n="490">la donna sua, gli urta il cavallo adosso,</l>
     <l n="491">e tutto a un tempo lo percuote e fiede,</l>
     <l n="492">come lo trova che gli volta il dosso.</l>
     <l n="493">Spiccar dal busto il capo se gli crede:</l>
     <l n="494">ma la pelle trovò dura come osso,</l>
     <l n="495">anzi via più ch'acciar; ch'Orlando nato</l>
     <l n="496">impenetrabile era et affatato.</l>
    </lg>
    <lg n="63">
     <l n="497">Come Orlando sentì battersi dietro,</l>
     <l n="498">girossi, e nel girare il pugno strinse,</l>
     <l n="499">e con la forza che passa ogni metro,</l>
     <l n="500">ferì il destrier che 'l Saracino spinse.</l>
     <l n="501">Feril sul capo, e come fosse vetro,</l>
     <l n="502">lo spezzò sì, che quel cavallo stinse:</l>
     <l n="503">e rivoltosse in un medesmo instante</l>
     <l n="504">dietro a colei che gli fuggiva inante.</l>
    </lg>
    <lg n="64">
     <l n="505">Caccia Angelica in fretta la giumenta,</l>
     <l n="506">e con sferza e con spron tocca e ritocca;</l>
     <l n="507">che le parrebbe a quel bisogno lenta,</l>
     <l n="508">se ben volasse più che stral da cocca.</l>
     <l n="509">De l'annel c'ha nel dito si ramenta,</l>
     <l n="510">che può salvarla, e se lo getta in bocca:</l>
     <l n="511">e l'annel, che non perde il suo costume,</l>
     <l n="512">la fa sparir come ad un soffio il lume.</l>
    </lg>
    <lg n="65">
     <l n="513">O fosse la paura, o che pigliasse</l>
     <l n="514">tanto disconcio nel mutar l'annello,</l>
     <l n="515">o pur, che la giumenta traboccasse,</l>
     <l n="516">che non posso affermar questo né quello;</l>
     <l n="517">nel medesmo momento che si trasse</l>
     <l n="518">l'annello in bocca e celò il viso bello,</l>
     <l n="519">levò le gambe et uscì de l'arcione,</l>
     <l n="520">e si trovò riversa in sul sabbione.</l>
    </lg>
    <lg n="66">
     <l n="521">Più corto che quel salto era dua dita,</l>
     <l n="522">aviluppata rimanea col matto,</l>
     <l n="523">che con l'urto le avria tolta la vita;</l>
     <l n="524">ma gran ventura l'aiutò a quel tratto.</l>
     <l n="525">Cerchi pur, ch'altro furto le dia aita</l>
     <l n="526">d'un'altra bestia, come prima ha fatto;</l>
     <l n="527">che più non è per riaver mai questa</l>
     <l n="528">ch'inanzi al paladin l'arena pesta.</l>
    </lg>
    <lg n="67">
     <l n="529">Non dubitate già ch'ella non s'abbia</l>
     <l n="530">a provedere; e seguitiamo Orlando,</l>
     <l n="531">in cui non cessa l'impeto e la rabbia</l>
     <l n="532">perché si vada Angelica celando.</l>
     <l n="533">Segue la bestia per la nuda sabbia,</l>
     <l n="534">e se le vien più sempre approssimando:</l>
     <l n="535">già già la tocca, et ecco l'ha nel crine,</l>
     <l n="536">indi nel freno, e la ritiene al fine.</l>
    </lg>
    <lg n="68">
     <l n="537">Con quella festa il paladin la piglia,</l>
     <l n="538">ch'un altro avrebbe fatto una donzella:</l>
     <l n="539">le rassetta le redine e la briglia,</l>
     <l n="540">e spicca un salto et entra ne la sella;</l>
     <l n="541">e correndo la caccia molte miglia,</l>
     <l n="542">senza riposo, in questa parte e in quella:</l>
     <l n="543">mai non le leva né sella né freno,</l>
     <l n="544">né le lascia gustare erba né fieno.</l>
    </lg>
    <lg n="69">
     <l n="545">Volendosi cacciare oltre una fossa,</l>
     <l n="546">sozzopra se ne va con la cavalla.</l>
     <l n="547">Non nocque a lui, né sentì la percossa;</l>
     <l n="548">ma nel fondo la misera si spalla.</l>
     <l n="549">Non vede Orlando come trar la possa;</l>
     <l n="550">e finalmente se l'arreca in spalla,</l>
     <l n="551">e su ritorna, e va con tutto il carco,</l>
     <l n="552">quanto in tre volte non trarrebbe un arco.</l>
    </lg>
    <lg n="70">
     <l n="553">Sentendo poi che gli gravava troppo,</l>
     <l n="554">la pose in terra, e volea trarla a mano.</l>
     <l n="555">Ella il seguia con passo lento e zoppo;</l>
     <l n="556">dicea Orlando: - Camina! - e dicea invano.</l>
     <l n="557">Se l'avesse seguito di galoppo,</l>
     <l n="558">assai non era al desiderio insano.</l>
     <l n="559">Al fin dal capo le levò il capestro,</l>
     <l n="560">e dietro la legò sopra il piè destro;</l>
    </lg>
    <lg n="71">
     <l n="561">e così la strascina, e la conforta</l>
     <l n="562">che lo potrà seguir con maggior agio.</l>
     <l n="563">Qual leva il pelo, e quale il cuoio porta,</l>
     <l n="564">dei sassi ch'eran nel camin malvagio.</l>
     <l n="565">La mal condotta bestia restò morta</l>
     <l n="566">finalmente di strazio e di disagio.</l>
     <l n="567">Orlando non le pensa e non la guarda,</l>
     <l n="568">e via correndo il suo camin non tarda.</l>
    </lg>
    <lg n="72">
     <l n="569">Di trarla, anco che morta, non rimase,</l>
     <l n="570">continoando il corso ad occidente;</l>
     <l n="571">e tuttavia saccheggia ville e case,</l>
     <l n="572">se bisogno di cibo aver si sente;</l>
     <l n="573">e frutte e carne e pan, pur ch'egli invase,</l>
     <l n="574">rapisce; et usa forza ad ogni gente:</l>
     <l n="575">qual lascia morto, e qual storpiato lassa;</l>
     <l n="576">poco si ferma, e sempre inanzi passa.</l>
    </lg>
    <lg n="73">
     <l n="577">Avrebbe così fatto, o poco manco,</l>
     <l n="578">alla sua donna, se non s'ascondea;</l>
     <l n="579">perché non discernea il nero dal bianco,</l>
     <l n="580">e di giovar, nocendo, si credea.</l>
     <l n="581">Deh maledetto sia l'annello et anco</l>
     <l n="582">il cavallier che dato le l'avea!</l>
     <l n="583">che se non era, avrebbe Orlando fatto</l>
     <l n="584">di sé vendetta e di mill'altri a un tratto.</l>
    </lg>
    <lg n="74">
     <l n="585">Né questa sola, ma fosser pur state</l>
     <l n="586">in man d'Orlando quante oggi ne sono;</l>
     <l n="587">ch'ad ogni modo tutte sono ingrate,</l>
     <l n="588">né si trova tra loro oncia di buono.</l>
     <l n="589">Ma prima che le corde rallentate</l>
     <l n="590">al canto disugual rendano il suono,</l>
     <l n="591">fia meglio differirlo a un'altra volta,</l>
     <l n="592">acciò men sia noioso a chi l'ascolta.</l>
    </lg>
   </lg>
  </body>
 </text>
</TEI>