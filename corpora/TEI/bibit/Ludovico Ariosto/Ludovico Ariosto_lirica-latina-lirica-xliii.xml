<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica XLIII</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">10</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-xliii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica XLIII</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica XLIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quod genere et censu praestes, Trivultia, multis,</l>
     <l n="2">est decus; at decus id pluribus esse vides.</l>
     <l n="3">Quod prior innumeris tua sit nullique secunda</l>
     <l n="4">forma, tamen non est unica, rara licet.</l>
     <l n="5">Quod sis casta, etsi non est te castior ulla,</l>
     <l n="6">tecum alia atque alia est casta puella tamen.</l>
     <l n="7">Quod docta atque sciens Musarum es sola, sed olim</l>
     <l n="8">Deiphobe et fidicen Lesbia talis erat.</l>
     <l n="9">Quod generosa eadem, dives, formosa, pudica</l>
     <l n="10">doctaque sis, nulla est par tibi, nulla fuit.</l>
    </lg>
   </lg>
  </body>
 </text>
</TEI>