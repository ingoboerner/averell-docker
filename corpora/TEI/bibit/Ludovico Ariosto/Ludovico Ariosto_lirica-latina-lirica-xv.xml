<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica XV</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica XV</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Audivi, et timeo ne veri nuncia fama</l>
     <l n="2">sit quae multorum pervolat ora frequens.</l>
     <l n="3">Scin verum, quaeso? scin tu, Strozza? eia age, fare;</l>
     <l n="4">maior quam populi, Strozza, fides tua sit.</l>
     <l n="5">An noster fluvio misere ...? (Heu timeo omnia! at illa,</l>
     <l n="6">dî, prohibete, et eant irrita verba mea;</l>
     <l n="7">et redeat sociis hilari ore, suasque Marullus</l>
     <l n="8">ante obitum ridens audiat inferias).</l>
     <l n="9">Fama tamen vatem, sinuoso vortice raptum,</l>
     <l n="10">dulciloquam fluvio flasse refert animam.</l>
     <l n="11">Scin verum, quaeso? scin tu, Strozza? eia age, fare;</l>
     <l n="12">maior quam populi, Strozza, fides tua sit.</l>
     <l n="13">Ut timeo! nam vana solet plerumque referre</l>
     <l n="14">fama bonum; at nisi non vera referre malum.</l>
     <l n="15">Quamque magis referat saevum, crudele, nefandum, </l>
     <l n="16">proh superi! est illi tam mage habenda fides.</l>
     <l n="17">Quid potuit gravius deferri hoc tempore nobis,</l>
     <l n="18">qui sumus in Phoebi Pieridumque fide,</l>
     <l n="19">quam mors divini (si vera est fama) Marulli?</l>
     <l n="20">Iuppiter! ut populi murmura vana fluant.</l>
     <l n="21">Scin verum, quaeso? scin tu, Strozza? eia age, fare;</l>
     <l n="22">maior quam populi, Strozza, fides tua sit.</l>
     <l n="23">Nam foret haec gravior iactura mihique tibique,</l>
     <l n="24">et quemcumque sacrae Phocidos antra iuvent,</l>
     <l n="25">quam vidisse mala tempestate (improba saecli</l>
     <l n="26">conditio!) clades et Latii interitum,</l>
     <l n="27">nuper ab occiduis illatum gentibus, olim</l>
     <l n="28">pressa quibus nostro colla fuere iugo.</l>
     <l n="29">Quid nostra an Gallo regi an servire Latino,</l>
     <l n="30">si sit idem hinc atque hinc non leve servitium?</l>
     <l n="31">Barbaricone esse est peius sub nomine, quam sub</l>
     <l n="32">moribus? At ducibus, dî, date digna malis,</l>
     <l n="33">quorum quam imperium gliscente tyrannide tellus</l>
     <l n="34">Saturni Gallos pertulit ante truces!</l>
     <l n="35">Et servate diu doctumque piumque Marullum;</l>
     <l n="36">redditeque actutum sospitem eum sociis;</l>
     <l n="37">qui poterit dulci eloquio monitisque severis,</l>
     <l n="38">quos musarum haustus plurimo ab amne tulit,</l>
     <l n="39">liberam et immunem (vincto etsi corpore) mentem</l>
     <l n="40">reddere, et omne animo tollere servitium.</l>
     <l n="41">Sit satis abreptum nuper flevisse parentem:</l>
     <l n="42">Ah! grave tot me uno tempore damna pati!</l>
     <l n="43">Tarchaniota aura aetheria vescatur; et inde</l>
     <l n="44">caetera sint animo damna ferenda bono.</l>
     <l n="45">Scin verum, quaeso? scin tu, Strozza? eia age, fare;</l>
     <l n="46">maior quam populi, Strozza, fides tua sit.</l>
     <l n="47">At iuvat hoc potius sperare, quod opto: Marullum</l>
     <l n="48">iam videor laeta fronte videre meum.</l>
     <l n="49">An quid obest sperare homini dum grata sinit res?</l>
     <l n="50">Heu lacrimis semper sat mora longa datur.</l>
    </lg>
   </lg>
  </body>
 </text>
</TEI>