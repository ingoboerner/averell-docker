<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 41</title>
    <author>Ludovico Ariosto</author>
   </titleStmt>
   <extent>
    <measure unit="stanza">102</measure>
    <measure unit="line">816</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-41</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 41</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 41</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'odor ch'è sparso in ben notrita e bella</l>
     <l n="2">o chioma o barba o delicata vesta</l>
     <l n="3">di giovene leggiadro o di donzella,</l>
     <l n="4">ch'Amor sovente lacrimando desta,</l>
     <l n="5">se spira e fa sentir di sé novella,</l>
     <l n="6">e dopo molti giorni ancora resta,</l>
     <l n="7">mostra con chiaro et evidente effetto,</l>
     <l n="8">come a principio buono era e perfetto.</l>
    </lg>
    <lg n="2">
     <l n="9">L'almo liquor che ai meditori suoi</l>
     <l n="10">fece Icaro gustar con suo gran danno,</l>
     <l n="11">e che si dice che già Celte e Boi</l>
     <l n="12">fe' passar l'Alpe, e non sentir l'affanno,</l>
     <l n="13">mostra che dolce era a principio, poi</l>
     <l n="14">che si serva ancor dolce al fin de l'anno.</l>
     <l n="15">L'arbor ch'al tempo rio foglia non perde,</l>
     <l n="16">mostra ch'a primavera era ancor verde.</l>
    </lg>
    <lg n="3">
     <l n="17">L'inclita stirpe che per tanti lustri</l>
     <l n="18">mostrò di cortesia sempre gran lume,</l>
     <l n="19">e par ch'ognor più ne risplenda e lustri,</l>
     <l n="20">fa che con chiaro indizio si presume,</l>
     <l n="21">che chi progenerò gli Estensi illustri,</l>
     <l n="22">dovea d'ogni laudabile costume</l>
     <l n="23">che sublimar al ciel gli uomini suole,</l>
     <l n="24">splender non men che fra le stelle il sole.</l>
    </lg>
    <lg n="4">
     <l n="25">Ruggier, come in ciascun suo degno gesto,</l>
     <l n="26">d'alto valor, di cortesia solea</l>
     <l n="27">dimostrar chiaro segno e manifesto,</l>
     <l n="28">e sempre più magnanimo apparea;</l>
     <l n="29">così verso Dudon lo mostrò in questo,</l>
     <l n="30">col qual (come di sopra io vi dicea)</l>
     <l n="31">dissimulato avea quanto era forte,</l>
     <l n="32">per pietà che gli avea di porlo a morte.</l>
    </lg>
    <lg n="5">
     <l n="33">Avea Dudon ben conosciuto certo,</l>
     <l n="34">ch'ucciderlo Ruggier non l'ha voluto;</l>
     <l n="35">perch'or s'ha ritrovato allo scoperto,</l>
     <l n="36">or stanco sì, che più non ha potuto.</l>
     <l n="37">Poi che chiaro comprende, e vede aperto</l>
     <l n="38">che gli ha rispetto, e che va ritenuto;</l>
     <l n="39">quando di forza e di vigor val meno,</l>
     <l n="40">di cortesia non vuol cedergli almeno.</l>
    </lg>
    <lg n="6">
     <l n="41">- Per Dio (dice), signor, pace facciamo;</l>
     <l n="42">ch'esser non può più la vittoria mia:</l>
     <l n="43">esser non può più mia; che già mi chiamo</l>
     <l n="44">vinto e prigion de la tua cortesia. -</l>
     <l n="45">Ruggier rispose: - Et io la pace bramo</l>
     <l n="46">non men di te; ma che con patto sia,</l>
     <l n="47">che questi sette re c'hai qui legati,</l>
     <l n="48">lasci ch'in libertà mi sieno dati. -</l>
    </lg>
    <lg n="7">
     <l n="49">E gli mostrò quei sette re ch'io dissi</l>
     <l n="50">che stavano legati a capo chino;</l>
     <l n="51">e gli soggiunse che non gli impedissi</l>
     <l n="52">pigliar con essi in Africa il camino.</l>
     <l n="53">E così furo in libertà remissi</l>
     <l n="54">quei re; che gliel concesse il paladino;</l>
     <l n="55">e gli concesse ancor ch'un legno tolse,</l>
     <l n="56">quel ch'a lui parve, e verso Africa sciolse.</l>
    </lg>
    <lg n="8">
     <l n="57">Il legno sciolse, e fe' scioglier la vela,</l>
     <l n="58">e se diè al vento perfido in possanza,</l>
     <l n="59">che da principio la gonfiata tela</l>
     <l n="60">drizzò a camino, e diè al nocchier baldanza.</l>
     <l n="61">Il lito fugge, e in tal modo si cela,</l>
     <l n="62">che par che ne sia il mar rimaso sanza.</l>
     <l n="63">Ne l'oscurar del giorno fece il vento</l>
     <l n="64">chiara la sua perfidia e 'l tradimento.</l>
    </lg>
    <lg n="9">
     <l n="65">Mutossi da la poppa ne le sponde,</l>
     <l n="66">indi alla prora, e qui non rimase anco:</l>
     <l n="67">ruota la nave, et i nocchier confonde;</l>
     <l n="68">ch'or di dietro, or dinanzi, or loro è al fianco.</l>
     <l n="69">Surgono altiere e minacciose l'onde:</l>
     <l n="70">mugliando sopra il mar va il gregge bianco.</l>
     <l n="71">Di tante morti in dubbio e in pena stanno,</l>
     <l n="72">quanto son l'acque ch'a ferir li vanno.</l>
    </lg>
    <lg n="10">
     <l n="73">Or da fronte, or da tergo il vento spira;</l>
     <l n="74">e questo inanzi, e quello a dietro caccia:</l>
     <l n="75">un altro da traverso il legno aggira;</l>
     <l n="76">e ciascun pur naufragio gli minaccia.</l>
     <l n="77">Quel che siede al governo, alto sospira</l>
     <l n="78">pallido e sbigottito ne la faccia;</l>
     <l n="79">e grida invano, e invan con mano accenna</l>
     <l n="80">or di voltare, or di calar l'antenna.</l>
    </lg>
    <lg n="11">
     <l n="81">Ma poco il cenno, e 'l gridar poco vale:</l>
     <l n="82">tolto è 'l veder da la piovosa notte.</l>
     <l n="83">La voce, senza udirsi, in aria sale,</l>
     <l n="84">in aria che ferìa con maggior botte</l>
     <l n="85">de' naviganti il grido universale,</l>
     <l n="86">e 'l fremito de l'onde insieme rotte:</l>
     <l n="87">e in prora e in poppa e in amendue le bande</l>
     <l n="88">non si può cosa udir, che si commande.</l>
    </lg>
    <lg n="12">
     <l n="89">Da la rabbia del vento che si fende</l>
     <l n="90">ne le ritorte, escono orribil suoni:</l>
     <l n="91">di spessi lampi l'aria si raccende,</l>
     <l n="92">risuona 'l ciel di spaventosi tuoni.</l>
     <l n="93">V'è chi corre al timon, chi i remi prende;</l>
     <l n="94">van per uso agli uffici a che son buoni:</l>
     <l n="95">chi s'affatica a sciorre e chi a legare;</l>
     <l n="96">vòta altri l'acqua, e torna il mar nel mare.</l>
    </lg>
    <lg n="13">
     <l n="97">Ecco stridendo l'orribil procella</l>
     <l n="98">che 'l repentin furor di borea spinge,</l>
     <l n="99">la vela contra l'arbore flagella:</l>
     <l n="100">il mar si leva, e quasi il cielo attinge.</l>
     <l n="101">Frangonsi i remi; e di fortuna fella</l>
     <l n="102">tanto la rabbia impetuosa stringe,</l>
     <l n="103">che la prora si volta, e verso l'onda</l>
     <l n="104">fa rimaner la disarmata sponda.</l>
    </lg>
    <lg n="14">
     <l n="105">Tutta sotto acqua va la destra banda,</l>
     <l n="106">e sta per riversar di sopra il fondo.</l>
     <l n="107">Ognun, gridando, a Dio si raccomanda;</l>
     <l n="108">che più che certi son gire al profondo.</l>
     <l n="109">D'uno in un altro mal fortuna manda:</l>
     <l n="110">il primo scorre, e vien dietro il secondo.</l>
     <l n="111">Il legno vinto in più parti si lassa,</l>
     <l n="112">e dentro l'inimica onda vi passa.</l>
    </lg>
    <lg n="15">
     <l n="113">Muove crudele e spaventoso assalto</l>
     <l n="114">da tutti i lati il tempestoso verno.</l>
     <l n="115">Veggon talvolta il mar venir tant'alto,</l>
     <l n="116">che par ch'arrivi insin al ciel superno.</l>
     <l n="117">Talor fan sopra l'onde in su tal salto,</l>
     <l n="118">ch'a mirar giù par lor veder lo 'nferno.</l>
     <l n="119">O nulla o poca speme è che conforte;</l>
     <l n="120">e sta presente inevitabil morte.</l>
    </lg>
    <lg n="16">
     <l n="121">Tutta la notte per diverso mare</l>
     <l n="122">scórsero errando ove cacciolli il vento;</l>
     <l n="123">il fiero vento che dovea cessare</l>
     <l n="124">nascendo il giorno, e ripigliò augumento.</l>
     <l n="125">Ecco dinanzi un nudo scoglio appare:</l>
     <l n="126">voglion schivarlo, e non v'hanno argumento.</l>
     <l n="127">Li porta, lor mal grado, a quella via</l>
     <l n="128">il crudo vento e la tempesta ria.</l>
    </lg>
    <lg n="17">
     <l n="129">Tre volte e quattro il pallido nocchiero</l>
     <l n="130">mette vigor perché 'l timon sia volto</l>
     <l n="131">e trovi più sicuro altro sentiero;</l>
     <l n="132">ma quel si rompe, e poi dal mar gli è tolto.</l>
     <l n="133">Ha sì la vela piena il vento fiero,</l>
     <l n="134">che non si può calar poco né molto:</l>
     <l n="135">né tempo han di riparo o di consiglio;</l>
     <l n="136">che troppo appresso è quel mortal periglio.</l>
    </lg>
    <lg n="18">
     <l n="137">Poi che senza rimedio si comprende</l>
     <l n="138">la irreparabil rotta de la nave,</l>
     <l n="139">ciascuno al suo privato utile attende,</l>
     <l n="140">ciascun salvar la vita sua cura have.</l>
     <l n="141">Chi può più presto al palischermo scende;</l>
     <l n="142">ma quello è fatto subito sì grave</l>
     <l n="143">per tanta gente che sopra v'abbonda,</l>
     <l n="144">che poco avanza a gir sotto la sponda.</l>
    </lg>
    <lg n="19">
     <l n="145">Ruggier che vide il comite e 'l padrone</l>
     <l n="146">e gli altri abbandonar con fretta il legno,</l>
     <l n="147">come senz'arme si trovò in giubbone,</l>
     <l n="148">campar su quel battel fece disegno:</l>
     <l n="149">ma lo trovò sì carco di persone,</l>
     <l n="150">e tante venner poi, che l'acque il segno</l>
     <l n="151">passaro in guisa, che per troppo pondo</l>
     <l n="152">con tutto il carco andò il legnetto al fondo:</l>
    </lg>
    <lg n="20">
     <l n="153">del mare al fondo; e seco trasse quanti</l>
     <l n="154">lasciaro a sua speranza il maggior legno.</l>
     <l n="155">Allor s'udì con dolorosi pianti</l>
     <l n="156">chiamar soccorso dal celeste regno:</l>
     <l n="157">ma quelle voci andaro poco inanti,</l>
     <l n="158">che venne il mar pien d'ira e di disdegno,</l>
     <l n="159">e subito occupò tutta la via</l>
     <l n="160">onde il lamento e il flebil grido uscia.</l>
    </lg>
    <lg n="21">
     <l n="161">Altri là giù, senza apparir più, resta;</l>
     <l n="162">altri risorge e sopra l'onde sbalza;</l>
     <l n="163">chi vien nuotando e mostra fuor la testa,</l>
     <l n="164">chi mostra un braccio, e chi una gamba scalza.</l>
     <l n="165">Ruggier che 'l minacciar de la tempesta</l>
     <l n="166">temer non vuol, dal fondo al sommo s'alza,</l>
     <l n="167">e vede il nudo scoglio non lontano,</l>
     <l n="168">ch'egli e i compagni avean fuggito invano.</l>
    </lg>
    <lg n="22">
     <l n="169">Spera, per forza di piedi e di braccia</l>
     <l n="170">nuotando, di salir sul lito asciutto.</l>
     <l n="171">Soffiando viene, e lungi da la faccia</l>
     <l n="172">l'onda respinge e l'importuno flutto.</l>
     <l n="173">Il vento intanto e la tempesta caccia</l>
     <l n="174">il legno vòto, e abbandonato in tutto</l>
     <l n="175">da quelli che per lor pessima sorte</l>
     <l n="176">il disio di campar trasse alla morte.</l>
    </lg>
    <lg n="23">
     <l n="177">Oh fallace degli uomini credenza!</l>
     <l n="178">Campò la nave che dovea perire,</l>
     <l n="179">quando il padrone e i galleotti senza</l>
     <l n="180">governo alcun l'avean lasciata gire.</l>
     <l n="181">Parve che si mutasse di sentenza</l>
     <l n="182">il vento, poi che ogni uom vide fuggire:</l>
     <l n="183">fece che 'l legno a miglior via si torse,</l>
     <l n="184">né toccò terra, e in sicura onda corse.</l>
    </lg>
    <lg n="24">
     <l n="185">E dove col nocchier tenne via incerta,</l>
     <l n="186">poi che non l'ebbe, andò in Africa al dritto,</l>
     <l n="187">e venne a capitar presso a Biserta</l>
     <l n="188">tre miglia o due, dal lato verso Egitto;</l>
     <l n="189">e ne l'arena sterile e deserta</l>
     <l n="190">restò, mancando il vento e l'acqua, fitto.</l>
     <l n="191">Or quivi sopravenne, a spasso andando,</l>
     <l n="192">come di sopra io vi narrava, Orlando.</l>
    </lg>
    <lg n="25">
     <l n="193">E disioso di saper se fusse</l>
     <l n="194">la nave sola, e fusse o vòta o carca,</l>
     <l n="195">con Brandimarte a quella si condusse</l>
     <l n="196">e col cognato, in su una lieve barca.</l>
     <l n="197">Poi che sotto coverta s'introdusse,</l>
     <l n="198">tutta la ritrovò d'uomini scarca:</l>
     <l n="199">vi trovò sol Frontino il buon destriero,</l>
     <l n="200">l'armatura e la spada di Ruggiero;</l>
    </lg>
    <lg n="26">
     <l n="201">di cui fu per campar tanto la fretta,</l>
     <l n="202">ch'a tor la spada non ebbe pur tempo.</l>
     <l n="203">Conobbe quella il paladin, che detta</l>
     <l n="204">fu Balisarda, e che già sua fu un tempo.</l>
     <l n="205">So che tutta l'istoria avete letta,</l>
     <l n="206">come la tolse a Falerina, al tempo</l>
     <l n="207">che le distrusse anco il giardin sì bello,</l>
     <l n="208">e come a lui poi la rubò Brunello;</l>
    </lg>
    <lg n="27">
     <l n="209">e come sotto il monte di Carena</l>
     <l n="210">Brunel ne fe' a Ruggier libero dono.</l>
     <l n="211">Di che taglio ella fosse e di che schena,</l>
     <l n="212">n'avea già fatto esperimento buono;</l>
     <l n="213">io dico Orlando: e però n'ebbe piena</l>
     <l n="214">letizia, e ringrazionne il sommo Trono;</l>
     <l n="215">e si credette (e spesso il disse dopo)</l>
     <l n="216">che Dio gliele mandasse a sì grande uopo:</l>
    </lg>
    <lg n="28">
     <l n="217">a sì grande uopo, come era, dovendo</l>
     <l n="218">condursi col signor di Sericana;</l>
     <l n="219">ch'oltre che di valor fosse tremendo,</l>
     <l n="220">sapea ch'avea Baiardo e Durindana.</l>
     <l n="221">L'altra armatura, non la conoscendo,</l>
     <l n="222">non apprezzò per cosa sì soprana,</l>
     <l n="223">come chi ne fe' prova apprezzò quella,</l>
     <l n="224">per buona sì, ma per più ricca e bella.</l>
    </lg>
    <lg n="29">
     <l n="225">E perché gli facean poco mestiero</l>
     <l n="226">l'arme (ch'era inviolabile e affatato),</l>
     <l n="227">contento fu che l'avesse Oliviero;</l>
     <l n="228">il brando no, che sel pose egli a lato:</l>
     <l n="229">a Brandimarte consegnò il destriero.</l>
     <l n="230">Così diviso et ugualmente dato</l>
     <l n="231">vòlse che fosse a ciaschedun compagno</l>
     <l n="232">ch'insieme si trovâr, di quel guadagno.</l>
    </lg>
    <lg n="30">
     <l n="233">Pel dì de la battaglia ogni guerriero</l>
     <l n="234">studia aver ricco e nuovo abito indosso.</l>
     <l n="235">Orlando riccamar fa nel quartiero</l>
     <l n="236">l'alto Babel dal fulmine percosso.</l>
     <l n="237">Un can d'argento aver vuole Oliviero,</l>
     <l n="238">che giaccia, e che la lassa abbia sul dosso,</l>
     <l n="239">con un motto che dica: Fin che vegna:</l>
     <l n="240">e vuol d'oro la vesta e di sé degna.</l>
    </lg>
    <lg n="31">
     <l n="241">Fece disegno Brandimarte, il giorno</l>
     <l n="242">de la battaglia, per amor del padre,</l>
     <l n="243">e per suo onor, di non andare adorno</l>
     <l n="244">se non di sopraveste oscure et adre.</l>
     <l n="245">Fiordiligi le fe' con fregio intorno,</l>
     <l n="246">quanto più seppe far, belle e leggiadre.</l>
     <l n="247">Di ricche gemme il fregio era contesto;</l>
     <l n="248">d'un schietto drappo e tutto nero il resto.</l>
    </lg>
    <lg n="32">
     <l n="249">Fece la donna di sua man le sopra-</l>
     <l n="250">vesti a cui l'arme converrian più fine,</l>
     <l n="251">de' quai l'osbergo il cavallier si cuopra,</l>
     <l n="252">e la groppa al cavallo e 'l petto e 'l crine.</l>
     <l n="253">Ma da quel dì che cominciò quest'opra,</l>
     <l n="254">continuando a quel che le diè fine,</l>
     <l n="255">e dopo ancora, mai segno di riso</l>
     <l n="256">far non poté, né d'allegrezza in viso.</l>
    </lg>
    <lg n="33">
     <l n="257">Sempre ha timor nel cor, sempre tormento</l>
     <l n="258">che Brandimarte suo non le sia tolto.</l>
     <l n="259">Già l'ha veduto in cento lochi e cento</l>
     <l n="260">in gran battaglie e perigliose avvolto;</l>
     <l n="261">né mai, come ora, simile spavento</l>
     <l n="262">le agghiacciò il sangue e impallidille il volto:</l>
     <l n="263">e questa novità d'aver timore</l>
     <l n="264">le fa tremar di doppia tema il core.</l>
    </lg>
    <lg n="34">
     <l n="265">Poi che son d'arme e d'ogni arnese in punto,</l>
     <l n="266">alzano al vento i cavallier le vele.</l>
     <l n="267">Astolfo e Sansonetto con l'assunto</l>
     <l n="268">riman del grande esercito fedele.</l>
     <l n="269">Fiordiligi col cor di timor punto,</l>
     <l n="270">empiendo il ciel di voti e di querele,</l>
     <l n="271">quanto con vista seguitar le puote,</l>
     <l n="272">segue le vele in alto mar remote.</l>
    </lg>
    <lg n="35">
     <l n="273">Astolfo a gran fatica e Sansonetto</l>
     <l n="274">poté levarla da mirar ne l'onda,</l>
     <l n="275">e ritrarla al palagio, ove sul letto</l>
     <l n="276">la lasciaro affannata e tremebonda.</l>
     <l n="277">Portava intanto il bel numero eletto</l>
     <l n="278">dei tre buon cavallier l'aura seconda.</l>
     <l n="279">Andò il legno a trovar l'isola al dritto,</l>
     <l n="280">ove far si dovea tanto conflitto.</l>
    </lg>
    <lg n="36">
     <l n="281">Sceso nel lito il cavallier d'Anglante,</l>
     <l n="282">il cognato Oliviero e Brandimarte,</l>
     <l n="283">col padiglione il lato di levante</l>
     <l n="284">primi occupâr; né forse il fêr senz'arte.</l>
     <l n="285">Giunse quel dì medesimo Agramante,</l>
     <l n="286">e s'accampò da la contraria parte;</l>
     <l n="287">ma perché molto era inchinata l'ora,</l>
     <l n="288">differîr la battaglia ne l'aurora.</l>
    </lg>
    <lg n="37">
     <l n="289">Di qua e di là sin alla nuova luce</l>
     <l n="290">stanno alla guardia i servitori armati.</l>
     <l n="291">La sera Brandimarte si conduce</l>
     <l n="292">là dove i Saracin sono alloggiati,</l>
     <l n="293">e parla, con licenzia del suo duce,</l>
     <l n="294">al re african; ch'amici erano stati;</l>
     <l n="295">e Brandimarte già con la bandiera</l>
     <l n="296">del re Agramante in Francia passato era.</l>
    </lg>
    <lg n="38">
     <l n="297">Dopo i saluti e 'l giunger mano a mano,</l>
     <l n="298">molte ragion, sì come amico, disse</l>
     <l n="299">il fedel cavalliero al re pagano,</l>
     <l n="300">perché a questa battaglia non venisse:</l>
     <l n="301">e di riporgli ogni cittade in mano,</l>
     <l n="302">che sia tra 'l Nilo e 'l segno ch'Ercol fisse,</l>
     <l n="303">con volontà d'Orlando gli offeria,</l>
     <l n="304">se creder volea al Figlio di Maria.</l>
    </lg>
    <lg n="39">
     <l n="305">- Perché sempre v'ho amato et amo molto,</l>
     <l n="306">questo consiglio (gli dicea) vi dono;</l>
     <l n="307">e quando già, signor, per me l'ho tolto,</l>
     <l n="308">creder potete ch'io l'estimo buono.</l>
     <l n="309">Cristo conobbi Dio, Maumette stolto;</l>
     <l n="310">e bramo voi por ne la via in ch'io sono:</l>
     <l n="311">ne la via di salute, signor, bramo</l>
     <l n="312">che siate meco, e tutti gli altri ch'amo.</l>
    </lg>
    <lg n="40">
     <l n="313">Qui consiste il ben vostro; né consiglio</l>
     <l n="314">altro potete prender, che vi vaglia;</l>
     <l n="315">e men di tutti gli altri, se col figlio</l>
     <l n="316">di Milon vi mettete alla battaglia;</l>
     <l n="317">che 'l guadagno del vincere al periglio</l>
     <l n="318">de la perdita grande non si agguaglia.</l>
     <l n="319">Vincendo voi, poco acquistar potete;</l>
     <l n="320">ma non perder già poco, se perdete.</l>
    </lg>
    <lg n="41">
     <l n="321">Quando uccidiate Orlando, e noi venuti</l>
     <l n="322">qui per morire o vincere con lui,</l>
     <l n="323">io non veggo per questo che i perduti</l>
     <l n="324">dominii a racquistar s'abbian per vui.</l>
     <l n="325">Né dovete sperar che sì si muti</l>
     <l n="326">lo stato de le cose, morti nui,</l>
     <l n="327">ch'uomini a Carlo manchino da porre</l>
     <l n="328">quivi a guardar fin all'estrema torre. -</l>
    </lg>
    <lg n="42">
     <l n="329">Così parlava Brandimarte, et era</l>
     <l n="330">per suggiungere ancor molte altre cose;</l>
     <l n="331">ma fu con voce irata e faccia altiera</l>
     <l n="332">dal pagano interrotto, che rispose:</l>
     <l n="333">- Temerità per certo e pazzia vera</l>
     <l n="334">è la tua, e di qualunque che si pose</l>
     <l n="335">a consigliar mai cosa o buona o ria,</l>
     <l n="336">ove chiamato a consigliar non sia.</l>
    </lg>
    <lg n="43">
     <l n="337">E che 'l consiglio che mi dài, proceda</l>
     <l n="338">da ben che m'hai voluto e vuommi ancora,</l>
     <l n="339">io non so, a dire il ver, come io tel creda,</l>
     <l n="340">quando qui con Orlando ti veggo ora.</l>
     <l n="341">Crederò ben, tu che ti vedi in preda</l>
     <l n="342">di quel dragon che l'anime devora,</l>
     <l n="343">che brami teco nel dolore eterno</l>
     <l n="344">tutto 'l mondo poter trarre all'inferno.</l>
    </lg>
    <lg n="44">
     <l n="345">Ch'io vinca o perda, o debba nel mio regno</l>
     <l n="346">tornare antiquo, o sempre starne in bando,</l>
     <l n="347">in mente sua n'ha Dio fatto disegno,</l>
     <l n="348">il qual né io, né tu, né vede Orlando.</l>
     <l n="349">Sia quel che vuol, non potrà ad atto indegno</l>
     <l n="350">di re inchinarmi mai timor nefando.</l>
     <l n="351">S'io fossi certo di morir, vo' morto</l>
     <l n="352">prima restar, ch'al sangue mio far torto.</l>
    </lg>
    <lg n="45">
     <l n="353">Or ti puoi ritornar; che se migliore</l>
     <l n="354">non sei dimani in questo campo armato,</l>
     <l n="355">che tu mi sia paruto oggi oratore,</l>
     <l n="356">mal troverassi Orlando accompagnato. -</l>
     <l n="357">Queste ultime parole usciron fuore</l>
     <l n="358">del petto acceso d'Agramante irato.</l>
     <l n="359">Ritornò l'uno e l'altro, e ripososse,</l>
     <l n="360">fin che del mare il giorno uscito fosse.</l>
    </lg>
    <lg n="46">
     <l n="361">Nel biancheggiar de la nuova alba armati,</l>
     <l n="362">e in un momento fur tutti a cavallo.</l>
     <l n="363">Pochi sermon si son tra loro usati:</l>
     <l n="364">non vi fu indugio, non vi fu intervallo,</l>
     <l n="365">che i ferri de le lancie hanno abbassati.</l>
     <l n="366">Ma mi parria, Signor, far troppo fallo,</l>
     <l n="367">se, per voler di costor dir, lasciassi</l>
     <l n="368">tanto Ruggier nel mar, che v'affogassi.</l>
    </lg>
    <lg n="47">
     <l n="369">Il giovinetto con piedi e con braccia</l>
     <l n="370">percotendo venìa l'orribil onde.</l>
     <l n="371">Il vento e la tempesta gli minaccia;</l>
     <l n="372">ma più la conscienzia lo confonde.</l>
     <l n="373">Teme che Cristo ora vendetta faccia;</l>
     <l n="374">che, poi che battezzar ne l'acque monde,</l>
     <l n="375">quando ebbe tempo, sì poco gli calse,</l>
     <l n="376">or si battezzi in queste amare e salse.</l>
    </lg>
    <lg n="48">
     <l n="377">Gli ritornano a mente le promesse</l>
     <l n="378">che tante volte alla sua donna fece;</l>
     <l n="379">quel che giurato avea quando si messe</l>
     <l n="380">contra Rinaldo, e nulla satisfece.</l>
     <l n="381">A Dio, ch'ivi punir non lo volesse,</l>
     <l n="382">pentito disse quattro volte e diece;</l>
     <l n="383">e fece voto di core e di fede</l>
     <l n="384">d'esser cristian, se ponea in terra il piede:</l>
    </lg>
    <lg n="49">
     <l n="385">e mai più non pigliar spada né lancia</l>
     <l n="386">contra ai fedeli in aiuto de' Mori;</l>
     <l n="387">ma che ritorneria subito in Francia,</l>
     <l n="388">e a Carlo renderia debiti onori;</l>
     <l n="389">né Bradamante più terrebbe a ciancia,</l>
     <l n="390">e verria a fine onesto dei suo' amori.</l>
     <l n="391">Miracol fu, che sentì al fin del voto</l>
     <l n="392">crescersi forza e agevolarsi il nuoto.</l>
    </lg>
    <lg n="50">
     <l n="393">Cresce la forza e l'animo indefesso:</l>
     <l n="394">Ruggier percuote l'onde e le respinge,</l>
     <l n="395">l'onde che seguon l'una all'altra presso,</l>
     <l n="396">di che una il leva, un'altra lo sospinge.</l>
     <l n="397">Così montando e discendendo spesso</l>
     <l n="398">con gran travaglio, al fin l'arena attinge;</l>
     <l n="399">e da la parte onde s'inchina il colle</l>
     <l n="400">più verso il mar, esce bagnato e molle.</l>
    </lg>
    <lg n="51">
     <l n="401">Fur tutti gli altri che nel mar si diero,</l>
     <l n="402">vinti da l'onde, e al fin restâr ne l'acque.</l>
     <l n="403">Nel solitario scoglio uscì Ruggiero,</l>
     <l n="404">come all'alta Bontà divina piacque.</l>
     <l n="405">Poi che fu sopra il monte inculto e fiero</l>
     <l n="406">sicur dal mar, nuovo timor gli nacque</l>
     <l n="407">d'avere esilio in sì strette confine,</l>
     <l n="408">e di morirvi di disagio al fine.</l>
    </lg>
    <lg n="52">
     <l n="409">Ma pur col core indomito, e constante</l>
     <l n="410">di patir quanto è in ciel di lui prescritto,</l>
     <l n="411">pei duri sassi l'intrepide piante</l>
     <l n="412">mosse, poggiando invêr la cima al dritto.</l>
     <l n="413">Non era cento passi andato inante,</l>
     <l n="414">che vide d'anni e d'astinenzie afflitto</l>
     <l n="415">uom ch'avea d'eremita abito e segno,</l>
     <l n="416">di molta riverenzia e d'onor degno;</l>
    </lg>
    <lg n="53">
     <l n="417">che, come gli fu presso: - Saulo, Saulo</l>
     <l n="418">(gridò), perché persegui la mia fede?</l>
     <l n="419">(come allor il Signor disse a san Paulo,</l>
     <l n="420">che 'l colpo salutifero gli diede).</l>
     <l n="421">Passar credesti il mar, né pagar naulo,</l>
     <l n="422">e defraudare altrui de la mercede.</l>
     <l n="423">Vedi che Dio, c'ha lunga man, ti giunge</l>
     <l n="424">quando tu gli pensasti esser più lunge. -</l>
    </lg>
    <lg n="54">
     <l n="425">E seguitò il santissimo eremita,</l>
     <l n="426">il qual la notte inanzi avuto avea</l>
     <l n="427">in vision da Dio, che con sua aita</l>
     <l n="428">allo scoglio Ruggier giunger dovea:</l>
     <l n="429">e di lui tutta la passata vita,</l>
     <l n="430">e la futura, e ancor la morte rea,</l>
     <l n="431">figli e nipoti et ogni discendente</l>
     <l n="432">gli avea Dio rivelato interamente.</l>
    </lg>
    <lg n="55">
     <l n="433">Seguitò l'eremita riprendendo</l>
     <l n="434">prima Ruggiero; e al fin poi confortollo.</l>
     <l n="435">Lo riprendea ch'era ito differendo</l>
     <l n="436">sotto il soave giogo a porre il collo;</l>
     <l n="437">e quel che dovea far, libero essendo,</l>
     <l n="438">mentre Cristo pregando a sé chiamollo,</l>
     <l n="439">fatto avea poi con poca grazia, quando</l>
     <l n="440">venir con sferza il vide minacciando.</l>
    </lg>
    <lg n="56">
     <l n="441">Poi confortollo che non niega il cielo</l>
     <l n="442">tardi o per tempo Cristo a chi gliel chiede;</l>
     <l n="443">e di quelli operarii del Vangelo</l>
     <l n="444">narrò, che tutti ebbono ugual mercede.</l>
     <l n="445">Con caritade e con devoto zelo</l>
     <l n="446">lo venne ammaestrando ne la fede,</l>
     <l n="447">verso la cella sua con lento passo,</l>
     <l n="448">ch'era cavata a mezzo il duro sasso.</l>
    </lg>
    <lg n="57">
     <l n="449">Di sopra siede alla devota cella</l>
     <l n="450">una piccola chiesa che risponde</l>
     <l n="451">all'oriente, assai commoda e bella:</l>
     <l n="452">di sotto un bosco scende sin all'onde,</l>
     <l n="453">di lauri e di ginepri e di mortella,</l>
     <l n="454">e di palme fruttifere e feconde;</l>
     <l n="455">che riga sempre una liquida fonte,</l>
     <l n="456">che mormorando cade giù dal monte.</l>
    </lg>
    <lg n="58">
     <l n="457">Eran degli anni ormai presso a quaranta</l>
     <l n="458">che su lo scoglio il fraticel si messe;</l>
     <l n="459">ch'a menar vita solitaria e santa</l>
     <l n="460">luogo oportuno il Salvator gli elesse.</l>
     <l n="461">Di frutte colte or d'una or d'altra pianta,</l>
     <l n="462">e d'acqua pura la sua vita resse,</l>
     <l n="463">che valida e robusta e senza affanno</l>
     <l n="464">era venuta all'ottantesimo anno.</l>
    </lg>
    <lg n="59">
     <l n="465">Dentro la cella il vecchio accese il fuoco,</l>
     <l n="466">e la mensa ingombrò di varii frutti,</l>
     <l n="467">ove si ricreò Ruggiero un poco,</l>
     <l n="468">poscia ch'i panni e i capelli ebbe asciutti.</l>
     <l n="469">Imparò poi più ad agio in questo loco</l>
     <l n="470">de nostra fede i gran misterii tutti;</l>
     <l n="471">et alla pura fonte ebbe battesmo</l>
     <l n="472">il dì seguente dal vecchio medesmo.</l>
    </lg>
    <lg n="60">
     <l n="473">Secondo il luogo, assai contento stava</l>
     <l n="474">quivi Ruggier; che 'l buon servo di Dio</l>
     <l n="475">fra pochi giorni intenzion gli dava</l>
     <l n="476">di rimandarlo ove più avea disio.</l>
     <l n="477">Di molte cose intanto ragionava</l>
     <l n="478">con lui sovente, or al regno di Dio,</l>
     <l n="479">or agli proprii casi appertinenti,</l>
     <l n="480">or del suo sangue alle future genti.</l>
    </lg>
    <lg n="61">
     <l n="481">Avea il Signor, che 'l tutto intende e vede,</l>
     <l n="482">rivelato al santissimo eremita,</l>
     <l n="483">che Ruggier da quel dì ch'ebbe la fede,</l>
     <l n="484">dovea sette anni, e non più, stare in vita;</l>
     <l n="485">che per la morte che sua donna diede</l>
     <l n="486">a Pinabel, ch'a-llui fia attribuita,</l>
     <l n="487">saria, e per quella ancor di Bertolagi,</l>
     <l n="488">morto dai Maganzesi empi e malvagi.</l>
    </lg>
    <lg n="62">
     <l n="489">E che quel tradimento andrà sì occulto,</l>
     <l n="490">che non se n'udirà di fuor novella;</l>
     <l n="491">perché nel proprio loco fia sepulto,</l>
     <l n="492">ove anco ucciso da la gente fella:</l>
     <l n="493">per questo tardi vendicato et ulto</l>
     <l n="494">fia da la moglie e da la sua sorella.</l>
     <l n="495">E che col ventre pien per lunga via</l>
     <l n="496">da la moglie fedel cercato fia.</l>
    </lg>
    <lg n="63">
     <l n="497">Fra l'Adice e la Brenta a piè de' colli</l>
     <l n="498">ch'al troiano Antenòr piacqueno tanto,</l>
     <l n="499">con le sulfuree vene e rivi molli,</l>
     <l n="500">con lieti solchi e prati ameni a canto,</l>
     <l n="501">che con l'alta Ida volentier mutolli,</l>
     <l n="502">col sospirato Ascanio e caro Xanto,</l>
     <l n="503">a parturir verrà ne le foreste</l>
     <l n="504">che son poco lontane al frigio Ateste.</l>
    </lg>
    <lg n="64">
     <l n="505">E ch'in bellezza et in valor cresciuto</l>
     <l n="506">il parto suo, che pur Ruggier fia detto,</l>
     <l n="507">e del sangue troian riconosciuto</l>
     <l n="508">da quei Troiani, in lor signor fia elletto;</l>
     <l n="509">e poi da Carlo, a cui sarà in aiuto</l>
     <l n="510">incontra i Longobardi giovinetto,</l>
     <l n="511">dominio giusto avrà del bel paese,</l>
     <l n="512">e titolo onorato di marchese.</l>
    </lg>
    <lg n="65">
     <l n="513">E perché dirà Carlo in latino: - Este</l>
     <l n="514">signori qui, - quando faràgli il dono,</l>
     <l n="515">nel secolo futur nominato Este</l>
     <l n="516">sarà il bel luogo con augurio buono;</l>
     <l n="517">e così lascierà il nome d'Ateste</l>
     <l n="518">de le due prime note il vecchio suono.</l>
     <l n="519">Avea Dio ancora al servo suo predetta</l>
     <l n="520">di Ruggier la futura aspra vendetta:</l>
    </lg>
    <lg n="66">
     <l n="521">ch'in visione alla fedel consorte</l>
     <l n="522">apparirà dinanzi al giorno un poco;</l>
     <l n="523">e le dirà chi l'avrà messo a morte,</l>
     <l n="524">e, dove giacerà, mostrerà il loco:</l>
     <l n="525">onde ella poi con la cognata forte</l>
     <l n="526">distruggerà Pontieri a ferro e a fuoco;</l>
     <l n="527">né farà a' Maganzesi minor danni</l>
     <l n="528">il figlio suo Ruggiero, ov'abbia gli anni.</l>
    </lg>
    <lg n="67">
     <l n="529">D'Azzi, d'Alberti, d'Obici discorso</l>
     <l n="530">fatto gli aveva, e di lor stirpe bella,</l>
     <l n="531">insino a Nicolò, Leonello, Borso,</l>
     <l n="532">Ercole, Alfonso, Ippolito, e Issabella.</l>
     <l n="533">Ma il santo vecchio, ch'alla lingua ha il morso,</l>
     <l n="534">non di quanto egli sa però favella:</l>
     <l n="535">narra a Ruggier quel che narrar conviensi;</l>
     <l n="536">e quel ch'in sé de' ritener, ritiensi.</l>
    </lg>
    <lg n="68">
     <l n="537">In questo tempo Orlando e Brandimarte</l>
     <l n="538">e 'l marchese Olivier col ferro basso</l>
     <l n="539">vanno a trovare il saracino Marte</l>
     <l n="540">(che così nominar si può Gradasso)</l>
     <l n="541">e gli altri duo che da contraria parte</l>
     <l n="542">han mosso i buon destrier più che di passo;</l>
     <l n="543">io dico il re Agramante e 'l re Sobrino:</l>
     <l n="544">rimbomba al corso il lito e 'l mar vicino.</l>
    </lg>
    <lg n="69">
     <l n="545">Quando allo scontro vengono a trovarsi,</l>
     <l n="546">e in tronchi vola al ciel rotta ogni lancia,</l>
     <l n="547">del gran rumor fu visto il mar gonfiarsi,</l>
     <l n="548">del gran rumor che s'udì sino in Francia.</l>
     <l n="549">Venne Orlando e Gradasso a riscontrarsi;</l>
     <l n="550">e potea stare ugual questa bilancia,</l>
     <l n="551">se non era il vantaggio di Baiardo,</l>
     <l n="552">che fe' parer Gradasso più gagliardo.</l>
    </lg>
    <lg n="70">
     <l n="553">Percosse egli il destrier di minor forza,</l>
     <l n="554">ch'Orlando avea, d'un urto così strano,</l>
     <l n="555">che lo fece piegare a poggia e ad orza,</l>
     <l n="556">e poi cader, quanto era lungo, al piano.</l>
     <l n="557">Orlando di levarlo si risforza</l>
     <l n="558">tre volte e quattro, e con sproni e con mano;</l>
     <l n="559">e quando al fin nol può levar, ne scende,</l>
     <l n="560">lo scudo imbraccia, e Balisarda prende.</l>
    </lg>
    <lg n="71">
     <l n="561">Scontrossi col re d'Africa Oliviero;</l>
     <l n="562">e fur di quello incontro a paro a paro.</l>
     <l n="563">Brandimarte restar senza destriero</l>
     <l n="564">fece Sobrin: ma non si seppe chiaro</l>
     <l n="565">se v'ebbe il destrier colpa o il cavalliero;</l>
     <l n="566">ch'avezzo era cader Sobrin di raro.</l>
     <l n="567">O del destriero o suo pur fosse il fallo,</l>
     <l n="568">Sobrin si ritrovò giù del cavallo.</l>
    </lg>
    <lg n="72">
     <l n="569">Or Brandimarte che vide per terra</l>
     <l n="570">il re Sobrin, non l'assalì altrimente,</l>
     <l n="571">ma contra il re Gradasso si disserra,</l>
     <l n="572">ch'avea abbattuto Orlando parimente.</l>
     <l n="573">Tra il marchese e Agramante andò la guerra</l>
     <l n="574">come fu cominciata primamente:</l>
     <l n="575">poi che si roppon l'aste negli scudi,</l>
     <l n="576">s'eran tornati incontra a stocchi ignudi.</l>
    </lg>
    <lg n="73">
     <l n="577">Orlando, che Gradasso in atto vede,</l>
     <l n="578">che par ch'a lui tornar poco gli caglia;</l>
     <l n="579">né tornar Brandimarte gli concede,</l>
     <l n="580">tanto lo stringe e tanto lo travaglia;</l>
     <l n="581">si volge intorno, e similmente a piede</l>
     <l n="582">vede Sobrin che sta senza battaglia.</l>
     <l n="583">Vêr lui s'aventa; e al muover de le piante</l>
     <l n="584">fa il ciel tremar del suo fiero sembiante.</l>
    </lg>
    <lg n="74">
     <l n="585">Sobrin che di tanto uom vede l'assalto,</l>
     <l n="586">stretto ne l'arme s'apparecchia tutto:</l>
     <l n="587">come nocchiero a cui vegna a gran salto</l>
     <l n="588">muggendo incontra il minaccioso flutto,</l>
     <l n="589">drizza la prora; e quando il mar tant'alto</l>
     <l n="590">vede salire, esser vorria all'asciutto.</l>
     <l n="591">Sobrin lo scudo oppone alla ruina</l>
     <l n="592">che da la spada vien di Falerina.</l>
    </lg>
    <lg n="75">
     <l n="593">Di tal finezza è quella Balisarda,</l>
     <l n="594">che l'arme le puon far poco riparo;</l>
     <l n="595">in man poi di persona sì gagliarda,</l>
     <l n="596">in man d'Orlando, unico al mondo o raro,</l>
     <l n="597">taglia lo scudo; e nulla la ritarda,</l>
     <l n="598">perché cerchiato sia tutto d'acciaro:</l>
     <l n="599">taglia lo scudo e sino al fondo fende,</l>
     <l n="600">e sotto a quello in su la spalla scende.</l>
    </lg>
    <lg n="76">
     <l n="601">Scende alla spalla; e perché la ritrovi</l>
     <l n="602">di doppia lama e di maglia coperta,</l>
     <l n="603">non vuol però che molto ella le giovi,</l>
     <l n="604">che di gran piaga non la lasci aperta.</l>
     <l n="605">Mena Sobrin; ma indarno è che si provi</l>
     <l n="606">ferire Orlando, a cui per grazia certa</l>
     <l n="607">diede il Motor del cielo e de le stelle,</l>
     <l n="608">che mai forar non se gli può la pelle.</l>
    </lg>
    <lg n="77">
     <l n="609">Radoppia il colpo il valoroso conte,</l>
     <l n="610">e pensa da le spalle il capo torgli.</l>
     <l n="611">Sobrin che sa il valor di Chiaramonte,</l>
     <l n="612">e che poco gli val lo scudo opporgli,</l>
     <l n="613">s'arretra, ma non tanto, che la fronte</l>
     <l n="614">non venisse anco Balisarda a corgli.</l>
     <l n="615">Di piatto fu, ma il colpo tanto fello,</l>
     <l n="616">ch'amaccò l'elmo, e gl'intronò il cervello.</l>
    </lg>
    <lg n="78">
     <l n="617">Cadde Sobrin del fiero colpo in terra,</l>
     <l n="618">onde a gran pezzo poi non è risorto.</l>
     <l n="619">Crede finita aver con lui la guerra</l>
     <l n="620">il paladino, e che si giaccia morto;</l>
     <l n="621">e verso il re Gradasso si disserra,</l>
     <l n="622">che Brandimarte non meni a mal porto:</l>
     <l n="623">che 'l pagan d'arme e di spada l'avanza</l>
     <l n="624">e di destriero, e forse di possanza.</l>
    </lg>
    <lg n="79">
     <l n="625">L'ardito Brandimarte in su Frontino,</l>
     <l n="626">quel buon destrier che di Ruggier fu dianzi,</l>
     <l n="627">si porta così ben col Saracino,</l>
     <l n="628">che non par già che quel troppo l'avanzi:</l>
     <l n="629">e s'egli avesse osbergo così fino</l>
     <l n="630">come il pagan, gli staria meglio inanzi;</l>
     <l n="631">ma gli convien (che mal si sente armato)</l>
     <l n="632">spesso dar luogo or d'uno or d'altro lato.</l>
    </lg>
    <lg n="80">
     <l n="633">Altro destrier non è che meglio intenda</l>
     <l n="634">di quel Frontino il cavalliero a cenno:</l>
     <l n="635">par che dovunque Durindana scenda,</l>
     <l n="636">or quinci or quindi abbia a schivarla senno.</l>
     <l n="637">Agramante e Olivier battaglia orrenda</l>
     <l n="638">altrove fanno, e giudicar si denno</l>
     <l n="639">per duo guerrier di pari in arme accorti,</l>
     <l n="640">e pochi differenti in esser forti.</l>
    </lg>
    <lg n="81">
     <l n="641">Avea lasciato, come io dissi, Orlando</l>
     <l n="642">Sobrino in terra; e contra il re Gradasso,</l>
     <l n="643">soccorrer Brandimarte disiando,</l>
     <l n="644">come si trovò a piè, venìa a gran passo.</l>
     <l n="645">Era vicin per assalirlo, quando</l>
     <l n="646">vide in mezzo del campo andare a spasso</l>
     <l n="647">il buon cavallo onde Sobrin fu spinto;</l>
     <l n="648">e per averlo, presto si fu accinto.</l>
    </lg>
    <lg n="82">
     <l n="649">Ebbe il destrier, che non trovò contesa,</l>
     <l n="650">e levò un salto, et entrò ne la sella.</l>
     <l n="651">Ne l'una man la spada tien sospesa,</l>
     <l n="652">mette l'altra alla briglia ricca e bella.</l>
     <l n="653">Gradasso vede Orlando, e non gli pesa,</l>
     <l n="654">ch'a lui ne viene, e per nome l'appella.</l>
     <l n="655">Ad esso e a Brandimarte e all'altro spera</l>
     <l n="656">far parer notte, e che non sia ancor sera.</l>
    </lg>
    <lg n="83">
     <l n="657">Voltasi al conte, e Brandimarte lassa,</l>
     <l n="658">e d'una punta lo trova al camaglio:</l>
     <l n="659">fuor che la carne, ogni altra cosa passa:</l>
     <l n="660">per forar quella è vano ogni travaglio.</l>
     <l n="661">Orlando a un tempo Balisarda abbassa:</l>
     <l n="662">non vale incanto ov'ella mette il taglio.</l>
     <l n="663">L'elmo, lo scudo, l'osbergo e l'arnese,</l>
     <l n="664">venne fendendo in giù ciò ch'ella prese;</l>
    </lg>
    <lg n="84">
     <l n="665">e nel volto e nel petto e ne la coscia</l>
     <l n="666">lasciò ferito il re di Sericana,</l>
     <l n="667">di cui non fu mai tratto sangue, poscia</l>
     <l n="668">ch'ebbe quell'arme: or gli par cosa strana</l>
     <l n="669">che quella spada (e n'ha dispetto e angoscia)</l>
     <l n="670">le tagli or sì; né pur è Durindana.</l>
     <l n="671">E se più lungo il colpo era o più appresso,</l>
     <l n="672">l'avria dal capo insino al ventre fesso.</l>
    </lg>
    <lg n="85">
     <l n="673">Non bisogna più aver ne l'arme fede,</l>
     <l n="674">come avea dianzi; che la prova è fatta.</l>
     <l n="675">Con più riguardo e più ragion procede,</l>
     <l n="676">che non solea; meglio al parar si adatta.</l>
     <l n="677">Brandimarte ch'Orlando entrato vede,</l>
     <l n="678">che gli ha di man quella battaglia tratta,</l>
     <l n="679">si pone in mezzo all'una e all'altra pugna,</l>
     <l n="680">perché in aiuto, ove è bisogno, giugna.</l>
    </lg>
    <lg n="86">
     <l n="681">Essendo la battaglia in tale istato,</l>
     <l n="682">Sobrin, ch'era giaciuto in terra molto,</l>
     <l n="683">si levò, poi ch'in sé fu ritornato;</l>
     <l n="684">e molto gli dolea la spalla e 'l volto:</l>
     <l n="685">alzò la vista e mirò in ogni lato;</l>
     <l n="686">poi dove vide il suo signor, rivolto,</l>
     <l n="687">per dargli aiuto i lunghi passi torse</l>
     <l n="688">tacito sì, ch'alcun non se n'accorse.</l>
    </lg>
    <lg n="87">
     <l n="689">Vien dietro ad Olivier che tenea gli occhi</l>
     <l n="690">al re Agramante e poco altro attendea;</l>
     <l n="691">e gli ferì nei deretan ginocchi</l>
     <l n="692">il destrier di percossa in modo rea,</l>
     <l n="693">che senza indugio è forza che trabocchi.</l>
     <l n="694">Cade Olivier, né 'l piede aver potea,</l>
     <l n="695">il manco piè, ch'al non pensato caso</l>
     <l n="696">sotto il cavallo in staffa era rimaso.</l>
    </lg>
    <lg n="88">
     <l n="697">Sobrin radoppia il colpo, e di riverso</l>
     <l n="698">gli mena, e se gli crede il capo tôrre;</l>
     <l n="699">ma lo vieta l'acciar lucido e terso,</l>
     <l n="700">che temprò già Vulcan, portò già Ettorre.</l>
     <l n="701">Vede il periglio Brandimarte, e verso</l>
     <l n="702">il re Sobrino a tutta briglia corre;</l>
     <l n="703">e lo fere in sul capo, e gli dà d'urto:</l>
     <l n="704">ma il fiero vecchio è tosto in piè risurto;</l>
    </lg>
    <lg n="89">
     <l n="705">e torna ad Olivier per dargli spaccio,</l>
     <l n="706">sì ch'espedito all'altra vita vada;</l>
     <l n="707">o non lasciare almen ch'esca d'impaccio,</l>
     <l n="708">ma che si stia sotto 'l cavallo a bada.</l>
     <l n="709">Olivier c'ha di sopra il miglior braccio,</l>
     <l n="710">sì che si può difender con la spada,</l>
     <l n="711">di qua di là tanto percuote e punge,</l>
     <l n="712">che, quanta è lunga, fa Sobrin star lunge.</l>
    </lg>
    <lg n="90">
     <l n="713">Spera, s'alquanto il tien da sé rispinto,</l>
     <l n="714">in poco spazio uscir di quella pena.</l>
     <l n="715">Tutto di sangue il vede molle e tinto,</l>
     <l n="716">e che ne versa tanto in su l'arena,</l>
     <l n="717">che gli par ch'abbia tosto a restar vinto:</l>
     <l n="718">debole è sì, che si sostiene a pena.</l>
     <l n="719">Fa per levarsi Olivier molte prove,</l>
     <l n="720">né da dosso il destrier però si muove.</l>
    </lg>
    <lg n="91">
     <l n="721">Trovato ha Brandimarte il re Agramante,</l>
     <l n="722">e cominciato a tempestargli intorno:</l>
     <l n="723">or con Frontin gli è al fianco, or gli è davante,</l>
     <l n="724">con quel Frontin che gira come un torno.</l>
     <l n="725">Buon cavallo ha il figliuol di Monodante;</l>
     <l n="726">non l'ha peggiore il re di Mezzogiorno:</l>
     <l n="727">ha Brigliador, che gli donò Ruggiero</l>
     <l n="728">poi che lo tolse a Mandricardo altiero.</l>
    </lg>
    <lg n="92">
     <l n="729">Vantaggio ha bene assai de l'armatura;</l>
     <l n="730">a tutta prova l'ha buona e perfetta.</l>
     <l n="731">Brandimarte la sua tolse a ventura,</l>
     <l n="732">qual poté avere a tal bisogno in fretta:</l>
     <l n="733">ma sua animosità sì l'assicura,</l>
     <l n="734">ch'in miglior tosto di cangiarla aspetta;</l>
     <l n="735">come che 'l re african d'aspra percossa</l>
     <l n="736">la spalla destra gli avea fatta rossa;</l>
    </lg>
    <lg n="93">
     <l n="737">e serbi da Gradasso anco nel fianco</l>
     <l n="738">piaga da non pigliar però da giuoco.</l>
     <l n="739">Tanto l'attese al varco il guerrier franco,</l>
     <l n="740">che di cacciar la spada trovò loco.</l>
     <l n="741">Spezzò lo scudo, e ferì il braccio manco,</l>
     <l n="742">e poi ne la man destra il toccò un poco.</l>
     <l n="743">Ma questo un scherzo si può dire e un spasso</l>
     <l n="744">verso quel che fa Orlando e 'l re Gradasso.</l>
    </lg>
    <lg n="94">
     <l n="745">Gradasso ha mezzo Orlando disarmato;</l>
     <l n="746">l'elmo gli ha in cima e da dui lati rotto,</l>
     <l n="747">e fattogli cader lo scudo al prato,</l>
     <l n="748">osbergo e maglia apertagli di sotto:</l>
     <l n="749">non l'ha ferito già, ch'era affatato.</l>
     <l n="750">Ma il paladino ha lui peggio condotto:</l>
     <l n="751">in faccia, ne la gola, in mezzo il petto</l>
     <l n="752">l'ha ferito, oltre a quel che già v'ho detto.</l>
    </lg>
    <lg n="95">
     <l n="753">Gradasso disperato, che si vede</l>
     <l n="754">del proprio sangue tutto molle e brutto,</l>
     <l n="755">e ch'Orlando del suo dal capo al piede</l>
     <l n="756">sta dopo tanti colpi ancora asciutto;</l>
     <l n="757">leva il brando a due mani, e ben si crede</l>
     <l n="758">partirgli il capo, il petto, il ventre e 'l tutto:</l>
     <l n="759">e a punto, come vuol, sopra la fronte</l>
     <l n="760">percuote a mezza spada il fiero conte.</l>
    </lg>
    <lg n="96">
     <l n="761">E s'era altro ch'Orlando, l'avria fatto,</l>
     <l n="762">l'avria sparato fin sopra la sella:</l>
     <l n="763">ma, come colto l'avesse di piatto,</l>
     <l n="764">la spada ritornò lucida e bella.</l>
     <l n="765">De la percossa Orlando stupefatto,</l>
     <l n="766">vide, mirando in terra, alcuna stella:</l>
     <l n="767">lasciò la briglia, e 'l brando avria lasciato;</l>
     <l n="768">ma di catena al braccio era legato.</l>
    </lg>
    <lg n="97">
     <l n="769">Del suon del colpo fu tanto smarrito</l>
     <l n="770">il corridor ch'Orlando avea sul dorso,</l>
     <l n="771">che discorrendo il polveroso lito,</l>
     <l n="772">mostrando gìa quanto era buono al corso.</l>
     <l n="773">De la percossa il conte tramortito,</l>
     <l n="774">non ha valor di ritenergli il morso.</l>
     <l n="775">Segue Gradasso, e l'avria tosto giunto,</l>
     <l n="776">poco più che Baiardo avesse punto.</l>
    </lg>
    <lg n="98">
     <l n="777">Ma nel voltar degli occhi, il re Agramante</l>
     <l n="778">vide condotto all'ultimo periglio:</l>
     <l n="779">che ne l'elmo il figliuol di Monodante</l>
     <l n="780">col braccio manco gli ha dato di piglio;</l>
     <l n="781">e glie l'ha dislacciato già davante,</l>
     <l n="782">e tenta col pugnal nuovo consiglio:</l>
     <l n="783">né gli può far quel re difesa molta,</l>
     <l n="784">perché di man gli ha ancor la spada tolta.</l>
    </lg>
    <lg n="99">
     <l n="785">Volta Gradasso, e più non segue Orlando,</l>
     <l n="786">ma, dove vede il re Agramante, accorre.</l>
     <l n="787">L'incauto Brandimarte, non pensando</l>
     <l n="788">ch'Orlando costui lasci da sé tôrre,</l>
     <l n="789">non gli ha né gli occhi né 'l pensiero, instando</l>
     <l n="790">il coltel ne la gola al pagan porre.</l>
     <l n="791">Giunge Gradasso, e a tutto suo potere</l>
     <l n="792">con la spada a due man l'elmo gli fere.</l>
    </lg>
    <lg n="100">
     <l n="793">Padre del ciel, dà fra gli eletti tuoi</l>
     <l n="794">spiriti luogo al martir tuo fedele,</l>
     <l n="795">che giunto al fin de' tempestosi suoi</l>
     <l n="796">viaggi, in porto ormai lega le vele.</l>
     <l n="797">Ah Durindana, dunque esser tu puoi</l>
     <l n="798">al tuo signore Orlando sì crudele,</l>
     <l n="799">che la più grata compagnia e più fida</l>
     <l n="800">ch'egli abbia al mondo, inanzi tu gli uccida?</l>
    </lg>
    <lg n="101">
     <l n="801">Di ferro un cerchio grosso era duo dita</l>
     <l n="802">intorno all'elmo, e fu tagliato e rotto</l>
     <l n="803">dal gravissimo colpo, e fu partita</l>
     <l n="804">la cuffia de l'acciar ch'era di sotto.</l>
     <l n="805">Brandimarte con faccia sbigottita</l>
     <l n="806">giù del destrier si riversciò di botto;</l>
     <l n="807">e fuor del capo fe' con larga vena</l>
     <l n="808">correr di sangue un fiume in su l'arena.</l>
    </lg>
    <lg n="102">
     <l n="809">Il conte si risente, e gli occhi gira,</l>
     <l n="810">et ha il suo Brandimarte in terra scorto;</l>
     <l n="811">e sopra in atto il Serican gli mira,</l>
     <l n="812">che ben conoscer può che glie l'ha morto.</l>
     <l n="813">Non so se in lui poté più il duolo o l'ira;</l>
     <l n="814">ma da piangere il tempo avea sì corto,</l>
     <l n="815">che restò il duolo, e l'ira uscì più in fretta.</l>
     <l n="816">Ma tempo è omai che fine al canto io metta.</l>
    </lg>
   </lg>
  </body>
 </text>
</TEI>