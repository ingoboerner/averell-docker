<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica LXI</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica LXI</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Huc oculos - non longa mora est -, huc verte; meretur</l>
     <l n="2">te, quamvis properes, sistere qui iacet hic:</l>
     <l n="3">cuius picta manu te plurima forsan imago</l>
     <l n="4">iocunda valuit sistere saepe mora.</l>
     <l n="5">Hoc, Urbine, tuum decus; hoc tua, Roma, voluptas;</l>
     <l n="6">hoc, Pictura, tuus marmore splendor inest.</l>
     <l n="7">Marmor habet iuvenem exanimum, qui marmora quique</l>
     <l n="8">illita parietibus vivere signa facit.</l>
     <l n="9">Os oculosque movere, pedes proferre, manusque</l>
     <l n="10">tendere; tantum non posse deditque loqui:</l>
     <l n="11">quod dum qui faciat meditatur, opusque perenne</l>
     <l n="12">reddat, monstra Deae talia morte vetant.</l>
     <l n="13">Hospes, abi, monitus mediocria quaerere, quando</l>
     <l n="14">stare diu summis invida fata negant.</l>
    </lg>
   </lg>
  </body>
 </text>
</TEI>