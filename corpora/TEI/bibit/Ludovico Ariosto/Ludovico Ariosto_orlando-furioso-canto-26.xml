<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 26</title>
    <author>Ludovico Ariosto</author>
   </titleStmt>
   <extent>
    <measure unit="stanza">137</measure>
    <measure unit="line">1096</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-26</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 26</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 26</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cortesi donne ebbe l'antiqua etade,</l>
     <l n="2">che le virtù, non le richezze, amaro:</l>
     <l n="3">al tempo nostro si ritrovan rade</l>
     <l n="4">a cui, più del guadagno, altro sia caro.</l>
     <l n="5">Ma quelle che per lor vera bontade</l>
     <l n="6">non seguon de le più lo stile avaro,</l>
     <l n="7">vivendo, degne son d'esser contente;</l>
     <l n="8">gloriose e immortal poi che fian spente.</l>
    </lg>
    <lg n="2">
     <l n="9">Degna d'eterna laude è Bradamante,</l>
     <l n="10">che non amò tesor, non amò impero,</l>
     <l n="11">ma la virtù, ma l'animo prestante,</l>
     <l n="12">ma l'alta gentilezza di Ruggiero;</l>
     <l n="13">e meritò che ben le fosse amante</l>
     <l n="14">un così valoroso cavalliero,</l>
     <l n="15">e per piacere a lei facesse cose</l>
     <l n="16">nei secoli avenir miracolose.</l>
    </lg>
    <lg n="3">
     <l n="17">Ruggier, come di sopra vi fu detto,</l>
     <l n="18">coi duo di Chiaramonte era venuto,</l>
     <l n="19">dico con Aldigier, con Ricciardetto,</l>
     <l n="20">per dare ai duo fratei prigioni aiuto.</l>
     <l n="21">Vi dissi ancor, che di superbo aspetto</l>
     <l n="22">venire un cavalliero avean veduto,</l>
     <l n="23">che portava l'augel che si rinuova,</l>
     <l n="24">e sempre unico al mondo si ritrova.</l>
    </lg>
    <lg n="4">
     <l n="25">Come di questi il cavallier s'accorse,</l>
     <l n="26">che stavan per ferir quivi su l'ale,</l>
     <l n="27">in prova disegnò di voler porse,</l>
     <l n="28">s'alla sembianza avean virtude uguale.</l>
     <l n="29">- È di voi (disse loro) alcuno forse</l>
     <l n="30">che provar voglia chi di noi più vale</l>
     <l n="31">a' colpi o de la lancia o de la spada,</l>
     <l n="32">fin che l'un resti in sella e l'altro cada? -</l>
    </lg>
    <lg n="5">
     <l n="33">- Farei (disse Aldigier) teco, o volessi</l>
     <l n="34">menar la spada a cerco, o correr l'asta;</l>
     <l n="35">ma un'altra impresa che, se qui tu stessi,</l>
     <l n="36">veder potresti, questa in modo guasta,</l>
     <l n="37">ch'a parlar teco, non che ci traessi</l>
     <l n="38">a correr giostra, a pena tempo basta:</l>
     <l n="39">seicento uomini al varco, o più, attendiamo,</l>
     <l n="40">coi qua' d'oggi provarci obligo abbiamo.</l>
    </lg>
    <lg n="6">
     <l n="41">Per tor lor duo de' nostri che prigioni</l>
     <l n="42">quinci trarran, pietade e amor n'ha mosso. -</l>
     <l n="43">E seguitò narrando le cagioni</l>
     <l n="44">che li fece venir con l'arme indosso.</l>
     <l n="45">- Sì giusta è questa escusa che m'opponi</l>
     <l n="46">(disse il guerrier), che contradir non posso;</l>
     <l n="47">e fo certo giudicio che voi siate</l>
     <l n="48">tre cavallier che pochi pari abbiate.</l>
    </lg>
    <lg n="7">
     <l n="49">Io chiedea un colpo o dui con voi scontrarme,</l>
     <l n="50">per veder quanto fosse il valor vostro;</l>
     <l n="51">ma quando all'altrui spese dimostrarme</l>
     <l n="52">lo vogliate, mi basta, e più non giostro.</l>
     <l n="53">Vi priego ben, che por con le vostr'arme</l>
     <l n="54">quest'elmo io possa e questo scudo nostro;</l>
     <l n="55">e spero dimostrar, se con voi vegno,</l>
     <l n="56">che di tal compagnia non sono indegno. -</l>
    </lg>
    <lg n="8">
     <l n="57">Parmi veder ch'alcun saper desia</l>
     <l n="58">il nome di costui, che quivi giunto</l>
     <l n="59">a Ruggiero e a' compagni si offeria</l>
     <l n="60">compagno d'arme al periglioso punto.</l>
     <l n="61">Costei (non più costui detto vi sia)</l>
     <l n="62">era Marfisa che diede l'assunto</l>
     <l n="63">al misero Zerbin de la ribalda</l>
     <l n="64">vecchia Gabrina ad ogni mal sì calda.</l>
    </lg>
    <lg n="9">
     <l n="65">I duo di Chiaramonte e il buon Ruggiero</l>
     <l n="66">l'accettâr volentier ne la lor schiera,</l>
     <l n="67">ch'esser credeano certo un cavalliero,</l>
     <l n="68">e non donzella, e non quella ch'ella era.</l>
     <l n="69">Non molto dopo scoperse Aldigiero</l>
     <l n="70">e veder fe' ai compagni una bandiera</l>
     <l n="71">che facea l'aura tremolare in volta,</l>
     <l n="72">e molta gente intorno avea raccolta.</l>
    </lg>
    <lg n="10">
     <l n="73">E poi che più lor fur fatti vicini,</l>
     <l n="74">e che meglio notâr l'abito moro,</l>
     <l n="75">conobbero che gli eran Saracini,</l>
     <l n="76">e videro i prigioni in mezzo a loro</l>
     <l n="77">legati e tratti su piccol ronzini</l>
     <l n="78">a' Maganzesi, per cambiarli in oro.</l>
     <l n="79">Disse Marfisa agli altri: - Ora che resta,</l>
     <l n="80">poi che son qui, di cominciar la festa? -</l>
    </lg>
    <lg n="11">
     <l n="81">Ruggier rispose: - Gl'invitati ancora</l>
     <l n="82">non ci son tutti, e manca una gran parte.</l>
     <l n="83">Gran ballo s'apparecchia di fare ora;</l>
     <l n="84">e perché sia solenne, usiamo ogn'arte:</l>
     <l n="85">ma far non ponno omai lunga dimora. -</l>
     <l n="86">Così dicendo, veggono in disparte</l>
     <l n="87">venire i traditori di Maganza:</l>
     <l n="88">sì ch'eran presso a cominciar la danza.</l>
    </lg>
    <lg n="12">
     <l n="89">Giungean da l'una parte i Maganzesi,</l>
     <l n="90">e conducean con loro i muli carchi</l>
     <l n="91">d'oro e di vesti e d'altri ricchi arnesi;</l>
     <l n="92">da l'altra in mezzo a lance, spade et archi,</l>
     <l n="93">venian dolenti i duo germani presi,</l>
     <l n="94">che si vedeano essere attesi ai varchi:</l>
     <l n="95">e Bertolagi, empio inimico loro,</l>
     <l n="96">udian parlar col capitano Moro.</l>
    </lg>
    <lg n="13">
     <l n="97">Né di Buovo il figliuol né quel d'Amone,</l>
     <l n="98">veduto il Maganzese, indugiar puote:</l>
     <l n="99">la lancia in resta l'uno e l'altro pone,</l>
     <l n="100">e l'uno e l'altro il traditor percuote.</l>
     <l n="101">L'un gli passa la pancia e 'l primo arcione,</l>
     <l n="102">e l'altro il viso per mezzo le gote.</l>
     <l n="103">Così n'andasser pur tutti i malvagi,</l>
     <l n="104">come a quei colpi n'andò Bertolagi.</l>
    </lg>
    <lg n="14">
     <l n="105">Marfisa con Ruggiero a questo segno</l>
     <l n="106">si muove, e non aspetta altra trombetta;</l>
     <l n="107">né prima rompe l'arrestato legno,</l>
     <l n="108">che tre, l'un dopo l'altro, in terra getta.</l>
     <l n="109">De l'asta di Ruggier fu il pagan degno,</l>
     <l n="110">che guidò gli altri, e uscì di vita in fretta;</l>
     <l n="111">e per quella medesima con lui</l>
     <l n="112">uno et un altro andò nei regni bui.</l>
    </lg>
    <lg n="15">
     <l n="113">Di qui nacque un error tra gli assaliti,</l>
     <l n="114">che lor causò lor ultima ruina.</l>
     <l n="115">Da un lato i Maganzesi esser traditi</l>
     <l n="116">credeansi da la squadra saracina;</l>
     <l n="117">da l'altro i Mori in tal modo feriti,</l>
     <l n="118">l'altra schiera chiamavano assassina:</l>
     <l n="119">e tra lor cominciâr con fiera clade</l>
     <l n="120">a tirare archi e a menar lancie e spade.</l>
    </lg>
    <lg n="16">
     <l n="121">Salta ora in questa squadra et ora in quella</l>
     <l n="122">Ruggiero, e via ne toglie or dieci or venti:</l>
     <l n="123">altritanti per man de la donzella</l>
     <l n="124">di qua e di là ne son scemati e spenti.</l>
     <l n="125">Tanti si veggon gir morti di sella,</l>
     <l n="126">quanti ne toccan le spade taglienti,</l>
     <l n="127">a cui dan gli elmi e le corazze loco,</l>
     <l n="128">come nel bosco i secchi legni al fuoco.</l>
    </lg>
    <lg n="17">
     <l n="129">Se mai d'aver veduto vi raccorda,</l>
     <l n="130">o rapportato v'ha fama all'orecchie,</l>
     <l n="131">come, allor che 'l collegio si discorda,</l>
     <l n="132">e vansi in aria a far guerra le pecchie,</l>
     <l n="133">entri fra lor la rondinella ingorda,</l>
     <l n="134">e mangi e uccida e guastine parecchie;</l>
     <l n="135">dovete imaginar che similmente</l>
     <l n="136">Ruggier fosse e Marfisa in quella gente.</l>
    </lg>
    <lg n="18">
     <l n="137">Non così Ricciardetto e il suo cugino</l>
     <l n="138">tra le due genti variavan danza,</l>
     <l n="139">perché, lasciando il campo saracino,</l>
     <l n="140">sol tenean l'occhio all'altro di Maganza.</l>
     <l n="141">Il fratel di Rinaldo paladino</l>
     <l n="142">con molto animo avea molta possanza,</l>
     <l n="143">e quivi raddoppiar glie la facea</l>
     <l n="144">l'odio che contra ai Maganzesi avea.</l>
    </lg>
    <lg n="19">
     <l n="145">Facea parer questa medesma causa</l>
     <l n="146">un leon fiero il bastardo di Buovo,</l>
     <l n="147">che con la spada senza indugio e pausa</l>
     <l n="148">fende ogn'elmo, o lo schiaccia come un ovo.</l>
     <l n="149">E qual persona non saria stata ausa,</l>
     <l n="150">non saria comparita un Ettor nuovo,</l>
     <l n="151">Marfisa avendo in compagnia e Ruggiero,</l>
     <l n="152">ch'eran la scelta e 'l fior d'ogni guerriero?</l>
    </lg>
    <lg n="20">
     <l n="153">Marfisa tuttavolta combattendo,</l>
     <l n="154">spesso ai compagni gli occhi rivoltava;</l>
     <l n="155">e di lor forza paragon vedendo,</l>
     <l n="156">con maraviglia tutti li lodava:</l>
     <l n="157">ma di Ruggier pur il valor stupendo</l>
     <l n="158">e senza pari al mondo le sembrava;</l>
     <l n="159">e talor si credea che fosse Marte</l>
     <l n="160">sceso dal quinto cielo in quella parte.</l>
    </lg>
    <lg n="21">
     <l n="161">Mirava quelle orribili percosse,</l>
     <l n="162">miravale non mai calare in fallo:</l>
     <l n="163">parea che contra Balisarda fosse</l>
     <l n="164">il ferro carta, e non duro metallo.</l>
     <l n="165">Gli elmi tagliava e le corazze grosse,</l>
     <l n="166">e gli uomini fendea fin sul cavallo,</l>
     <l n="167">e li mandava in parte uguali al prato,</l>
     <l n="168">tanto da l'un quanto da l'altro lato.</l>
    </lg>
    <lg n="22">
     <l n="169">Continuando la medesma botta,</l>
     <l n="170">uccidea col signore il cavallo anche.</l>
     <l n="171">I capi dalle spalle alzava in frotta,</l>
     <l n="172">e spesso i busti dipartia da l'anche.</l>
     <l n="173">Cinque e più a un colpo ne tagliò talotta:</l>
     <l n="174">e se non che pur dubito che manche</l>
     <l n="175">credenza al ver c'ha faccia di menzogna,</l>
     <l n="176">di più direi; ma di men dir bisogna.</l>
    </lg>
    <lg n="23">
     <l n="177">Il buon Turpin, che sa che dice il vero,</l>
     <l n="178">e lascia creder poi quel ch'a l'uom piace,</l>
     <l n="179">narra mirabil cose di Ruggiero,</l>
     <l n="180">ch'udendolo, il direste voi mendace.</l>
     <l n="181">Così parea di ghiaccio ogni guerriero</l>
     <l n="182">contra Marfisa, et ella ardente face;</l>
     <l n="183">e non men di Ruggier gli occhi a sé trasse,</l>
     <l n="184">ch'ella di lui l'alto valor mirasse.</l>
    </lg>
    <lg n="24">
     <l n="185">E s'ella lui Marte stimato avea,</l>
     <l n="186">stimato egli avria lei forse Bellona,</l>
     <l n="187">se per donna così la conoscea,</l>
     <l n="188">come parea il contrario alla persona.</l>
     <l n="189">E forse emulazion tra lor nascea,</l>
     <l n="190">per quella gente misera non buona,</l>
     <l n="191">ne la cui carne e sangue e nervi et ossa</l>
     <l n="192">fan prova chi di loro abbia più possa.</l>
    </lg>
    <lg n="25">
     <l n="193">Bastò di quattro l'animo e il valore</l>
     <l n="194">a far ch'un campo e l'altro andasse rotto.</l>
     <l n="195">Non restava arme, a chi fuggia, migliore</l>
     <l n="196">che quella che si porta più di sotto.</l>
     <l n="197">Beato chi il cavallo ha corridore,</l>
     <l n="198">ch'in prezzo non è quivi ambio né trotto;</l>
     <l n="199">e chi non ha destrier, quivi s'avede</l>
     <l n="200">quanto il mestier de l'arme è tristo a piede.</l>
    </lg>
    <lg n="26">
     <l n="201">Riman la preda e 'l campo ai vincitori,</l>
     <l n="202">che non è fante o mulatier che resti.</l>
     <l n="203">Là Maganzesi, e qua fuggono i Mori:</l>
     <l n="204">quei lasciano i prigion, le some questi.</l>
     <l n="205">Furon, con lieti visi e più coi cori,</l>
     <l n="206">Malagigi e Viviano a scioglier presti;</l>
     <l n="207">non fur men diligenti a sciorre i paggi,</l>
     <l n="208">e por le some in terra e i carriaggi.</l>
    </lg>
    <lg n="27">
     <l n="209">Oltre una buona quantità d'argento</l>
     <l n="210">ch'in diverse vasella era formato,</l>
     <l n="211">et alcun muliebre vestimento</l>
     <l n="212">di lavoro bellissimo fregiato,</l>
     <l n="213">e per stanze reali un paramento</l>
     <l n="214">d'oro e di seta in Fiandra lavorato,</l>
     <l n="215">et altre cose ricche in copia grande;</l>
     <l n="216">fiaschi di vin trovâr, pane e vivande.</l>
    </lg>
    <lg n="28">
     <l n="217">Al trar degli elmi, tutti vider come</l>
     <l n="218">avea lor dato aiuto una donzella:</l>
     <l n="219">fu conosciuta all'auree crespe chiome</l>
     <l n="220">et alla faccia delicata e bella.</l>
     <l n="221">L'onoran molto, e pregano che 'l nome</l>
     <l n="222">di gloria degno non asconda; et ella,</l>
     <l n="223">che sempre tra gli amici era cortese,</l>
     <l n="224">a dar di sé notizia non contese.</l>
    </lg>
    <lg n="29">
     <l n="225">Non si ponno saziar di riguardarla;</l>
     <l n="226">che tal vista l'avean ne la battaglia.</l>
     <l n="227">Sol mira ella Ruggier, sol con lui parla:</l>
     <l n="228">altri non prezza, altri non par che vaglia.</l>
     <l n="229">Vengono i servi intanto ad invitarla</l>
     <l n="230">coi compagni a goder la vettovaglia,</l>
     <l n="231">ch'apparechiata avean sopra una fonte</l>
     <l n="232">che difendea dal raggio estivo un monte.</l>
    </lg>
    <lg n="30">
     <l n="233">Era una de le fonti di Merlino,</l>
     <l n="234">de le quattro di Francia da lui fatte,</l>
     <l n="235">d'intorno cinta di bel marmo fino,</l>
     <l n="236">lucido e terso, e bianco più che latte.</l>
     <l n="237">Quivi d'intaglio con lavor divino</l>
     <l n="238">avea Merlino imagini ritratte:</l>
     <l n="239">direste che spiravano, e, se prive</l>
     <l n="240">non fossero di voce, ch'eran vive.</l>
    </lg>
    <lg n="31">
     <l n="241">Quivi una bestia uscir de la foresta</l>
     <l n="242">parea, di crudel vista, odiosa e brutta,</l>
     <l n="243">ch'avea l'orecchie d'asino, e la testa</l>
     <l n="244">di lupo e i denti, e per gran fame asciutta:</l>
     <l n="245">branche avea di leon; l'altro che resta,</l>
     <l n="246">tutto era volpe: e parea scorrer tutta</l>
     <l n="247">e Francia e Italia e Spagna et Inghelterra,</l>
     <l n="248">l'Europa e l'Asia, e al fin tutta la terra.</l>
    </lg>
    <lg n="32">
     <l n="249">Per tutto avea genti ferite e morte,</l>
     <l n="250">la bassa plebe e i più superbi capi:</l>
     <l n="251">anzi nuocer parea molto più forte</l>
     <l n="252">a re, a signori, a principi, a satrapi.</l>
     <l n="253">Peggio facea ne la romana corte,</l>
     <l n="254">che v'avea uccisi cardinali e papi:</l>
     <l n="255">contaminato avea la bella sede</l>
     <l n="256">di Pietro, e messo scandol ne la fede.</l>
    </lg>
    <lg n="33">
     <l n="257">Par che dinanzi a questa bestia orrenda</l>
     <l n="258">cada ogni muro, ogni ripar che tocca.</l>
     <l n="259">Non si vede città che si difenda:</l>
     <l n="260">se l'apre incontra ogni castello e ròcca.</l>
     <l n="261">Par che agli onor divini anco s'estenda,</l>
     <l n="262">e sia adorata da la gente sciocca,</l>
     <l n="263">e che le chiavi s'arroghi d'avere</l>
     <l n="264">del cielo e de l'abisso in suo potere.</l>
    </lg>
    <lg n="34">
     <l n="265">Poi si vedea d'imperiale alloro</l>
     <l n="266">cinto le chiome un cavallier venire</l>
     <l n="267">con tre giovini a par, che i gigli d'oro</l>
     <l n="268">tessuti avean nel lor real vestire;</l>
     <l n="269">e, con insegna simile, con loro</l>
     <l n="270">parea un leon contra quel mostro uscire:</l>
     <l n="271">avean lor nomi chi sopra la testa,</l>
     <l n="272">e chi nel lembo scritto de la vesta.</l>
    </lg>
    <lg n="35">
     <l n="273">L'un ch'avea fin a l'elsa ne la pancia</l>
     <l n="274">la spada immersa alla maligna fera,</l>
     <l n="275">Francesco primo, avea scritto, di Francia;</l>
     <l n="276">Massimigliano d'Austria a par seco era;</l>
     <l n="277">e Carlo quinto imperator, di lancia</l>
     <l n="278">avea passato il mostro alla gorgiera;</l>
     <l n="279">e l'altro, che di stral gli fige il petto,</l>
     <l n="280">l'ottavo Enrigo d'Inghilterra è detto.</l>
    </lg>
    <lg n="36">
     <l n="281">Decimo ha quel Leon scritto sul dosso,</l>
     <l n="282">ch'al brutto mostro i denti ha ne l'orecchi;</l>
     <l n="283">e tanto l'ha già travagliato e scosso,</l>
     <l n="284">che vi sono arrivati altri parecchi.</l>
     <l n="285">Parea del mondo ogni timor rimosso;</l>
     <l n="286">et in emenda degli errori vecchi</l>
     <l n="287">nobil gente accorrea, non però molta,</l>
     <l n="288">onde alla belva era la vita tolta.</l>
    </lg>
    <lg n="37">
     <l n="289">I cavallieri stavano e Marfisa</l>
     <l n="290">con desiderio di conoscer questi,</l>
     <l n="291">per le cui mani era la bestia uccisa,</l>
     <l n="292">che fatti avea tanti luoghi atri e mesti.</l>
     <l n="293">Avenga che la pietra fosse incisa</l>
     <l n="294">dei nomi lor, non eran manifesti.</l>
     <l n="295">Si pregavan tra lor, che, se sapesse</l>
     <l n="296">l'istoria alcuno, agli altri la dicesse.</l>
    </lg>
    <lg n="38">
     <l n="297">Voltò Viviano a Malagigi gli occhi,</l>
     <l n="298">che stava a udire, e non facea lor motto:</l>
     <l n="299">- A te (disse) narrar l'istoria tocchi,</l>
     <l n="300">ch'esser ne déi, per quel ch'io vegga, dotto.</l>
     <l n="301">Chi son costor che con saette e stocchi</l>
     <l n="302">e lance a morte han l'animal condotto? -</l>
     <l n="303">Rispose Malagigi: - Non è istoria</l>
     <l n="304">di ch'abbia autor fin qui fatto memoria.</l>
    </lg>
    <lg n="39">
     <l n="305">Sappiate che costor che qui scritto hanno</l>
     <l n="306">nel marmo i nomi, al mondo mai non furo;</l>
     <l n="307">ma fra settecento anni vi saranno,</l>
     <l n="308">con grande onor del secolo futuro.</l>
     <l n="309">Merlino, il savio incantator britanno,</l>
     <l n="310">fe' far la fonte al tempo del re Arturo;</l>
     <l n="311">e di cose ch'al mondo hanno a venire,</l>
     <l n="312">la fe' da buoni artefici scolpire.</l>
    </lg>
    <lg n="40">
     <l n="313">Questa bestia crudele uscì del fondo</l>
     <l n="314">de lo 'nferno a quel tempo che fur fatti</l>
     <l n="315">alle campagne i termini, e fu il pondo</l>
     <l n="316">trovato e la misura, e scritti i patti.</l>
     <l n="317">Ma non andò a principio in tutto 'l mondo:</l>
     <l n="318">di sé lasciò molti paesi intatti.</l>
     <l n="319">Al tempo nostro in molti lochi sturba;</l>
     <l n="320">ma i populari offende e la vil turba.</l>
    </lg>
    <lg n="41">
     <l n="321">Dal suo principio infin al secol nostro</l>
     <l n="322">sempre è cresciuto, e sempre andrà crescendo:</l>
     <l n="323">sempre crescendo, al lungo andar fia il mostro</l>
     <l n="324">il maggior che mai fosse e lo più orrendo.</l>
     <l n="325">Quel Fiton che per carte e per inchiostro</l>
     <l n="326">s'ode che fu sì orribile e stupendo,</l>
     <l n="327">alla metà di questo non fu tutto,</l>
     <l n="328">né tanto abominevol né sì brutto.</l>
    </lg>
    <lg n="42">
     <l n="329">Farà strage crudel, né sarà loco</l>
     <l n="330">che non guasti, contamini et infetti:</l>
     <l n="331">e quanto mostra la scultura, è poco</l>
     <l n="332">de' suoi nefandi e abominosi effetti.</l>
     <l n="333">Al mondo, di gridar mercé già roco,</l>
     <l n="334">questi, dei quali i nomi abbiamo letti,</l>
     <l n="335">che chiari splenderan più che piropo,</l>
     <l n="336">verranno a dare aiuto al maggior uopo.</l>
    </lg>
    <lg n="43">
     <l n="337">Alla fera crudele il più molesto</l>
     <l n="338">non sarà di Francesco il re de' Franchi:</l>
     <l n="339">e ben convien che molti ecceda in questo,</l>
     <l n="340">e nessun prima, e pochi n'abbia a' fianchi;</l>
     <l n="341">quando in splendor real, quando nel resto</l>
     <l n="342">di virtù farà molti parer manchi,</l>
     <l n="343">che già parver compiuti; come cede</l>
     <l n="344">tosto ogn'altro splendor, che 'l sol si vede.</l>
    </lg>
    <lg n="44">
     <l n="345">L'anno primier del fortunato regno,</l>
     <l n="346">non ferma ancor ben la corona in fronte,</l>
     <l n="347">passerà l'Alpe, e romperà il disegno</l>
     <l n="348">di chi all'incontro avrà occupato il monte,</l>
     <l n="349">da giusto spinto e generoso sdegno,</l>
     <l n="350">che vendicate ancor non sieno l'onte</l>
     <l n="351">che dal furor da paschi e mandre uscito</l>
     <l n="352">l'esercito di Francia avrà patito.</l>
    </lg>
    <lg n="45">
     <l n="353">E quindi scenderà nel ricco piano</l>
     <l n="354">di Lombardia, col fior di Francia intorno,</l>
     <l n="355">e sì l'Elvezio spezzerà, ch'invano</l>
     <l n="356">farà mai più pensier d'alzare il corno.</l>
     <l n="357">Con grande e de la chiesa e de l'ispano</l>
     <l n="358">campo e del fiorentin vergogna e scorno</l>
     <l n="359">espugnerà il castel che prima stato</l>
     <l n="360">sarà non espugnabile stimato.</l>
    </lg>
    <lg n="46">
     <l n="361">Sopra ogn'altr'arme, ad espugnarlo, molto</l>
     <l n="362">più gli varrà quella onorata spada</l>
     <l n="363">con la qual prima avrà di vita tolto</l>
     <l n="364">il monstro corruttor d'ogni contrada.</l>
     <l n="365">Convien ch'inanzi a quella sia rivolto</l>
     <l n="366">in fuga ogni stendardo, o a terra vada;</l>
     <l n="367">né fossa, né ripar, né grosse mura</l>
     <l n="368">possan da lei tener città sicura.</l>
    </lg>
    <lg n="47">
     <l n="369">Questo principe avrà quanta eccellenza</l>
     <l n="370">aver felice imperator mai debbia:</l>
     <l n="371">l'animo del gran Cesar, la prudenza</l>
     <l n="372">di chi mostrolla a Transimeno e a Trebbia,</l>
     <l n="373">con la fortuna d'Alessandro, senza</l>
     <l n="374">cui saria fumo ogni disegno, e nebbia.</l>
     <l n="375">Sarà sì liberal, ch'io lo contemplo</l>
     <l n="376">qui non aver né paragon né esemplo. -</l>
    </lg>
    <lg n="48">
     <l n="377">Così diceva Malagigi, e messe</l>
     <l n="378">desire a' cavallier d'aver contezza</l>
     <l n="379">del nome d'alcun altro ch'uccidesse</l>
     <l n="380">l'infernal bestia, uccider gli altri avezza.</l>
     <l n="381">Quivi un Bernardo tra' primi si lesse,</l>
     <l n="382">che Merlin molto nel suo scritto apprezza.</l>
     <l n="383">- Fia nota per costui (dicea) Bibiena,</l>
     <l n="384">quanto Fiorenza sua vicina e Siena. -</l>
    </lg>
    <lg n="49">
     <l n="385">Non mette piede inanzi ivi persona</l>
     <l n="386">a Sismondo, a Giovanni, a Ludovico:</l>
     <l n="387">un Gonzaga, un Salviati, un d'Aragona,</l>
     <l n="388">ciascuno al brutto mostro aspro nimico.</l>
     <l n="389">V'è Francesco Gonzaga, né abandona</l>
     <l n="390">le sue vestigie il figlio Federico;</l>
     <l n="391">et ha il cognato e il genero vicino,</l>
     <l n="392">quel di Ferrara, e quel duca d'Urbino.</l>
    </lg>
    <lg n="50">
     <l n="393">De l'un di questi il figlio Guidobaldo</l>
     <l n="394">non vuol che 'l padre o ch'altri a dietro il metta.</l>
     <l n="395">Con Otobon dal Flisco, Sinibaldo</l>
     <l n="396">caccia la fera, e van di pari in fretta.</l>
     <l n="397">Luigi da Gazolo il ferro caldo</l>
     <l n="398">fatto nel collo le ha d'una saetta,</l>
     <l n="399">che con l'arco gli diè Febo, quando anco</l>
     <l n="400">Marte la spada sua gli messe al fianco.</l>
    </lg>
    <lg n="51">
     <l n="401">Duo Erculi, duo Ippoliti da Este,</l>
     <l n="402">un altro Ercule, un altro Ippolito anco,</l>
     <l n="403">da Gonzaga, de' Medici, le péste</l>
     <l n="404">seguon del mostro, e l'han, cacciando, stanco.</l>
     <l n="405">Né Giuliano al figliuol, né par che reste</l>
     <l n="406">Ferrante al fratel dietro; né che manco</l>
     <l n="407">Andrea Doria sia pronto; né che lassi</l>
     <l n="408">Francesco Sforza, ch'ivi uomo lo passi.</l>
    </lg>
    <lg n="52">
     <l n="409">Del generoso, illustre e chiaro sangue</l>
     <l n="410">d'Avalo vi son dui c'han per insegna</l>
     <l n="411">lo scoglio, che dal capo ai piedi d'angue</l>
     <l n="412">par che l'empio Tifeo sotto si tegna.</l>
     <l n="413">Non è di questi duo, per fare esangue</l>
     <l n="414">l'orribil mostro, che più inanzi vegna:</l>
     <l n="415">l'uno Francesco di Pescara invitto,</l>
     <l n="416">l'altro Alfonso del Vasto ai piedi ha scritto.</l>
    </lg>
    <lg n="53">
     <l n="417">Ma Consalvo Ferrante ove ho lasciato,</l>
     <l n="418">l'ispano onor, ch'in tanto pregio v'era,</l>
     <l n="419">che fu da Malagigi sì lodato,</l>
     <l n="420">che pochi il pareggiâr di quella schiera?</l>
     <l n="421">Guglielmo si vedea di Monferrato</l>
     <l n="422">fra quei che morto avean la brutta fera;</l>
     <l n="423">et eran pochi verso gl'infiniti</l>
     <l n="424">ch'ella v'avea chi morti e chi feriti.</l>
    </lg>
    <lg n="54">
     <l n="425">In giuochi onesti e parlamenti lieti,</l>
     <l n="426">dopo mangiar, spesero il caldo giorno,</l>
     <l n="427">corcati su finissimi tapeti</l>
     <l n="428">tra gli arbuscelli ond'era il rivo adorno.</l>
     <l n="429">Malagigi e Vivian, perché quieti</l>
     <l n="430">più fosser gli altri, tenean l'arme intorno;</l>
     <l n="431">quando una donna senza compagnia</l>
     <l n="432">vider, che verso lor ratto venìa.</l>
    </lg>
    <lg n="55">
     <l n="433">Questa era quella Ippalca a cui fu tolto</l>
     <l n="434">Frontino, il bon destrier, da Rodomonte.</l>
     <l n="435">L'avea il dì inanzi ella seguito molto,</l>
     <l n="436">pregandolo ora, ora dicendogli onte;</l>
     <l n="437">ma non giovando, avea il camin rivolto</l>
     <l n="438">per ritrovar Ruggiero in Agrismonte.</l>
     <l n="439">Tra via le fu (non so già come) detto</l>
     <l n="440">che quivi il troveria con Ricciardetto.</l>
    </lg>
    <lg n="56">
     <l n="441">E perché il luogo ben sapea (che v'era</l>
     <l n="442">stata altre volte), se ne venne al dritto</l>
     <l n="443">alla fontana; et in quella maniera</l>
     <l n="444">ve lo trovò, ch'io v'ho di sopra scritto.</l>
     <l n="445">Ma come buona e cauta messaggiera</l>
     <l n="446">che sa meglio esequir che non l'è ditto,</l>
     <l n="447">quando vide il fratel di Bradamante,</l>
     <l n="448">non conoscer Ruggier fece sembiante.</l>
    </lg>
    <lg n="57">
     <l n="449">A Ricciardetto tutta rivoltosse,</l>
     <l n="450">sì come drittamente a lui venisse;</l>
     <l n="451">e quel che la conobbe, se le mosse</l>
     <l n="452">incontra, e domandò dove ne gisse.</l>
     <l n="453">Ella ch'ancora avea le luci rosse</l>
     <l n="454">del pianger lungo, sospirando disse;</l>
     <l n="455">ma disse forte, acciò che fosse espresso</l>
     <l n="456">a Ruggiero il suo dir, che gli era presso.</l>
    </lg>
    <lg n="58">
     <l n="457">- Mi traea dietro (disse) per la briglia,</l>
     <l n="458">come imposto m'avea la tua sorella,</l>
     <l n="459">un bel cavallo e buono a maraviglia,</l>
     <l n="460">ch'ella molto ama e che Frontino appella;</l>
     <l n="461">e l'avea tratto più di trenta miglia</l>
     <l n="462">verso Marsilia, ove venir debbe ella</l>
     <l n="463">fra pochi giorni, e dove ella mi disse</l>
     <l n="464">ch'io l'aspettassi fin che vi venisse.</l>
    </lg>
    <lg n="59">
     <l n="465">Era sì baldanzoso il creder mio,</l>
     <l n="466">ch'io non stimava alcun di cor sì saldo,</l>
     <l n="467">che me l'avesse a tor, dicendogli io</l>
     <l n="468">ch'era de la sorella di Rinaldo.</l>
     <l n="469">Ma vano il mio disegno ieri m'uscìo,</l>
     <l n="470">che me lo tolse un Saracin ribaldo;</l>
     <l n="471">né per udir di chi Frontino fusse,</l>
     <l n="472">a volermelo rendere s'indusse.</l>
    </lg>
    <lg n="60">
     <l n="473">Tutto ieri et oggi l'ho pregato; e quando</l>
     <l n="474">ho visto uscir prieghi e minaccie invano,</l>
     <l n="475">maledicendol molto e bestemmiando,</l>
     <l n="476">l'ho lasciato di qui poco lontano,</l>
     <l n="477">dove il cavallo e sé molto affannando,</l>
     <l n="478">s'aiuta, quanto può, con l'arme in mano</l>
     <l n="479">contra un guerrier ch'in tal travaglio il mette,</l>
     <l n="480">che spero ch'abbia a far le mie vendette. -</l>
    </lg>
    <lg n="61">
     <l n="481">Ruggiero a quel parlar salito in piede,</l>
     <l n="482">ch'avea potuto a pena il tutto udire,</l>
     <l n="483">si volta a Ricciardetto, e per mercede</l>
     <l n="484">e premio e guidardon del ben servire</l>
     <l n="485">(prieghi aggiungendo senza fin) gli chiede</l>
     <l n="486">che con la donna solo il lasci gire</l>
     <l n="487">tanto che 'l Saracin gli sia mostrato,</l>
     <l n="488">ch'a lei di mano ha il buon destrier levato.</l>
    </lg>
    <lg n="62">
     <l n="489">A Ricciardetto, ancor che discortese</l>
     <l n="490">il conciedere altrui troppo paresse</l>
     <l n="491">di terminar le a sé debite imprese,</l>
     <l n="492">al voler di Ruggier pur si rimesse:</l>
     <l n="493">e quel licenzia dai compagni prese,</l>
     <l n="494">e con Ippalca a ritornar si messe,</l>
     <l n="495">lasciando a quei che rimanean, stupore,</l>
     <l n="496">non maraviglia pur del suo valore.</l>
    </lg>
    <lg n="63">
     <l n="497">Poi che dagli altri allontanato alquanto</l>
     <l n="498">Ippalca l'ebbe, gli narrò ch'ad esso</l>
     <l n="499">era mandata da colei che tanto</l>
     <l n="500">avea nel core il suo valore impresso;</l>
     <l n="501">e senza finger più, seguitò quanto</l>
     <l n="502">la sua donna al partir le avea commesso,</l>
     <l n="503">e che se dianzi avea altrimente detto,</l>
     <l n="504">per la presenzia fu di Ricciardetto.</l>
    </lg>
    <lg n="64">
     <l n="505">Disse, che chi le avea tolto il destriero,</l>
     <l n="506">ancor detto l'avea con molto orgoglio:</l>
     <l n="507">- Perché so che 'l cavallo è di Ruggiero,</l>
     <l n="508">più volontier per questo te lo toglio.</l>
     <l n="509">S'egli di racquistarlo avrà pensiero,</l>
     <l n="510">fagli saper (ch'asconder non gli voglio)</l>
     <l n="511">ch'io son quel Rodomonte il cui valore</l>
     <l n="512">mostra per tutto 'l mondo il suo splendore. -</l>
    </lg>
    <lg n="65">
     <l n="513">Ascoltando, Ruggier mostra nel volto</l>
     <l n="514">di quanto sdegno acceso il cor gli sia,</l>
     <l n="515">sì perché caro avria Frontino molto,</l>
     <l n="516">sì perché venìa il dono onde venìa,</l>
     <l n="517">sì perché in suo dispregio gli par tolto;</l>
     <l n="518">vede che biasmo e disonor gli fia,</l>
     <l n="519">se tôrlo a Rodomonte non s'affretta,</l>
     <l n="520">e sopra lui non fa degna vendetta.</l>
    </lg>
    <lg n="66">
     <l n="521">La donna Ruggier guida, e non soggiorna,</l>
     <l n="522">che por lo brama col Pagano a fronte;</l>
     <l n="523">e giunge ove la strada fa dua corna:</l>
     <l n="524">l'un va giù al piano, e l'altro va su al monte;</l>
     <l n="525">e questo e quel ne la vallea ritorna,</l>
     <l n="526">dov'ella avea lasciato Rodomonte.</l>
     <l n="527">Aspra, ma breve era la via del colle;</l>
     <l n="528">l'altra più lunga assai, ma piana e molle.</l>
    </lg>
    <lg n="67">
     <l n="529">Il desiderio che conduce Ippalca</l>
     <l n="530">d'aver Frontino e vendicar l'oltraggio,</l>
     <l n="531">fa che 'l sentier de la montagna calca,</l>
     <l n="532">onde molto più corto era il viaggio.</l>
     <l n="533">Per l'altra intanto il re d'Algier cavalca</l>
     <l n="534">col Tartaro e cogli altri che detto aggio;</l>
     <l n="535">e giù nel pian la via più facil tiene,</l>
     <l n="536">né con Ruggiero ad incontrar si viene.</l>
    </lg>
    <lg n="68">
     <l n="537">Già son le lor querele differite</l>
     <l n="538">fin che soccorso ad Agramante sia</l>
     <l n="539">(questo sapete); et han d'ogni lor lite</l>
     <l n="540">la cagion, Doralice, in compagnia.</l>
     <l n="541">Ora il successo de l'istoria udite.</l>
     <l n="542">Alla fontana è la lor dritta via,</l>
     <l n="543">ove Aldigier, Marfisa, Ricciardetto,</l>
     <l n="544">Malagigi e Vivian stanno a diletto.</l>
    </lg>
    <lg n="69">
     <l n="545">Marfisa a' prieghi de' compagni avea</l>
     <l n="546">veste da donna et ornamenti presi,</l>
     <l n="547">di quelli ch'a Lanfusa si credea</l>
     <l n="548">mandare il traditor de' Maganzesi;</l>
     <l n="549">e ben che veder raro si solea</l>
     <l n="550">senza l'osbergo e gli altri buoni arnesi,</l>
     <l n="551">pur quel dì se li trasse; e come donna,</l>
     <l n="552">a' prieghi lor lasciò vedersi in gonna.</l>
    </lg>
    <lg n="70">
     <l n="553">Tosto che vede il Tartaro Marfisa,</l>
     <l n="554">per la credenza c'ha di guadagnarla,</l>
     <l n="555">in ricompensa e in cambio ugual s'avisa</l>
     <l n="556">di Doralice, a Rodomonte darla;</l>
     <l n="557">sì come Amor si regga a questa guisa,</l>
     <l n="558">che vender la sua donna o permutarla</l>
     <l n="559">possa l'amante, né a ragion s'attrista,</l>
     <l n="560">se quando una ne perde, una n'acquista.</l>
    </lg>
    <lg n="71">
     <l n="561">Per dunque provedergli di donzella,</l>
     <l n="562">acciò per sé quest'altra si ritegna,</l>
     <l n="563">Marfisa, che gli par leggiadra e bella,</l>
     <l n="564">e d'ogni cavallier femina degna,</l>
     <l n="565">come abbia ad aver questa, come quella,</l>
     <l n="566">subito cara, a lui donar disegna;</l>
     <l n="567">e tutti i cavallier che con lei vede,</l>
     <l n="568">a giostra seco et a battaglia chiede.</l>
    </lg>
    <lg n="72">
     <l n="569">Malagigi e Vivian, che l'arme aveano</l>
     <l n="570">come per guardia e sicurtà del resto,</l>
     <l n="571">si mossero dal luogo ove sedeano,</l>
     <l n="572">l'un come l'altro alla battaglia presto,</l>
     <l n="573">perché giostrar con amenduo credeano;</l>
     <l n="574">ma l'African che non venìa per questo,</l>
     <l n="575">non ne fe' segno o movimento alcuno:</l>
     <l n="576">sì che la giostra restò lor contra uno.</l>
    </lg>
    <lg n="73">
     <l n="577">Viviano è il primo, e con gran cor si muove,</l>
     <l n="578">e nel venire abbassa un'asta grossa:</l>
     <l n="579">e 'l re pagan da le famose pruove</l>
     <l n="580">da l'altra parte vien con maggior possa.</l>
     <l n="581">Dirizza l'uno e l'altro, e segna dove</l>
     <l n="582">crede meglio fermar l'aspra percossa.</l>
     <l n="583">Viviano indarno a l'elmo il pagan fere;</l>
     <l n="584">che non lo fa piegar, non che cadere.</l>
    </lg>
    <lg n="74">
     <l n="585">Il re pagan, ch'avea più l'asta dura,</l>
     <l n="586">fe' lo scudo a Vivian parer di ghiaccio;</l>
     <l n="587">e fuor di sella in mezzo alla verdura,</l>
     <l n="588">all'erbe e ai fiori il fe' cadere in braccio.</l>
     <l n="589">Vien Malagigi, e ponsi in aventura</l>
     <l n="590">di vendicare il suo fratello avaccio;</l>
     <l n="591">ma poi d'andargli appresso ebbe tal fretta,</l>
     <l n="592">che gli fe' compagnia più che vendetta.</l>
    </lg>
    <lg n="75">
     <l n="593">L'altro fratel fu prima del cugino</l>
     <l n="594">coll'arme indosso, e sul destrier salito;</l>
     <l n="595">e disfidato contra il Saracino</l>
     <l n="596">venne a scontrarlo a tutta briglia ardito.</l>
     <l n="597">Risonò il colpo in mezzo a l'elmo fino</l>
     <l n="598">di quel pagan sotto la vista un dito:</l>
     <l n="599">volò al ciel l'asta in quattro tronchi rotta;</l>
     <l n="600">ma non mosse il pagan per quella botta.</l>
    </lg>
    <lg n="76">
     <l n="601">Il pagan ferì lui dal lato manco;</l>
     <l n="602">e perché il colpo fu con troppa forza,</l>
     <l n="603">poco lo scudo, e la corazza manco</l>
     <l n="604">gli valse, che s'aprîr come una scorza.</l>
     <l n="605">Passò il ferro crudel l'omero bianco:</l>
     <l n="606">piegò Aldigier ferito a poggia e ad orza;</l>
     <l n="607">tra fiori et erbe al fin si vide avolto,</l>
     <l n="608">rosso su l'arme, e pallido nel volto.</l>
    </lg>
    <lg n="77">
     <l n="609">Con molto ardir vien Ricciardetto appresso;</l>
     <l n="610">e nel venire arresta sì gran lancia,</l>
     <l n="611">che mostra ben, come ha mostrato spesso,</l>
     <l n="612">che degnamente è paladin di Francia:</l>
     <l n="613">et al pagan ne facea segno espresso,</l>
     <l n="614">se fosse stato pari alla bilancia;</l>
     <l n="615">ma sozzopra n'andò, perché il cavallo</l>
     <l n="616">gli cadde adosso, e non già per suo fallo.</l>
    </lg>
    <lg n="78">
     <l n="617">Poi ch'altro cavallier non si dimostra,</l>
     <l n="618">ch'al pagan per giostrar volti la fronte,</l>
     <l n="619">pensa aver guadagnato de la giostra</l>
     <l n="620">la donna, e venne a lei presso alla fonte;</l>
     <l n="621">e disse: - Damigella, sète nostra,</l>
     <l n="622">s'altri non è per voi ch'in sella monte.</l>
     <l n="623">Nol potete negar, né farne iscusa;</l>
     <l n="624">che di ragion di guerra così s'usa. -</l>
    </lg>
    <lg n="79">
     <l n="625">Marfisa, alzando con un viso altiero</l>
     <l n="626">la faccia, disse: - Il tuo parer molto erra.</l>
     <l n="627">Io ti concedo che diresti il vero,</l>
     <l n="628">ch'io sarei tua per la ragion di guerra,</l>
     <l n="629">quando mio signor fosse o cavalliero</l>
     <l n="630">alcun di questi c'hai gittato in terra.</l>
     <l n="631">Io sua non son, né d'altri son che mia:</l>
     <l n="632">dunque me tolga a me chi mi desia.</l>
    </lg>
    <lg n="80">
     <l n="633">So scudo e lancia adoperare anch'io,</l>
     <l n="634">e più d'un cavalliero in terra ho posto. -</l>
     <l n="635">- Datemi l'arme (disse) e il destrier mio, -</l>
     <l n="636">agli scudier che l'ubbidiron tosto.</l>
     <l n="637">Trasse la gonna, et in farsetto uscìo;</l>
     <l n="638">e le belle fattezze e il ben disposto</l>
     <l n="639">corpo mostrò, ch'in ciascuna sua parte</l>
     <l n="640">fuor che nel viso, assimigliava a Marte.</l>
    </lg>
    <lg n="81">
     <l n="641">Poi che fu armata, la spada si cinse</l>
     <l n="642">e sul destrier montò d'un leggier salto;</l>
     <l n="643">e qua e là tre volte e più lo spinse,</l>
     <l n="644">e quinci e quindi fe' girare in alto;</l>
     <l n="645">e poi, sfidando il Saracino, strinse</l>
     <l n="646">la grossa lancia e cominciò l'assalto.</l>
     <l n="647">Tal nel campo troian Pentesilea</l>
     <l n="648">contra il tessalo Achille esser dovea.</l>
    </lg>
    <lg n="82">
     <l n="649">Le lance infin al calce si fiaccaro</l>
     <l n="650">a quel superbo scontro, come vetro;</l>
     <l n="651">né però chi le corsero, piegaro,</l>
     <l n="652">che si notasse, un dito solo a dietro.</l>
     <l n="653">Marfisa che volea conoscer chiaro</l>
     <l n="654">s'a più stretta battaglia simil metro</l>
     <l n="655">le serverebbe contra il fier pagano,</l>
     <l n="656">se gli rivolse con la spada in mano.</l>
    </lg>
    <lg n="83">
     <l n="657">Bestemmiò il cielo e gli elementi il crudo</l>
     <l n="658">pagan, poi che restar la vide in sella:</l>
     <l n="659">ella, che gli pensò romper lo scudo,</l>
     <l n="660">non men sdegnosa contra il ciel favella.</l>
     <l n="661">Già l'uno e l'altro ha in mano il ferro nudo,</l>
     <l n="662">e su le fatal arme si martella:</l>
     <l n="663">l'arme fatali han parimente intorno,</l>
     <l n="664">che mai non bisognâr più di quel giorno.</l>
    </lg>
    <lg n="84">
     <l n="665">Sì buona è quella piastra e quella maglia,</l>
     <l n="666">che spada o lancia non le taglia o fora;</l>
     <l n="667">sì che potea seguir l'aspra battaglia</l>
     <l n="668">tutto quel giorno e l'altro appresso ancora.</l>
     <l n="669">Ma Rodomonte in mezzo lor si scaglia,</l>
     <l n="670">e riprende il rival de la dimora,</l>
     <l n="671">dicendo: - Se battaglia pur far vuoi,</l>
     <l n="672">finiàn la cominciata oggi fra noi.</l>
    </lg>
    <lg n="85">
     <l n="673">Facemmo, come sai, triegua con patto</l>
     <l n="674">di dar soccorso alla milizia nostra.</l>
     <l n="675">Non debbiàn, prima che sia questo fatto,</l>
     <l n="676">incominciare altra battaglia o giostra. -</l>
     <l n="677">Indi a Marfisa, riverente in atto</l>
     <l n="678">si volta, e quel messaggio le dimostra;</l>
     <l n="679">e le racconta come era venuto</l>
     <l n="680">a chieder lor per Agramante aiuto.</l>
    </lg>
    <lg n="86">
     <l n="681">La priega poi che le piaccia non solo</l>
     <l n="682">lasciar quella battaglia o differire,</l>
     <l n="683">ma che voglia in aiuto del figliuolo</l>
     <l n="684">del re Troian con essi lor venire;</l>
     <l n="685">onde la fama sua con maggior volo</l>
     <l n="686">potrà far meglio infin al ciel salire,</l>
     <l n="687">che, per querela di poco momento,</l>
     <l n="688">dando a tanto disegno impedimento.</l>
    </lg>
    <lg n="87">
     <l n="689">Marfisa, che fu sempre disiosa</l>
     <l n="690">di provar quei di Carlo a spada e a lancia,</l>
     <l n="691">né l'avea indotta a venire altra cosa</l>
     <l n="692">di sì lontana regione in Francia,</l>
     <l n="693">se non per esser certa se famosa</l>
     <l n="694">lor nominanza era per vero o ciancia,</l>
     <l n="695">tosto d'andar con lor partito prese,</l>
     <l n="696">che d'Agramante il gran bisogno intese.</l>
    </lg>
    <lg n="88">
     <l n="697">Ruggiero in questo mezzo avea seguìto</l>
     <l n="698">indarno Ippalca per la via del monte;</l>
     <l n="699">e trovò, giunto al loco, che partito</l>
     <l n="700">per altra via se n'era Rodomonte:</l>
     <l n="701">e pensando che lungi non era ito,</l>
     <l n="702">e che 'l sentier tenea dritto alla fonte,</l>
     <l n="703">trottando in fretta dietro gli venìa</l>
     <l n="704">per l'orme ch'eran fresche in su la via.</l>
    </lg>
    <lg n="89">
     <l n="705">Vòlse che Ippalca a Montalban pigliasse</l>
     <l n="706">la via, ch'una giornata era vicino;</l>
     <l n="707">perché s'alla fontana ritornasse,</l>
     <l n="708">si torria troppo dal dritto camino.</l>
     <l n="709">E disse a lei, che già non dubitasse</l>
     <l n="710">che non s'avesse a ricovrar Frontino:</l>
     <l n="711">ben le farebbe a Montalbano, o dove</l>
     <l n="712">ella si trovi, udir tosto le nuove.</l>
    </lg>
    <lg n="90">
     <l n="713">E le diede la lettera che scrisse</l>
     <l n="714">in Agrismonte, e che si portò in seno;</l>
     <l n="715">e molte cose a bocca anco le disse,</l>
     <l n="716">e la pregò che l'escusasse a pieno.</l>
     <l n="717">Ne la memoria Ippalca il tutto fisse,</l>
     <l n="718">prese licenzia e voltò il palafreno;</l>
     <l n="719">e non cessò la buona messaggiera,</l>
     <l n="720">ch'in Montalban si ritrovò la sera.</l>
    </lg>
    <lg n="91">
     <l n="721">Seguia Ruggiero in fretta il Saracino</l>
     <l n="722">per l'orme ch'apparian ne la via piana,</l>
     <l n="723">ma non lo giunse prima che vicino</l>
     <l n="724">con Mandricardo il vide alla fontana.</l>
     <l n="725">Già promesso s'avean che per camino</l>
     <l n="726">l'un non farebbe all'altro cosa strana,</l>
     <l n="727">né fin ch'al campo si fosse soccorso,</l>
     <l n="728">a cui Carlo era appresso a porre il morso.</l>
    </lg>
    <lg n="92">
     <l n="729">Quivi giunto Ruggier, Frontin conobbe,</l>
     <l n="730">e conobbe per lui chi adosso gli era;</l>
     <l n="731">e su la lancia fe' le spalle gobbe,</l>
     <l n="732">e sfidò l'African con voce altiera.</l>
     <l n="733">Rodomonte quel dì fe' più che Iobbe,</l>
     <l n="734">poi che domò la sua superbia fiera;</l>
     <l n="735">e ricusò la pugna ch'avea usanza</l>
     <l n="736">di sempre egli cercar con ogni instanza.</l>
    </lg>
    <lg n="93">
     <l n="737">Il primo giorno e l'ultimo, che pugna</l>
     <l n="738">mai ricusasse il re d'Algier, fu questo;</l>
     <l n="739">ma tanto il desiderio che si giugna</l>
     <l n="740">in soccorso al suo re gli pare onesto,</l>
     <l n="741">che se credesse aver Ruggier ne l'ugna</l>
     <l n="742">più che mai lepre il pardo isnello e presto,</l>
     <l n="743">non se vorria fermar tanto con lui,</l>
     <l n="744">che fêsse un colpo de la spada o dui.</l>
    </lg>
    <lg n="94">
     <l n="745">Aggiungi che sapea ch'era Ruggiero</l>
     <l n="746">che seco per Frontin facea battaglia,</l>
     <l n="747">tanto famoso, ch'altro cavalliero</l>
     <l n="748">non è ch'a par di lui di gloria saglia,</l>
     <l n="749">l'uom che bramato ha di saper per vero</l>
     <l n="750">esperimento quanto in arme vaglia;</l>
     <l n="751">e pur non vuol seco accettar l'impresa:</l>
     <l n="752">tanto l'assedio del suo re gli pesa.</l>
    </lg>
    <lg n="95">
     <l n="753">Trecento miglia sarebbe ito e mille,</l>
     <l n="754">se ciò non fosse, a comperar tal lite;</l>
     <l n="755">ma se l'avesse oggi sfidato Achille,</l>
     <l n="756">più fatto non avria di quel ch'udite:</l>
     <l n="757">tanto a quel punto sotto le faville</l>
     <l n="758">le fiamme avea del suo furor sopite.</l>
     <l n="759">Narra a Ruggier perché pugna rifiuti;</l>
     <l n="760">et anco il priega che l'impresa aiuti:</l>
    </lg>
    <lg n="96">
     <l n="761">che facendol, farà quel che far deve</l>
     <l n="762">al suo signore un cavallier fedele.</l>
     <l n="763">Sempre che questo assedio poi si leve,</l>
     <l n="764">avran ben tempo da finir querele.</l>
     <l n="765">Ruggier rispose a lui: - Mi sarà lieve</l>
     <l n="766">differir questa pugna, fin che de le</l>
     <l n="767">forze di Carlo si traggia Agramante,</l>
     <l n="768">pur che mi rendi il mio Frontino inante.</l>
    </lg>
    <lg n="97">
     <l n="769">Se di provarti c'hai fatto gran fallo,</l>
     <l n="770">e fatto hai cosa indegna ad un uom forte,</l>
     <l n="771">d'aver tolto a una donna il mio cavallo,</l>
     <l n="772">vuoi ch'io prolunghi fin che siamo in corte,</l>
     <l n="773">lascia Frontino, e nel mio arbitrio dàllo.</l>
     <l n="774">Non pensare altrimente ch'io sopporte</l>
     <l n="775">che la battaglia qui tra noi non segua,</l>
     <l n="776">o ch'io ti faccia sol d'un'ora triegua. -</l>
    </lg>
    <lg n="98">
     <l n="777">Mentre Ruggiero all'African domanda</l>
     <l n="778">o Frontino o battaglia allora allora,</l>
     <l n="779">e quello in lungo e l'uno e l'altro manda,</l>
     <l n="780">né vuol dare il destrier, né far dimora;</l>
     <l n="781">Mandricardo ne vien da un'altra banda,</l>
     <l n="782">e mette in campo un'altra lite ancora,</l>
     <l n="783">poi che vede Ruggier che per insegna</l>
     <l n="784">porta l'augel che sopra gli altri regna.</l>
    </lg>
    <lg n="99">
     <l n="785">Nel campo azzur l'aquila bianca avea,</l>
     <l n="786">che de' Troiani fu l'insegna bella:</l>
     <l n="787">perché Ruggier l'origine traea</l>
     <l n="788">dal fortissimo Ettòr, portava quella.</l>
     <l n="789">Ma questo Mandricardo non sapea;</l>
     <l n="790">né vuol patire, e grande ingiuria appella,</l>
     <l n="791">che ne lo scudo un altro debba porre</l>
     <l n="792">l'aquila bianca del famoso Ettorre.</l>
    </lg>
    <lg n="100">
     <l n="793">Portava Mandricardo similmente</l>
     <l n="794">l'augel che rapì in Ida Ganimede.</l>
     <l n="795">Come l'ebbe quel dì che fu vincente</l>
     <l n="796">al Castel periglioso, per mercede,</l>
     <l n="797">credo vi sia con l'altre istorie a mente,</l>
     <l n="798">e come quella fata gli lo diede</l>
     <l n="799">con tutte le bell'arme che Vulcano</l>
     <l n="800">avea già date al cavallier troiano.</l>
    </lg>
    <lg n="101">
     <l n="801">Altra volta a battaglia erano stati</l>
     <l n="802">Mandricardo e Ruggier solo per questo;</l>
     <l n="803">e per che caso fosser distornati,</l>
     <l n="804">io nol dirò, che già v'è manifesto.</l>
     <l n="805">Dopo non s'eran mai più raccozzati,</l>
     <l n="806">se non quivi ora; e Mandricardo presto,</l>
     <l n="807">visto lo scudo, alzò il superbo grido</l>
     <l n="808">minacciando, e a Ruggier disse: - Io ti sfido.</l>
    </lg>
    <lg n="102">
     <l n="809">Tu la mia insegna, temerario, porti;</l>
     <l n="810">né questo è il primo dì ch'io te l'ho detto.</l>
     <l n="811">E credi, pazzo, ancor ch'io tel comporti,</l>
     <l n="812">per una volta ch'io t'ebbi rispetto?</l>
     <l n="813">Ma poi che né minaccie né conforti</l>
     <l n="814">ti pôn questa follia levar del petto,</l>
     <l n="815">ti mostrerò quanto miglior partito</l>
     <l n="816">t'era d'avermi subito ubbidito. -</l>
    </lg>
    <lg n="103">
     <l n="817">Come ben riscaldato àrrido legno</l>
     <l n="818">a piccol soffio subito s'accende,</l>
     <l n="819">così s'avampa di Ruggier lo sdegno</l>
     <l n="820">al primo motto che di questo intende.</l>
     <l n="821">- Ti pensi (disse) farmi stare al segno,</l>
     <l n="822">perché quest'altro ancor meco contende?</l>
     <l n="823">Ma mostrerotti ch'io son buon per tôrre</l>
     <l n="824">Frontino a lui, lo scudo a te d'Ettorre.</l>
    </lg>
    <lg n="104">
     <l n="825">Un'altra volta pur per questo venni</l>
     <l n="826">teco a battaglia, e non è gran tempo anco;</l>
     <l n="827">ma d'ucciderti allora mi contenni,</l>
     <l n="828">perché tu non avevi spada al fianco.</l>
     <l n="829">Questi fatti saran, quelli fur cenni;</l>
     <l n="830">e mal sarà per te quell'augel bianco,</l>
     <l n="831">ch'antiqua insegna è stata di mia gente:</l>
     <l n="832">tu te l'usurpi, io 'l porto giustamente. -</l>
    </lg>
    <lg n="105">
     <l n="833">- Anzi t'usurpi tu l'insegna mia! -</l>
     <l n="834">rispose Mandricardo; e trasse il brando,</l>
     <l n="835">quello che poco inanzi per follia</l>
     <l n="836">avea gittato alla foresta Orlando.</l>
     <l n="837">Il buon Ruggier, che di sua cortesia</l>
     <l n="838">non può non sempre ricordarsi, quando</l>
     <l n="839">vide il Pagan ch'avea tratta la spada,</l>
     <l n="840">lasciò cader la lancia ne la strada.</l>
    </lg>
    <lg n="106">
     <l n="841">E tutto a un tempo Balisarda stringe,</l>
     <l n="842">la buona spada, e me' lo scudo imbraccia:</l>
     <l n="843">ma l'Africano in mezzo il destrier spinge,</l>
     <l n="844">e Marfisa con lui presta si caccia;</l>
     <l n="845">e l'uno questo, e l'altro quel respinge,</l>
     <l n="846">e priegano amendui che non si faccia.</l>
     <l n="847">Rodomonte si duol che rotto il patto</l>
     <l n="848">due volte ha Mandricardo, che fu fatto.</l>
    </lg>
    <lg n="107">
     <l n="849">Prima, credendo d'acquistar Marfisa,</l>
     <l n="850">fermato s'era a far più d'una giostra;</l>
     <l n="851">or per privar Ruggier d'una divisa,</l>
     <l n="852">di curar poco il re Agramante mostra.</l>
     <l n="853">- Se pur (dicea) déi fare a questa guisa,</l>
     <l n="854">finiàn prima tra noi la lite nostra,</l>
     <l n="855">conveniente e più debita assai,</l>
     <l n="856">ch'alcuna di quest'altre che prese hai.</l>
    </lg>
    <lg n="108">
     <l n="857">Con tal condizion fu stabilita</l>
     <l n="858">la triegua e questo accordo ch'è fra nui.</l>
     <l n="859">Come la pugna teco avrò finita,</l>
     <l n="860">poi del destrier risponderò a costui.</l>
     <l n="861">Tu del tuo scudo, rimanendo in vita,</l>
     <l n="862">la lite avrai da terminar con lui;</l>
     <l n="863">ma ti darò da far tanto, mi spero,</l>
     <l n="864">che non n'avanzarà troppo a Ruggiero. -</l>
    </lg>
    <lg n="109">
     <l n="865">- La parte che ti pensi, non n'avrai</l>
     <l n="866">(rispose Mandricardo a Rodomonte):</l>
     <l n="867">io te ne darò più che non vorrai,</l>
     <l n="868">e ti farò sudar dal piè alla fronte:</l>
     <l n="869">e me ne rimarrà per darne assai</l>
     <l n="870">(come non manca mai l'acqua del fonte)</l>
     <l n="871">et a Ruggiero et a mill'altri seco,</l>
     <l n="872">e a tutto il mondo che la voglia meco. -</l>
    </lg>
    <lg n="110">
     <l n="873">Moltiplicavan l'ire e le parole</l>
     <l n="874">quando da questo e quando da quel lato:</l>
     <l n="875">con Rodomonte e con Ruggier la vuole</l>
     <l n="876">tutto in un tempo Mandricardo irato;</l>
     <l n="877">Ruggier, ch'oltraggio sopportar non suole,</l>
     <l n="878">non vuol più accordo, anzi litigio e piato.</l>
     <l n="879">Marfisa or va da questo, or da quel canto</l>
     <l n="880">per riparar, ma non può sola tanto.</l>
    </lg>
    <lg n="111">
     <l n="881">Come il villan, se fuor per l'alte sponde</l>
     <l n="882">trapela il fiume e cerca nuova strada,</l>
     <l n="883">frettoloso a vietar che non affonde</l>
     <l n="884">i verdi paschi e la sperata biada,</l>
     <l n="885">chiude una via et un'altra, e si confonde;</l>
     <l n="886">che se ripara quinci che non cada,</l>
     <l n="887">quindi vede lassar gli argini molli,</l>
     <l n="888">e fuor l'acqua spicciar con più rampolli:</l>
    </lg>
    <lg n="112">
     <l n="889">così, mentre Ruggiero e Mandricardo</l>
     <l n="890">e Rodomonte son tutti sozzopra,</l>
     <l n="891">ch'ognun vuol dimostrarsi più gagliardo,</l>
     <l n="892">et ai compagni rimaner di sopra,</l>
     <l n="893">Marfisa ad acchetarli have riguardo,</l>
     <l n="894">e s'affatica, e perde il tempo e l'opra;</l>
     <l n="895">che, come ne spicca uno e lo ritira,</l>
     <l n="896">gli altri duo risalir vede con ira.</l>
    </lg>
    <lg n="113">
     <l n="897">Marfisa, che volea porgli d'accordo,</l>
     <l n="898">dicea: - Signori, udite il mio consiglio:</l>
     <l n="899">differire ogni lite è buon ricordo</l>
     <l n="900">fin ch'Agramante sia fuor di periglio.</l>
     <l n="901">S'ognun vuole al suo fatto essere ingordo,</l>
     <l n="902">anch'io con Mandricardo mi ripiglio;</l>
     <l n="903">e vo' vedere al fin se guadagnarme,</l>
     <l n="904">come egli ha detto, è buon per forza d'arme.</l>
    </lg>
    <lg n="114">
     <l n="905">Ma se si de' soccorrere Agramante,</l>
     <l n="906">soccorrasi, e tra noi non si contenda. -</l>
     <l n="907">- Per me non si starà d'andare inante</l>
     <l n="908">(disse Ruggier), pur che 'l destrier si renda.</l>
     <l n="909">O che mi dia il cavallo, a far di tante</l>
     <l n="910">una parola, o che da me il difenda:</l>
     <l n="911">o che qui morto ho da restare, o ch'io</l>
     <l n="912">in campo ho da tornar sul destrier mio. -</l>
    </lg>
    <lg n="115">
     <l n="913">Rispose Rodomonte: - Ottener questo</l>
     <l n="914">non fia così, come quell'altro, lieve. -</l>
     <l n="915">E seguitò dicendo: - Io ti protesto</l>
     <l n="916">che, s'alcun danno il nostro re riceve,</l>
     <l n="917">fia per tua colpa; ch'io per me non resto</l>
     <l n="918">di fare a tempo quel che far si deve. -</l>
     <l n="919">Ruggiero a quel protesto poco bada;</l>
     <l n="920">ma stretto dal furor stringe la spada.</l>
    </lg>
    <lg n="116">
     <l n="921">Al re d'Algier come cingial si scaglia,</l>
     <l n="922">e l'urta con lo scudo e con la spalla;</l>
     <l n="923">e in modo lo disordina e sbarraglia,</l>
     <l n="924">che fa che d'una staffa il piè gli falla.</l>
     <l n="925">Mandricardo gli grida: - O la battaglia</l>
     <l n="926">differisci, Ruggiero, o meco fàlla; -</l>
     <l n="927">e crudele e fellon più che mai fosse,</l>
     <l n="928">Ruggier su l'elmo in questo dir percosse.</l>
    </lg>
    <lg n="117">
     <l n="929">Fin sul collo al destrier Ruggier s'inchina,</l>
     <l n="930">né, quando vuolsi rilevar, si puote;</l>
     <l n="931">perché gli sopragiunge la ruina</l>
     <l n="932">del figlio d'Ulien che lo percuote.</l>
     <l n="933">Se non era di tempra adamantina,</l>
     <l n="934">fesso l'elmo gli avria fin tra le gote.</l>
     <l n="935">Apre Ruggier le mani per l'ambascia,</l>
     <l n="936">e l'una il fren, l'altra la spada lascia.</l>
    </lg>
    <lg n="118">
     <l n="937">Se lo porta il destrier per la campagna:</l>
     <l n="938">dietro gli resta in terra Balisarda.</l>
     <l n="939">Marfisa che quel dì fatta compagna</l>
     <l n="940">se gli era d'arme, par ch'avampi et arda,</l>
     <l n="941">che solo fra que' duo così rimagna:</l>
     <l n="942">e come era magnanima e gagliarda,</l>
     <l n="943">si drizza a Mandricardo, e col potere</l>
     <l n="944">ch'avea maggior, sopra la testa il fiere.</l>
    </lg>
    <lg n="119">
     <l n="945">Rodomonte a Ruggier dietro si spinge:</l>
     <l n="946">vinto è Frontin, s'un'altra gli n'appicca;</l>
     <l n="947">ma Ricciardetto con Vivian si stringe,</l>
     <l n="948">e tra Ruggiero e 'l Saracin si ficca.</l>
     <l n="949">L'uno urta Rodomonte e lo rispinge,</l>
     <l n="950">e da Ruggier per forza lo dispicca;</l>
     <l n="951">l'altro la spada sua, che fu Viviano,</l>
     <l n="952">pone a Ruggier, già risentito, in mano.</l>
    </lg>
    <lg n="120">
     <l n="953">Tosto che 'l buon Ruggiero in sé ritorna,</l>
     <l n="954">e che Vivian la spada gli appresenta,</l>
     <l n="955">a vendicar l'ingiuria non soggiorna,</l>
     <l n="956">e verso il re d'Algier ratto s'aventa,</l>
     <l n="957">come il leon che tolto su le corna</l>
     <l n="958">dal bue sia stato, e che 'l dolor non senta:</l>
     <l n="959">sì sdegno et ira et impeto l'affretta,</l>
     <l n="960">stimula e sferza a far la sua vendetta.</l>
    </lg>
    <lg n="121">
     <l n="961">Ruggier sul capo al Saracin tempesta:</l>
     <l n="962">e se la spada sua si ritrovasse,</l>
     <l n="963">che, come ho detto, al comminciar di questa</l>
     <l n="964">pugna, di man gran fellonia gli trasse,</l>
     <l n="965">mi credo ch'a difendere la testa</l>
     <l n="966">di Rodomonte l'elmo non bastasse,</l>
     <l n="967">l'elmo che fece il re far di Babelle</l>
     <l n="968">quando muover pensò guerra alle stelle.</l>
    </lg>
    <lg n="122">
     <l n="969">La Discordia, credendo non potere</l>
     <l n="970">altro esser quivi che contese e risse,</l>
     <l n="971">né vi dovesse mai più luogo avere</l>
     <l n="972">o pace o triegua, alla sorella disse</l>
     <l n="973">ch'omai sicuramente a rivedere</l>
     <l n="974">i monachetti suoi seco venisse.</l>
     <l n="975">Lasciànle andare, e stiàn noi dove in fronte</l>
     <l n="976">Ruggiero avea ferito Rodomonte.</l>
    </lg>
    <lg n="123">
     <l n="977">Fu il colpo di Ruggier di sì gran forza,</l>
     <l n="978">che fece in su la groppa di Frontino</l>
     <l n="979">percuoter l'elmo e quella dura scorza</l>
     <l n="980">di ch'avea armato il dosso il Saracino,</l>
     <l n="981">e lui tre volte e quattro a poggia e ad orza</l>
     <l n="982">piegar per gire in terra a capo chino;</l>
     <l n="983">e la spada egli ancora avria perduta,</l>
     <l n="984">se legata alla man non fosse suta.</l>
    </lg>
    <lg n="124">
     <l n="985">Avea Marfisa a Mandricardo intanto</l>
     <l n="986">fatto sudar la fronte, il viso e il petto,</l>
     <l n="987">et egli aveva a lei fatto altretanto;</l>
     <l n="988">ma sì l'osbergo d'ambi era perfetto,</l>
     <l n="989">che mai potêr falsarlo in nessun canto,</l>
     <l n="990">e stati eran sin qui pari in effetto:</l>
     <l n="991">ma in un voltar che fece il suo destriero,</l>
     <l n="992">bisogno ebbe Marfisa di Ruggiero.</l>
    </lg>
    <lg n="125">
     <l n="993">Il destrier di Marfisa in un voltarsi</l>
     <l n="994">che fece stretto, ov'era molle il prato,</l>
     <l n="995">sdrucciolò in guisa, che non poté aitarsi</l>
     <l n="996">di non tutto cader sul destro lato;</l>
     <l n="997">e nel volere in fretta rilevarsi,</l>
     <l n="998">da Brigliador fu pel traverso urtato,</l>
     <l n="999">con che il pagan poco cortese venne;</l>
     <l n="1000">sì che cader di nuovo gli convenne.</l>
    </lg>
    <lg n="126">
     <l n="1001">Ruggier che la donzella a mal partito</l>
     <l n="1002">vide giacer, non differì il soccorso,</l>
     <l n="1003">or che l'agio n'avea, poi che stordito</l>
     <l n="1004">da sé lontan quell'altro era trascorso:</l>
     <l n="1005">ferì su l'elmo il Tartaro; e partito</l>
     <l n="1006">quel colpo gli avria il capo, come un torso,</l>
     <l n="1007">se Ruggier Balisarda avesse avuta,</l>
     <l n="1008">o Mandricardo in capo altra barbuta.</l>
    </lg>
    <lg n="127">
     <l n="1009">Il re d'Algier che si risente in questo,</l>
     <l n="1010">si volge intorno, e Ricciardetto vede;</l>
     <l n="1011">e si ricorda che gli fu molesto</l>
     <l n="1012">dianzi, quando soccorso a Ruggier diede.</l>
     <l n="1013">A lui si drizza, e saria stato presto</l>
     <l n="1014">a darli del ben fare aspra mercede,</l>
     <l n="1015">se con grande arte e nuovo incanto tosto</l>
     <l n="1016">non se gli fosse Malagigi opposto.</l>
    </lg>
    <lg n="128">
     <l n="1017">Malagigi, che sa d'ogni malia</l>
     <l n="1018">quel che ne sappia alcun mago eccellente,</l>
     <l n="1019">ancor che 'l libro suo seco non sia,</l>
     <l n="1020">con che fermare il sole era possente,</l>
     <l n="1021">pur la scongiurazione onde solia</l>
     <l n="1022">commandare ai demonii aveva a mente:</l>
     <l n="1023">tosto in corpo al ronzino un ne constringe</l>
     <l n="1024">di Doralice, et in furor lo spinge.</l>
    </lg>
    <lg n="129">
     <l n="1025">Nel mansueto ubino che sul dosso</l>
     <l n="1026">avea la figlia del re Stordilano,</l>
     <l n="1027">fece entrar un degli angel di Minosso</l>
     <l n="1028">sol con parole il frate di Viviano:</l>
     <l n="1029">e quel che dianzi mai non s'era mosso,</l>
     <l n="1030">se non quanto ubidito avea alla mano,</l>
     <l n="1031">or d'improviso spiccò in aria un salto,</l>
     <l n="1032">che trenta piè fu lungo e sedeci alto.</l>
    </lg>
    <lg n="130">
     <l n="1033">Fu grande il salto, non però di sorte</l>
     <l n="1034">che ne dovesse alcun perder la sella.</l>
     <l n="1035">Quando si vide in alto, gridò forte</l>
     <l n="1036">(che si tenne per morta) la donzella.</l>
     <l n="1037">Quel ronzin, come il diavol se lo porte,</l>
     <l n="1038">dopo un gran salto se ne va con quella,</l>
     <l n="1039">che pur grida soccorso, in tanta fretta,</l>
     <l n="1040">che non l'avrebbe giunto una saetta.</l>
    </lg>
    <lg n="131">
     <l n="1041">Da la battaglia il figlio d'Ulieno</l>
     <l n="1042">si levò al primo suon di quella voce;</l>
     <l n="1043">e dove furiava il palafreno,</l>
     <l n="1044">per la donna aiutar n'andò veloce.</l>
     <l n="1045">Mandricardo di lui non fece meno,</l>
     <l n="1046">né più a Ruggier, né più a Marfisa nòce;</l>
     <l n="1047">ma, senza chieder loro o paci o tregue,</l>
     <l n="1048">e Rodomonte e Doralice segue.</l>
    </lg>
    <lg n="132">
     <l n="1049">Marfisa intanto si levò di terra,</l>
     <l n="1050">e tutta ardendo di disdegno e d'ira,</l>
     <l n="1051">credesi far la sua vendetta, et erra;</l>
     <l n="1052">che troppo lungi il suo nimico mira.</l>
     <l n="1053">Ruggier, ch'aver tal fin vede la guerra,</l>
     <l n="1054">rugge come un leon, non che sospira.</l>
     <l n="1055">Ben sanno che Frontino e Brigliadoro</l>
     <l n="1056">giunger non ponno coi cavalli loro.</l>
    </lg>
    <lg n="133">
     <l n="1057">Ruggier non vuol cessar fin che decisa</l>
     <l n="1058">col re d'Algier non l'abbia del cavallo:</l>
     <l n="1059">non vuol quietar il Tartaro Marfisa,</l>
     <l n="1060">che provato a suo senno anco non hallo.</l>
     <l n="1061">Lasciar la sua querela a questa guisa</l>
     <l n="1062">parrebbe all'uno e all'altro troppo fallo.</l>
     <l n="1063">Di commune parer disegno fassi</l>
     <l n="1064">di chi offesi gli avea seguire i passi.</l>
    </lg>
    <lg n="134">
     <l n="1065">Nel campo saracin li troveranno,</l>
     <l n="1066">quando non possan ritrovarli prima;</l>
     <l n="1067">che per levar l'assedio iti seranno,</l>
     <l n="1068">prima che 'l re di Francia il tutto opprima.</l>
     <l n="1069">Così dirittamente se ne vanno</l>
     <l n="1070">dove averli a man salva fanno stima.</l>
     <l n="1071">Già non andò Ruggier così di botto,</l>
     <l n="1072">che non facesse ai suoi compagni motto.</l>
    </lg>
    <lg n="135">
     <l n="1073">Ruggier se ne ritorna ove in disparte</l>
     <l n="1074">era il fratel de la sua donna bella,</l>
     <l n="1075">e se gli proferisce in ogni parte</l>
     <l n="1076">amico, per fortuna e buona e fella:</l>
     <l n="1077">indi lo priega (e lo fa con bella arte)</l>
     <l n="1078">che saluti in suo nome la sorella;</l>
     <l n="1079">e questo così ben gli venne detto,</l>
     <l n="1080">che né a lui diè né agli altri alcun sospetto.</l>
    </lg>
    <lg n="136">
     <l n="1081">E da lui, da Vivian, da Malagigi,</l>
     <l n="1082">dal ferito Aldigier tolse commiato.</l>
     <l n="1083">Si proferiro anch'essi alli servigi</l>
     <l n="1084">di lui, debitor sempre in ogni lato.</l>
     <l n="1085">Marfisa avea sì il cor d'ire a Parigi,</l>
     <l n="1086">che 'l salutar gli amici avea scordato;</l>
     <l n="1087">ma Malagigi andò tanto e Viviano,</l>
     <l n="1088">che pur la salutaron di lontano;</l>
    </lg>
    <lg n="137">
     <l n="1089">e così Ricciardetto; ma Aldigiero</l>
     <l n="1090">giace, e convien che suo mal grado resti.</l>
     <l n="1091">Verso Parigi avean preso il sentiero</l>
     <l n="1092">quelli duo prima, et or lo piglian questi.</l>
     <l n="1093">Dirvi, Signor, ne l'altro canto spero</l>
     <l n="1094">miracolosi e sopraumani gesti,</l>
     <l n="1095">che con danno degli uomini di Carlo</l>
     <l n="1096">ambe le coppie fêr, di ch'io vi parlo.</l>
    </lg>
   </lg>
  </body>
 </text>
</TEI>