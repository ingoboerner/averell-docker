<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 46</title>
    <author>Ludovico Ariosto</author>
   </titleStmt>
   <extent>
    <measure unit="stanza">140</measure>
    <measure unit="line">1120</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-46</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 46</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 46</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or, se mi mostra la mia carta il vero,</l>
     <l n="2">non è lontano a discoprirsi il porto;</l>
     <l n="3">sì che nel lito i voti scioglier spero</l>
     <l n="4">a chi nel mar per tanta via m'ha scorto;</l>
     <l n="5">ove, o di non tornar col legno intero,</l>
     <l n="6">o d'errar sempre, ebbi già il viso smorto.</l>
     <l n="7">Ma mi par di veder, ma veggo certo,</l>
     <l n="8">veggo la terra, e veggo il lito aperto.</l>
    </lg>
    <lg n="2">
     <l n="9">Sento venir per allegrezza un tuono</l>
     <l n="10">che fremer l'aria e rimbombar fa l'onde:</l>
     <l n="11">odo di squille, odo di trombe un suono</l>
     <l n="12">che l'alto popular grido confonde.</l>
     <l n="13">Or comincio a discernere chi sono</l>
     <l n="14">questi che empion del porto ambe le sponde.</l>
     <l n="15">Par che tutti s'allegrino ch'io sia</l>
     <l n="16">venuto a fin di così lunga via.</l>
    </lg>
    <lg n="3">
     <l n="17">Oh di che belle e saggie donne veggio,</l>
     <l n="18">oh di che cavallieri il lito adorno!</l>
     <l n="19">Oh di ch'amici, a chi in eterno deggio</l>
     <l n="20">per la letizia c'han del mio ritorno!</l>
     <l n="21">Mamma e Ginevra e l'altre da Correggio</l>
     <l n="22">veggo del molo in su l'estremo corno:</l>
     <l n="23">Veronica da Gambera è con loro,</l>
     <l n="24">sì grata a Febo e al santo aonio coro.</l>
    </lg>
    <lg n="4">
     <l n="25">Veggo un'altra Genevra, pur uscita</l>
     <l n="26">del medesimo sangue, e Iulia seco;</l>
     <l n="27">veggo Ippolita Sforza, e la notrita</l>
     <l n="28">Damigella Trivulzia al sacro speco:</l>
     <l n="29">veggo te, Emilia Pia, te, Margherita,</l>
     <l n="30">ch'Angela Borgia e Graziosa hai teco.</l>
     <l n="31">Con Ricciarda da Este ecco le belle</l>
     <l n="32">Bianca e Diana, e l'altre lor sorelle.</l>
    </lg>
    <lg n="5">
     <l n="33">Ecco la bella, ma più saggia e onesta,</l>
     <l n="34">Barbara Turca, e la compagna è Laura:</l>
     <l n="35">non vede il sol di più bontà di questa</l>
     <l n="36">coppia da l'Indo all'estrema onda maura.</l>
     <l n="37">Ecco Genevra che la Malatesta</l>
     <l n="38">casa col suo valor sì ingemma e inaura,</l>
     <l n="39">che mai palagi imperiali o regi</l>
     <l n="40">non ebbon più onorati e degni fregi.</l>
    </lg>
    <lg n="6">
     <l n="41">S'a quella etade ella in Arimino era,</l>
     <l n="42">quando superbo de la Gallia doma</l>
     <l n="43">Cesar fu in dubbio, s'oltre alla riviera</l>
     <l n="44">dovea passando inimicarsi Roma;</l>
     <l n="45">crederò che piegata ogni bandiera,</l>
     <l n="46">e scarca di trofei la ricca soma,</l>
     <l n="47">tolto avria leggi e patti a voglia d'essa,</l>
     <l n="48">né forse mai la libertade oppressa.</l>
    </lg>
    <lg n="7">
     <l n="49">Del mio signor di Bozolo la moglie,</l>
     <l n="50">la madre, le sirocchie e le cugine,</l>
     <l n="51">e le Torelle con le Bentivoglie,</l>
     <l n="52">e le Visconte e le Palavigine;</l>
     <l n="53">ecco chi a quante oggi ne sono, toglie,</l>
     <l n="54">e a quante o greche o barbere o latine</l>
     <l n="55">ne furon mai, di quai la fama s'oda,</l>
     <l n="56">di grazia e di beltà la prima loda,</l>
    </lg>
    <lg n="8">
     <l n="57">Iulia Gonzaga, che dovunque il piede</l>
     <l n="58">volge, e dovunque i sereni occhi gira,</l>
     <l n="59">non pur ogn'altra di beltà le cede,</l>
     <l n="60">ma, come scesa dal ciel dea, l'ammira.</l>
     <l n="61">La cognata è con lei, che di sua fede</l>
     <l n="62">non mosse mai, perché l'avesse in ira</l>
     <l n="63">Fortuna che le fe' lungo contrasto.</l>
     <l n="64">Ecco Anna d'Aragon, luce del Vasto;</l>
    </lg>
    <lg n="9">
     <l n="65">Anna, bella, gentil, cortese e saggia,</l>
     <l n="66">di castità, di fede e d'amor tempio.</l>
     <l n="67">La sorella è con lei, ch'ove ne irraggia</l>
     <l n="68">l'alta beltà, ne pate ogn'altra scempio.</l>
     <l n="69">Ecco chi tolto ha da la scura spiaggia</l>
     <l n="70">di Stige, e fa con non più visto esempio,</l>
     <l n="71">mal grado de le Parche e de la Morte,</l>
     <l n="72">splender nel ciel l'invitto suo consorte.</l>
    </lg>
    <lg n="10">
     <l n="73">Le Ferrarese mie qui sono, e quelle</l>
     <l n="74">de la corte d'Urbino; e riconosco</l>
     <l n="75">quelle di Mantua, e quante donne belle</l>
     <l n="76">ha Lombardia, quante il paese tósco.</l>
     <l n="77">Il cavallier che tra lor viene, e ch'elle</l>
     <l n="78">onoran sì, s'io non ho l'occhio losco,</l>
     <l n="79">da la luce offuscato de' bei volti,</l>
     <l n="80">è 'l gran lume aretin, l'Unico Accolti.</l>
    </lg>
    <lg n="11">
     <l n="81">Benedetto, il nipote, ecco là veggio,</l>
     <l n="82">c'ha purpureo il capel, purpureo il manto,</l>
     <l n="83">col cardinal di Mantua e col Campeggio,</l>
     <l n="84">gloria e splendor del consistorio santo:</l>
     <l n="85">e ciascun d'essi noto (o ch'io vaneggio)</l>
     <l n="86">al viso e ai gesti rallegrarsi tanto</l>
     <l n="87">del mio ritorno, che non facil parmi</l>
     <l n="88">ch'io possa mai di tanto obligo trarmi.</l>
    </lg>
    <lg n="12">
     <l n="89">Con lor Lattanzio e Claudio Tolomei,</l>
     <l n="90">e Paulo Pansa e 'l Dresino e Latino</l>
     <l n="91">Iuvenal parmi, e i Capilupi miei,</l>
     <l n="92">e 'l Sasso e 'l Molza e Florian Montino;</l>
     <l n="93">e quel che per guidarci ai rivi ascrei</l>
     <l n="94">mostra piano e più breve altro camino,</l>
     <l n="95">Iulio Camillo; e par ch'anco io ci scerna</l>
     <l n="96">Marco Antonio Flaminio, il Sanga, il Berna.</l>
    </lg>
    <lg n="13">
     <l n="97">Ecco Alessandro, il mio signor, Farnese:</l>
     <l n="98">oh dotta compagnia che seco mena!</l>
     <l n="99">Fedro, Capella, Porzio, il bolognese</l>
     <l n="100">Filippo, il Volterano, il Madalena,</l>
     <l n="101">Blosio, Pierio, il Vida cremonese,</l>
     <l n="102">d'alta facondia inessicabil vena,</l>
     <l n="103">e Lascari e Mussuro e Navagero,</l>
     <l n="104">e Andrea Marone e 'l monaco Severo.</l>
    </lg>
    <lg n="14">
     <l n="105">Ecco altri duo Alessandri in quel drappello,</l>
     <l n="106">dagli Orologi l'un, l'altro il Guarino.</l>
     <l n="107">Ecco Mario d'Olvito, ecco il flagello</l>
     <l n="108">de' principi, il divin Pietro Aretino.</l>
     <l n="109">Duo Ieronimi veggo, l'uno è quello</l>
     <l n="110">di Veritade, e l'altro il Cittadino.</l>
     <l n="111">Veggo il Mainardo, veggo il Leoniceno,</l>
     <l n="112">il Pannizzato, e Celio e il Teocreno.</l>
    </lg>
    <lg n="15">
     <l n="113">Là Bernardo Capel, là veggo Pietro</l>
     <l n="114">Bembo, che 'l puro e dolce idioma nostro,</l>
     <l n="115">levato fuor del volgare uso tetro,</l>
     <l n="116">quale esser dee, ci ha col suo esempio mostro.</l>
     <l n="117">Guasparro Obizi è quel che gli vien dietro,</l>
     <l n="118">ch'ammira e osserva il sì ben speso inchiostro.</l>
     <l n="119">Io veggo il Fracastorio, il Bevazano,</l>
     <l n="120">Trifon Gabriele, e il Tasso più lontano.</l>
    </lg>
    <lg n="16">
     <l n="121">Veggo Nicolò Tiepoli, e con esso</l>
     <l n="122">Nicolò Amanio in me affissar le ciglia;</l>
     <l n="123">Anton Fulgoso ch'a vedermi appresso</l>
     <l n="124">al lito mostra gaudio e maraviglia.</l>
     <l n="125">Il mio Valerio è quel che là s'è messo</l>
     <l n="126">fuor de le donne; e forse si consiglia</l>
     <l n="127">col Barignan c'ha seco, come, offeso</l>
     <l n="128">sempre da lor, non ne sia sempre acceso.</l>
    </lg>
    <lg n="17">
     <l n="129">Veggo sublimi e soprumani ingegni</l>
     <l n="130">di sangue e d'amor giunti, il Pico e il Pio.</l>
     <l n="131">Colui che con lor viene, e da' più degni</l>
     <l n="132">ha tanto onor, mai più non conobbi io;</l>
     <l n="133">ma, se me ne fur dati veri segni,</l>
     <l n="134">è l'uom che di veder tanto desio,</l>
     <l n="135">Iacobo Sanazar, ch'alle Camene</l>
     <l n="136">lasciar fa i monti et abitar l'arene.</l>
    </lg>
    <lg n="18">
     <l n="137">Ecco il dotto, il fedele, il diligente</l>
     <l n="138">secretario Pistofilo, ch'insieme</l>
     <l n="139">con gli Acciaiuoli e con l'Angiar mio sente</l>
     <l n="140">piacer, che più del mar per me non teme.</l>
     <l n="141">Annibal Malaguzzo, il mio parente,</l>
     <l n="142">veggo con l'Adoardo, che gran speme</l>
     <l n="143">mi dà, ch'ancor del mio nativo nido</l>
     <l n="144">udir farà da Calpe agli Indi il grido.</l>
    </lg>
    <lg n="19">
     <l n="145">Fa Vittor Fausto, fa il Tancredi festa</l>
     <l n="146">di rivedermi, e la fanno altri cento.</l>
     <l n="147">Veggo le donne e gli uomini di questa</l>
     <l n="148">mia ritornata ognun parer contento.</l>
     <l n="149">Dunque a finir la breve via che resta,</l>
     <l n="150">non sia più indugio, or c'ho propizio il vento;</l>
     <l n="151">e torniamo a Melissa, e con che aita</l>
     <l n="152">salvò, diciamo, al buon Ruggier la vita.</l>
    </lg>
    <lg n="20">
     <l n="153">Questa Melissa, come so che detto</l>
     <l n="154">v'ho molte volte, avea sommo desire</l>
     <l n="155">che Bradamante con Ruggier di stretto</l>
     <l n="156">nodo s'avesse in matrimonio a unire;</l>
     <l n="157">e d'ambi il bene e il male avea sì a petto,</l>
     <l n="158">che d'ora in ora ne volea sentire.</l>
     <l n="159">Per questo spirti avea sempre per via,</l>
     <l n="160">che quando andava l'un, l'altro venìa.</l>
    </lg>
    <lg n="21">
     <l n="161">In preda del dolor tenace e forte</l>
     <l n="162">Ruggier tra le scure ombre vide posto,</l>
     <l n="163">il qual di non gustar d'alcuna sorte</l>
     <l n="164">mai più vivanda fermo era e disposto,</l>
     <l n="165">e col digiun si volea dar la morte:</l>
     <l n="166">ma fu l'aiuto di Melissa tosto;</l>
     <l n="167">che, del suo albergo uscita, la via tenne</l>
     <l n="168">ove in Leone ad incontrar si venne:</l>
    </lg>
    <lg n="22">
     <l n="169">il qual mandato, l'un a l'altro appresso,</l>
     <l n="170">sua gente avea per tutti i luoghi intorno;</l>
     <l n="171">e poscia era in persona andato anch'esso</l>
     <l n="172">per trovare il guerrier dal liocorno.</l>
     <l n="173">La saggia incantatrice, la qual messo</l>
     <l n="174">freno e sella a uno spirto avea quel giorno,</l>
     <l n="175">e l'avea sotto in forma di ronzino,</l>
     <l n="176">trovò questo figliuol di Costantino.</l>
    </lg>
    <lg n="23">
     <l n="177">- Se de l'animo è tal la nobiltate,</l>
     <l n="178">qual fuor, signor (diss'ella), il viso mostra;</l>
     <l n="179">se la cortesia dentro e la bontate</l>
     <l n="180">ben corrisponde alla presenzia vostra,</l>
     <l n="181">qualche conforto, qualche aiuto date</l>
     <l n="182">al miglior cavallier de l'età nostra;</l>
     <l n="183">che s'aiuto non ha tosto e conforto,</l>
     <l n="184">non è molto lontano a restar morto.</l>
    </lg>
    <lg n="24">
     <l n="185">Il miglior cavallier, che spada a lato</l>
     <l n="186">e scudo in braccio mai portassi o porti;</l>
     <l n="187">il più bello e gentil ch'al mondo stato</l>
     <l n="188">mai sia di quanti ne son vivi o morti,</l>
     <l n="189">sol per un'alta cortesia c'ha usato,</l>
     <l n="190">sta per morir, se non ha chi 'l conforti.</l>
     <l n="191">Per Dio, signor, venite, e fate prova</l>
     <l n="192">s'allo suo scampo alcun consiglio giova. -</l>
    </lg>
    <lg n="25">
     <l n="193">Ne l'animo a Leon subito cade</l>
     <l n="194">che 'l cavallier di chi costei ragiona,</l>
     <l n="195">sia quel che per trovar fa le contrade</l>
     <l n="196">cercare intorno, e cerca egli in persona;</l>
     <l n="197">sì ch'a lei dietro, che gli persuade</l>
     <l n="198">sì pietosa opra, in molta fretta sprona:</l>
     <l n="199">la qual lo trasse (e non fêr gran camino)</l>
     <l n="200">ove alla morte era Ruggier vicino.</l>
    </lg>
    <lg n="26">
     <l n="201">Lo ritrovâr che senza cibo stato</l>
     <l n="202">era tre giorni, e in modo lasso e vinto,</l>
     <l n="203">ch'in piè a fatica si saria levato,</l>
     <l n="204">per ricader, se ben non fosse spinto.</l>
     <l n="205">Giacea disteso in terra tutto armato,</l>
     <l n="206">con l'elmo in testa, e de la spada cinto;</l>
     <l n="207">e guancial de lo scudo s'avea fatto,</l>
     <l n="208">in che 'l bianco liocorno era ritratto.</l>
    </lg>
    <lg n="27">
     <l n="209">Quivi pensando quanta ingiuria egli abbia</l>
     <l n="210">fatto alla donna, e quanto ingrato e quanto</l>
     <l n="211">isconoscente le sia stato, arrabbia,</l>
     <l n="212">non pur si duole; e se n'affligge tanto,</l>
     <l n="213">che si morde le man, morde le labbia,</l>
     <l n="214">sparge le guancie di continuo pianto;</l>
     <l n="215">e per la fantasia che v'ha sì fissa,</l>
     <l n="216">né Leon venir sente né Melissa;</l>
    </lg>
    <lg n="28">
     <l n="217">né per questo interrompe il suo lamento,</l>
     <l n="218">né cessano i sospir, né il pianto cessa.</l>
     <l n="219">Leon si ferma, e sta ad udire intento;</l>
     <l n="220">poi smonta del cavallo, e se gli appressa.</l>
     <l n="221">Amore esser cagion di quel tormento</l>
     <l n="222">conosce ben; ma la persona espressa</l>
     <l n="223">non gli è, per cui sostien tanto martìre;</l>
     <l n="224">ch'anco Ruggier non glie l'ha fatto udire.</l>
    </lg>
    <lg n="29">
     <l n="225">Più inanzi, e poi più inanzi i passi muta,</l>
     <l n="226">tanto che se gli accosta a faccia a faccia;</l>
     <l n="227">e con fraterno affetto lo saluta,</l>
     <l n="228">e se gli china a lato, e al collo abbraccia.</l>
     <l n="229">Io non so quanto ben questa venuta</l>
     <l n="230">di Leone improvisa a Ruggier piaccia;</l>
     <l n="231">che teme che lo turbi e gli dia noia,</l>
     <l n="232">e se gli voglia oppor, perché non muoia.</l>
    </lg>
    <lg n="30">
     <l n="233">Leon con le più dolci e più soavi</l>
     <l n="234">parole che sa dir, con quel più amore</l>
     <l n="235">che può mostrar, gli dice: - Non ti gravi</l>
     <l n="236">d'aprirmi la cagion del tuo dolore;</l>
     <l n="237">che pochi mali al mondo son sì pravi,</l>
     <l n="238">che l'uomo trar non se ne possa fuore,</l>
     <l n="239">se la cagion si sa; né debbe privo</l>
     <l n="240">di speranza esser mai, fin che sia vivo.</l>
    </lg>
    <lg n="31">
     <l n="241">Ben mi duol che celar t'abbi voluto</l>
     <l n="242">da me, che sai s'io ti son vero amico,</l>
     <l n="243">non sol dipoi ch'io ti son sì tenuto,</l>
     <l n="244">che mai dal nodo tuo non mi districo,</l>
     <l n="245">ma fin allora ch'avrei causa avuto</l>
     <l n="246">d'esserti sempre capital nimico;</l>
     <l n="247">e déi sperar ch'io sia per darti aita</l>
     <l n="248">con l'aver, con gli amici e con la vita.</l>
    </lg>
    <lg n="32">
     <l n="249">Di meco conferir non ti rincresca</l>
     <l n="250">il tuo dolore, e lasciami far prova,</l>
     <l n="251">se forza, se lusinga, acciò tu n'esca,</l>
     <l n="252">se gran tesor, s'arte, s'astuzia giova.</l>
     <l n="253">Poi, quando l'opra mia non ti riesca,</l>
     <l n="254">la morte sia ch'al fin te ne rimuova:</l>
     <l n="255">ma non voler venir prima a quest'atto,</l>
     <l n="256">che ciò che si può far, non abbi fatto. -</l>
    </lg>
    <lg n="33">
     <l n="257">E seguitò con sì efficaci prieghi,</l>
     <l n="258">e con parlar sì umano e sì benigno,</l>
     <l n="259">che non può far Ruggier che non si pieghi;</l>
     <l n="260">che né di ferro ha il cor né di macigno,</l>
     <l n="261">e vede, quando la risposta nieghi,</l>
     <l n="262">che farà discortese atto e maligno.</l>
     <l n="263">Risponde; ma due volte o tre s'incocca</l>
     <l n="264">prima il parlar, ch'uscir voglia di bocca.</l>
    </lg>
    <lg n="34">
     <l n="265">- Signor mio (disse al fin), quando saprai</l>
     <l n="266">colui ch'io son (che son per dirtel ora),</l>
     <l n="267">mi rendo certo che di me sarai</l>
     <l n="268">non men contento, e forse più, ch'io muora.</l>
     <l n="269">Sappi ch'io son colui che sì in odio hai:</l>
     <l n="270">io son Ruggier ch'ebbi te in odio ancora;</l>
     <l n="271">e che con intenzion di porti a morte,</l>
     <l n="272">già son più giorni, usci' di questa corte;</l>
    </lg>
    <lg n="35">
     <l n="273">acciò per te non mi vedessi tolta</l>
     <l n="274">Bradamante, sentendo esser d'Amone</l>
     <l n="275">la voluntade a tuo favor rivolta.</l>
     <l n="276">Ma perché ordina l'uomo, e Dio dispone,</l>
     <l n="277">venne il bisogno ove mi fe' la molta</l>
     <l n="278">tua cortesia mutar d'opinione;</l>
     <l n="279">e non pur l'odio ch'io t'avea, deposi,</l>
     <l n="280">ma fe' ch'esser tuo sempre io mi disposi.</l>
    </lg>
    <lg n="36">
     <l n="281">Tu mi pregasti, non sapendo ch'io</l>
     <l n="282">fossi Ruggier, ch'io ti facessi avere</l>
     <l n="283">la donna; ch'altretanto saria il mio</l>
     <l n="284">cor fuor del corpo, o l'anima volere.</l>
     <l n="285">Se sodisfar più tosto al tuo disio,</l>
     <l n="286">ch'al mio, ho voluto, t'ho fatto vedere.</l>
     <l n="287">Tua fatta è Bradamante; abbila in pace:</l>
     <l n="288">molto più che 'l mio bene, il tuo mi piace.</l>
    </lg>
    <lg n="37">
     <l n="289">Piaccia a te ancora, se privo di lei</l>
     <l n="290">mi son, ch'insieme io sia di vita privo;</l>
     <l n="291">che più tosto senz'anima potrei,</l>
     <l n="292">che senza Bradamante restar vivo.</l>
     <l n="293">Appresso, per averla tu non sei</l>
     <l n="294">mai legitimamente, fin ch'io vivo;</l>
     <l n="295">che tra noi sponsalizio è già contratto,</l>
     <l n="296">né duo mariti ella può avere a un tratto. -</l>
    </lg>
    <lg n="38">
     <l n="297">Riman Leon sì pien di maraviglia,</l>
     <l n="298">quando Ruggiero esser costui gli è noto,</l>
     <l n="299">che senza muover bocca o batter ciglia</l>
     <l n="300">o mutar piè, come una statua, è immoto:</l>
     <l n="301">a statua, più ch'ad uomo, s'assimiglia,</l>
     <l n="302">che ne le chiese alcun metta per voto.</l>
     <l n="303">Ben sì gran cortesia questa gli pare,</l>
     <l n="304">che non ha avuto e non avrà mai pare.</l>
    </lg>
    <lg n="39">
     <l n="305">E conosciutol per Ruggier, non solo</l>
     <l n="306">non scema il ben che gli voleva pria;</l>
     <l n="307">ma sì l'accresce, che non men del duolo</l>
     <l n="308">di Ruggiero egli, che Ruggier, patia.</l>
     <l n="309">Per questo, e per mostrarsi che figliuolo</l>
     <l n="310">d'imperator meritamente sia,</l>
     <l n="311">non vuol, se ben nel resto a Ruggier cede,</l>
     <l n="312">ch'in cortesia gli metta inanzi il piede.</l>
    </lg>
    <lg n="40">
     <l n="313">E dice: - Se quel dì, Ruggier, ch'offeso</l>
     <l n="314">fu il campo mio dal valor tuo stupendo,</l>
     <l n="315">ancor ch'io t'avea in odio, avessi inteso</l>
     <l n="316">che tu fossi Ruggier, come ora intendo;</l>
     <l n="317">così la tua virtù m'avrebbe preso,</l>
     <l n="318">come fece anco allor, non lo sapendo;</l>
     <l n="319">e così spinto dal cor l'odio, e tosto</l>
     <l n="320">questo amor ch'io ti porto, v'avria posto.</l>
    </lg>
    <lg n="41">
     <l n="321">Che prima il nome di Ruggiero odiassi,</l>
     <l n="322">ch'io sapessi che tu fosse Ruggiero,</l>
     <l n="323">non negherò; ma ch'or più inanzi passi</l>
     <l n="324">l'odio ch'io t'ebbi, t'esca del pensiero.</l>
     <l n="325">E se, quando di carcere io ti trassi,</l>
     <l n="326">n'avesse, come or n'ho, saputo il vero,</l>
     <l n="327">il medesimo avrei fatto anco allora,</l>
     <l n="328">ch'a benefizio tuo son per far ora.</l>
    </lg>
    <lg n="42">
     <l n="329">E s'allor volentier fatto l'avrei,</l>
     <l n="330">ch'io non t'era, come or sono, obligato;</l>
     <l n="331">quant'or più farlo debbo, che sarei,</l>
     <l n="332">non lo facendo, il più d'ogn'altro ingrato;</l>
     <l n="333">poi che negando il tuo voler, ti sei</l>
     <l n="334">privo d'ogni tuo bene, e a me l'hai dato.</l>
     <l n="335">Ma te lo rendo, e più contento sono</l>
     <l n="336">renderlo a te, ch'aver io avuto il dono.</l>
    </lg>
    <lg n="43">
     <l n="337">Molto più a te, ch'a me, costei conviensi,</l>
     <l n="338">la qual, ben ch'io per li suoi merit'ami,</l>
     <l n="339">non è però, s'altri l'avrà, ch'io pensi,</l>
     <l n="340">come tu, al viver mio romper li stami.</l>
     <l n="341">Non vo' che la tua morte mi dispensi,</l>
     <l n="342">che possi, sciolto ch'ella avrà i legami</l>
     <l n="343">che son del matrimonio ora fra voi,</l>
     <l n="344">per legitima moglie averla io poi.</l>
    </lg>
    <lg n="44">
     <l n="345">Non che di lei, ma restar privo voglio</l>
     <l n="346">di ciò c'ho al mondo, e de la vita appresso,</l>
     <l n="347">prima che s'oda mai ch'abbia cordoglio</l>
     <l n="348">per mia cagion tal cavalliero oppresso.</l>
     <l n="349">De la tua difidenzia ben mi doglio;</l>
     <l n="350">che tu che puoi, non men che di te stesso,</l>
     <l n="351">di me dispor, più tosto abbi voluto</l>
     <l n="352">morir di duol, che da me avere aiuto. -</l>
    </lg>
    <lg n="45">
     <l n="353">Queste parole et altre suggiungendo,</l>
     <l n="354">che tutte saria lungo riferire,</l>
     <l n="355">e sempre le ragion redarguendo,</l>
     <l n="356">ch'in contrario Ruggier gli potea dire;</l>
     <l n="357">fe' tanto, ch'al fin disse: - Io mi ti rendo,</l>
     <l n="358">e contento sarò di non morire.</l>
     <l n="359">Ma quando ti sciorrò l'obligo mai,</l>
     <l n="360">che due volte la vita dato m'hai? -</l>
    </lg>
    <lg n="46">
     <l n="361">Cibo soave e precioso vino</l>
     <l n="362">Melissa ivi portar fece in un tratto;</l>
     <l n="363">e confortò Ruggier, ch'era vicino,</l>
     <l n="364">non s'aiutando, a rimaner disfatto.</l>
     <l n="365">Sentito in questo tempo avea Frontino</l>
     <l n="366">cavalli quivi, e v'era accorso ratto.</l>
     <l n="367">Leon pigliar da li scudieri suoi</l>
     <l n="368">lo fe' e sellare, et a Ruggier dar poi;</l>
    </lg>
    <lg n="47">
     <l n="369">il qual con gran fatica, ancor ch'aiuto</l>
     <l n="370">avesse da Leon, sopra vi salse:</l>
     <l n="371">così quel vigor manco era venuto,</l>
     <l n="372">che pochi giorni inanzi in modo valse,</l>
     <l n="373">che vincer tutto un campo avea potuto,</l>
     <l n="374">e far quel che fe' poi con l'arme false.</l>
     <l n="375">Quindi partiti, giunser, che più via</l>
     <l n="376">non fêr di mezza lega, a una badia:</l>
    </lg>
    <lg n="48">
     <l n="377">ove posaro il resto di quel giorno,</l>
     <l n="378">e l'altro appresso, e l'altro tutto intero,</l>
     <l n="379">tanto che 'l cavallier dal liocorno</l>
     <l n="380">tornato fu nel suo vigor primiero.</l>
     <l n="381">Poi con Melissa e con Leon ritorno</l>
     <l n="382">alla città real fece Ruggiero,</l>
     <l n="383">e vi trovò che la passata sera</l>
     <l n="384">l'imbasciaria de' Bulgari giunt'era.</l>
    </lg>
    <lg n="49">
     <l n="385">Che quella nazion, la qual s'avea</l>
     <l n="386">Ruggiero eletto re, quivi a chiamarlo</l>
     <l n="387">mandava questi suoi, che si credea</l>
     <l n="388">d'averlo in Francia appresso al magno Carlo:</l>
     <l n="389">perché giurargli fedeltà volea,</l>
     <l n="390">e dar di sé dominio, e coronarlo.</l>
     <l n="391">Lo scudier di Ruggier, che si ritrova</l>
     <l n="392">con questa gente, ha di lui dato nuova.</l>
    </lg>
    <lg n="50">
     <l n="393">De la battaglia ha detto, ch'in favore</l>
     <l n="394">de' Bulgari a Belgrado egli avea fatta,</l>
     <l n="395">ove Leon col padre imperatore</l>
     <l n="396">vinto, e sua gente avea morta e disfatta;</l>
     <l n="397">e per questo l'avean fatto signore,</l>
     <l n="398">messo da parte ogni uomo di sua schiatta:</l>
     <l n="399">e come a Novengrado era poi stato</l>
     <l n="400">preso da Ungiardo, e a Teodora dato:</l>
    </lg>
    <lg n="51">
     <l n="401">e che venuta era la nuova certa,</l>
     <l n="402">che 'l suo guardian s'era trovato ucciso,</l>
     <l n="403">e lui fuggito, e la prigione aperta:</l>
     <l n="404">che poi ne fosse, non v'era altro avviso.</l>
     <l n="405">Entrò Ruggier per via molto coperta</l>
     <l n="406">ne la città, né fu veduto in viso.</l>
     <l n="407">La seguente mattina egli e 'l compagno</l>
     <l n="408">Leone appresentossi a Carlo Magno.</l>
    </lg>
    <lg n="52">
     <l n="409">S'appresentò Ruggier con l'augel d'oro</l>
     <l n="410">che nel campo vermiglio avea due teste,</l>
     <l n="411">e come disegnato era fra loro,</l>
     <l n="412">con le medesme insegne e sopraveste</l>
     <l n="413">che, come dianzi ne la pugna fôro,</l>
     <l n="414">eran tagliate ancor, forate e peste;</l>
     <l n="415">sì che tosto per quel fu conosciuto,</l>
     <l n="416">ch'avea con Bradamante combattuto.</l>
    </lg>
    <lg n="53">
     <l n="417">Con ricche vesti e regalmente ornato</l>
     <l n="418">Leon senz'arme a par con lui venìa;</l>
     <l n="419">e dinanzi e di dietro e d'ogni lato</l>
     <l n="420">avea onorata e degna compagnia.</l>
     <l n="421">A Carlo s'inchinò, che già levato</l>
     <l n="422">se gli era incontra; e avendo tuttavia</l>
     <l n="423">Ruggier per man, nel qual intente e fisse</l>
     <l n="424">ognuno avea le luci, così disse:</l>
    </lg>
    <lg n="54">
     <l n="425">- Questo è il buon cavalliero il qual difeso</l>
     <l n="426">s'è dal nascer del giorno al giorno estinto;</l>
     <l n="427">e poi che Bradamante o morto o preso</l>
     <l n="428">o fuor non l'ha de lo steccato spinto,</l>
     <l n="429">magnanimo signor, se bene inteso</l>
     <l n="430">ha il vostro bando, è certo d'aver vinto,</l>
     <l n="431">e d'aver lei per moglie guadagnata;</l>
     <l n="432">e così viene, acciò che gli sia data.</l>
    </lg>
    <lg n="55">
     <l n="433">Oltre che di ragion, per lo tenore</l>
     <l n="434">del bando, non v'ha altr'uom da far disegno:</l>
     <l n="435">se s'ha da meritarla per valore,</l>
     <l n="436">qual cavallier più di costui n'è degno?</l>
     <l n="437">s'aver la dee chi più le porta amore,</l>
     <l n="438">non è chi 'l passi o ch'arrivi al suo segno.</l>
     <l n="439">Et è qui presto contra a chi s'oppone,</l>
     <l n="440">per difender con l'arme sua ragione. -</l>
    </lg>
    <lg n="56">
     <l n="441">Carlo e tutta la corte stupefatta,</l>
     <l n="442">questo udendo, restò; ch'avea creduto</l>
     <l n="443">che Leon la battaglia avesse fatta,</l>
     <l n="444">non questo cavallier non conosciuto.</l>
     <l n="445">Marfisa, che con gli altri quivi tratta</l>
     <l n="446">s'era ad udire, e ch'a pena potuto</l>
     <l n="447">avea tacer fin che Leon finisse</l>
     <l n="448">il suo parlar, si fece inanzi e disse:</l>
    </lg>
    <lg n="57">
     <l n="449">- Poi che non c'è Ruggier, che la contesa</l>
     <l n="450">de la moglier fra sé e costui discioglia;</l>
     <l n="451">acciò per mancamento di difesa</l>
     <l n="452">così senza rumor non se gli toglia,</l>
     <l n="453">io che gli son sorella, questa impresa</l>
     <l n="454">piglio contra a ciascun, sia chi si voglia,</l>
     <l n="455">che dica aver ragione in Bradamante,</l>
     <l n="456">o di merto a Ruggiero andare inante. -</l>
    </lg>
    <lg n="58">
     <l n="457">E con tant'ira e tanto sdegno espresse</l>
     <l n="458">questo parlar, che molti ebber sospetto,</l>
     <l n="459">che senza attender Carlo che le desse</l>
     <l n="460">campo, ella avesse a far quivi l'effetto.</l>
     <l n="461">Or non parve a Leon che più dovesse</l>
     <l n="462">Ruggier celarsi, e gli cavò l'elmetto;</l>
     <l n="463">e rivolto a Marfisa: - Ecco lui pronto</l>
     <l n="464">a rendervi di sé (disse) buon conto. -</l>
    </lg>
    <lg n="59">
     <l n="465">Quale il canuto Egeo rimase, quando</l>
     <l n="466">si fu alla mensa scelerata accorto</l>
     <l n="467">che quello era il suo figlio, al quale, instando</l>
     <l n="468">l'iniqua moglie, avea il veneno pòrto;</l>
     <l n="469">e poco più che fosse ito indugiando</l>
     <l n="470">di conoscer la spada, l'avria morto:</l>
     <l n="471">tal fu Marfisa, quando il cavalliero</l>
     <l n="472">ch'odiato avea, conobbe esser Ruggiero.</l>
    </lg>
    <lg n="60">
     <l n="473">E corse senza indugio ad abbracciarlo,</l>
     <l n="474">né dispiccar se gli sapea dal collo.</l>
     <l n="475">Rinaldo, Orlando, e di lor prima Carlo</l>
     <l n="476">di qua e di là con grand'amor baciollo.</l>
     <l n="477">Né Dudon né Olivier d'accarezzarlo,</l>
     <l n="478">né 'l re Sobrin si può veder satollo.</l>
     <l n="479">Dei paladini e dei baron nessuno</l>
     <l n="480">di far festa a Ruggier restò digiuno.</l>
    </lg>
    <lg n="61">
     <l n="481">Leone, il qual sapea molto ben dire,</l>
     <l n="482">finiti che si fur gli abbracciamenti,</l>
     <l n="483">cominciò inanzi a Carlo a riferire,</l>
     <l n="484">udendo tutti quei ch'eran presenti,</l>
     <l n="485">come la gagliardia, come l'ardire</l>
     <l n="486">(ancor che con gran danno di sue genti)</l>
     <l n="487">di Ruggier, ch'a Belgrado avea veduto,</l>
     <l n="488">più d'ogni offesa avea di sé potuto;</l>
    </lg>
    <lg n="62">
     <l n="489">sì ch'essendo dipoi preso e condutto</l>
     <l n="490">a colei ch'ogni strazio n'avria fatto,</l>
     <l n="491">di prigione egli, mal grado di tutto</l>
     <l n="492">il parentado suo, l'aveva tratto;</l>
     <l n="493">e come il buon Ruggier, per render frutto</l>
     <l n="494">e mercede a Leon del suo riscatto,</l>
     <l n="495">fe' l'alta cortesia che sempre a quante</l>
     <l n="496">ne furo o saran mai, passarà inante.</l>
    </lg>
    <lg n="63">
     <l n="497">E seguendo narrò di punto in punto</l>
     <l n="498">ciò che per lui fatto Ruggiero avea;</l>
     <l n="499">e come poi da gran dolor compunto,</l>
     <l n="500">che di lasciar la moglie gli premea,</l>
     <l n="501">s'era disposto di morire; e giunto</l>
     <l n="502">v'era vicin, se non si soccorrea.</l>
     <l n="503">E con sì dolci affetti il tutto espresse,</l>
     <l n="504">che quivi occhio non fu ch'asciutto stesse.</l>
    </lg>
    <lg n="64">
     <l n="505">Rivolse poi con sì efficaci preghi</l>
     <l n="506">le sue parole all'ostinato Amone,</l>
     <l n="507">che non sol che lo muova, che lo pieghi,</l>
     <l n="508">che lo faccia mutar d'opinione;</l>
     <l n="509">ma fa ch'egli in persona andar non nieghi</l>
     <l n="510">a supplicar Ruggier che gli perdone,</l>
     <l n="511">e per padre e per suocero l'accette:</l>
     <l n="512">e così Bradamante gli promette.</l>
    </lg>
    <lg n="65">
     <l n="513">A cui là dove, de la vita in forse,</l>
     <l n="514">piangea i suoi casi in camera segreta,</l>
     <l n="515">con lieti gridi in molta fretta corse</l>
     <l n="516">per più d'un messo la novella lieta:</l>
     <l n="517">onde il sangue ch'al cor, quando lo morse</l>
     <l n="518">prima il dolor, fu tratto da la pieta,</l>
     <l n="519">a questo annunzio il lasciò solo in guisa,</l>
     <l n="520">che quasi il gaudio ha la donzella uccisa.</l>
    </lg>
    <lg n="66">
     <l n="521">Ella riman d'ogni vigor sì vòta,</l>
     <l n="522">che di tenersi in piè non ha balìa;</l>
     <l n="523">ben che di quella forza ch'esser nota</l>
     <l n="524">vi debbe, e di quel grande animo sia.</l>
     <l n="525">Non più di lei, chi a ceppo, a laccio, a ruota</l>
     <l n="526">sia condannato o ad altra morte ria,</l>
     <l n="527">e che già agli occhi abbia la benda negra,</l>
     <l n="528">gridar sentendo grazia, si rallegra.</l>
    </lg>
    <lg n="67">
     <l n="529">Si rallegra Mongrana e Chiaramonte,</l>
     <l n="530">di nuovo nodo i dui raggiunti rami:</l>
     <l n="531">altretanto si duol Gano col conte</l>
     <l n="532">Anselmo, e con Falcon, Gini e Ginami;</l>
     <l n="533">ma pur coprendo sotto un'altra fronte</l>
     <l n="534">van lor pensieri invidiosi e grami;</l>
     <l n="535">e occasione attendon di vendetta,</l>
     <l n="536">come la volpe al varco il lepre aspetta.</l>
    </lg>
    <lg n="68">
     <l n="537">Oltre che già Rinaldo e Orlando ucciso</l>
     <l n="538">molti in più volte avean di quei malvagi;</l>
     <l n="539">ben che l'ingiurie fur con saggio avviso</l>
     <l n="540">dal re acchetate, et i commun disagi;</l>
     <l n="541">avea di nuovo lor levato il riso</l>
     <l n="542">l'ucciso Pinabello e Bertolagi:</l>
     <l n="543">ma pur la fellonia tenean coperta,</l>
     <l n="544">dissimulando aver la cosa certa.</l>
    </lg>
    <lg n="69">
     <l n="545">Gli imbasciatori bulgari che in corte</l>
     <l n="546">di Carlo eran venuti, come ho detto,</l>
     <l n="547">con speme di trovare il guerrier forte</l>
     <l n="548">del liocorno, al regno loro eletto;</l>
     <l n="549">sentendol quivi, chiamâr buona sorte</l>
     <l n="550">la lor, che dato avea alla speme effetto;</l>
     <l n="551">e riverenti ai piè se gli gittaro,</l>
     <l n="552">e che tornassi in Bulgheria il pregaro;</l>
    </lg>
    <lg n="70">
     <l n="553">ove in Adrianopoli servato</l>
     <l n="554">gli era lo scettro e la real corona:</l>
     <l n="555">ma venga egli a difendersi lo stato;</l>
     <l n="556">ch'a danni lor di nuovo si ragiona</l>
     <l n="557">che più numer di gente apparecchiato</l>
     <l n="558">ha Costantino, e torna anco in persona:</l>
     <l n="559">et essi, se 'l suo re ponno aver seco,</l>
     <l n="560">speran di tôrre a lui l'imperio greco.</l>
    </lg>
    <lg n="71">
     <l n="561">Ruggiero accettò il regno, e non contese</l>
     <l n="562">ai preghi loro, e in Bulgheria promesse</l>
     <l n="563">di ritrovarsi dopo il terzo mese,</l>
     <l n="564">quando Fortuna altro di lui non fêsse.</l>
     <l n="565">Leone Augusto che la cosa intese,</l>
     <l n="566">disse a Ruggier, ch'alla sua fede stesse,</l>
     <l n="567">che, poi ch'egli de' Bulgari ha il domìno,</l>
     <l n="568">la pace è tra lor fatta e Costantino:</l>
    </lg>
    <lg n="72">
     <l n="569">né da partir di Francia s'avrà in fretta,</l>
     <l n="570">per esser capitan de le sue squadre;</l>
     <l n="571">che d'ogni terra ch'abbiano suggetta,</l>
     <l n="572">far la rinunzia gli farà dal padre.</l>
     <l n="573">Non è virtù che di Ruggier sia detta,</l>
     <l n="574">ch'a muover sì l'ambiziosa madre</l>
     <l n="575">di Bradamante, e far che 'l genero ami,</l>
     <l n="576">vaglia, come ora udir, che re si chiami.</l>
    </lg>
    <lg n="73">
     <l n="577">Fansi le nozze splendide e reali,</l>
     <l n="578">convenienti a chi cura ne piglia:</l>
     <l n="579">Carlo ne piglia cura, e le fa quali</l>
     <l n="580">farebbe, maritando una sua figlia.</l>
     <l n="581">I merti de la donna erano tali,</l>
     <l n="582">oltre a quelli di tutta sua famiglia,</l>
     <l n="583">ch'a quel signor non parria uscir del segno,</l>
     <l n="584">se spendesse per lei mezzo il suo regno.</l>
    </lg>
    <lg n="74">
     <l n="585">Libera corte fa bandire intorno,</l>
     <l n="586">ove sicuro ognun possa venire;</l>
     <l n="587">e campo franco sin al nono giorno</l>
     <l n="588">concede a chi contese ha da partire.</l>
     <l n="589">Fe' alla campagna l'apparato adorno</l>
     <l n="590">di rami intesti e di bei fiori ordire,</l>
     <l n="591">d'oro e di seta poi, tanto giocondo,</l>
     <l n="592">che 'l più bel luogo mai non fu nel mondo.</l>
    </lg>
    <lg n="75">
     <l n="593">Dentro a Parigi non sariano state</l>
     <l n="594">l'innumerabil genti peregrine,</l>
     <l n="595">povare e ricche e d'ogni qualitate,</l>
     <l n="596">che v'eran, greche, barbare e latine.</l>
     <l n="597">Tanti signori, e imbascierie mandate</l>
     <l n="598">di tutto 'l mondo, non aveano fine:</l>
     <l n="599">erano in padiglion, tende e frascati</l>
     <l n="600">con gran commodità tutti alloggiati.</l>
    </lg>
    <lg n="76">
     <l n="601">Con eccellente e singulare ornato</l>
     <l n="602">la notte inanzi avea Melissa maga</l>
     <l n="603">il maritale albergo apparecchiato,</l>
     <l n="604">di ch'era stata già gran tempo vaga.</l>
     <l n="605">Già molto tempo inanzi desiato</l>
     <l n="606">questa copula avea quella presaga:</l>
     <l n="607">de l'avvenir presaga, sapea quanta</l>
     <l n="608">bontade uscir dovea da la lor pianta.</l>
    </lg>
    <lg n="77">
     <l n="609">Posto avea il genial letto fecondo</l>
     <l n="610">in mezzo un padiglione amplo e capace,</l>
     <l n="611">il più ricco, il più ornato, il più giocondo</l>
     <l n="612">che già mai fosse o per guerra o per pace,</l>
     <l n="613">o prima o dopo, teso in tutto 'l mondo;</l>
     <l n="614">e tolto ella l'avea dal lito trace:</l>
     <l n="615">l'avea di sopra a Costantin levato,</l>
     <l n="616">ch'a diporto sul mar s'era attendato.</l>
    </lg>
    <lg n="78">
     <l n="617">Melissa di consenso di Leone,</l>
     <l n="618">o più tosto per dargli maraviglia,</l>
     <l n="619">e mostrargli de l'arte paragone,</l>
     <l n="620">ch'al gran vermo infernal mette la briglia,</l>
     <l n="621">e che di lui, come a lei par, dispone,</l>
     <l n="622">e de la a Dio nimica empia famiglia;</l>
     <l n="623">fe' da Costantinopoli a Parigi</l>
     <l n="624">portare il padiglion dai messi stigi.</l>
    </lg>
    <lg n="79">
     <l n="625">Di sopra a Costantin ch'avea l'impero</l>
     <l n="626">di Grecia, lo levò da mezzo giorno,</l>
     <l n="627">con le corde e col fusto, e con l'intero</l>
     <l n="628">guernimento ch'avea dentro e d'intorno:</l>
     <l n="629">lo fe' portar per l'aria, e di Ruggiero</l>
     <l n="630">quivi lo fece alloggiamento adorno.</l>
     <l n="631">Poi, finite le nozze, anco tornollo</l>
     <l n="632">miraculosamente onde levollo.</l>
    </lg>
    <lg n="80">
     <l n="633">Eran degli anni appresso che duo milia</l>
     <l n="634">che fu quel ricco padiglion trapunto.</l>
     <l n="635">Una donzella de la terra d'Ilia,</l>
     <l n="636">ch'avea il furor profetico congiunto,</l>
     <l n="637">con studio di gran tempo e con vigilia</l>
     <l n="638">lo fece di sua man di tutto punto.</l>
     <l n="639">Cassandra fu nomata, et al fratello</l>
     <l n="640">inclito Ettòr fece un bel don di quello.</l>
    </lg>
    <lg n="81">
     <l n="641">Il più cortese cavallier che mai</l>
     <l n="642">dovea del ceppo uscir del suo germano</l>
     <l n="643">(ben che sapea, da la radice assai</l>
     <l n="644">che quel per molti rami era lontano)</l>
     <l n="645">ritratto avea nei bei ricami gai</l>
     <l n="646">d'oro e di varia seta, di sua mano.</l>
     <l n="647">L'ebbe, mentre che visse, Ettorre in pregio</l>
     <l n="648">per chi lo fece, e pel lavoro egregio.</l>
    </lg>
    <lg n="82">
     <l n="649">Ma poi ch'a tradimento ebbe la morte,</l>
     <l n="650">e fu 'l popul troian da' Greci afflitto;</l>
     <l n="651">che Sinon falso aperse lor le porte,</l>
     <l n="652">e peggio seguitò, che non è scritto;</l>
     <l n="653">Menelao ebbe il padiglione in sorte,</l>
     <l n="654">col quale a capitar venne in Egitto,</l>
     <l n="655">ove al re Proteo lo lasciò, se vòlse</l>
     <l n="656">la moglie aver, che quel tiràn gli tolse.</l>
    </lg>
    <lg n="83">
     <l n="657">Elena nominata era colei</l>
     <l n="658">per cui lo padiglione a Proteo diede;</l>
     <l n="659">che poi successe in man de' Tolomei,</l>
     <l n="660">tanto che Cleopatra ne fu erede.</l>
     <l n="661">Da le genti d'Agrippa tolto a lei</l>
     <l n="662">nel mar Leucadio fu con altre prede:</l>
     <l n="663">in man d'Augusto e di Tiberio venne,</l>
     <l n="664">e in Roma sin a Costantin si tenne;</l>
    </lg>
    <lg n="84">
     <l n="665">quel Costantin di cui doler si debbe</l>
     <l n="666">la bella Italia, fin che giri il cielo.</l>
     <l n="667">Costantin, poi che 'l Tevero gl'increbbe,</l>
     <l n="668">portò in Bisanzio il prezioso velo:</l>
     <l n="669">da un altro Costantin Melissa l'ebbe.</l>
     <l n="670">Oro le corde, avorio era lo stelo;</l>
     <l n="671">tutto trapunto con figure belle,</l>
     <l n="672">più che mai con pennel facesse Apelle.</l>
    </lg>
    <lg n="85">
     <l n="673">Quivi le Grazie in abito giocondo</l>
     <l n="674">una regina aiutavano al parto:</l>
     <l n="675">sì bello infante n'apparia, che 'l mondo</l>
     <l n="676">non ebbe un tal dal secol primo al quarto.</l>
     <l n="677">Vedeasi Iove, e Mercurio facondo,</l>
     <l n="678">Venere e Marte, che l'aveano sparto</l>
     <l n="679">a man piene e spargean d'eterei fiori,</l>
     <l n="680">di dolce ambrosia e di celesti odori.</l>
    </lg>
    <lg n="86">
     <l n="681">Ippolito diceva una scrittura</l>
     <l n="682">sopra le fasce in lettere minute.</l>
     <l n="683">In età poi più ferma l'Aventura</l>
     <l n="684">l'avea per mano, e inanzi era Virtute.</l>
     <l n="685">Mostrava nòve genti la pittura</l>
     <l n="686">con veste e chiome lunghe, che venute</l>
     <l n="687">a domandar da parte di Corvino</l>
     <l n="688">erano al padre il tenero bambino.</l>
    </lg>
    <lg n="87">
     <l n="689">Da Ercole partirsi riverente</l>
     <l n="690">si vede, e da la madre Leonora;</l>
     <l n="691">e venir sul Danubio, ove la gente</l>
     <l n="692">corre a vederlo, e come un dio l'adora.</l>
     <l n="693">Vedesi il re degli Ungari prudente,</l>
     <l n="694">che 'l maturo sapere ammira e onora</l>
     <l n="695">in non matura età tenera e molle,</l>
     <l n="696">e sopra tutti i suoi baron l'estolle.</l>
    </lg>
    <lg n="88">
     <l n="697">V'è che negli infantili e teneri anni</l>
     <l n="698">lo scettro di Strigonia in man gli pone:</l>
     <l n="699">sempre il fanciullo se gli vede a' panni,</l>
     <l n="700">sia nel palagio, sia nel padiglione:</l>
     <l n="701">o contra Turchi, o contra gli Alemanni</l>
     <l n="702">quel re possente faccia espedizione,</l>
     <l n="703">Ippolito gli è appresso, e fiso attende</l>
     <l n="704">a' magnanimi gesti, e virtù apprende.</l>
    </lg>
    <lg n="89">
     <l n="705">Quivi si vede, come il fior dispensi</l>
     <l n="706">de' suoi primi anni in disciplina et arte.</l>
     <l n="707">Fusco gli è appresso, che gli occulti sensi</l>
     <l n="708">chiari gli espone de l'antiche carte.</l>
     <l n="709">- Questo schivar, questo seguir conviensi,</l>
     <l n="710">se immortal brami e glorioso farte, -</l>
     <l n="711">par che gli dica: così avea ben finti</l>
     <l n="712">i gesti lor chi già gli avea dipinti.</l>
    </lg>
    <lg n="90">
     <l n="713">Poi cardinale appar, ma giovinetto,</l>
     <l n="714">sedere in Vaticano a consistoro,</l>
     <l n="715">e con facondia aprir l'alto intelletto,</l>
     <l n="716">e far di sé stupir tutto quel coro.</l>
     <l n="717">- Qual fia dunque costui d'età perfetto?</l>
     <l n="718">(parean con maraviglia dir tra loro).</l>
     <l n="719">Oh se di Pietro mai gli tocca il manto,</l>
     <l n="720">che fortunata età! che secol santo! -</l>
    </lg>
    <lg n="91">
     <l n="721">In altra parte i liberali spassi</l>
     <l n="722">erano e i giuochi del giovene illustre.</l>
     <l n="723">Or gli orsi affronta sugli alpini sassi,</l>
     <l n="724">ora i cingiali in valle ima e palustre:</l>
     <l n="725">or s'un gianetto par che 'l vento passi,</l>
     <l n="726">seguendo o caprio o cerva multilustre,</l>
     <l n="727">che giunta par che bipartita cada</l>
     <l n="728">in parti uguali a un sol colpo di spada.</l>
    </lg>
    <lg n="92">
     <l n="729">Di filosofi altrove e di poeti</l>
     <l n="730">si vede in mezzo un'onorata squadra.</l>
     <l n="731">Quel gli dipinge il corso de' pianeti,</l>
     <l n="732">questi la terra, quello il ciel gli squadra:</l>
     <l n="733">questi meste elegie, quel versi lieti,</l>
     <l n="734">quel canta eroici, o qualche oda leggiadra.</l>
     <l n="735">Musici ascolta, e varii suoni altrove;</l>
     <l n="736">né senza somma grazia un passo muove.</l>
    </lg>
    <lg n="93">
     <l n="737">In questa prima parte era dipinta</l>
     <l n="738">del sublime garzon la puerizia.</l>
     <l n="739">Cassandra l'altra avea tutta distinta</l>
     <l n="740">di gesti di prudenzia, di iustizia,</l>
     <l n="741">di valor, di modestia, e de la quinta</l>
     <l n="742">che tien con lor strettissima amicizia,</l>
     <l n="743">dico de la virtù che dona e spende;</l>
     <l n="744">de le qual tutte illuminato splende.</l>
    </lg>
    <lg n="94">
     <l n="745">In questa parte il giovene si vede</l>
     <l n="746">col duca sfortunato degl'Insubri,</l>
     <l n="747">ch'ora in pace a consiglio con lui siede,</l>
     <l n="748">or armato con lui spiega i colubri;</l>
     <l n="749">e sempre par d'una medesma fede,</l>
     <l n="750">o ne' felici tempi o nei lugubri:</l>
     <l n="751">ne la fuga lo segue, lo conforta</l>
     <l n="752">ne l'afflizion, gli è nel periglio scorta.</l>
    </lg>
    <lg n="95">
     <l n="753">Si vede altrove, a gran pensieri intento</l>
     <l n="754">per salute d'Alfonso e di Ferrara,</l>
     <l n="755">che va cercando per strano argumento,</l>
     <l n="756">e trova, e fa veder per cosa chiara</l>
     <l n="757">al giustissimo frate il tradimento</l>
     <l n="758">che gli usa la famiglia sua più cara:</l>
     <l n="759">e per questo si fa del nome erede,</l>
     <l n="760">che Roma a Ciceron libera diede.</l>
    </lg>
    <lg n="96">
     <l n="761">Vedesi altrove in arme relucente,</l>
     <l n="762">ch'ad aiutar la Chiesa in fretta corre;</l>
     <l n="763">e con tumultuaria e poca gente</l>
     <l n="764">a un esercito instrutto si va opporre;</l>
     <l n="765">e solo il ritrovarsi egli presente</l>
     <l n="766">tanto agli Ecclesiastici soccorre,</l>
     <l n="767">che 'l fuoco estingue pria ch'arder comince:</l>
     <l n="768">sì che può dir, che viene e vede e vince.</l>
    </lg>
    <lg n="97">
     <l n="769">Vedesi altrove da la patria riva</l>
     <l n="770">pugnar incontra la più forte armata,</l>
     <l n="771">che contra Turchi o contra gente argiva</l>
     <l n="772">da' Veneziani mai fosse mandata:</l>
     <l n="773">la rompe e vince, et al fratel captiva</l>
     <l n="774">con la gran preda l'ha tutta donata;</l>
     <l n="775">né per sé vedi altro serbarsi lui,</l>
     <l n="776">che l'onor sol, che non può dare altrui.</l>
    </lg>
    <lg n="98">
     <l n="777">Le donne e i cavallier mirano fisi,</l>
     <l n="778">senza trarne construtto, le figure;</l>
     <l n="779">perché non hanno appresso che gli avvisi</l>
     <l n="780">che tutte quelle sien cose future.</l>
     <l n="781">Prendon piacere a riguardare i visi</l>
     <l n="782">belli e ben fatti, e legger le scritture.</l>
     <l n="783">Sol Bradamante da Melissa instrutta</l>
     <l n="784">gode tra sé; che sa l'istoria tutta.</l>
    </lg>
    <lg n="99">
     <l n="785">Ruggiero, ancor ch'a par di Bradamante</l>
     <l n="786">non ne sia dotto, pur gli torna a mente</l>
     <l n="787">che fra i nipoti suoi gli solea Atlante</l>
     <l n="788">commendar questo Ippolito sovente.</l>
     <l n="789">Chi potria in versi a pieno dir le tante</l>
     <l n="790">cortesie che fa Carlo ad ogni gente?</l>
     <l n="791">Di varii giochi è sempre festa grande,</l>
     <l n="792">e la mensa ognor piena di vivande.</l>
    </lg>
    <lg n="100">
     <l n="793">Vedesi quivi chi è buon cavalliero;</l>
     <l n="794">che vi son mille lancie il giorno rotte:</l>
     <l n="795">fansi battaglie a piedi et a destriero,</l>
     <l n="796">altre accoppiate, altre confuse in frotte.</l>
     <l n="797">Più degli altri valor mostra Ruggiero,</l>
     <l n="798">che vince sempre, e giostra il dì e la notte;</l>
     <l n="799">e così in danza, in lotta et in ogni opra</l>
     <l n="800">sempre con molto onor resta di sopra.</l>
    </lg>
    <lg n="101">
     <l n="801">L'ultimo dì, ne l'ora che 'l solenne</l>
     <l n="802">convito era a gran festa incominciato;</l>
     <l n="803">che Carlo a man sinistra Ruggier tenne,</l>
     <l n="804">e Bradamante avea dal destro lato;</l>
     <l n="805">di verso la campagna in fretta venne</l>
     <l n="806">contra le mense un cavalliero armato,</l>
     <l n="807">tutto coperto egli e 'l destrier di nero,</l>
     <l n="808">di gran persona, e di sembiante altiero.</l>
    </lg>
    <lg n="102">
     <l n="809">Quest'era il re d'Algier, che per lo scorno</l>
     <l n="810">che gli fe' sopra il ponte la donzella,</l>
     <l n="811">giurato avea di non porsi arme intorno,</l>
     <l n="812">né stringer spada, né montare in sella,</l>
     <l n="813">fin che non fosse un anno, un mese e un giorno</l>
     <l n="814">stato, come eremita, entro una cella.</l>
     <l n="815">Così a quel tempo solean per se stessi</l>
     <l n="816">punirsi i cavallier di tali eccessi.</l>
    </lg>
    <lg n="103">
     <l n="817">Se ben di Carlo in questo mezzo intese</l>
     <l n="818">e del re suo signore ogni successo;</l>
     <l n="819">per non disdirsi, non più l'arme prese,</l>
     <l n="820">che se non pertenesse il fatto ad esso.</l>
     <l n="821">Ma poi che tutto l'anno e tutto 'l mese</l>
     <l n="822">vede finito, e tutto 'l giorno appresso,</l>
     <l n="823">con nuove arme e cavallo e spada e lancia</l>
     <l n="824">alla corte or ne vien quivi di Francia.</l>
    </lg>
    <lg n="104">
     <l n="825">Senza smontar, senza chinar la testa,</l>
     <l n="826">e senza segno alcun di riverenzia,</l>
     <l n="827">mostra Carlo sprezzar con la sua gesta,</l>
     <l n="828">e de tanti signor l'alta presenzia.</l>
     <l n="829">Maraviglioso e attonito ognun resta,</l>
     <l n="830">che si pigli costui tanta licenzia.</l>
     <l n="831">Lasciano i cibi e lascian le parole</l>
     <l n="832">per ascoltar ciò che 'l guerrier dir vuole.</l>
    </lg>
    <lg n="105">
     <l n="833">Poi che fu a Carlo et a Ruggiero a fronte,</l>
     <l n="834">con alta voce et orgoglioso grido:</l>
     <l n="835">- Son (disse) il re di Sarza, Rodomonte,</l>
     <l n="836">che te, Ruggiero, alla battaglia sfido;</l>
     <l n="837">e qui ti vo', prima che 'l sol tramonte,</l>
     <l n="838">provar ch'al tuo signor sei stato infido;</l>
     <l n="839">e che non merti, che sei traditore,</l>
     <l n="840">fra questi cavallieri alcuno onore.</l>
    </lg>
    <lg n="106">
     <l n="841">Ben che tua fellonia si vegga aperta,</l>
     <l n="842">perché essendo cristian non pòi negarla;</l>
     <l n="843">pur per farla apparere anco più certa,</l>
     <l n="844">in questo campo vengoti a provarla:</l>
     <l n="845">e se persona hai qui che faccia offerta</l>
     <l n="846">di combatter per te, voglio accettarla.</l>
     <l n="847">Se non basta una, e quattro e sei n'accetto;</l>
     <l n="848">e a tutte manterrò quel ch'io t'ho detto. -</l>
    </lg>
    <lg n="107">
     <l n="849">Ruggiero a quel parlar ritto levosse,</l>
     <l n="850">e con licenzia rispose di Carlo,</l>
     <l n="851">che mentiva egli, e qualunqu' altro fosse,</l>
     <l n="852">che traditor volesse nominarlo;</l>
     <l n="853">che sempre col suo re così portosse,</l>
     <l n="854">che giustamente alcun non può biasmarlo;</l>
     <l n="855">e ch'era apparecchiato sostenere</l>
     <l n="856">che verso lui fe' sempre il suo dovere:</l>
    </lg>
    <lg n="108">
     <l n="857">e ch'a difender la sua causa era atto,</l>
     <l n="858">senza tôrre in aiuto suo veruno;</l>
     <l n="859">e che sperava di mostrargli in fatto,</l>
     <l n="860">ch'assai n'avrebbe e forse troppo d'uno.</l>
     <l n="861">Quivi Rinaldo, quivi Orlando tratto,</l>
     <l n="862">quivi il marchese, e 'l figlio bianco e 'l bruno,</l>
     <l n="863">Dudon, Marfisa, contra il pagan fiero</l>
     <l n="864">s'eran per la difesa di Ruggiero;</l>
    </lg>
    <lg n="109">
     <l n="865">mostrando ch'essendo egli nuovo sposo,</l>
     <l n="866">non dovea conturbar le proprie nozze.</l>
     <l n="867">Ruggier rispose lor: - State in riposo;</l>
     <l n="868">che per me fôran queste scuse sozze. -</l>
     <l n="869">L'arme che tolse al Tartaro famoso,</l>
     <l n="870">vennero, e fur tutte le lunghe mozze.</l>
     <l n="871">Gli sproni il conte Orlando a Ruggier strinse,</l>
     <l n="872">e Carlo al fianco la spada gli cinse.</l>
    </lg>
    <lg n="110">
     <l n="873">Bradamante e Marfisa la corazza</l>
     <l n="874">posta gli aveano, e tutto l'altro arnese.</l>
     <l n="875">Tenne Astolfo il destrier di buona razza,</l>
     <l n="876">tenne la staffa il figlio del Danese.</l>
     <l n="877">Feron d'intorno far subito piazza</l>
     <l n="878">Rinaldo, Namo et Olivier marchese:</l>
     <l n="879">cacciaro in fretta ognun de lo steccato</l>
     <l n="880">a tal bisogni sempre apparecchiato.</l>
    </lg>
    <lg n="111">
     <l n="881">Donne e donzelle con pallida faccia</l>
     <l n="882">timide a guisa di columbe stanno,</l>
     <l n="883">che da' granosi paschi ai nidi caccia</l>
     <l n="884">rabbia de' venti che fremendo vanno</l>
     <l n="885">con tuoni e lampi, e 'l nero aer minaccia</l>
     <l n="886">grandine e pioggia, e a' campi strage e danno:</l>
     <l n="887">timide stanno per Ruggier; che male</l>
     <l n="888">a quel fiero pagan lor parea uguale.</l>
    </lg>
    <lg n="112">
     <l n="889">Così a tutta la plebe e alla più parte</l>
     <l n="890">dei cavallieri e dei baron parea;</l>
     <l n="891">che di memoria ancor lor non si parte</l>
     <l n="892">quel ch'in Parigi il pagan fatto avea;</l>
     <l n="893">che, solo, a ferro e a fuoco una gran parte</l>
     <l n="894">n'avea distrutta, e ancor vi rimanea,</l>
     <l n="895">e rimarrà per molti giorni il segno:</l>
     <l n="896">né maggior danno altronde ebbe quel regno.</l>
    </lg>
    <lg n="113">
     <l n="897">Tremava, più ch'a tutti gli altri, il core</l>
     <l n="898">a Bradamante; non ch'ella credesse</l>
     <l n="899">che 'l Saracin di forza, e del valore</l>
     <l n="900">che vien dal cor, più di Ruggier potesse;</l>
     <l n="901">né che ragion, che spesso dà l'onore</l>
     <l n="902">a chi l'ha seco, Rodomonte avesse:</l>
     <l n="903">pur stare ella non può senza sospetto;</l>
     <l n="904">che di temere, amando, ha degno effetto.</l>
    </lg>
    <lg n="114">
     <l n="905">Oh quanto volentier sopra sé tolta</l>
     <l n="906">l'impresa avria di quella pugna incerta,</l>
     <l n="907">ancor che rimaner di vita sciolta</l>
     <l n="908">per quella fosse stata più che certa!</l>
     <l n="909">Avria eletto a morir più d'una volta,</l>
     <l n="910">se può più d'una morte esser sofferta,</l>
     <l n="911">più tosto che patir che 'l suo consorte</l>
     <l n="912">si ponesse a pericol de la morte.</l>
    </lg>
    <lg n="115">
     <l n="913">Ma non sa ritrovar priego che vaglia,</l>
     <l n="914">perché Ruggiero a lei l'impresa lassi.</l>
     <l n="915">A riguardare adunque la battaglia</l>
     <l n="916">con mesto viso e cor trepido stassi.</l>
     <l n="917">Quinci Ruggier, quindi il pagan si scaglia,</l>
     <l n="918">e vengonsi a trovar coi ferri bassi.</l>
     <l n="919">Le lancie all'incontrar parver di gielo;</l>
     <l n="920">i tronchi, augelli a salir verso il cielo.</l>
    </lg>
    <lg n="116">
     <l n="921">La lancia del pagan, che venne a côrre</l>
     <l n="922">lo scudo a mezzo, fe' debole effetto:</l>
     <l n="923">tanto l'acciar, che pel famoso Ettorre</l>
     <l n="924">temprato avea Vulcano, era perfetto.</l>
     <l n="925">Ruggier la lancia parimente a porre</l>
     <l n="926">gli andò allo scudo, e gliele passò netto;</l>
     <l n="927">tutto che fosse appresso un palmo grosso,</l>
     <l n="928">dentro e di fuor d'acciaro, e in mezzo d'osso.</l>
    </lg>
    <lg n="117">
     <l n="929">E se non che la lancia non sostenne</l>
     <l n="930">il grave scontro, e mancò al primo assalto,</l>
     <l n="931">e rotta in scheggie e in tronchi aver le penne</l>
     <l n="932">parve per l'aria, tanto volò in alto;</l>
     <l n="933">l'osbergo apria (sì furiosa venne),</l>
     <l n="934">se fosse stato adamantino smalto,</l>
     <l n="935">e finia la battaglia; ma si roppe:</l>
     <l n="936">posero in terra ambi i destrier le groppe.</l>
    </lg>
    <lg n="118">
     <l n="937">Con briglia e sproni i cavallieri instando,</l>
     <l n="938">risalir feron subito i destrieri;</l>
     <l n="939">e donde gittâr l'aste, preso il brando,</l>
     <l n="940">si tornaro a ferir crudeli e fieri:</l>
     <l n="941">di qua di là con maestria girando</l>
     <l n="942">gli animosi cavalli atti e leggieri,</l>
     <l n="943">con le pungenti spade incominciaro</l>
     <l n="944">a tentar dove il ferro era più raro.</l>
    </lg>
    <lg n="119">
     <l n="945">Non si trovò lo scoglio del serpente,</l>
     <l n="946">che fu sì duro, al petto Rodomonte,</l>
     <l n="947">né di Nembrotte la spada tagliente,</l>
     <l n="948">né 'l solito elmo ebbe quel dì alla fronte;</l>
     <l n="949">che l'usate arme, quando fu perdente</l>
     <l n="950">contra la donna di Dordona al ponte,</l>
     <l n="951">lasciato avea sospese ai sacri marmi,</l>
     <l n="952">come di sopra avervi detto parmi.</l>
    </lg>
    <lg n="120">
     <l n="953">Egli avea un'altra assai buona armatura,</l>
     <l n="954">non come era la prima già perfetta:</l>
     <l n="955">ma né questa né quella né più dura</l>
     <l n="956">a Balisarda si sarebbe retta;</l>
     <l n="957">a cui non osta incanto né fattura,</l>
     <l n="958">né finezza d'acciar né tempra eletta.</l>
     <l n="959">Ruggier di qua di là sì ben lavora,</l>
     <l n="960">ch'al pagan l'arme in più d'un loco fora.</l>
    </lg>
    <lg n="121">
     <l n="961">Quando si vide in tante parti rosse</l>
     <l n="962">il pagan l'arme, e non poter schivare</l>
     <l n="963">che la più parte di quelle percosse</l>
     <l n="964">non gli andasse la carne a ritrovare;</l>
     <l n="965">a maggior rabbia, a più furor si mosse,</l>
     <l n="966">ch'a mezzo il verno il tempestoso mare:</l>
     <l n="967">getta lo scudo, e a tutto suo potere</l>
     <l n="968">su l'elmo di Ruggiero a due man fere.</l>
    </lg>
    <lg n="122">
     <l n="969">Con quella estrema forza che percuote</l>
     <l n="970">la machina ch'in Po sta su due navi,</l>
     <l n="971">e levata con uomini e con ruote</l>
     <l n="972">cader si lascia su le aguzze travi;</l>
     <l n="973">fere il pagan Ruggier, quanto più puote,</l>
     <l n="974">con ambe man sopra ogni peso gravi:</l>
     <l n="975">giova l'elmo incantato; che senza esso,</l>
     <l n="976">lui col cavallo avria in un colpo fesso.</l>
    </lg>
    <lg n="123">
     <l n="977">Ruggiero andò due volte a capo chino,</l>
     <l n="978">e per cadere e braccia e gambe aperse.</l>
     <l n="979">Raddoppia il fiero colpo il Saracino,</l>
     <l n="980">che quel non abbia tempo a riaverse:</l>
     <l n="981">poi vien col terzo ancor; ma il brando fino</l>
     <l n="982">sì lungo martellar più non sofferse;</l>
     <l n="983">che volò in pezzi, et al crudel pagano</l>
     <l n="984">disarmata lasciò di sé la mano.</l>
    </lg>
    <lg n="124">
     <l n="985">Rodomonte per questo non s'arresta,</l>
     <l n="986">ma s'aventa a Ruggier che nulla sente;</l>
     <l n="987">in tal modo intronata avea la testa,</l>
     <l n="988">in tal modo offuscata avea la mente.</l>
     <l n="989">Ma ben dal sonno il Saracin lo desta:</l>
     <l n="990">gli cinge il collo col braccio possente;</l>
     <l n="991">e con tal nodo e tanta forza afferra,</l>
     <l n="992">che de l'arcion lo svelle, e caccia in terra.</l>
    </lg>
    <lg n="125">
     <l n="993">Non fu in terra sì tosto, che risorse,</l>
     <l n="994">via più che d'ira, di vergogna pieno;</l>
     <l n="995">però che a Bradamante gli occhi torse,</l>
     <l n="996">e turbar vide il bel viso sereno.</l>
     <l n="997">Ella al cader di lui rimase in forse,</l>
     <l n="998">e fu la vita sua per venir meno.</l>
     <l n="999">Ruggiero ad emendar presto quell'onta,</l>
     <l n="1000">stringe la spada, e col pagan s'affronta.</l>
    </lg>
    <lg n="126">
     <l n="1001">Quel gli urta il destrier contra, ma Ruggiero</l>
     <l n="1002">lo cansa accortamente, e si ritira,</l>
     <l n="1003">e nel passare, al fren piglia il destriero</l>
     <l n="1004">con la man manca, e intorno lo raggira;</l>
     <l n="1005">e con la destra intanto al cavalliero</l>
     <l n="1006">ferire il fianco o il ventre o il petto mira;</l>
     <l n="1007">e di due punte fe' sentirgli angoscia,</l>
     <l n="1008">l'una nel fianco, e l'altra ne la coscia.</l>
    </lg>
    <lg n="127">
     <l n="1009">Rodomonte, ch'in mano ancor tenea</l>
     <l n="1010">il pome e l'elsa de la spada rotta,</l>
     <l n="1011">Ruggier su l'elmo in guisa percotea,</l>
     <l n="1012">che lo potea stordire all'altra botta.</l>
     <l n="1013">Ma Ruggier ch'a ragion vincer dovea,</l>
     <l n="1014">gli prese il braccio, e tirò tanto allotta,</l>
     <l n="1015">aggiungendo alla destra l'altra mano,</l>
     <l n="1016">che fuor di sella al fin trasse il pagano.</l>
    </lg>
    <lg n="128">
     <l n="1017">Sua forza o sua destrezza vuol che cada</l>
     <l n="1018">il pagan sì, ch'a Ruggier resti al paro:</l>
     <l n="1019">vo' dir che cadde in piè; che per la spada</l>
     <l n="1020">Ruggiero averne il meglio giudicaro.</l>
     <l n="1021">Ruggier cerca il pagan tenere a bada</l>
     <l n="1022">lungi da sé, né di accostarsi ha caro:</l>
     <l n="1023">per lui non fa lasciar venirsi adosso</l>
     <l n="1024">un corpo così grande e così grosso.</l>
    </lg>
    <lg n="129">
     <l n="1025">E insanguinargli pur tuttavia il fianco</l>
     <l n="1026">vede e la coscia e l'altre sue ferite.</l>
     <l n="1027">Spera che venga a poco a poco manco,</l>
     <l n="1028">sì che al fin gli abbia a dar vinta la lite.</l>
     <l n="1029">L'elsa e 'l pome avea in mano il pagan anco,</l>
     <l n="1030">e con tutte le forze insieme unite</l>
     <l n="1031">da sé scagliolli, e sì Ruggier percosse,</l>
     <l n="1032">che stordito ne fu più che mai fosse.</l>
    </lg>
    <lg n="130">
     <l n="1033">Ne la guancia de l'elmo, e ne la spalla</l>
     <l n="1034">fu Ruggier colto, e sì quel colpo sente,</l>
     <l n="1035">che tutto ne vacilla e ne traballa,</l>
     <l n="1036">e ritto se sostien difficilmente.</l>
     <l n="1037">Il pagan vuole entrar, ma il piè gli falla,</l>
     <l n="1038">che per la coscia offesa era impotente:</l>
     <l n="1039">e 'l volersi affrettar più del potere,</l>
     <l n="1040">con un ginocchio in terra il fa cadere.</l>
    </lg>
    <lg n="131">
     <l n="1041">Ruggier non perde il tempo, e di grande urto</l>
     <l n="1042">lo percuote nel petto e ne la faccia;</l>
     <l n="1043">e sopra gli martella, e tien sì curto,</l>
     <l n="1044">che con la mano in terra anco lo caccia.</l>
     <l n="1045">Ma tanto fa il pagan, che gli è risurto;</l>
     <l n="1046">si stringe con Ruggier sì, che l'abbraccia:</l>
     <l n="1047">l'uno e l'altro s'aggira, e scuote e preme,</l>
     <l n="1048">arte aggiungendo alle sue forze estreme.</l>
    </lg>
    <lg n="132">
     <l n="1049">Di forza a Rodomonte una gran parte</l>
     <l n="1050">la coscia e 'l fianco aperto aveano tolto.</l>
     <l n="1051">Ruggiero avea destrezza, avea grande arte,</l>
     <l n="1052">era alla lotta esercitato molto:</l>
     <l n="1053">sente il vantaggio suo, né se ne parte;</l>
     <l n="1054">e donde il sangue uscir vede più sciolto,</l>
     <l n="1055">e dove più ferito il pagan vede,</l>
     <l n="1056">puon braccia e petto, e l'uno e l'altro piede.</l>
    </lg>
    <lg n="133">
     <l n="1057">Rodomonte pien d'ira e di dispetto</l>
     <l n="1058">Ruggier nel collo e ne le spalle prende:</l>
     <l n="1059">or lo tira, or lo spinge, or sopra il petto</l>
     <l n="1060">sollevato da terra lo sospende,</l>
     <l n="1061">quinci e quindi lo ruota, e lo tien stretto,</l>
     <l n="1062">e per farlo cader molto contende.</l>
     <l n="1063">Ruggier sta in sé raccolto, e mette in opra</l>
     <l n="1064">senno e valor, per rimaner di sopra.</l>
    </lg>
    <lg n="134">
     <l n="1065">Tanto le prese andò mutando il franco</l>
     <l n="1066">e buon Ruggier, che Rodomonte cinse:</l>
     <l n="1067">calcògli il petto sul sinistro fianco,</l>
     <l n="1068">e con tutta sua forza ivi lo strinse.</l>
     <l n="1069">La gamba destra a un tempo inanzi al manco</l>
     <l n="1070">ginocchio e all'altro attraversògli e spinse;</l>
     <l n="1071">e da la terra in alto sollevollo,</l>
     <l n="1072">e con la testa in giù steso tornollo.</l>
    </lg>
    <lg n="135">
     <l n="1073">Del capo e de le schene Rodomonte</l>
     <l n="1074">la terra impresse; e tal fu la percossa,</l>
     <l n="1075">che da le piaghe sue, come da fonte,</l>
     <l n="1076">lungi andò il sangue a far la terra rossa.</l>
     <l n="1077">Ruggier, c'ha la Fortuna per la fronte,</l>
     <l n="1078">perché levarsi il Saracin non possa,</l>
     <l n="1079">l'una man col pugnal gli ha sopra gli occhi,</l>
     <l n="1080">l'altra alla gola, al ventre gli ha i ginocchi.</l>
    </lg>
    <lg n="136">
     <l n="1081">Come talvolta, ove si cava l'oro</l>
     <l n="1082">là tra' Pannoni o ne le mine ibere,</l>
     <l n="1083">se improvisa ruina su coloro</l>
     <l n="1084">che vi condusse empia avarizia, fere,</l>
     <l n="1085">ne restano sì oppressi, che può il loro</l>
     <l n="1086">spirto a pena, onde uscire, adito avere:</l>
     <l n="1087">così fu il Saracin non meno oppresso</l>
     <l n="1088">dal vincitor, tosto ch'in terra messo.</l>
    </lg>
    <lg n="137">
     <l n="1089">Alla vista de l'elmo gli appresenta</l>
     <l n="1090">la punta del pugnal ch'avea già tratto;</l>
     <l n="1091">e che si renda, minacciando, tenta,</l>
     <l n="1092">e di lasciarlo vivo gli fa patto.</l>
     <l n="1093">Ma quel, che di morir manco paventa,</l>
     <l n="1094">che di mostrar viltade a un minimo atto,</l>
     <l n="1095">si torce e scuote, e per por lui di sotto</l>
     <l n="1096">mette ogni suo vigor, né gli fa motto.</l>
    </lg>
    <lg n="138">
     <l n="1097">Come mastin sotto il feroce alano</l>
     <l n="1098">che fissi i denti ne la gola gli abbia,</l>
     <l n="1099">molto s'affanna e si dibatte invano</l>
     <l n="1100">con occhi ardenti e con spumose labbia,</l>
     <l n="1101">e non può uscire al predator di mano,</l>
     <l n="1102">che vince di vigor, non già di rabbia:</l>
     <l n="1103">così falla al pagano ogni pensiero</l>
     <l n="1104">d'uscir di sotto al vincitor Ruggiero.</l>
    </lg>
    <lg n="139">
     <l n="1105">Pur si torce e dibatte sì, che viene</l>
     <l n="1106">ad espedirsi col braccio migliore;</l>
     <l n="1107">e con la destra man che 'l pugnal tiene,</l>
     <l n="1108">che trasse anch'egli in quel contrasto fuore,</l>
     <l n="1109">tenta ferir Ruggier sotto le rene:</l>
     <l n="1110">ma il giovene s'accorse de l'errore</l>
     <l n="1111">in che potea cader, per differire</l>
     <l n="1112">di far quel empio Saracin morire.</l>
    </lg>
    <lg n="140">
     <l n="1113">E due e tre volte ne l'orribil fronte,</l>
     <l n="1114">alzando, più ch'alzar si possa, il braccio,</l>
     <l n="1115">il ferro del pugnale a Rodomonte</l>
     <l n="1116">tutto nascose, e si levò d'impaccio.</l>
     <l n="1117">Alle squalide ripe d'Acheronte,</l>
     <l n="1118">sciolta dal corpo più freddo che giaccio,</l>
     <l n="1119">bestemmiando fuggì l'alma sdegnosa,</l>
     <l n="1120">che fu sì altiera al mondo e sì orgogliosa.</l>
    </lg>
   </lg>
  </body>
 </text>
</TEI>