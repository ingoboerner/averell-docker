<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 3</title>
    <author>Ludovico Ariosto</author>
   </titleStmt>
   <extent>
    <measure unit="stanza">77</measure>
    <measure unit="line">616</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 3</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi mi darà la voce e le parole</l>
     <l n="2">convenienti a sì nobil suggetto?</l>
     <l n="3">chi l'ale al verso presterà, che vole</l>
     <l n="4">tanto ch'arrivi all'alto mio concetto?</l>
     <l n="5">Molto maggior di quel furor che suole,</l>
     <l n="6">ben or convien che mi riscaldi il petto;</l>
     <l n="7">che questa parte al mio signor si debbe,</l>
     <l n="8">che canta gli avi onde l'origine ebbe:</l>
    </lg>
    <lg n="2">
     <l n="9">di cui fra tutti li signori illustri,</l>
     <l n="10">dal ciel sortiti a governar la terra,</l>
     <l n="11">non vedi, o Febo, che 'l gran mondo lustri,</l>
     <l n="12">più gloriosa stirpe o in pace o in guerra;</l>
     <l n="13">né che sua nobiltade abbia più lustri</l>
     <l n="14">servata, e servarà (s'in me non erra</l>
     <l n="15">quel profetico lume che m'inspiri)</l>
     <l n="16">fin che d'intorno al polo il ciel s'aggiri.</l>
    </lg>
    <lg n="3">
     <l n="17">E volendone a pien dicer gli onori,</l>
     <l n="18">bisogna non la mia, ma quella cetra</l>
     <l n="19">con che tu dopo i gigantei furori</l>
     <l n="20">rendesti grazia al regnator de l'etra.</l>
     <l n="21">S'instrumenti avrò mai da te migliori,</l>
     <l n="22">atti a sculpire in così degna pietra,</l>
     <l n="23">in queste belle imagini disegno</l>
     <l n="24">porre ogni mia fatica, ogni mio ingegno.</l>
    </lg>
    <lg n="4">
     <l n="25">Levando intanto queste prime rudi</l>
     <l n="26">scaglie n'andrò con lo scarpello inetto:</l>
     <l n="27">forse ch'ancor con più solerti studi</l>
     <l n="28">poi ridurrò questo lavor perfetto.</l>
     <l n="29">Ma ritorniamo a quello, a cui né scudi</l>
     <l n="30">potran né usberghi assicurare il petto:</l>
     <l n="31">parlo di Pinabello di Maganza,</l>
     <l n="32">che d'uccider la donna ebbe speranza.</l>
    </lg>
    <lg n="5">
     <l n="33">Il traditor pensò che la donzella</l>
     <l n="34">fosse ne l'alto precipizio morta;</l>
     <l n="35">e con pallida faccia lasciò quella</l>
     <l n="36">trista e per lui contaminata porta,</l>
     <l n="37">e tornò presto a rimontare in sella:</l>
     <l n="38">e come quel ch'avea l'anima torta,</l>
     <l n="39">per giunger colpa a colpa e fallo a fallo,</l>
     <l n="40">di Bradamante ne menò il cavallo.</l>
    </lg>
    <lg n="6">
     <l n="41">Lasciàn costui, che mentre all'altrui vita</l>
     <l n="42">ordisce inganno, il suo morir procura;</l>
     <l n="43">e torniamo alla donna che, tradita,</l>
     <l n="44">quasi ebbe a un tempo e morte e sepoltura.</l>
     <l n="45">Poi ch'ella si levò tutta stordita,</l>
     <l n="46">ch'avea percosso in su la pietra dura,</l>
     <l n="47">dentro la porta andò, ch'adito dava</l>
     <l n="48">ne la seconda assai più larga cava.</l>
    </lg>
    <lg n="7">
     <l n="49">La stanza, quadra e spaziosa, pare</l>
     <l n="50">una devota e venerabil chiesa,</l>
     <l n="51">che su colonne alabastrine e rare</l>
     <l n="52">con bella architettura era suspesa.</l>
     <l n="53">Surgea nel mezzo un ben locato altare,</l>
     <l n="54">ch'avea dinanzi una lampada accesa;</l>
     <l n="55">e quella di splendente e chiaro foco</l>
     <l n="56">rendea gran lume all'uno e all'altro loco.</l>
    </lg>
    <lg n="8">
     <l n="57">Di devota umiltà la donna tocca,</l>
     <l n="58">come si vide in loco sacro e pio,</l>
     <l n="59">incominciò col core e con la bocca,</l>
     <l n="60">inginocchiata, a mandar prieghi a Dio.</l>
     <l n="61">Un picciol uscio intanto stride e crocca,</l>
     <l n="62">ch'era all'incontro, onde una donna uscìo</l>
     <l n="63">discinta e scalza, e sciolte avea le chiome,</l>
     <l n="64">che la donzella salutò per nome.</l>
    </lg>
    <lg n="9">
     <l n="65">E disse: - O generosa Bradamante,</l>
     <l n="66">non giunta qui senza voler divino,</l>
     <l n="67">di te più giorni m'ha predetto inante</l>
     <l n="68">il profetico spirto di Merlino,</l>
     <l n="69">che visitar le sue reliquie sante</l>
     <l n="70">dovevi per insolito camino:</l>
     <l n="71">e qui son stata acciò ch'io ti riveli</l>
     <l n="72">quel c'han di te già statuito i cieli.</l>
    </lg>
    <lg n="10">
     <l n="73">Questa è l'antiqua e memorabil grotta</l>
     <l n="74">ch'edificò Merlino, il savio mago</l>
     <l n="75">che forse ricordare odi talotta,</l>
     <l n="76">dove ingannollo la Donna del Lago.</l>
     <l n="77">Il sepolcro è qui giù, dove corrotta</l>
     <l n="78">giace la carne sua; dove egli, vago</l>
     <l n="79">di sodisfare a lei, che glil suase,</l>
     <l n="80">vivo corcossi, e morto ci rimase.</l>
    </lg>
    <lg n="11">
     <l n="81">Col corpo morto il vivo spirto alberga,</l>
     <l n="82">sin ch'oda il suon de l'angelica tromba</l>
     <l n="83">che dal ciel lo bandisca o che ve l'erga,</l>
     <l n="84">secondo che sarà corvo o colomba.</l>
     <l n="85">Vive la voce; e come chiara emerga,</l>
     <l n="86">udir potrai da la marmorea tomba,</l>
     <l n="87">che le passate e le future cose</l>
     <l n="88">a chi gli domandò, sempre rispose.</l>
    </lg>
    <lg n="12">
     <l n="89">Più giorni son ch'in questo cimiterio</l>
     <l n="90">venni di remotissimo paese,</l>
     <l n="91">perché circa il mio studio alto misterio</l>
     <l n="92">mi facesse Merlin meglio palese:</l>
     <l n="93">e perché ebbi vederti desiderio,</l>
     <l n="94">poi ci son stata oltre il disegno un mese;</l>
     <l n="95">che Merlin, che 'l ver sempre mi predisse,</l>
     <l n="96">termine al venir tuo questo dì fisse. -</l>
    </lg>
    <lg n="13">
     <l n="97">Stassi d'Amon la sbigottita figlia</l>
     <l n="98">tacita e fissa al ragionar di questa;</l>
     <l n="99">et ha sì pieno il cor di maraviglia,</l>
     <l n="100">che non sa s'ella dorme o s'ella è desta:</l>
     <l n="101">e con rimesse e vergognose ciglia</l>
     <l n="102">(come quella che tutta era modesta)</l>
     <l n="103">rispose: - Di che merito son io,</l>
     <l n="104">ch'antiveggian profeti il venir mio? -</l>
    </lg>
    <lg n="14">
     <l n="105">E lieta de l'insolita aventura,</l>
     <l n="106">dietro alla maga subito fu mossa,</l>
     <l n="107">che la condusse a quella sepoltura</l>
     <l n="108">che chiudea di Merlin l'anima e l'ossa.</l>
     <l n="109">Era quella arca d'una pietra dura,</l>
     <l n="110">lucida e tersa, e come fiamma rossa;</l>
     <l n="111">tal ch'alla stanza, ben che di sol priva,</l>
     <l n="112">dava splendore il lume che n'usciva.</l>
    </lg>
    <lg n="15">
     <l n="113">O che natura sia d'alcuni marmi</l>
     <l n="114">che muovin l'ombre a guisa di facelle,</l>
     <l n="115">o forza pur di suffumigi e carmi</l>
     <l n="116">e segni impressi all'osservate stelle</l>
     <l n="117">(come più questo verisimil parmi),</l>
     <l n="118">discopria lo splendor più cose belle</l>
     <l n="119">e di scultura e di color, ch'intorno</l>
     <l n="120">il venerabil luogo aveano adorno.</l>
    </lg>
    <lg n="16">
     <l n="121">A pena ha Bradamante da la soglia</l>
     <l n="122">levato il piè ne la secreta cella,</l>
     <l n="123">che 'l vivo spirto da la morta spoglia</l>
     <l n="124">con chiarissima voce le favella:</l>
     <l n="125">- Favorisca Fortuna ogni tua voglia,</l>
     <l n="126">o casta e nobilissima donzella,</l>
     <l n="127">del cui ventre uscirà il seme fecondo</l>
     <l n="128">che onorar deve Italia e tutto il mondo.</l>
    </lg>
    <lg n="17">
     <l n="129">L'antiquo sangue che venne da Troia,</l>
     <l n="130">per li duo miglior rivi in te commisto,</l>
     <l n="131">produrrà l'ornamento, il fior, la gioia</l>
     <l n="132">d'ogni lignaggio ch'abbi il sol mai visto</l>
     <l n="133">tra l'Indo e 'l Tago e 'l Nilo e la Danoia,</l>
     <l n="134">tra quanto è 'n mezzo Antartico e Calisto.</l>
     <l n="135">Ne la progenie tua con sommi onori</l>
     <l n="136">saran marchesi, duci e imperatori.</l>
    </lg>
    <lg n="18">
     <l n="137">I capitani e i cavallier robusti</l>
     <l n="138">quindi usciran, che col ferro e col senno</l>
     <l n="139">ricuperar tutti gli onor vetusti</l>
     <l n="140">de l'arme invitte alla sua Italia denno.</l>
     <l n="141">Quindi terran lo scettro i signor giusti,</l>
     <l n="142">che, come il savio Augusto e Numa fenno,</l>
     <l n="143">sotto il benigno e buon governo loro</l>
     <l n="144">ritorneran la prima età de l'oro.</l>
    </lg>
    <lg n="19">
     <l n="145">Acciò dunque il voler del ciel si metta</l>
     <l n="146">in effetto per te, che di Ruggiero</l>
     <l n="147">t'ha per moglier fin da principio eletta,</l>
     <l n="148">segue animosamente il tuo sentiero;</l>
     <l n="149">che cosa non sarà che s'intrometta</l>
     <l n="150">da poterti turbar questo pensiero,</l>
     <l n="151">sì che non mandi al primo assalto in terra</l>
     <l n="152">quel rio ladron ch'ogni tuo ben ti serra. -</l>
    </lg>
    <lg n="20">
     <l n="153">Tacque Merlino avendo così detto,</l>
     <l n="154">et agio all'opre de la maga diede,</l>
     <l n="155">ch'a Bradamante dimostrar l'aspetto</l>
     <l n="156">si preparava di ciascun suo erede.</l>
     <l n="157">Avea de spirti un gran numero eletto,</l>
     <l n="158">non so se da l'inferno o da qual sede,</l>
     <l n="159">e tutti quelli in un luogo raccolti</l>
     <l n="160">sotto abiti diversi e varii volti.</l>
    </lg>
    <lg n="21">
     <l n="161">Poi la donzella a sé richiama in chiesa,</l>
     <l n="162">là dove prima avea tirato un cerchio</l>
     <l n="163">che la potea capir tutta distesa,</l>
     <l n="164">et avea un palmo ancora di superchio.</l>
     <l n="165">E perché da li spirti non sia offesa,</l>
     <l n="166">le fa d'un gran pentacolo coperchio;</l>
     <l n="167">e le dice che taccia e stia a mirarla:</l>
     <l n="168">poi scioglie il libro, e coi demoni parla.</l>
    </lg>
    <lg n="22">
     <l n="169">Eccovi fuor de la prima spelonca,</l>
     <l n="170">che gente intorno al sacro cerchio ingrossa;</l>
     <l n="171">ma, come vuole entrar, la via l'è tronca,</l>
     <l n="172">come lo cinga intorno muro e fossa.</l>
     <l n="173">In quella stanza, ove la bella conca</l>
     <l n="174">in sé chiudea del gran profeta l'ossa,</l>
     <l n="175">entravan l'ombre, poi ch'avean tre volte</l>
     <l n="176">fatto d'intorno lor debite volte.</l>
    </lg>
    <lg n="23">
     <l n="177">- Se i nomi e i gesti di ciascun vo' dirti</l>
     <l n="178">(dicea l'incantatrice a Bradamante),</l>
     <l n="179">di questi ch'or per gl'incantati spirti,</l>
     <l n="180">prima che nati sien, ci sono avante,</l>
     <l n="181">non so veder quando abbia da espedirti;</l>
     <l n="182">che non basta una notte a cose tante:</l>
     <l n="183">sì ch'io te ne verrò scegliendo alcuno,</l>
     <l n="184">secondo il tempo, e che sarà oportuno.</l>
    </lg>
    <lg n="24">
     <l n="185">Vedi quel primo che ti rassimiglia</l>
     <l n="186">ne' bei sembianti e nel giocondo aspetto:</l>
     <l n="187">capo in Italia fia di tua famiglia,</l>
     <l n="188">del seme di Ruggiero in te concetto.</l>
     <l n="189">Veder del sangue di Pontier vermiglia</l>
     <l n="190">per mano di costui la terra aspetto,</l>
     <l n="191">e vendicato il tradimento e il torto</l>
     <l n="192">contra quei che gli avranno il padre morto.</l>
    </lg>
    <lg n="25">
     <l n="193">Per opra di costui sarà deserto</l>
     <l n="194">il re de' Longobardi Desiderio:</l>
     <l n="195">d'Este e di Calaon per questo merto</l>
     <l n="196">il bel domìno avrà dal sommo Imperio.</l>
     <l n="197">Quel che gli è dietro, è il tuo nipote Uberto,</l>
     <l n="198">onor de l'arme e del paese esperio:</l>
     <l n="199">per costui contra barbari difesa</l>
     <l n="200">più d'una volta fia la santa Chiesa.</l>
    </lg>
    <lg n="26">
     <l n="201">Vedi qui Alberto, invitto capitano</l>
     <l n="202">ch'ornerà di trofei tanti delubri:</l>
     <l n="203">Ugo il figlio è con lui, che di Milano</l>
     <l n="204">farà l'acquisto, e spiegherà i colubri.</l>
     <l n="205">Azzo è quell'altro, a cui resterà in mano,</l>
     <l n="206">dopo il fratello, il regno degl'Insubri.</l>
     <l n="207">Ecco Albertazzo, il cui savio consiglio</l>
     <l n="208">torrà d'Italia Beringario e il figlio;</l>
    </lg>
    <lg n="27">
     <l n="209">e sarà degno a cui Cesare Otone</l>
     <l n="210">Alda, sua figlia, in matrimonio aggiunga.</l>
     <l n="211">Vedi un altro Ugo: oh bella successione,</l>
     <l n="212">che dal patrio valor non si dislunga!</l>
     <l n="213">Costui sarà, che per giusta cagione</l>
     <l n="214">ai superbi Roman l'orgoglio emunga,</l>
     <l n="215">che 'l terzo Otone e il pontefice tolga</l>
     <l n="216">de le man loro, e 'l grave assedio sciolga.</l>
    </lg>
    <lg n="28">
     <l n="217">Vedi Folco, che par ch'al suo germano,</l>
     <l n="218">ciò che in Italia avea, tutto abbi dato,</l>
     <l n="219">e vada a possedere indi lontano</l>
     <l n="220">in mezzo agli Alamanni un gran ducato;</l>
     <l n="221">e dia alla casa di Sansogna mano,</l>
     <l n="222">che caduta sarà tutta da un lato;</l>
     <l n="223">e per la linea de la madre, erede,</l>
     <l n="224">con la progenie sua la terrà in piede.</l>
    </lg>
    <lg n="29">
     <l n="225">Questo ch'or a nui viene è il secondo Azzo,</l>
     <l n="226">di cortesia più che di guerre amico,</l>
     <l n="227">tra dui figli, Bertoldo et Albertazzo.</l>
     <l n="228">Vinto da l'un sarà il secondo Enrico,</l>
     <l n="229">e del sangue tedesco orribil guazzo</l>
     <l n="230">Parma vedrà per tutto il campo aprico;</l>
     <l n="231">de l'altro la contessa gloriosa,</l>
     <l n="232">saggia e casta Matilde, sarà sposa.</l>
    </lg>
    <lg n="30">
     <l n="233">Virtù il farà di tal connubio degno;</l>
     <l n="234">ch'a quella età non poca laude estimo</l>
     <l n="235">quasi di mezza Italia in dote il regno,</l>
     <l n="236">e la nipote aver d'Enrico primo.</l>
     <l n="237">Ecco di quel Bertoldo il caro pegno,</l>
     <l n="238">Rinaldo tuo, ch'avrà l'onor opimo</l>
     <l n="239">d'aver la Chiesa de le man riscossa</l>
     <l n="240">de l'empio Federico Barbarossa.</l>
    </lg>
    <lg n="31">
     <l n="241">Ecco un altro Azzo, et è quel che Verona</l>
     <l n="242">avrà in poter col suo bel tenitorio;</l>
     <l n="243">e sarà detto marchese d'Ancona</l>
     <l n="244">dal quarto Otone e dal secondo Onorio.</l>
     <l n="245">Lungo sarà s'io mostro ogni persona</l>
     <l n="246">del sangue tuo, ch'avrà del consistorio</l>
     <l n="247">il confalone, e s'io narro ogni impresa</l>
     <l n="248">vinta da lor per la romana Chiesa.</l>
    </lg>
    <lg n="32">
     <l n="249">Obizzo vedi e Folco, altri Azzi, altri Ughi,</l>
     <l n="250">ambi gli Enrichi, il figlio al padre a canto;</l>
     <l n="251">duo Guelfi, di quai l'uno Umbria suggiughi,</l>
     <l n="252">e vesta di Spoleti il ducal manto.</l>
     <l n="253">Ecco che 'l sangue e le gran piaghe asciughi</l>
     <l n="254">d'Italia afflitta, e volga in riso il pianto:</l>
     <l n="255">di costui parlo (e mostrolle Azzo quinto)</l>
     <l n="256">onde Ezellin fia rotto, preso, estinto.</l>
    </lg>
    <lg n="33">
     <l n="257">Ezellino, immanissimo tiranno,</l>
     <l n="258">che fia creduto figlio del demonio,</l>
     <l n="259">farà, troncando i sudditi, tal danno,</l>
     <l n="260">e distruggendo il bel paese ausonio,</l>
     <l n="261">che pietosi apo lui stati saranno</l>
     <l n="262">Mario, Silla, Neron, Caio et Antonio.</l>
     <l n="263">E Federico imperator secondo</l>
     <l n="264">fia per questo Azzo rotto e messo al fondo.</l>
    </lg>
    <lg n="34">
     <l n="265">Terrà costui con più felice scettro</l>
     <l n="266">la bella terra che siede sul fiume</l>
     <l n="267">dove chiamò con lacrimoso plettro</l>
     <l n="268">Febo il figliuol ch'avea mal retto il lume,</l>
     <l n="269">quando fu pianto il fabuloso elettro,</l>
     <l n="270">e Cigno si vestì di bianche piume;</l>
     <l n="271">e questa di mille oblighi mercede</l>
     <l n="272">gli donerà l'Apostolica sede.</l>
    </lg>
    <lg n="35">
     <l n="273">Dove lascio il fratel Aldrobandino?</l>
     <l n="274">che per dar al pontefice soccorso</l>
     <l n="275">contra Oton quarto e il campo ghibellino</l>
     <l n="276">che sarà presso al Campidoglio corso,</l>
     <l n="277">et avrà preso ogni luogo vicino,</l>
     <l n="278">e posto agli Umbri e alli Piceni il morso;</l>
     <l n="279">né potendo prestargli aiuto senza</l>
     <l n="280">molto tesor, ne chiederà a Fiorenza;</l>
    </lg>
    <lg n="36">
     <l n="281">e non avendo gioie o miglior pegni,</l>
     <l n="282">per sicurtà daralle il frate in mano.</l>
     <l n="283">Spiegherà i suoi vittoriosi segni,</l>
     <l n="284">e romperà l'esercito germano;</l>
     <l n="285">in seggio riporrà la Chiesa, e degni</l>
     <l n="286">darà supplicii ai conti di Celano;</l>
     <l n="287">et al servizio del sommo Pastore</l>
     <l n="288">finirà gli anni suoi nel più bel fiore.</l>
    </lg>
    <lg n="37">
     <l n="289">Et Azzo, il suo fratel, lascierà erede</l>
     <l n="290">del dominio d'Ancona e di Pisauro,</l>
     <l n="291">d'ogni città che da Troento siede</l>
     <l n="292">tra il mare e l'Apenin fin all'Isauro,</l>
     <l n="293">e di grandezza d'animo e di fede,</l>
     <l n="294">e di virtù, miglior che gemme et auro:</l>
     <l n="295">che dona e tolle ogn'altro ben Fortuna;</l>
     <l n="296">sol in virtù non ha possanza alcuna.</l>
    </lg>
    <lg n="38">
     <l n="297">Vedi Rinaldo, in cui non minor raggio</l>
     <l n="298">splenderà di valor, pur che non sia</l>
     <l n="299">a tanta essaltazion del bel lignaggio</l>
     <l n="300">Morte o Fortuna invidiosa e ria.</l>
     <l n="301">Udirne il duol fin qui da Napoli aggio,</l>
     <l n="302">dove del padre allor statico fia.</l>
     <l n="303">Or Obizzo ne vien, che giovinetto</l>
     <l n="304">dopo l'avo sarà principe eletto.</l>
    </lg>
    <lg n="39">
     <l n="305">Al bel dominio accrescerà costui</l>
     <l n="306">Reggio giocondo e Modona feroce.</l>
     <l n="307">Tal sarà il suo valor, che signor lui</l>
     <l n="308">domanderanno i populi a una voce.</l>
     <l n="309">Vedi Azzo sesto, un de' figliuoli sui,</l>
     <l n="310">confalonier de la cristiana croce:</l>
     <l n="311">avrà il ducato d'Andria con la figlia</l>
     <l n="312">del secondo re Carlo di Siciglia.</l>
    </lg>
    <lg n="40">
     <l n="313">Vedi in un bello et amichevol groppo</l>
     <l n="314">de li principi illustri l'eccellenza:</l>
     <l n="315">Obizzo, Aldrobandin, Nicolò zoppo,</l>
     <l n="316">Alberto, d'amor pieno e di clemenza.</l>
     <l n="317">Io tacerò, per non tenerti troppo,</l>
     <l n="318">come al bel regno aggiungeran Favenza,</l>
     <l n="319">e con maggior fermezza Adria, che valse</l>
     <l n="320">da sé nomar l'indomite acque salse;</l>
    </lg>
    <lg n="41">
     <l n="321">come la terra, il cui produr di rose</l>
     <l n="322">le diè piacevol nome in greche voci,</l>
     <l n="323">e la città ch'in mezzo alle piscose</l>
     <l n="324">paludi, del Po teme ambe le foci,</l>
     <l n="325">dove abitan le genti disiose</l>
     <l n="326">che 'l mar si turbi e sieno i venti atroci.</l>
     <l n="327">Taccio d'Argenta, di Lugo e di mille</l>
     <l n="328">altre castella e populose ville.</l>
    </lg>
    <lg n="42">
     <l n="329">Ve' Nicolò, che tenero fanciullo</l>
     <l n="330">il popul crea signor de la sua terra,</l>
     <l n="331">e di Tideo fa il pensier vano e nullo,</l>
     <l n="332">che contra lui le civil arme afferra.</l>
     <l n="333">Sarà di questo il pueril trastullo</l>
     <l n="334">sudar nel ferro e travagliarsi in guerra;</l>
     <l n="335">e da lo studio del tempo primiero</l>
     <l n="336">il fior riuscirà d'ogni guerriero.</l>
    </lg>
    <lg n="43">
     <l n="337">Farà de' suoi ribelli uscire a vòto</l>
     <l n="338">ogni disegno, e lor tornare in danno;</l>
     <l n="339">et ogni stratagema avrà sì noto,</l>
     <l n="340">che sarà duro il poter fargli inganno.</l>
     <l n="341">Tardi di questo s'avedrà il Terzo Oto,</l>
     <l n="342">e di Reggio e di Parma aspro tiranno,</l>
     <l n="343">che da costui spogliato a un tempo fia</l>
     <l n="344">e del dominio e de la vita ria.</l>
    </lg>
    <lg n="44">
     <l n="345">Avrà il bel regno poi sempre augumento</l>
     <l n="346">senza torcer mai piè dal camin dritto;</l>
     <l n="347">né ad alcuno farà mai nocumento,</l>
     <l n="348">da cui prima non sia d'ingiuria afflitto:</l>
     <l n="349">et è per questo il gran Motor contento</l>
     <l n="350">che non gli sia alcun termine prescritto;</l>
     <l n="351">ma duri prosperando in meglio sempre,</l>
     <l n="352">fin che si volga il ciel ne le sue tempre.</l>
    </lg>
    <lg n="45">
     <l n="353">Vedi Leonello, e vedi il primo duce,</l>
     <l n="354">fama de la sua età, l'inclito Borso,</l>
     <l n="355">che siede in pace, e più trionfo adduce</l>
     <l n="356">di quanti in altrui terre abbino corso.</l>
     <l n="357">Chiuderà Marte ove non veggia luce,</l>
     <l n="358">e stringerà al Furor le mani al dorso.</l>
     <l n="359">Di questo signor splendido ogni intento</l>
     <l n="360">sarà che 'l popul suo viva contento.</l>
    </lg>
    <lg n="46">
     <l n="361">Ercole or vien, ch'al suo vicin rinfaccia,</l>
     <l n="362">col piè mezzo arso e con quei debol passi,</l>
     <l n="363">come a Budrio col petto e con la faccia</l>
     <l n="364">il campo volto in fuga gli fermassi;</l>
     <l n="365">non perché in premio poi guerra gli faccia,</l>
     <l n="366">né, per cacciarlo, fin nel Barco passi.</l>
     <l n="367">Questo è il signor, di cui non so esplicarme</l>
     <l n="368">se fia maggior la gloria o in pace o in arme.</l>
    </lg>
    <lg n="47">
     <l n="369">Terran Pugliesi, Calabri e Lucani</l>
     <l n="370">de' gesti di costui lunga memoria,</l>
     <l n="371">là dove avrà dal re de' Catalani</l>
     <l n="372">di pugna singular la prima gloria;</l>
     <l n="373">e nome tra gl'invitti capitani</l>
     <l n="374">s'acquisterà con più d'una vittoria:</l>
     <l n="375">avrà per sua virtù la signoria</l>
     <l n="376">più di trenta anni, a lui debita pria.</l>
    </lg>
    <lg n="48">
     <l n="377">E quanto più aver obligo si possa</l>
     <l n="378">a principe, sua terra avrà a costui;</l>
     <l n="379">non perché fia de le paludi mossa</l>
     <l n="380">tra campi fertilissimi da lui;</l>
     <l n="381">non perché la farà con muro e fossa</l>
     <l n="382">meglio capace a' cittadini sui,</l>
     <l n="383">e l'ornarà di templi e di palagi,</l>
     <l n="384">di piazze, di teatri e di mille agi;</l>
    </lg>
    <lg n="49">
     <l n="385">non perché dagli artigli de l'audace</l>
     <l n="386">aligero Leon terrà difesa;</l>
     <l n="387">non perché, quando la gallica face</l>
     <l n="388">per tutto avrà la bella Italia accesa,</l>
     <l n="389">si starà sola col suo stato in pace,</l>
     <l n="390">e dal timore e dai tributi illesa;</l>
     <l n="391">non sì per questi et altri benefici</l>
     <l n="392">saran sue genti ad Ercol debitrici:</l>
    </lg>
    <lg n="50">
     <l n="393">quanto che darà lor l'inclita prole,</l>
     <l n="394">il giusto Alfonso e Ippolito benigno,</l>
     <l n="395">che saran quai l'antiqua fama suole</l>
     <l n="396">narrar de' figli del Tindareo cigno,</l>
     <l n="397">ch'alternamente si privan del sole</l>
     <l n="398">per trar l'un l'altro de l'aer maligno.</l>
     <l n="399">Sarà ciascuno d'essi e pronto e forte</l>
     <l n="400">l'altro salvar con sua perpetua morte.</l>
    </lg>
    <lg n="51">
     <l n="401">Il grande amor di questa bella coppia</l>
     <l n="402">renderà il popul suo via più sicuro,</l>
     <l n="403">che se, per opra di Vulcan, di doppia</l>
     <l n="404">cinta di ferro avesse intorno il muro.</l>
     <l n="405">Alfonso è quel che col saper accoppia</l>
     <l n="406">sì la bontà, ch'al secolo futuro</l>
     <l n="407">la gente crederà che sia dal cielo</l>
     <l n="408">tornata Astrea dove può il caldo e il gielo.</l>
    </lg>
    <lg n="52">
     <l n="409">A grande uopo gli fia l'esser prudente,</l>
     <l n="410">e di valore assimigliarsi al padre;</l>
     <l n="411">che si ritroverà, con poca gente,</l>
     <l n="412">da un lato aver le veneziane squadre,</l>
     <l n="413">colei da l'altro, che più giustamente</l>
     <l n="414">non so se devrà dir matrigna o madre;</l>
     <l n="415">ma se pur madre, a lui poco più pia,</l>
     <l n="416">che Medea ai figli o Progne stata sia.</l>
    </lg>
    <lg n="53">
     <l n="417">E quante volte uscirà giorno o notte</l>
     <l n="418">col suo popul fedel fuor de la terra,</l>
     <l n="419">tante sconfitte e memorabil rotte</l>
     <l n="420">darà a' nimici o per acqua o per terra.</l>
     <l n="421">Le genti di Romagna mal condotte,</l>
     <l n="422">contra i vicini e lor già amici, in guerra,</l>
     <l n="423">se n'avedranno, insanguinando il suolo</l>
     <l n="424">che serra il Po, Santerno e Zanniolo.</l>
    </lg>
    <lg n="54">
     <l n="425">Nei medesmi confini anco saprallo</l>
     <l n="426">del gran Pastore il mercenario Ispano,</l>
     <l n="427">che gli avrà dopo con poco intervallo</l>
     <l n="428">la Bastia tolta, e morto il castellano,</l>
     <l n="429">quando l'avrà già preso; e per tal fallo</l>
     <l n="430">non fia, dal minor fante al capitano,</l>
     <l n="431">che del racquisto e del presidio ucciso</l>
     <l n="432">a Roma riportar possa l'aviso.</l>
    </lg>
    <lg n="55">
     <l n="433">Costui sarà, col senno e con la lancia,</l>
     <l n="434">ch'avrà l'onor, nei campi di Romagna,</l>
     <l n="435">d'aver dato all'esercito di Francia</l>
     <l n="436">la gran vittoria contra Iulio e Spagna.</l>
     <l n="437">Nuoteranno i destrier fin alla pancia</l>
     <l n="438">nel sangue uman per tutta la campagna;</l>
     <l n="439">ch'a sepelire il popul verrà manco</l>
     <l n="440">tedesco, ispano, greco, italo e franco.</l>
    </lg>
    <lg n="56">
     <l n="441">Quel ch'in pontificale abito imprime</l>
     <l n="442">del purpureo capel la sacra chioma,</l>
     <l n="443">è il liberal, magnanimo, sublime,</l>
     <l n="444">gran cardinal de la Chiesa di Roma</l>
     <l n="445">Ippolito, ch'a prose, a versi, a rime</l>
     <l n="446">darà materia eterna in ogni idioma;</l>
     <l n="447">la cui fiorita età vuol il ciel iusto</l>
     <l n="448">ch'abbia un Maron, come un altro ebbe Augusto.</l>
    </lg>
    <lg n="57">
     <l n="449">Adornerà la sua progenie bella,</l>
     <l n="450">come orna il sol la machina del mondo</l>
     <l n="451">molto più de la luna e d'ogni stella;</l>
     <l n="452">ch'ogn'altro lume a lui sempre è secondo.</l>
     <l n="453">Costui con pochi a piedi e meno in sella</l>
     <l n="454">veggio uscir mesto, e poi tornar iocondo;</l>
     <l n="455">che quindici galee mena captive,</l>
     <l n="456">oltra mill'altri legni, alle sue rive.</l>
    </lg>
    <lg n="58">
     <l n="457">Vedi poi l'uno e l'altro Sigismondo.</l>
     <l n="458">Vedi d'Alfonso i cinque figli cari,</l>
     <l n="459">alla cui fama ostar, che di sé il mondo</l>
     <l n="460">non empia, i monti non potran né i mari:</l>
     <l n="461">gener del re di Francia, Ercol secondo</l>
     <l n="462">è l'un; quest'altro (acciò tutti gl'impari)</l>
     <l n="463">Ippolito è, che non con minor raggio</l>
     <l n="464">che 'l zio, risplenderà nel suo lignaggio;</l>
    </lg>
    <lg n="59">
     <l n="465">Francesco, i terzo; Alfonsi gli altri dui</l>
     <l n="466">ambi son detti. Or, come io dissi prima,</l>
     <l n="467">s'ho da mostrarti ogni tuo ramo, il cui</l>
     <l n="468">valor la stirpe sua tanto sublima,</l>
     <l n="469">bisognerà che si rischiari e abbui</l>
     <l n="470">più volte prima il ciel, ch'io te li esprima:</l>
     <l n="471">e sarà tempo ormai, quando ti piaccia,</l>
     <l n="472">ch'io dia licenzia all'ombre, e ch'io mi taccia. -</l>
    </lg>
    <lg n="60">
     <l n="473">Così con voluntà de la donzella</l>
     <l n="474">la dotta incantatrice il libro chiuse.</l>
     <l n="475">Tutti gli spirti allora ne la cella</l>
     <l n="476">spariro in fretta, ove eran l'ossa chiuse.</l>
     <l n="477">Qui Bradamante, poi che la favella</l>
     <l n="478">le fu concessa usar, la bocca schiuse,</l>
     <l n="479">e domandò: - Chi son li dua sì tristi,</l>
     <l n="480">che tra Ippolito e Alfonso abbiamo visti?</l>
    </lg>
    <lg n="61">
     <l n="481">Veniano sospirando, e gli occhi bassi</l>
     <l n="482">parean tener d'ogni baldanza privi;</l>
     <l n="483">e gir lontan da loro io vedea i passi</l>
     <l n="484">dei frati sì, che ne pareano schivi. -</l>
     <l n="485">Parve ch'a tal domanda si cangiassi</l>
     <l n="486">la maga in viso, e fe' degli occhi rivi,</l>
     <l n="487">e gridò: - Ah sfortunati, a quanta pena</l>
     <l n="488">lungo instigar d'uomini rei vi mena!</l>
    </lg>
    <lg n="62">
     <l n="489">O bona prole, o degna d'Ercol buono,</l>
     <l n="490">non vinca il lor fallir vostra bontade:</l>
     <l n="491">di vostro sangue i miseri pur sono:</l>
     <l n="492">qui ceda la iustizia alla pietade. -</l>
     <l n="493">Indi soggiunse con più basso suono:</l>
     <l n="494">- Di ciò dirti più inanzi non accade.</l>
     <l n="495">Statti col dolcie in bocca, e non ti doglia</l>
     <l n="496">ch'amareggiare al fin non te la voglia.</l>
    </lg>
    <lg n="63">
     <l n="497">Tosto che spunti in ciel la prima luce,</l>
     <l n="498">piglierai meco la più dritta via</l>
     <l n="499">ch'al lucente castel d'acciai' conduce,</l>
     <l n="500">dove Ruggier vive in altrui balìa.</l>
     <l n="501">Io tanto ti sarò compagna e duce,</l>
     <l n="502">che tu sia fuor de l'aspra selva ria:</l>
     <l n="503">t'insegnerò, poi che saren sul mare,</l>
     <l n="504">sì ben la via, che non potresti errare. -</l>
    </lg>
    <lg n="64">
     <l n="505">Quivi l'audace giovane rimase</l>
     <l n="506">tutta la notte, e gran pezzo ne spese</l>
     <l n="507">a parlar con Merlin, che le suase</l>
     <l n="508">rendersi tosto al suo Ruggier cortese.</l>
     <l n="509">Lasciò di poi le sotterranee case,</l>
     <l n="510">che di nuovo splendor l'aria s'accese,</l>
     <l n="511">per un camin gran spazio oscuro e cieco,</l>
     <l n="512">avendo la spirtal femina seco.</l>
    </lg>
    <lg n="65">
     <l n="513">E riusciro in un burrone ascoso</l>
     <l n="514">tra monti inaccessibili alle genti;</l>
     <l n="515">e tutto 'l dì senza pigliar riposo</l>
     <l n="516">saliron balze e traversâr torrenti.</l>
     <l n="517">E perché men l'andar fosse noioso,</l>
     <l n="518">di piacevoli e bei ragionamenti,</l>
     <l n="519">di quel che fu più conferir soave,</l>
     <l n="520">l'aspro camin facean parer men grave:</l>
    </lg>
    <lg n="66">
     <l n="521">di quali era però la maggior parte,</l>
     <l n="522">ch'a Bradamante vien la dotta maga</l>
     <l n="523">mostrando con che astuzia e con qual arte</l>
     <l n="524">proceder de', se di Ruggiero è vaga.</l>
     <l n="525">- Se tu fossi (dicea) Pallade o Marte,</l>
     <l n="526">e conducessi gente alla tua paga</l>
     <l n="527">più che non ha il re Carlo e il re Agramante,</l>
     <l n="528">non dureresti contra il negromante;</l>
    </lg>
    <lg n="67">
     <l n="529">che, oltre che d'acciar murata sia</l>
     <l n="530">la ròcca inespugnabile, e tant'alta;</l>
     <l n="531">oltre che 'l suo destrier si faccia via</l>
     <l n="532">per mezzo l'aria, ove galoppa e salta;</l>
     <l n="533">ha lo scudo mortal, che come pria</l>
     <l n="534">si scopre, il suo splendor sì gli occhi assalta,</l>
     <l n="535">la vista tolle, e tanto occupa i sensi,</l>
     <l n="536">che come morto rimaner conviensi.</l>
    </lg>
    <lg n="68">
     <l n="537">E se forse ti pensi che ti vaglia</l>
     <l n="538">combattendo tener serrati gli occhi,</l>
     <l n="539">come potrai saper ne la battaglia</l>
     <l n="540">quando ti schivi, o l'aversario tocchi?</l>
     <l n="541">Ma per fuggire il lume ch'abbarbaglia,</l>
     <l n="542">e gli altri incanti di colui far sciocchi,</l>
     <l n="543">ti mostrerò un rimedio, una via presta;</l>
     <l n="544">né altra in tutto 'l mondo è se non questa.</l>
    </lg>
    <lg n="69">
     <l n="545">Il re Agramante d'Africa uno annello,</l>
     <l n="546">che fu rubato in India a una regina,</l>
     <l n="547">ha dato a un suo baron detto Brunello,</l>
     <l n="548">che poche miglia inanzi ne camina;</l>
     <l n="549">di tal virtù, che chi nel dito ha quello,</l>
     <l n="550">contra il mal degl'incanti ha medicina.</l>
     <l n="551">Sa de furti e d'inganni Brunel, quanto</l>
     <l n="552">colui, che tien Ruggier, sappia d'incanto.</l>
    </lg>
    <lg n="70">
     <l n="553">Questo Brunel sì pratico e sì astuto,</l>
     <l n="554">come io ti dico, è dal suo re mandato</l>
     <l n="555">acciò che col suo ingegno e con l'aiuto</l>
     <l n="556">di questo annello, in tal cose provato,</l>
     <l n="557">di quella ròcca dove è ritenuto,</l>
     <l n="558">traggia Ruggier, che così s'è vantato,</l>
     <l n="559">et ha così promesso al suo signore,</l>
     <l n="560">a cui Ruggiero è più d'ogn'altro a core.</l>
    </lg>
    <lg n="71">
     <l n="561">Ma perché il tuo Ruggiero a te sol abbia,</l>
     <l n="562">e non al re Agramante, ad obligarsi</l>
     <l n="563">che tratto sia de l'incantata gabbia,</l>
     <l n="564">t'insegnerò il remedio che de' usarsi.</l>
     <l n="565">Tu te n'andrai tre dì lungo la sabbia</l>
     <l n="566">del mar, ch'è oramai presso a dimostrarsi;</l>
     <l n="567">il terzo giorno in un albergo teco</l>
     <l n="568">arriverà costui c'ha l'annel seco.</l>
    </lg>
    <lg n="72">
     <l n="569">La sua statura, acciò tu lo conosca,</l>
     <l n="570">non è sei palmi; et ha il capo ricciuto;</l>
     <l n="571">le chiome ha nere, et ha la pelle fosca;</l>
     <l n="572">pallido il viso, oltre il dover barbuto;</l>
     <l n="573">gli occhi gonfiati e guardatura losca;</l>
     <l n="574">schiacciato il naso, e ne le ciglia irsuto;</l>
     <l n="575">l'abito, acciò ch'io lo dipinga intero,</l>
     <l n="576">è stretto e corto, e sembra di corriero.</l>
    </lg>
    <lg n="73">
     <l n="577">Con esso lui t'accaderà soggetto</l>
     <l n="578">di ragionar di quelli incanti strani:</l>
     <l n="579">mostra d'aver, come tu avra' in effetto,</l>
     <l n="580">disio che 'l mago sia teco alle mani;</l>
     <l n="581">ma non monstrar che ti sia stato detto</l>
     <l n="582">di quel suo annel che fa gl'incanti vani.</l>
     <l n="583">Egli t'offerirà mostrar la via</l>
     <l n="584">fin alla ròcca, e farti compagnia.</l>
    </lg>
    <lg n="74">
     <l n="585">Tu gli va dietro: e come t'avicini</l>
     <l n="586">a quella ròcca sì ch'ella si scopra,</l>
     <l n="587">dàgli la morte; né pietà t'inchini</l>
     <l n="588">che tu non metta il mio consiglio in opra.</l>
     <l n="589">Né far ch'egli il pensier tuo s'indovini,</l>
     <l n="590">e ch'abbia tempo che l'annel lo copra;</l>
     <l n="591">perché ti spariria dagli occhi, tosto</l>
     <l n="592">ch'in bocca il sacro annel s'avesse posto. -</l>
    </lg>
    <lg n="75">
     <l n="593">Così parlando, giunsero sul mare,</l>
     <l n="594">dove presso a Bordea mette Garonna.</l>
     <l n="595">Quivi, non senza alquanto lagrimare,</l>
     <l n="596">si dipartì l'una da l'altra donna.</l>
     <l n="597">La figliuola d'Amon, che per slegare</l>
     <l n="598">di prigione il suo amante non assonna,</l>
     <l n="599">caminò tanto, che venne una sera</l>
     <l n="600">ad uno albergo, ove Brunel prim'era.</l>
    </lg>
    <lg n="76">
     <l n="601">Conosce ella Brunel come lo vede,</l>
     <l n="602">di cui la forma avea sculpita in mente:</l>
     <l n="603">onde ne viene, ove ne va, gli chiede;</l>
     <l n="604">quel le risponde, e d'ogni cosa mente.</l>
     <l n="605">La donna, già prevista, non gli cede</l>
     <l n="606">in dir menzogne, e simula ugualmente</l>
     <l n="607">e patria e stirpe e setta e nome e sesso;</l>
     <l n="608">e gli volta alle man pur gli occhi spesso.</l>
    </lg>
    <lg n="77">
     <l n="609">Gli va gli occhi alle man spesso voltando,</l>
     <l n="610">in dubbio sempre esser da lui rubata;</l>
     <l n="611">né lo lascia venir troppo accostando,</l>
     <l n="612">di sua condizion bene informata.</l>
     <l n="613">Stavano insieme in questa guisa, quando</l>
     <l n="614">l'orecchia da un rumor lor fu intruonata.</l>
     <l n="615">Poi vi dirò, Signor, che ne fu causa,</l>
     <l n="616">ch'avrò fatto al cantar debita pausa.</l>
    </lg>
   </lg>
  </body>
 </text>
</TEI>