<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 24</title>
    <author>Ludovico Ariosto</author>
   </titleStmt>
   <extent>
    <measure unit="stanza">115</measure>
    <measure unit="line">920</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-24</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 24</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 24</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi mette il piè su l'amorosa pania,</l>
     <l n="2">cerchi ritrarlo, e non v'inveschi l'ale;</l>
     <l n="3">che non è in somma amor, se non insania,</l>
     <l n="4">a giudizio de' savi universale:</l>
     <l n="5">e se ben come Orlando ognun non smania,</l>
     <l n="6">suo furor mostra a qualch'altro segnale.</l>
     <l n="7">E quale è di pazzia segno più espresso</l>
     <l n="8">che, per altri voler, perder se stesso?</l>
    </lg>
    <lg n="2">
     <l n="9">Varii gli effetti son, ma la pazzia</l>
     <l n="10">è tutt'una però, che li fa uscire.</l>
     <l n="11">Gli è come una gran selva, ove la via</l>
     <l n="12">conviene a forza, a chi vi va, fallire:</l>
     <l n="13">chi su, chi giù, chi qua, chi là travia.</l>
     <l n="14">Per concludere in somma, io vi vo' dire:</l>
     <l n="15">a chi in amor s'invecchia, oltr'ogni pena,</l>
     <l n="16">si convengono i ceppi e la catena.</l>
    </lg>
    <lg n="3">
     <l n="17">Ben mi si potria dir: - Frate, tu vai</l>
     <l n="18">l'altrui mostrando, e non vedi il tuo fallo. -</l>
     <l n="19">Io vi rispondo che comprendo assai,</l>
     <l n="20">or che di mente ho lucido intervallo;</l>
     <l n="21">et ho gran cura (e spero farlo ormai)</l>
     <l n="22">di riposarmi e d'uscir fuor di ballo:</l>
     <l n="23">ma tosto far, come vorrei, nol posso;</l>
     <l n="24">che 'l male è penetrato infin all'osso.</l>
    </lg>
    <lg n="4">
     <l n="25">Signor, ne l'altro canto io vi dicea</l>
     <l n="26">che 'l forsennato e furioso Orlando</l>
     <l n="27">trattesi l'arme e sparse al campo avea,</l>
     <l n="28">squarciati i panni, via gittato il brando,</l>
     <l n="29">svelte le piante, e risonar facea</l>
     <l n="30">i cavi sassi e l'alte selve; quando</l>
     <l n="31">alcun'pastori al suon trasse in quel lato</l>
     <l n="32">lor stella, o qualche lor grave peccato.</l>
    </lg>
    <lg n="5">
     <l n="33">Viste del pazzo l'incredibil prove</l>
     <l n="34">poi più d'appresso e la possanza estrema,</l>
     <l n="35">si voltan per fuggir, ma non sanno ove,</l>
     <l n="36">sì come avviene in subitana tema.</l>
     <l n="37">Il pazzo dietro lor ratto si muove:</l>
     <l n="38">uno ne piglia, e del capo lo scema</l>
     <l n="39">con la facilità che torria alcuno</l>
     <l n="40">da l'arbor pome, o vago fior dal pruno.</l>
    </lg>
    <lg n="6">
     <l n="41">Per una gamba il grave tronco prese,</l>
     <l n="42">e quello usò per mazza adosso al resto:</l>
     <l n="43">in terra un paio addormentato stese,</l>
     <l n="44">ch'al novissimo dì forse fia desto.</l>
     <l n="45">Gli altri sgombraro subito il paese,</l>
     <l n="46">ch'ebbono il piede e il buono aviso presto.</l>
     <l n="47">Non saria stato il pazzo al seguir lento,</l>
     <l n="48">se non ch'era già volto al loro armento.</l>
    </lg>
    <lg n="7">
     <l n="49">Gli agricultori, accorti agli altru' esempli,</l>
     <l n="50">lascian nei campi aratri e marre e falci:</l>
     <l n="51">chi monta su le case e chi sui templi</l>
     <l n="52">(poi che non son sicuri olmi né salci),</l>
     <l n="53">onde l'orrenda furia si contempli,</l>
     <l n="54">ch'a pugni, ad urti, a morsi, a graffi, a calci,</l>
     <l n="55">cavalli e buoi rompe, fraccassa e strugge;</l>
     <l n="56">e ben è corridor chi da lui fugge.</l>
    </lg>
    <lg n="8">
     <l n="57">Già potreste sentir come ribombe</l>
     <l n="58">l'alto rumor ne le propinque ville</l>
     <l n="59">d'urli, e di corni, rusticane trombe,</l>
     <l n="60">e più spesso che d'altro, il suon di squille;</l>
     <l n="61">e con spuntoni et archi e spiedi e frombe</l>
     <l n="62">veder dai monti sdrucciolarne mille,</l>
     <l n="63">et altritanti andar da basso ad alto,</l>
     <l n="64">per fare al pazzo un villanesco assalto.</l>
    </lg>
    <lg n="9">
     <l n="65">Qual venir suol nel salso lito l'onda</l>
     <l n="66">mossa da l'austro ch'a principio scherza,</l>
     <l n="67">che maggior de la prima è la seconda,</l>
     <l n="68">e con più forza poi segue la terza;</l>
     <l n="69">et ogni volta più l'umore abonda,</l>
     <l n="70">e ne l'arena più stende la sferza:</l>
     <l n="71">tal contra Orlando l'empia turba cresce,</l>
     <l n="72">che giù da balze scende e di valli esce.</l>
    </lg>
    <lg n="10">
     <l n="73">Fece morir diece persone e diece,</l>
     <l n="74">che senza ordine alcun gli andaro in mano:</l>
     <l n="75">e questo chiaro esperimento fece,</l>
     <l n="76">ch'era assai più sicur starne lontano.</l>
     <l n="77">Trar sangue da quel corpo a nessun lece,</l>
     <l n="78">che lo fere e percuote il ferro invano.</l>
     <l n="79">Al conte il re del ciel tal grazia diede,</l>
     <l n="80">per porlo a guardia di sua santa fede.</l>
    </lg>
    <lg n="11">
     <l n="81">Era a periglio di morire Orlando,</l>
     <l n="82">se fosse di morir stato capace.</l>
     <l n="83">Potea imparar ch'era a gittare il brando,</l>
     <l n="84">e poi voler senz'arme essere audace.</l>
     <l n="85">La turba già s'andava ritirando,</l>
     <l n="86">vedendo ogni suo colpo uscir fallace.</l>
     <l n="87">Orlando, poi che più nessun l'attende,</l>
     <l n="88">verso un borgo di case il camin prende.</l>
    </lg>
    <lg n="12">
     <l n="89">Dentro non vi trovò piccol né grande;</l>
     <l n="90">che 'l borgo ognun per tema avea lasciato.</l>
     <l n="91">V'erano in copia povere vivande,</l>
     <l n="92">convenienti a un pastorale stato.</l>
     <l n="93">Senza il pane discerner da le giande,</l>
     <l n="94">dal digiuno e da l'impeto cacciato,</l>
     <l n="95">le mani e il dente lasciò andar di botto</l>
     <l n="96">in quel che trovò prima, o crudo o cotto.</l>
    </lg>
    <lg n="13">
     <l n="97">E quindi errando per tutto il paese,</l>
     <l n="98">dava la caccia e agli uomini e alle fere;</l>
     <l n="99">e scorrendo pei boschi, talor prese</l>
     <l n="100">i capri isnelli e le damme leggiere.</l>
     <l n="101">Spesso con orsi e con cingiai contese,</l>
     <l n="102">e con man nude li pose a giacere:</l>
     <l n="103">e di lor carne con tutta la spoglia</l>
     <l n="104">più volte il ventre empì con fiera voglia.</l>
    </lg>
    <lg n="14">
     <l n="105">Di qua, di là, di su, di giù discorre</l>
     <l n="106">per tutta Francia; e un giorno a un ponte arriva,</l>
     <l n="107">sotto cui largo e pieno d'acqua corre</l>
     <l n="108">un fiume d'alta e di scoscesa riva.</l>
     <l n="109">Edificato accanto avea una torre</l>
     <l n="110">che d'ogn'intorno e di lontan scopriva.</l>
     <l n="111">Quel che fe' quivi, avete altrove a udire;</l>
     <l n="112">che di Zerbin mi convien prima dire.</l>
    </lg>
    <lg n="15">
     <l n="113">Zerbin, da poi ch'Orlando fu partito,</l>
     <l n="114">dimorò alquanto, e poi prese il sentiero</l>
     <l n="115">che 'l paladino inanzi gli avea trito,</l>
     <l n="116">e mosse a passo lento il suo destriero.</l>
     <l n="117">Non credo che duo miglia anco fosse ito,</l>
     <l n="118">che trar vide legato un cavalliero</l>
     <l n="119">sopra un picciol ronzino, e d'ogni lato</l>
     <l n="120">la guardia aver d'un cavalliero armato.</l>
    </lg>
    <lg n="16">
     <l n="121">Zerbin questo prigion conobbe tosto</l>
     <l n="122">che gli fu appresso, e così fe' Issabella:</l>
     <l n="123">era Odorico il Biscaglin, che posto</l>
     <l n="124">fu come lupo a guardia de l'agnella.</l>
     <l n="125">L'avea a tutti gli amici suoi preposto</l>
     <l n="126">Zerbino in confidargli la donzella,</l>
     <l n="127">sperando che la fede che nel resto</l>
     <l n="128">sempre avea avuta, avesse ancora in questo.</l>
    </lg>
    <lg n="17">
     <l n="129">Come era a punto quella cosa stata,</l>
     <l n="130">venìa Issabella raccontando allotta:</l>
     <l n="131">come nel palischermo fu salvata,</l>
     <l n="132">prima ch'avesse il mar la nave rotta;</l>
     <l n="133">la forza che l'avea Odorico usata;</l>
     <l n="134">e come tratta poi fosse alla grotta.</l>
     <l n="135">Né giunt'era anco al fin di quel sermone,</l>
     <l n="136">che trarre il malfattor vider prigione.</l>
    </lg>
    <lg n="18">
     <l n="137">I duo ch'in mezzo avean preso Odorico,</l>
     <l n="138">d'Issabella notizia ebbeno vera;</l>
     <l n="139">e s'avisaro esser di lei l'amico,</l>
     <l n="140">e 'l signor lor, colui ch'appresso l'era;</l>
     <l n="141">ma più, che ne lo scudo il segno antico</l>
     <l n="142">vider dipinto di sua stirpe altiera:</l>
     <l n="143">e trovâr, poi che guardâr meglio al viso,</l>
     <l n="144">che s'era al vero apposto il loro aviso.</l>
    </lg>
    <lg n="19">
     <l n="145">Saltaro a piedi, e con aperte braccia</l>
     <l n="146">correndo se n'andâr verso Zerbino,</l>
     <l n="147">e l'abbracciaro ove il maggior s'abbraccia,</l>
     <l n="148">col capo nudo e col ginocchio chino.</l>
     <l n="149">Zerbin, guardando l'uno e l'altro in faccia,</l>
     <l n="150">vide esser l'un Corebo il Biscaglino,</l>
     <l n="151">Almonio l'altro, ch'egli avea mandati</l>
     <l n="152">con Odorico in sul navilio armati.</l>
    </lg>
    <lg n="20">
     <l n="153">Almonio disse: - Poi che piace a Dio</l>
     <l n="154">(la sua mercé) che sia Issabella teco,</l>
     <l n="155">io posso ben comprender, signor mio,</l>
     <l n="156">che nulla cosa nuova ora t'arreco,</l>
     <l n="157">s'io vo' dir la cagion che questo rio</l>
     <l n="158">fa che così legato vedi meco;</l>
     <l n="159">che da costei, che più sentì l'offesa,</l>
     <l n="160">a punto avrai tutta l'istoria intesa.</l>
    </lg>
    <lg n="21">
     <l n="161">Come dal traditore io fui schernito</l>
     <l n="162">quando da sé levommi, saper déi;</l>
     <l n="163">e come poi Corebo fu ferito,</l>
     <l n="164">ch'a difender s'avea tolto costei.</l>
     <l n="165">Ma quanto al mio ritorno sia seguito,</l>
     <l n="166">né veduto né inteso fu da lei,</l>
     <l n="167">che te l'abbia potuto riferire:</l>
     <l n="168">di questa parte dunque io ti vo' dire.</l>
    </lg>
    <lg n="22">
     <l n="169">Da la cittade al mar ratto io veniva</l>
     <l n="170">con cavalli ch'in fretta avea trovati,</l>
     <l n="171">sempre con gli occhi intenti s'io scopriva</l>
     <l n="172">costor che molto a dietro eran restati.</l>
     <l n="173">Io vengo inanzi, io vengo in su la riva</l>
     <l n="174">del mare, al luogo ove io gli avea lasciati;</l>
     <l n="175">io guardo, né di loro altro ritrovo,</l>
     <l n="176">che ne l'arena alcun vestigio nuovo.</l>
    </lg>
    <lg n="23">
     <l n="177">La pésta seguitai, che mi condusse</l>
     <l n="178">nel bosco fier; né molto adentro fui,</l>
     <l n="179">che, dove il suon l'orecchie mi percusse,</l>
     <l n="180">giacere in terra ritrovai costui.</l>
     <l n="181">Gli domandai che de la donna fusse,</l>
     <l n="182">che d'Odorico, e chi avea offeso lui.</l>
     <l n="183">Io me n'andai, poi che la cosa seppi,</l>
     <l n="184">il traditor cercando per quei greppi.</l>
    </lg>
    <lg n="24">
     <l n="185">Molto aggirando vommi, e per quel giorno</l>
     <l n="186">altro vestigio ritrovar non posso.</l>
     <l n="187">Dove giacea Corebo al fin ritorno,</l>
     <l n="188">che fatto appresso avea il terren sì rosso,</l>
     <l n="189">che poco più che vi facea soggiorno,</l>
     <l n="190">gli saria stato di bisogno il fosso</l>
     <l n="191">e i preti e i frati più per sotterrarlo,</l>
     <l n="192">ch'i medici e che 'l letto per sanarlo.</l>
    </lg>
    <lg n="25">
     <l n="193">Dal bosco alla città feci portallo,</l>
     <l n="194">e posi in casa d'uno ostier mio amico,</l>
     <l n="195">che fatto sano in poco termine hallo</l>
     <l n="196">per cura et arte d'un chirurgo antico.</l>
     <l n="197">Poi d'arme proveduti e di cavallo</l>
     <l n="198">Corebo et io cercammo d'Odorico,</l>
     <l n="199">ch'in corte del re Alfonso di Biscaglia</l>
     <l n="200">trovammo; e quivi fui seco a battaglia.</l>
    </lg>
    <lg n="26">
     <l n="201">La giustizia del re, che il loco franco</l>
     <l n="202">de la pugna mi diede, e la ragione,</l>
     <l n="203">et oltre alla ragion la Fortuna anco,</l>
     <l n="204">che spesso la vittoria, ove vuol, pone,</l>
     <l n="205">mi giovâr sì, che di me poté manco</l>
     <l n="206">il traditore; onde fu mio prigione.</l>
     <l n="207">Il re, udito il gran fallo, mi concesse</l>
     <l n="208">di poter farne quanto mi piacesse.</l>
    </lg>
    <lg n="27">
     <l n="209">Non l'ho voluto uccider né lasciarlo,</l>
     <l n="210">ma, come vedi, trarloti in catena;</l>
     <l n="211">perché vo' ch'a te stia di giudicarlo,</l>
     <l n="212">se morire o tener si deve in pena.</l>
     <l n="213">L'avere inteso ch'eri appresso a Carlo,</l>
     <l n="214">e 'l desir di trovarti qui mi mena.</l>
     <l n="215">Ringrazio Dio che mi fa in questa parte,</l>
     <l n="216">dove lo sperai meno, ora trovarte.</l>
    </lg>
    <lg n="28">
     <l n="217">Ringraziolo anco, che la tua Issabella</l>
     <l n="218">io veggo (e non so come) che teco hai;</l>
     <l n="219">di cui, per opra del fellon, novella</l>
     <l n="220">pensai che non avessi ad udir mai. -</l>
     <l n="221">Zerbino ascolta Almonio e non favella,</l>
     <l n="222">fermando gli occhi in Odorico assai;</l>
     <l n="223">non sì per odio, come che gl'incresce</l>
     <l n="224">ch'a sì mal fin tanta amicizia gli esce.</l>
    </lg>
    <lg n="29">
     <l n="225">Finito ch'ebbe Almonio il suo sermone,</l>
     <l n="226">Zerbin riman gran pezzo sbigottito,</l>
     <l n="227">che chi d'ogn'altro men n'avea cagione,</l>
     <l n="228">sì espressamente il possa aver tradito.</l>
     <l n="229">Ma poi che d'una lunga ammirazione</l>
     <l n="230">fu, sospirando, finalmente uscito,</l>
     <l n="231">al prigion domandò se fosse vero</l>
     <l n="232">quel ch'avea di lui detto il cavalliero.</l>
    </lg>
    <lg n="30">
     <l n="233">Il disleal con le ginocchia in terra</l>
     <l n="234">lasciò cadersi, e disse: - Signor mio,</l>
     <l n="235">ognun che vive al mondo pecca et erra;</l>
     <l n="236">né differisce in altro il buon dal rio,</l>
     <l n="237">se non che l'uno è vinto ad ogni guerra</l>
     <l n="238">che gli vien mossa da un piccol disio,</l>
     <l n="239">l'altro ricorre all'arme e si difende:</l>
     <l n="240">ma se 'l nimico è forte, anco ei si rende.</l>
    </lg>
    <lg n="31">
     <l n="241">Se tu m'avessi posto alla difesa</l>
     <l n="242">d'una tua ròcca, e ch'al primiero assalto</l>
     <l n="243">alzate avessi, senza far contesa,</l>
     <l n="244">degl'inimici le bandiere in alto;</l>
     <l n="245">di viltà, o tradimento, che più pesa,</l>
     <l n="246">sugli occhi por mi si potria uno smalto:</l>
     <l n="247">ma s'io cedessi a forza, son ben certo</l>
     <l n="248">che biasmo non avrei, ma gloria e merto.</l>
    </lg>
    <lg n="32">
     <l n="249">Sempre che l'inimico è più possente,</l>
     <l n="250">più chi perde accettabile ha la scusa.</l>
     <l n="251">Mia fé guardar dovea non altrimente</l>
     <l n="252">ch'una fortezza d'ogn'intorno chiusa:</l>
     <l n="253">così, con quanto senno e quanta mente</l>
     <l n="254">da la somma Prudenzia m'era infusa,</l>
     <l n="255">io mi sforzai guardarla; ma al fin vinto</l>
     <l n="256">da intolerando assalto, ne fui spinto. -</l>
    </lg>
    <lg n="33">
     <l n="257">Così disse Odorico, e poi soggiunse</l>
     <l n="258">(che saria lungo a ricontarvi il tutto)</l>
     <l n="259">mostrando che gran stimolo lo punse,</l>
     <l n="260">e non per lieve sferza s'era indutto.</l>
     <l n="261">Se mai per prieghi ira di cor si emunse,</l>
     <l n="262">s'umiltà di parlar fece mai frutto,</l>
     <l n="263">quivi far lo dovea; che ciò che muova</l>
     <l n="264">di cor durezza, ora Odorico trova.</l>
    </lg>
    <lg n="34">
     <l n="265">Pigliar di tanta ingiuria alta vendetta,</l>
     <l n="266">tra il sì Zerbino e il no resta confuso:</l>
     <l n="267">il vedere il demerito lo alletta</l>
     <l n="268">a far che sia il fellon di vita escluso;</l>
     <l n="269">il ricordarsi l'amicizia stretta</l>
     <l n="270">ch'era stata tra lor per sì lungo uso,</l>
     <l n="271">con l'acqua di pietà l'accesa rabbia</l>
     <l n="272">nel cor gli spegne, e vuol che mercé n'abbia.</l>
    </lg>
    <lg n="35">
     <l n="273">Mentre stava così Zerbino in forse</l>
     <l n="274">di liberare, o di menar captivo,</l>
     <l n="275">o pur il disleal dagli occhi tôrse</l>
     <l n="276">per morte, o pur tenerlo in pena vivo;</l>
     <l n="277">quivi rignando il palafreno corse,</l>
     <l n="278">che Mandricardo avea di briglia privo;</l>
     <l n="279">e vi portò la vecchia che vicino</l>
     <l n="280">a morte dianzi avea tratto Zerbino.</l>
    </lg>
    <lg n="36">
     <l n="281">Il palafren, ch'udito di lontano</l>
     <l n="282">avea quest'altri, era tra lor venuto,</l>
     <l n="283">e la vecchia portatavi, ch'invano</l>
     <l n="284">venìa piangendo e domandando aiuto.</l>
     <l n="285">Come Zerbin lei vide, alzò la mano</l>
     <l n="286">al ciel che sì benigno gli era suto,</l>
     <l n="287">che datogli in arbitrio avea que' dui</l>
     <l n="288">che soli odiati esser dovean da lui.</l>
    </lg>
    <lg n="37">
     <l n="289">Zerbin fa ritener la mala vecchia,</l>
     <l n="290">tanto che pensi quel che debba farne:</l>
     <l n="291">tagliarle il naso e l'una e l'altra orecchia</l>
     <l n="292">pensa, et esempio a' malfattori darne;</l>
     <l n="293">poi gli par assai meglio, s'apparecchia</l>
     <l n="294">un pasto agli avoltoi di quella carne.</l>
     <l n="295">Punizion diversa tra sé volve;</l>
     <l n="296">e così finalmente si risolve.</l>
    </lg>
    <lg n="38">
     <l n="297">Si rivolta ai compagni, e dice: - Io sono</l>
     <l n="298">di lasciar vivo il disleal contento;</l>
     <l n="299">che s'in tutto non merita perdono,</l>
     <l n="300">non merita anco sì crudel tormento.</l>
     <l n="301">Che viva e che slegato sia gli dono,</l>
     <l n="302">però ch'esser d'Amor la colpa sento;</l>
     <l n="303">e facilmente ogni scusa s'ammette,</l>
     <l n="304">quando in Amor la colpa si reflette.</l>
    </lg>
    <lg n="39">
     <l n="305">Amore ha volto sottosopra spesso</l>
     <l n="306">senno più saldo che non ha costui,</l>
     <l n="307">et ha condotto a via maggiore eccesso</l>
     <l n="308">di questo, ch'oltraggiato ha tutti nui.</l>
     <l n="309">Ad Odorico debbe esser rimesso:</l>
     <l n="310">punito esser debbo io, che cieco fui,</l>
     <l n="311">cieco a dargline impresa, e non por mente</l>
     <l n="312">che 'l fuoco arde la paglia facilmente. -</l>
    </lg>
    <lg n="40">
     <l n="313">Poi mirando Odorico: - Io vo' che sia</l>
     <l n="314">(gli disse) del tuo error la penitenza,</l>
     <l n="315">che la vecchia abbi un anno in compagnia,</l>
     <l n="316">né di lasciarla mai ti sia licenza;</l>
     <l n="317">ma notte e giorno, ove tu vada o stia,</l>
     <l n="318">un'ora mai non te ne trovi senza;</l>
     <l n="319">e fin a morte sia da te difesa</l>
     <l n="320">contra ciascun che voglia farle offesa.</l>
    </lg>
    <lg n="41">
     <l n="321">Vo', se da lei ti sarà commandato,</l>
     <l n="322">che pigli contra ognun contesa e guerra:</l>
     <l n="323">vo' in questo tempo, che tu sia ubligato</l>
     <l n="324">tutta Francia cercar di terra in terra. -</l>
     <l n="325">Così dicea Zerbin; che pel peccato</l>
     <l n="326">meritando Odorico andar sotterra,</l>
     <l n="327">questo era porgli inanzi un'alta fossa,</l>
     <l n="328">che fia gran sorte che schivar la possa.</l>
    </lg>
    <lg n="42">
     <l n="329">Tante donne, tanti uomini traditi</l>
     <l n="330">avea la vecchia, e tanti offesi e tanti,</l>
     <l n="331">che chi sarà con lei, non senza liti</l>
     <l n="332">potrà passar de' cavallieri erranti.</l>
     <l n="333">Così di par saranno ambi puniti:</l>
     <l n="334">ella de' suoi commessi errori inanti,</l>
     <l n="335">egli di tôrne la difesa a torto;</l>
     <l n="336">né molto potrà andar che non sia morto.</l>
    </lg>
    <lg n="43">
     <l n="337">Di dover servar questo, Zerbin diede</l>
     <l n="338">ad Odorico un giuramento forte,</l>
     <l n="339">con patto che se mai rompe la fede,</l>
     <l n="340">e ch'inanzi gli càpiti per sorte,</l>
     <l n="341">senza udir prieghi e averne più mercede,</l>
     <l n="342">lo debba far morir di cruda morte.</l>
     <l n="343">Ad Almonio e a Corebo poi rivolto,</l>
     <l n="344">fece Zerbin che fu Odorico sciolto.</l>
    </lg>
    <lg n="44">
     <l n="345">Corebo, consentendo Almonio, sciolse</l>
     <l n="346">il traditore al fin, ma non in fretta;</l>
     <l n="347">ch'all'uno e all'altro esser turbato dolse</l>
     <l n="348">da sì desiderata sua vendetta.</l>
     <l n="349">Quindi partissi il disleale, e tolse</l>
     <l n="350">in compagnia la vecchia maledetta.</l>
     <l n="351">Non si legge in Turpin che n'avvenisse;</l>
     <l n="352">ma vidi già un autor che più ne scrisse.</l>
    </lg>
    <lg n="45">
     <l n="353">Scrive l'autore, il cui nome mi taccio,</l>
     <l n="354">che non furo lontani una giornata,</l>
     <l n="355">che per tôrsi Odorico quello impaccio,</l>
     <l n="356">contra ogni patto et ogni fede data,</l>
     <l n="357">al collo di Gabrina gittò un laccio,</l>
     <l n="358">e che ad un olmo la lasciò impiccata;</l>
     <l n="359">e ch'indi a un anno (ma non dice il loco)</l>
     <l n="360">Almonio a lui fece il medesmo giuoco.</l>
    </lg>
    <lg n="46">
     <l n="361">Zerbin che dietro era venuto all'orma</l>
     <l n="362">del paladin, né perder la vorrebbe,</l>
     <l n="363">manda a dar di sé nuove alla sua torma,</l>
     <l n="364">che star senza gran dubbio non ne debbe:</l>
     <l n="365">Almonio manda, e di più cose informa,</l>
     <l n="366">che lungo il tutto a ricontar sarebbe;</l>
     <l n="367">Almonio manda, e a lui Corebo appresso;</l>
     <l n="368">né tien, fuor ch'Issabella, altri con esso.</l>
    </lg>
    <lg n="47">
     <l n="369">Tant'era l'amor grande che Zerbino,</l>
     <l n="370">e non minor del suo quel che Issabella</l>
     <l n="371">portava al virtuoso paladino;</l>
     <l n="372">tanto il desir d'intender la novella</l>
     <l n="373">ch'egli avesse trovato il Saracino</l>
     <l n="374">che del destrier lo trasse con la sella;</l>
     <l n="375">che non farà all'esercito ritorno,</l>
     <l n="376">se non finito che sia il terzo giorno;</l>
    </lg>
    <lg n="48">
     <l n="377">il termine ch'Orlando aspettar disse</l>
     <l n="378">il cavallier ch'ancor non porta spada.</l>
     <l n="379">Non è alcun luogo dove il conte gisse,</l>
     <l n="380">che Zerbin pel medesimo non vada.</l>
     <l n="381">Giunse al fin tra quegli arbori che scrisse</l>
     <l n="382">l'ingrata donna, un poco fuor di strada;</l>
     <l n="383">e con la fonte e col vicino sasso</l>
     <l n="384">tutti li ritruovò messi in fracasso.</l>
    </lg>
    <lg n="49">
     <l n="385">Vede lontan non sa che luminoso,</l>
     <l n="386">e trova la corazza esser del conte;</l>
     <l n="387">e trova l'elmo poi, non quel famoso</l>
     <l n="388">ch'armò già il capo all'africano Almonte.</l>
     <l n="389">Il destrier ne la selva più nascoso</l>
     <l n="390">sente anitrire, e leva al suon la fronte;</l>
     <l n="391">e vede Brigliador pascer per l'erba,</l>
     <l n="392">che dall'arcion pendente il freno serba.</l>
    </lg>
    <lg n="50">
     <l n="393">Durindana cercò per la foresta,</l>
     <l n="394">e fuor la vide del fodero starse.</l>
     <l n="395">Trovò, ma in pezzi, ancor la sopravesta</l>
     <l n="396">ch'in cento lochi il miser conte sparse.</l>
     <l n="397">Issabella e Zerbin con faccia mesta</l>
     <l n="398">stanno mirando, e non san che pensarse:</l>
     <l n="399">pensar potrian tutte le cose, eccetto</l>
     <l n="400">che fosse Orlando fuor dell'intelletto.</l>
    </lg>
    <lg n="51">
     <l n="401">Se di sangue vedessino una goccia,</l>
     <l n="402">creder potrian che fosse stato morto.</l>
     <l n="403">Intanto lungo la corrente doccia</l>
     <l n="404">vider venire un pastorello smorto.</l>
     <l n="405">Costui pur dianzi avea di su la roccia</l>
     <l n="406">l'alto furor de l'infelice scorto,</l>
     <l n="407">come l'arme gittò, squarciossi i panni,</l>
     <l n="408">pastori uccise, e fe' mill'altri danni.</l>
    </lg>
    <lg n="52">
     <l n="409">Costui, richiesto da Zerbin, gli diede</l>
     <l n="410">vera informazion di tutto questo.</l>
     <l n="411">Zerbin si maraviglia, e a pena il crede;</l>
     <l n="412">e tuttavia n'ha indizio manifesto.</l>
     <l n="413">Sia come vuole, egli discende a piede,</l>
     <l n="414">pien di pietade, lacrimoso e mesto;</l>
     <l n="415">e ricogliendo da diversa parte</l>
     <l n="416">le reliquie ne va ch'erano sparte.</l>
    </lg>
    <lg n="53">
     <l n="417">Del palafren discende anco Issabella,</l>
     <l n="418">e va quell'arme riducendo insieme.</l>
     <l n="419">Ecco lor sopraviene una donzella</l>
     <l n="420">dolente in vista, e di cor spesso geme.</l>
     <l n="421">Se mi domanda alcun chi sia, perch'ella</l>
     <l n="422">così s'affligge, e che dolor la preme,</l>
     <l n="423">io gli risponderò che è Fiordiligi</l>
     <l n="424">che de l'amante suo cerca i vestigi.</l>
    </lg>
    <lg n="54">
     <l n="425">Da Brandimarte senza farle motto</l>
     <l n="426">lasciata fu ne la città di Carlo,</l>
     <l n="427">dov'ella l'aspettò sei mesi od otto;</l>
     <l n="428">e quando al fin non vide ritornarlo,</l>
     <l n="429">da un mare all'altro si mise, fin sotto</l>
     <l n="430">Pirene e l'Alpe, e per tutto a cercarlo:</l>
     <l n="431">l'andò cercando in ogni parte, fuore</l>
     <l n="432">ch'al palazzo d'Atlante incantatore.</l>
    </lg>
    <lg n="55">
     <l n="433">Se fosse stata a quell'ostel d'Atlante,</l>
     <l n="434">veduto con Gradasso andare errando</l>
     <l n="435">l'avrebbe, con Ruggier, con Bradamante,</l>
     <l n="436">e con Ferraù prima e con Orlando;</l>
     <l n="437">ma poi che cacciò Astolfo il negromante</l>
     <l n="438">col suon del corno orribile e mirando,</l>
     <l n="439">Brandimarte tornò verso Parigi:</l>
     <l n="440">ma non sapea già questo Fiordiligi.</l>
    </lg>
    <lg n="56">
     <l n="441">Come io vi dico, sopraggiunta a caso</l>
     <l n="442">a quei duo amanti Fiordiligi bella,</l>
     <l n="443">conobbe l'arme, e Brigliador rimaso</l>
     <l n="444">senza il patrone e col freno alla sella.</l>
     <l n="445">Vide con gli occhi il miserabil caso,</l>
     <l n="446">e n'ebbe per udita anco novella;</l>
     <l n="447">che similmente il pastorel narrolle</l>
     <l n="448">aver veduto Orlando correr folle.</l>
    </lg>
    <lg n="57">
     <l n="449">Quivi Zerbin tutte raguna l'arme,</l>
     <l n="450">e ne fa come un bel trofeo su 'n pino;</l>
     <l n="451">e volendo vietar che non se n'arme</l>
     <l n="452">cavallier paesan né peregrino,</l>
     <l n="453">scrive nel verde ceppo in breve carme:</l>
     <l n="454">"Armatura d'Orlando paladino";</l>
     <l n="455">come volesse dir: nessun la muova,</l>
     <l n="456">che star non possa con Orlando a prova.</l>
    </lg>
    <lg n="58">
     <l n="457">Finito ch'ebbe la lodevol opra,</l>
     <l n="458">tornava a rimontar sul suo destriero;</l>
     <l n="459">et ecco Mandricardo arrivar sopra,</l>
     <l n="460">che visto il pin di quelle spoglie altiero,</l>
     <l n="461">lo priega che la cosa gli discuopra:</l>
     <l n="462">e quel gli narra, come ha inteso, il vero.</l>
     <l n="463">Allora il re pagan lieto non bada,</l>
     <l n="464">che viene al pino, e ne leva la spada,</l>
    </lg>
    <lg n="59">
     <l n="465">dicendo: - Alcun non me ne può riprendere;</l>
     <l n="466">non è pur oggi ch'io l'ho fatta mia,</l>
     <l n="467">et il possesso giustamente prendere</l>
     <l n="468">ne posso in ogni parte, ovunque sia.</l>
     <l n="469">Orlando che temea quella difendere,</l>
     <l n="470">s'ha finto pazzo, e l'ha gittata via;</l>
     <l n="471">ma quando sua viltà pur così scusi,</l>
     <l n="472">non debbe far ch'io mia ragion non usi. -</l>
    </lg>
    <lg n="60">
     <l n="473">Zerbino a lui gridava: - Non la tôrre,</l>
     <l n="474">o pensa non l'aver senza questione.</l>
     <l n="475">Se togliesti così l'arme d'Ettorre,</l>
     <l n="476">tu l'hai di furto, più che di ragione. -</l>
     <l n="477">Senz'altro dir l'un sopra l'altro corre,</l>
     <l n="478">d'animo e di virtù gran paragone.</l>
     <l n="479">Di cento colpi già rimbomba il suono,</l>
     <l n="480">né bene ancor ne la battaglia sono.</l>
    </lg>
    <lg n="61">
     <l n="481">Di prestezza Zerbin pare una fiamma</l>
     <l n="482">a tôrsi ovunque Durindana cada:</l>
     <l n="483">di qua di là saltar come una damma</l>
     <l n="484">fa 'l suo destrier dove è miglior la strada.</l>
     <l n="485">E ben convien che non ne perda dramma;</l>
     <l n="486">ch'andrà, s'un tratto il coglie quella spada,</l>
     <l n="487">a ritrovar gl'innamorati spirti</l>
     <l n="488">ch'empion la selva degli ombrosi mirti.</l>
    </lg>
    <lg n="62">
     <l n="489">Come il veloce can che 'l porco assalta</l>
     <l n="490">che fuor del gregge errar vegga nei campi,</l>
     <l n="491">lo va aggirando, e quinci e quindi salta;</l>
     <l n="492">ma quello attende ch'una volta inciampi:</l>
     <l n="493">così, se vien la spada o bassa od alta,</l>
     <l n="494">sta mirando Zerbin come ne scampi;</l>
     <l n="495">come la vita e l'onor salvi a un tempo,</l>
     <l n="496">tien sempre l'occhio, e fiere e fugge a tempo.</l>
    </lg>
    <lg n="63">
     <l n="497">Da l'altra parte, ovunque il Saracino</l>
     <l n="498">la fiera spada vibra o piena o vòta,</l>
     <l n="499">sembra fra due montagne un vento alpino</l>
     <l n="500">ch'una frondosa selva il marzo scuota;</l>
     <l n="501">ch'ora la caccia a terra a capo chino,</l>
     <l n="502">or gli spezzati rami in aria ruota.</l>
     <l n="503">Ben che Zerbin più colpi e fùggia e schivi,</l>
     <l n="504">non può schivare al fin, ch'un non gli arrivi.</l>
    </lg>
    <lg n="64">
     <l n="505">Non può schivare al fine un gran fendente</l>
     <l n="506">che tra 'l brando e lo scudo entra sul petto.</l>
     <l n="507">Grosso l'usbergo, e grossa parimente</l>
     <l n="508">era la piastra, e 'l panziron perfetto:</l>
     <l n="509">pur non gli steron contra, et ugualmente</l>
     <l n="510">alla spada crudel dieron ricetto.</l>
     <l n="511">Quella calò tagliando ciò che prese,</l>
     <l n="512">la corazza e l'arcion fin su l'arnese.</l>
    </lg>
    <lg n="65">
     <l n="513">E se non che fu scarso il colpo alquanto,</l>
     <l n="514">per mezzo lo fendea come una canna;</l>
     <l n="515">ma penetra nel vivo a pena tanto,</l>
     <l n="516">che poco più che la pelle gli danna:</l>
     <l n="517">la non profunda piaga è lunga quanto</l>
     <l n="518">non si misureria con una spanna.</l>
     <l n="519">Le lucid'arme il caldo sangue irriga</l>
     <l n="520">per sino al piè di rubiconda riga.</l>
    </lg>
    <lg n="66">
     <l n="521">Così talora un bel purpureo nastro</l>
     <l n="522">ho veduto partir tela d'argento</l>
     <l n="523">da quella bianca man più ch'alabastro,</l>
     <l n="524">da cui partire il cor spesso mi sento.</l>
     <l n="525">Quivi poco a Zerbin vale esser mastro</l>
     <l n="526">di guerra, et aver forza e più ardimento;</l>
     <l n="527">che di finezza d'arme e di possanza</l>
     <l n="528">il re di Tartaria troppo l'avanza.</l>
    </lg>
    <lg n="67">
     <l n="529">Fu questo colpo del pagan maggiore</l>
     <l n="530">in apparenza, che fosse in effetto;</l>
     <l n="531">tal ch'Issabella se ne sente il core</l>
     <l n="532">fendere in mezzo all'agghiacciato petto.</l>
     <l n="533">Zerbin pien d'ardimento e di valore</l>
     <l n="534">tutto s'infiamma d'ira e di dispetto;</l>
     <l n="535">e quanto più ferire a due man puote,</l>
     <l n="536">in mezzo l'elmo il Tartaro percuote.</l>
    </lg>
    <lg n="68">
     <l n="537">Quasi sul collo del destrier piegosse</l>
     <l n="538">per l'aspra botta il Saracin superbo;</l>
     <l n="539">e quando l'elmo senza incanto fosse,</l>
     <l n="540">partito il capo gli avria il colpo acerbo.</l>
     <l n="541">Con poco differir ben vendicosse,</l>
     <l n="542">né disse: A un'altra volta io te la serbo:</l>
     <l n="543">e la spada gli alzò verso l'elmetto,</l>
     <l n="544">sperandosi tagliarlo infin al petto.</l>
    </lg>
    <lg n="69">
     <l n="545">Zerbin che tenea l'occhio ove la mente,</l>
     <l n="546">presto il cavallo alla man destra volse;</l>
     <l n="547">non sì presto però, che la tagliente</l>
     <l n="548">spada fuggisse, che lo scudo colse.</l>
     <l n="549">Da sommo ad imo ella il partì ugualmente,</l>
     <l n="550">e di sotto il braccial roppe e disciolse;</l>
     <l n="551">e lui ferì nel braccio, e poi l'arnese</l>
     <l n="552">spezzògli, e ne la coscia anco gli scese.</l>
    </lg>
    <lg n="70">
     <l n="553">Zerbin di qua di là cerca ogni via,</l>
     <l n="554">né mai di quel che vuol, cosa gli avviene;</l>
     <l n="555">che l'armatura sopra cui ferìa,</l>
     <l n="556">un piccol segno pur non ne ritiene.</l>
     <l n="557">Da l'altra parte il re di Tartaria</l>
     <l n="558">sopra Zerbino a tal vantaggio viene,</l>
     <l n="559">che l'ha ferito in sette parti o in otto,</l>
     <l n="560">tolto lo scudo, e mezzo l'elmo rotto.</l>
    </lg>
    <lg n="71">
     <l n="561">Quel tuttavia più va perdendo il sangue;</l>
     <l n="562">manca la forza, e ancor par che nol senta:</l>
     <l n="563">il vigoroso cor che nulla langue,</l>
     <l n="564">val sì, che 'l debol corpo ne sostenta.</l>
     <l n="565">La donna sua, per timor fatta esangue,</l>
     <l n="566">intanto a Doralice s'appresenta,</l>
     <l n="567">e la priega e la supplica per Dio,</l>
     <l n="568">che partir voglia il fiero assalto e rio.</l>
    </lg>
    <lg n="72">
     <l n="569">Cortese come bella, Doralice,</l>
     <l n="570">né ben sicura come il fatto segua,</l>
     <l n="571">fa volentier quel ch'Issabella dice,</l>
     <l n="572">e dispone il suo amante a pace e a triegua.</l>
     <l n="573">Così a' prieghi de l'altra l'ira ultrice</l>
     <l n="574">di cor fugge a Zerbino e si dilegua:</l>
     <l n="575">et egli, ove a lei par, piglia la strada,</l>
     <l n="576">senza finir l'impresa de la spada.</l>
    </lg>
    <lg n="73">
     <l n="577">Fiordiligi, che mal vede difesa</l>
     <l n="578">la buona spada del misero conte,</l>
     <l n="579">tacita duolsi, e tanto le ne pesa,</l>
     <l n="580">che d'ira piange e battesi la fronte.</l>
     <l n="581">Vorria aver Brandimarte a quella impresa;</l>
     <l n="582">e se mai lo ritrova e gli lo conte,</l>
     <l n="583">non crede poi che Mandricardo vada</l>
     <l n="584">lunga stagione altier di quella spada.</l>
    </lg>
    <lg n="74">
     <l n="585">Fiordiligi cercando pure invano</l>
     <l n="586">va Brandimarte suo matina e sera;</l>
     <l n="587">e fa camin da lui molto lontano,</l>
     <l n="588">da lui che già tornato a Parigi era.</l>
     <l n="589">Tanto ella se n'andò per monte e piano,</l>
     <l n="590">che giunse ove, al passar d'una riviera,</l>
     <l n="591">vide e conobbe il miser paladino;</l>
     <l n="592">ma diciàn quel ch'avvenne di Zerbino:</l>
    </lg>
    <lg n="75">
     <l n="593">che 'l lasciar Durindana sì gran fallo</l>
     <l n="594">gli par, che più d'ogn'altro mal gl'incresce;</l>
     <l n="595">quantunque a pena star possa a cavallo</l>
     <l n="596">pel molto sangue che gli è uscito et esce.</l>
     <l n="597">Or poi che dopo non troppo intervallo</l>
     <l n="598">cessa con l'ira il caldo, il dolor cresce:</l>
     <l n="599">cresce il dolor sì impetuosamente,</l>
     <l n="600">che mancarsi la vita se ne sente.</l>
    </lg>
    <lg n="76">
     <l n="601">Per debolezza più non potea gire;</l>
     <l n="602">sì che fermossi appresso una fontana.</l>
     <l n="603">Non sa che far né che si debba dire</l>
     <l n="604">per aiutarlo la donzella umana.</l>
     <l n="605">Sol di disagio lo vede morire;</l>
     <l n="606">che quindi è troppo ogni città lontana,</l>
     <l n="607">dove in quel punto al medico ricorra,</l>
     <l n="608">che per pietade o premio gli soccorra.</l>
    </lg>
    <lg n="77">
     <l n="609">Ella non sa, se non invan dolersi,</l>
     <l n="610">chiamar fortuna e il cielo empio e crudele.</l>
     <l n="611">- Perché, ahi lassa! (dicea) non mi sommersi</l>
     <l n="612">quando levai ne l'Oceàn le vele? -</l>
     <l n="613">Zerbin che i languidi occhi ha in lei conversi,</l>
     <l n="614">sente più doglia, ch'ella si querele,</l>
     <l n="615">che de la passion tenace e forte</l>
     <l n="616">che l'ha condutto omai vicino a morte.</l>
    </lg>
    <lg n="78">
     <l n="617">- Così, cor mio, vogliate (le diceva),</l>
     <l n="618">dopo ch'io sarò morto, amarmi ancora,</l>
     <l n="619">come solo il lasciarvi è che m'aggreva</l>
     <l n="620">qui senza guida, e non già perch'io mora:</l>
     <l n="621">che se in sicura parte m'accadeva</l>
     <l n="622">finir de la mia vita l'ultima ora,</l>
     <l n="623">lieto e contento e fortunato a pieno</l>
     <l n="624">morto sarei, poi ch'io vi moro in seno.</l>
    </lg>
    <lg n="79">
     <l n="625">Ma poi che 'l mio destino iniquo e duro</l>
     <l n="626">vol ch'io vi lasci, e non so in man di cui;</l>
     <l n="627">per questa bocca e per questi occhi giuro,</l>
     <l n="628">per queste chiome onde allacciato fui,</l>
     <l n="629">che disperato nel profondo oscuro</l>
     <l n="630">vo de lo 'nferno, ove il pensar di vui</l>
     <l n="631">ch'abbia così lasciata, assai più ria</l>
     <l n="632">sarà d'ogn'altra pena che vi sia. -</l>
    </lg>
    <lg n="80">
     <l n="633">A questo la mestissima Issabella,</l>
     <l n="634">declinando la faccia lacrimosa</l>
     <l n="635">e congiungendo la sua bocca a quella</l>
     <l n="636">di Zerbin, languidetta come rosa,</l>
     <l n="637">rosa non colta in sua stagion, sì ch'ella</l>
     <l n="638">impallidisca in su la siepe ombrosa,</l>
     <l n="639">disse: - Non vi pensate già, mia vita,</l>
     <l n="640">far senza me quest'ultima partita.</l>
    </lg>
    <lg n="81">
     <l n="641">Di ciò, cor mio, nessun timor vi tocchi;</l>
     <l n="642">ch'io vo' seguirvi o in cielo o ne lo 'nferno.</l>
     <l n="643">Convien che l'uno e l'altro spirto scocchi,</l>
     <l n="644">insieme vada, insieme stia in eterno.</l>
     <l n="645">Non sì tosto vedrò chiudervi gli occhi,</l>
     <l n="646">o che m'ucciderà il dolore interno,</l>
     <l n="647">o se quel non può tanto, io vi prometto</l>
     <l n="648">con questa spada oggi passarmi il petto.</l>
    </lg>
    <lg n="82">
     <l n="649">De' corpi nostri ho ancor non poca speme,</l>
     <l n="650">che me' morti che vivi abbian ventura.</l>
     <l n="651">Qui forse alcun capiterà, ch'insieme,</l>
     <l n="652">mosso a pietà, darà lor sepoltura. -</l>
     <l n="653">Così dicendo, le reliquie estreme</l>
     <l n="654">de lo spirto vital che morte fura,</l>
     <l n="655">va ricogliendo con le labra meste,</l>
     <l n="656">fin ch'una minima aura ve ne reste.</l>
    </lg>
    <lg n="83">
     <l n="657">Zerbin la debol voce riforzando,</l>
     <l n="658">disse: - Io vi priego e supplico, mia diva,</l>
     <l n="659">per quello amor che mi mostraste, quando</l>
     <l n="660">per me lasciaste la paterna riva;</l>
     <l n="661">e se commandar posso, io vel commando,</l>
     <l n="662">che fin che piaccia a Dio, restiate viva;</l>
     <l n="663">né mai per caso pogniate in oblio</l>
     <l n="664">che quanto amar si può v'abbia amato io.</l>
    </lg>
    <lg n="84">
     <l n="665">Dio vi provederà d'aiuto forse,</l>
     <l n="666">per liberarvi d'ogni atto villano,</l>
     <l n="667">come fe' quando alla spelonca torse,</l>
     <l n="668">per indi trarvi, il senator romano.</l>
     <l n="669">Così (la sua mercé) già vi soccorse</l>
     <l n="670">nel mare e contra il Biscaglin profano:</l>
     <l n="671">e se pure avverrà che poi si deggia</l>
     <l n="672">morire, allora il minor mal s'elleggia. -</l>
    </lg>
    <lg n="85">
     <l n="673">Non credo che quest'ultime parole</l>
     <l n="674">potesse esprimer sì, che fosse inteso;</l>
     <l n="675">e finì come il debol lume suole,</l>
     <l n="676">cui cera manchi od altro in che sia acceso.</l>
     <l n="677">Chi potrà dire a pien come si duole,</l>
     <l n="678">poi che si vede pallido e disteso,</l>
     <l n="679">la giovanetta, e freddo come ghiaccio</l>
     <l n="680">il suo caro Zerbin restare in braccio?</l>
    </lg>
    <lg n="86">
     <l n="681">Sopra il sanguigno corpo s'abbandona,</l>
     <l n="682">e di copiose lacrime lo bagna;</l>
     <l n="683">e stride sì, ch'intorno ne risuona</l>
     <l n="684">a molte miglia il bosco e la campagna.</l>
     <l n="685">Né alle guancie né al petto si perdona,</l>
     <l n="686">che l'uno e l'altro non percuota e fragna;</l>
     <l n="687">e straccia a torto l'auree crespe chiome,</l>
     <l n="688">chiamando sempre invan l'amato nome.</l>
    </lg>
    <lg n="87">
     <l n="689">In tanta rabbia, in tal furor sommersa</l>
     <l n="690">l'avea la doglia sua, che facilmente</l>
     <l n="691">avria la spada in se stessa conversa,</l>
     <l n="692">poco al suo amante in questo ubidiente;</l>
     <l n="693">s'uno eremita ch'alla fresca e tersa</l>
     <l n="694">fonte avea usanza di tornar sovente</l>
     <l n="695">da la sua quindi non lontana cella,</l>
     <l n="696">non s'opponea, venendo, al voler d'ella.</l>
    </lg>
    <lg n="88">
     <l n="697">Il venerabile uom, ch'alta bontade</l>
     <l n="698">avea congiunta a natural prudenzia,</l>
     <l n="699">et era tutto pien di caritade,</l>
     <l n="700">di buoni esempi ornato e d'eloquenzia,</l>
     <l n="701">alla giovan dolente persuade</l>
     <l n="702">con ragioni efficaci pazienzia;</l>
     <l n="703">et inanzi le puon, come uno specchio,</l>
     <l n="704">donne del Testamento e nuovo e vecchio.</l>
    </lg>
    <lg n="89">
     <l n="705">Poi le fece veder, come non fusse</l>
     <l n="706">alcun, se non in Dio, vero contento,</l>
     <l n="707">e ch'eran l'altre transitorie e flusse</l>
     <l n="708">speranze umane, e di poco momento;</l>
     <l n="709">e tanto seppe dir, che la ridusse</l>
     <l n="710">da quel crudele et ostinato intento,</l>
     <l n="711">che la vita sequente ebbe disio</l>
     <l n="712">tutta al servigio dedicar di Dio.</l>
    </lg>
    <lg n="90">
     <l n="713">Non che lasciar del suo signor voglia unque</l>
     <l n="714">né 'l grand'amor, né le reliquie morte:</l>
     <l n="715">convien che l'abbia ovunque stia et ovunque</l>
     <l n="716">vada, e che seco e notte e dì le porte.</l>
     <l n="717">Quindi aiutando l'eremita dunque,</l>
     <l n="718">ch'era de la sua età valido e forte,</l>
     <l n="719">sul mesto suo destrier Zerbin posaro,</l>
     <l n="720">e molti dì per quelle selve andaro.</l>
    </lg>
    <lg n="91">
     <l n="721">Non vòlse il cauto vecchio ridur seco,</l>
     <l n="722">sola con solo, la giovane bella</l>
     <l n="723">là dove ascosa in un selvaggio speco</l>
     <l n="724">non lungi avea la solitaria cella;</l>
     <l n="725">fra sé dicendo: Con periglio arreco</l>
     <l n="726">in una man la paglia e la facella.</l>
     <l n="727">Né si fida in sua età né in sua prudenzia,</l>
     <l n="728">che di sé faccia tanta esperienzia.</l>
    </lg>
    <lg n="92">
     <l n="729">Di condurla in Provenza ebbe pensiero,</l>
     <l n="730">non lontano a Marsilia in un castello,</l>
     <l n="731">dove di sante donne un monastero</l>
     <l n="732">ricchissimo era, e di edificio bello:</l>
     <l n="733">e per portarne il morto cavalliero,</l>
     <l n="734">composto in una cassa aveano quello,</l>
     <l n="735">che 'n un castel ch'era tra via, si fece</l>
     <l n="736">lunga e capace, e ben chiusa di pece.</l>
    </lg>
    <lg n="93">
     <l n="737">Più e più giorni gran spazio di terra</l>
     <l n="738">cercaro, e sempre per lochi più inculti;</l>
     <l n="739">che pieno essendo ogni cosa di guerra,</l>
     <l n="740">voleano gir più che poteano occulti.</l>
     <l n="741">Al fine un cavallier la via lor serra,</l>
     <l n="742">che lor fe' oltraggi e disonesti insulti;</l>
     <l n="743">di cui dirò quando il suo loco fia;</l>
     <l n="744">ma ritorno ora al re di Tartaria.</l>
    </lg>
    <lg n="94">
     <l n="745">Avuto ch'ebbe la battaglia il fine</l>
     <l n="746">che già v'ho detto, il giovin si raccolse</l>
     <l n="747">alle fresche ombre e all'onde cristalline;</l>
     <l n="748">et al destrier la sella e 'l freno tolse,</l>
     <l n="749">e lo lasciò per l'erbe tenerine</l>
     <l n="750">del prato andar pascendo ove egli vòlse:</l>
     <l n="751">ma non ste' molto, che vide lontano</l>
     <l n="752">calar dal monte un cavalliero al piano.</l>
    </lg>
    <lg n="95">
     <l n="753">Conobbel, come prima alzò la fronte,</l>
     <l n="754">Doralice, e mostrollo a Mandricardo,</l>
     <l n="755">dicendo: - Ecco il superbo Rodomonte,</l>
     <l n="756">se non m'inganna di lontan lo sguardo.</l>
     <l n="757">Per far teco battaglia cala il monte:</l>
     <l n="758">or ti potrà giovar l'esser gagliardo.</l>
     <l n="759">Perduta avermi a grande ingiuria tiene,</l>
     <l n="760">ch'era sua sposa, e a vendicar si viene. -</l>
    </lg>
    <lg n="96">
     <l n="761">Qual buono astor che l'anitra o l'acceggia,</l>
     <l n="762">starna o colombo o simil altro augello</l>
     <l n="763">venirsi incontra di lontano veggia,</l>
     <l n="764">leva la testa e si fa lieto e bello;</l>
     <l n="765">tal Mandricardo, come certo deggia</l>
     <l n="766">di Rodomonte far strage e macello,</l>
     <l n="767">con letizia e baldanza il destrier piglia,</l>
     <l n="768">le staffe ai piedi, e dà alla man la briglia.</l>
    </lg>
    <lg n="97">
     <l n="769">Quando vicini fur sì, ch'udir chiare</l>
     <l n="770">tra lor poteansi le parole altiere,</l>
     <l n="771">con le mani e col capo a minacciare</l>
     <l n="772">incominciò gridando il re d'Algiere,</l>
     <l n="773">ch'a penitenza gli faria tornare,</l>
     <l n="774">che per un temerario suo piacere</l>
     <l n="775">non avesse rispetto a provocarsi</l>
     <l n="776">lui ch'altamente era per vendicarsi.</l>
    </lg>
    <lg n="98">
     <l n="777">Rispose Mandricardo: - Indarno tenta</l>
     <l n="778">chi mi vuol impaurir per minacciarme:</l>
     <l n="779">così fanciulli o femine spaventa,</l>
     <l n="780">o altri che non sappia che sieno arme;</l>
     <l n="781">me non, cui la battaglia più talenta</l>
     <l n="782">d'ogni riposo; e son per adoprarme</l>
     <l n="783">a piè, a cavallo, armato e disarmato,</l>
     <l n="784">sia alla campagna, o sia ne lo steccato. -</l>
    </lg>
    <lg n="99">
     <l n="785">Ecco sono agli oltraggi, al grido, all'ire,</l>
     <l n="786">al trar de' brandi, al crudel suon de' ferri;</l>
     <l n="787">come vento che prima a pena spire,</l>
     <l n="788">poi cominci a crollar frassini e cerri,</l>
     <l n="789">et indi oscura polve in cielo aggire,</l>
     <l n="790">indi gli arbori svella e case atterri,</l>
     <l n="791">sommerga in mare, e porti ria tempesta</l>
     <l n="792">che 'l gregge sparso uccida alla foresta.</l>
    </lg>
    <lg n="100">
     <l n="793">De' duo pagani, senza pari in terra,</l>
     <l n="794">gli audacissimi cor, le forze estreme</l>
     <l n="795">parturiscono colpi, et una guerra</l>
     <l n="796">conveniente a sì feroce seme.</l>
     <l n="797">Del grande e orribil suon triema la terra,</l>
     <l n="798">quando le spade son percosse insieme:</l>
     <l n="799">gettano l'arme insin al ciel scintille,</l>
     <l n="800">anzi lampadi accese a mille a mille.</l>
    </lg>
    <lg n="101">
     <l n="801">Senza mai riposarsi o pigliar fiato</l>
     <l n="802">dura fra quei duo re l'aspra battaglia,</l>
     <l n="803">tentando ora da questo, or da quel lato</l>
     <l n="804">aprir le piastre e penetrar la maglia.</l>
     <l n="805">Né perde l'un, né l'altro acquista il prato;</l>
     <l n="806">ma come intorno sian fosse o muraglia,</l>
     <l n="807">o troppo costi ogn'oncia di quel loco,</l>
     <l n="808">non si parton d'un cerchio angusto e poco.</l>
    </lg>
    <lg n="102">
     <l n="809">Fra mille colpi il Tartaro una volta</l>
     <l n="810">colse a duo mani in fronte il re d'Algiere;</l>
     <l n="811">che gli fece veder girare in volta</l>
     <l n="812">quante mai furon fiacole e lumiere.</l>
     <l n="813">Come ogni forza all'African sia tolta,</l>
     <l n="814">le groppe del destrier col capo fere:</l>
     <l n="815">perde la staffa, et è, presente quella</l>
     <l n="816">che cotant'ama, per uscir di sella.</l>
    </lg>
    <lg n="103">
     <l n="817">Ma come ben composto e valido arco</l>
     <l n="818">di fino acciaio in buona somma greve,</l>
     <l n="819">quanto si china più, quanto è più carco,</l>
     <l n="820">e più lo sforzan martinelli e lieve;</l>
     <l n="821">con tanto più furor, quanto è poi scarco,</l>
     <l n="822">ritorna, e fa più mal che non riceve:</l>
     <l n="823">così quello African tosto risorge,</l>
     <l n="824">e doppio il colpo all'inimico porge.</l>
    </lg>
    <lg n="104">
     <l n="825">Rodomonte a quel segno ove fu colto,</l>
     <l n="826">colse a punto il figliol del re Agricane.</l>
     <l n="827">Per questo non poté nuocergli al volto,</l>
     <l n="828">ch'in difesa trovò l'arme troiane;</l>
     <l n="829">ma stordì in modo il Tartaro, che molto</l>
     <l n="830">non sapea s'era vespero o dimane.</l>
     <l n="831">L'irato Rodomonte non s'arresta,</l>
     <l n="832">che mena l'altro, e pur segna alla testa.</l>
    </lg>
    <lg n="105">
     <l n="833">Il cavallo del Tartaro, ch'aborre</l>
     <l n="834">la spada che fischiando cala d'alto,</l>
     <l n="835">al suo signor con suo gran mal soccorre,</l>
     <l n="836">perché s'arretra, per fuggir, d'un salto:</l>
     <l n="837">il brando in mezzo il capo gli trascorre,</l>
     <l n="838">ch'al signor, non a lui, movea l'assalto.</l>
     <l n="839">Il miser non avea l'elmo di Troia,</l>
     <l n="840">come il patrone; onde convien che muoia.</l>
    </lg>
    <lg n="106">
     <l n="841">Quel cade, e Mandricardo in piedi guizza,</l>
     <l n="842">non più stordito, e Durindana aggira.</l>
     <l n="843">Veder morto il cavallo entro gli adizza,</l>
     <l n="844">e fuor divampa un grave incendio d'ira.</l>
     <l n="845">L'African, per urtarlo, il destrier drizza;</l>
     <l n="846">ma non più Mandricardo si ritira,</l>
     <l n="847">che scoglio far soglia da l'onde: e avvenne</l>
     <l n="848">che 'l destrier cadde, et egli in piè si tenne.</l>
    </lg>
    <lg n="107">
     <l n="849">L'African che mancarsi il destrier sente,</l>
     <l n="850">lascia le staffe e sugli arcion si ponta,</l>
     <l n="851">e resta in piedi e sciolto agevolmente:</l>
     <l n="852">così l'un l'altro poi di pari affronta.</l>
     <l n="853">La pugna più che mai ribolle ardente,</l>
     <l n="854">e l'odio e l'ira e la superbia monta:</l>
     <l n="855">et era per seguir; ma quivi giunse</l>
     <l n="856">in fretta un messaggier che gli disgiunse.</l>
    </lg>
    <lg n="108">
     <l n="857">Vi giunse un messaggier del popul Moro,</l>
     <l n="858">di molti che per Francia eran mandati</l>
     <l n="859">a richiamare agli stendardi loro</l>
     <l n="860">i capitani e i cavallier privati;</l>
     <l n="861">perché l'imperator dai gigli d'oro</l>
     <l n="862">gli avea gli alloggiamenti già assediati;</l>
     <l n="863">e se non è il soccorso a venir presto,</l>
     <l n="864">l'eccidio suo conosce manifesto.</l>
    </lg>
    <lg n="109">
     <l n="865">Riconobbe il messaggio i cavallieri,</l>
     <l n="866">oltre all'insegne, oltre alle sopraveste,</l>
     <l n="867">al girar de le spade, e ai colpi fieri</l>
     <l n="868">ch'altre man non farebbeno che queste.</l>
     <l n="869">Tra lor però non osa entrar, che speri</l>
     <l n="870">che fra tant'ira sicurtà gli preste</l>
     <l n="871">l'esser messo del re; né si conforta</l>
     <l n="872">per dir ch'imbasciator pena non porta.</l>
    </lg>
    <lg n="110">
     <l n="873">Ma viene a Doralice, et a lei narra</l>
     <l n="874">ch'Agramante, Marsilio e Stordilano,</l>
     <l n="875">con pochi dentro a mal sicura sbarra</l>
     <l n="876">sono assediati dal popul cristiano.</l>
     <l n="877">Narrato il caso, con prieghi ne inarra</l>
     <l n="878">che faccia il tutto ai duo guerrieri piano,</l>
     <l n="879">e che gli accordi insieme, e per lo scampo</l>
     <l n="880">del popul saracin li meni in campo.</l>
    </lg>
    <lg n="111">
     <l n="881">Tra i cavallier la donna di gran core</l>
     <l n="882">si mette, e dice loro: - Io vi comando,</l>
     <l n="883">per quanto so che mi portate amore,</l>
     <l n="884">che riserbiate a miglior uso il brando,</l>
     <l n="885">e ne vegnate subito in favore</l>
     <l n="886">del nostro campo saracino, quando</l>
     <l n="887">si trova ora assediato ne le tende,</l>
     <l n="888">e presto aiuto, o gran ruina attende. -</l>
    </lg>
    <lg n="112">
     <l n="889">Indi il messo soggiunse il gran periglio</l>
     <l n="890">dei Saracini, e narrò il fatto a pieno;</l>
     <l n="891">e diede insieme lettere del figlio</l>
     <l n="892">del re Troiano al figlio d'Ulieno.</l>
     <l n="893">Si piglia finalmente per consiglio</l>
     <l n="894">che i duo guerrier, deposto ogni veneno,</l>
     <l n="895">facciano insieme triegua fin al giorno</l>
     <l n="896">che sia tolto l'assedio ai Mori intorno;</l>
    </lg>
    <lg n="113">
     <l n="897">e senza più dimora, come pria</l>
     <l n="898">liberato d'assedio abbian lor gente,</l>
     <l n="899">non s'intendano aver più compagnia,</l>
     <l n="900">ma crudel guerra e inimicizia ardente,</l>
     <l n="901">fin che con l'arme diffinito sia</l>
     <l n="902">chi la donna aver de' meritamente.</l>
     <l n="903">Quella, ne le cui man giurato fue,</l>
     <l n="904">fece la sicurtà per amendue.</l>
    </lg>
    <lg n="114">
     <l n="905">Quivi era la Discordia impaziente,</l>
     <l n="906">inimica di pace e d'ogni triegua;</l>
     <l n="907">e la Superbia v'è, che non consente</l>
     <l n="908">né vuol patir che tale accordo segua.</l>
     <l n="909">Ma più di lor può Amor quivi presente,</l>
     <l n="910">di cui l'alto valor nessuno adegua;</l>
     <l n="911">e fe' ch'indietro, a colpi di saette,</l>
     <l n="912">e la Discordia e la Superbia stette.</l>
    </lg>
    <lg n="115">
     <l n="913">Fu conclusa la triegua fra costoro,</l>
     <l n="914">sì come piacque a chi di lor potea.</l>
     <l n="915">Vi mancava uno dei cavalli loro;</l>
     <l n="916">che morto quel del Tartaro giacea:</l>
     <l n="917">però vi venne a tempo Brigliadoro,</l>
     <l n="918">che le fresche erbe lungo il rio pascea.</l>
     <l n="919">Ma al fin del canto io mi trovo esser giunto;</l>
     <l n="920">sì ch'io farò, con vostra grazia, punto.</l>
    </lg>
   </lg>
  </body>
 </text>
</TEI>