<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 33</title>
    <author>Ludovico Ariosto</author>
   </titleStmt>
   <extent>
    <measure unit="stanza">128</measure>
    <measure unit="line">1024</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-33</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 33</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 33</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Timagora, Parrasio, Polignoto,</l>
     <l n="2">Protogene, Timante, Apollodoro,</l>
     <l n="3">Apelle, più di tutti questi noto,</l>
     <l n="4">e Zeusi, e gli altri ch'a quei tempi fôro;</l>
     <l n="5">di quai la fama (mal grado di Cloto,</l>
     <l n="6">che spinse i corpi e dipoi l'opre loro)</l>
     <l n="7">sempre starà, fin che si legga e scriva,</l>
     <l n="8">mercé degli scrittori, al mondo viva:</l>
    </lg>
    <lg n="2">
     <l n="9">e quei che furo a' nostri dì, o sono ora,</l>
     <l n="10">Leonardo, Andrea Mantegna, Gian Bellino,</l>
     <l n="11">duo Dossi, e quel ch'a par sculpe e colora,</l>
     <l n="12">Michel, più che mortale, Angel divino;</l>
     <l n="13">Bastiano, Rafael, Tizian, ch'onora</l>
     <l n="14">non men Cador, che quei Venezia e Urbino;</l>
     <l n="15">e gli altri di cui tal l'opra si vede,</l>
     <l n="16">qual de la prisca età si legge e crede:</l>
    </lg>
    <lg n="3">
     <l n="17">questi che noi veggiàn pittori, e quelli</l>
     <l n="18">che già mille e mill'anni in pregio furo,</l>
     <l n="19">le cose che son state, coi pennelli</l>
     <l n="20">fatt'hanno, altri su l'asse, altri sul muro.</l>
     <l n="21">Non però udiste antiqui, né novelli</l>
     <l n="22">vedeste mai dipingere il futuro:</l>
     <l n="23">e pur si sono istorie anco trovate,</l>
     <l n="24">che son dipinte inanzi che sian state.</l>
    </lg>
    <lg n="4">
     <l n="25">Ma di saperlo far non si dia vanto</l>
     <l n="26">pittore antico né pittor moderno;</l>
     <l n="27">e ceda pur quest'arte al solo incanto</l>
     <l n="28">del qual trieman gli spirti de lo 'nferno.</l>
     <l n="29">La sala ch'io dicea ne l'altro canto,</l>
     <l n="30">Merlin col libro, o fosse al lago Averno,</l>
     <l n="31">o fosse sacro alle Nursine grotte,</l>
     <l n="32">fece far dai demonii in una notte.</l>
    </lg>
    <lg n="5">
     <l n="33">Quest'arte, con che i nostri antiqui fenno</l>
     <l n="34">mirande prove, a nostra etade è estinta.</l>
     <l n="35">Ma ritornando ove aspettar mi denno</l>
     <l n="36">quei che la sala hanno a veder dipinta,</l>
     <l n="37">dico ch'a uno scudier fu fatto cenno,</l>
     <l n="38">ch'accese i torchi; onde la notte, vinta</l>
     <l n="39">dal gran splendor, si dileguò d'intorno;</l>
     <l n="40">né più vi si vedria, se fosse giorno.</l>
    </lg>
    <lg n="6">
     <l n="41">Quel signor disse lor: - Vo' che sappiate,</l>
     <l n="42">che de le guerre che son qui ritratte,</l>
     <l n="43">fin al dì d'oggi poche ne son state;</l>
     <l n="44">e son prima dipinte, che sian fatte.</l>
     <l n="45">Chi l'ha dipinte, ancor l'ha indovinate.</l>
     <l n="46">Quando vittoria avran, quando disfatte</l>
     <l n="47">in Italia saran le genti nostre,</l>
     <l n="48">potrete qui veder come si mostre.</l>
    </lg>
    <lg n="7">
     <l n="49">Le guerre ch'i Franceschi da far hanno</l>
     <l n="50">di là da l'Alpe, o bene o mal successe,</l>
     <l n="51">dal tempo suo fin al millesim'anno,</l>
     <l n="52">Merlin profeta in questa sala messe;</l>
     <l n="53">il qual mandato fu dal re britanno</l>
     <l n="54">al franco re ch'a Marcomir successe:</l>
     <l n="55">e perché lo mandassi, e perché fatto</l>
     <l n="56">da Merlin fu il lavor, vi dirò a un tratto.</l>
    </lg>
    <lg n="8">
     <l n="57">Re Fieramonte, che passò primiero</l>
     <l n="58">con l'esercito franco in Gallia il Reno,</l>
     <l n="59">poi che quella occupò, facea pensiero</l>
     <l n="60">di porre alla superba Italia il freno.</l>
     <l n="61">Faceal perciò, che più 'l romano Impero</l>
     <l n="62">vedea di giorno in giorno venir meno:</l>
     <l n="63">e per tal causa col britanno Arturo</l>
     <l n="64">vòlse far lega; ch'ambi a un tempo furo.</l>
    </lg>
    <lg n="9">
     <l n="65">Artur, ch'impresa ancor senza consiglio</l>
     <l n="66">del profeta Merlin non fece mai,</l>
     <l n="67">di Merlin, dico, del demonio figlio,</l>
     <l n="68">che del futuro antivedeva assai,</l>
     <l n="69">per lui seppe, e saper fece il periglio</l>
     <l n="70">a Fieramonte, a che di molti guai</l>
     <l n="71">porrà sua gente, s'entra ne la terra</l>
     <l n="72">ch'Apenin parte, e il mare e l'Alpe serra.</l>
    </lg>
    <lg n="10">
     <l n="73">Merlin gli fe' veder che quasi tutti</l>
     <l n="74">gli altri che poi di Francia scettro avranno,</l>
     <l n="75">o di ferro gli eserciti distrutti,</l>
     <l n="76">o di fame o di peste si vedranno;</l>
     <l n="77">e che brevi allegrezze e lunghi lutti,</l>
     <l n="78">poco guadagno et infinito danno</l>
     <l n="79">riporteran d'Italia; che non lice</l>
     <l n="80">che 'l Giglio in quel terreno abbia radice.</l>
    </lg>
    <lg n="11">
     <l n="81">Re Fieramonte gli prestò tal fede,</l>
     <l n="82">ch'altrove disegnò volger l'armata;</l>
     <l n="83">e Merlin, che così la cosa vede,</l>
     <l n="84">ch'abbia a venir, come se già sia stata,</l>
     <l n="85">avere a' prieghi di quel re si crede</l>
     <l n="86">la sala per incanto istoriata,</l>
     <l n="87">ove dei Franchi ogni futuro gesto,</l>
     <l n="88">come già stato sia, fa manifesto.</l>
    </lg>
    <lg n="12">
     <l n="89">Acciò chi poi succederà, comprenda</l>
     <l n="90">che, come ha d'acquistar vittoria e onore,</l>
     <l n="91">qualor d'Italia la difesa prenda</l>
     <l n="92">incontra ogn'altro barbaro furore;</l>
     <l n="93">così, s'avvien ch'a danneggiarla scenda,</l>
     <l n="94">per porle il giogo e farsene signore,</l>
     <l n="95">comprenda, dico, e rendasi ben certo</l>
     <l n="96">ch'oltre a quei monti avrà il sepulcro aperto. -</l>
    </lg>
    <lg n="13">
     <l n="97">Così disse; e menò le donne dove</l>
     <l n="98">incomincian l'istorie: e Singiberto</l>
     <l n="99">fa lor veder, che per tesor si muove,</l>
     <l n="100">che gli ha Maurizio imperatore offerto.</l>
     <l n="101">- Ecco che scende dal monte di Giove</l>
     <l n="102">nel pian da l'Ambra e dal Ticino aperto.</l>
     <l n="103">Vedete Eutar, che non pur l'ha respinto,</l>
     <l n="104">ma volto in fuga e fracassato e vinto.</l>
    </lg>
    <lg n="14">
     <l n="105">Vedete Clodoveo, ch'a più di cento</l>
     <l n="106">mila persone fa passare il monte:</l>
     <l n="107">vedete il duca là di Benevento,</l>
     <l n="108">che con numer dispar vien loro a fronte.</l>
     <l n="109">Ecco finge lasciar l'alloggiamento,</l>
     <l n="110">e pon gli aguati: ecco, con morti et onte,</l>
     <l n="111">al vin lombardo la gente francesca</l>
     <l n="112">corre, e riman come la lasca all'esca.</l>
    </lg>
    <lg n="15">
     <l n="113">Ecco in Italia Childiberto quanta</l>
     <l n="114">gente di Francia e capitani invia;</l>
     <l n="115">né più che Clodoveo, si gloria e vanta</l>
     <l n="116">ch'abbia spogliata o vinta Lombardia;</l>
     <l n="117">che la spada del ciel scende con tanta</l>
     <l n="118">strage de' suoi, che n'è piena ogni via,</l>
     <l n="119">morti di caldo e di profluvio d'alvo;</l>
     <l n="120">sì che di dieci un non ne torna salvo. -</l>
    </lg>
    <lg n="16">
     <l n="121">Mostra Pipino, e mostra Carlo appresso,</l>
     <l n="122">come in Italia un dopo l'altro scenda,</l>
     <l n="123">e v'abbia questo e quel lieto successo,</l>
     <l n="124">che venuto non v'è perché l'offenda;</l>
     <l n="125">ma l'uno, acciò il pastor Stefano oppresso,</l>
     <l n="126">l'altro Adriano, e poi Leon difenda:</l>
     <l n="127">l'un doma Aistulfo, e l'altro vince e prende</l>
     <l n="128">il successore, e al papa il suo onor rende.</l>
    </lg>
    <lg n="17">
     <l n="129">Lor mostra appresso un giovene Pipino,</l>
     <l n="130">che con sua gente par che tutto cuopra</l>
     <l n="131">da le Fornaci al lito pelestino;</l>
     <l n="132">e faccia con gran spesa e con lung' opra</l>
     <l n="133">il ponte a Malamocco, e che vicino</l>
     <l n="134">giunga a Rialto, e vi combatta sopra.</l>
     <l n="135">Poi fuggir sembra, e che i suoi lasci sotto</l>
     <l n="136">l'acque; che 'l ponte il vento e 'l mar gli han rotto.</l>
    </lg>
    <lg n="18">
     <l n="137">- Ecco Luigi Borgognon, che scende</l>
     <l n="138">là dove par che resti vinto e preso,</l>
     <l n="139">e che giurar gli faccia chi lo prende,</l>
     <l n="140">che più da l'arme sue non sarà offeso.</l>
     <l n="141">Ecco che 'l giuramento vilipende;</l>
     <l n="142">ecco di nuovo cade al laccio teso;</l>
     <l n="143">ecco vi lascia gli occhi, e come talpe</l>
     <l n="144">lo riportano i suoi di qua da l'Alpe.</l>
    </lg>
    <lg n="19">
     <l n="145">Vedete un Ugo d'Arli far gran fatti,</l>
     <l n="146">e che d'Italia caccia i Berengari;</l>
     <l n="147">e due o tre volte gli ha rotti e disfatti,</l>
     <l n="148">or dagli Unni rimessi, or dai Bavari.</l>
     <l n="149">Poi da più forza è stretto di far patti</l>
     <l n="150">con l'inimico, e non sta in vita guari;</l>
     <l n="151">né guari dopo lui vi sta l'erede,</l>
     <l n="152">e 'l regno intero a Berengario cede.</l>
    </lg>
    <lg n="20">
     <l n="153">Vedete un altro Carlo, che a' conforti</l>
     <l n="154">del buon Pastor fuoco in Italia ha messo;</l>
     <l n="155">e in due fiere battaglie ha duo re morti,</l>
     <l n="156">Manfredi prima, e Coradino appresso.</l>
     <l n="157">Poi la sua gente, che con mille torti</l>
     <l n="158">sembra tenere il nuovo regno oppresso,</l>
     <l n="159">di qua e di là per le città divisa,</l>
     <l n="160">vedete a un suon di vespro tutta uccisa. -</l>
    </lg>
    <lg n="21">
     <l n="161">Lor mostra poi (ma vi parea intervallo</l>
     <l n="162">di molti e molti, non ch'anni, ma lustri)</l>
     <l n="163">scender dai monti un capitano Gallo,</l>
     <l n="164">e romper guerra ai gran Visconti illustri;</l>
     <l n="165">e con gente francesca a piè e a cavallo</l>
     <l n="166">par ch'Alessandria intorno cinga e lustri;</l>
     <l n="167">e che 'l duca il presidio dentro posto,</l>
     <l n="168">e fuor abbia l'aguato un po' discosto;</l>
    </lg>
    <lg n="22">
     <l n="169">e la gente di Francia malaccorta,</l>
     <l n="170">tratta con arte ove la rete è tesa,</l>
     <l n="171">col conte Armeniaco, la cui scorta</l>
     <l n="172">l'avea condotta all'infelice impresa,</l>
     <l n="173">giaccia per tutta la campagna morta,</l>
     <l n="174">parte sia tratta in Alessandria presa:</l>
     <l n="175">e di sangue non men che d'acqua grosso,</l>
     <l n="176">il Tanaro si vede il Po far rosso.</l>
    </lg>
    <lg n="23">
     <l n="177">Un, detto de la Marca, e tre Angioini</l>
     <l n="178">mostra l'un dopo l'altro, e dice: - Questi</l>
     <l n="179">a Bruci, a Dauni, a Marsi, a Salentini</l>
     <l n="180">vedete come son spesso molesti.</l>
     <l n="181">Ma né de' Franchi val né de' Latini</l>
     <l n="182">aiuto sì, ch'alcun di lor vi resti:</l>
     <l n="183">ecco li caccia fuor del regno, quante</l>
     <l n="184">volte vi vanno, Alfonso e poi Ferrante.</l>
    </lg>
    <lg n="24">
     <l n="185">Vedete Carlo ottavo, che discende</l>
     <l n="186">da l'Alpe, e seco ha il fior di tutta Francia,</l>
     <l n="187">che passa il Liri e tutto 'l regno prende</l>
     <l n="188">senza mai stringer spada o abbassar lancia,</l>
     <l n="189">fuor che lo scoglio ch'a Tifeo si stende</l>
     <l n="190">su le braccia, sul petto e su la pancia;</l>
     <l n="191">che del buon sangue d'Avalo al contrasto</l>
     <l n="192">la virtù trova d'Inico del Vasto. -</l>
    </lg>
    <lg n="25">
     <l n="193">Il signor de la ròcca, che venìa</l>
     <l n="194">quest'istoria additando a Bradamante,</l>
     <l n="195">mostrato che l'ebbe Ischia, disse: - Pria</l>
     <l n="196">ch'a vedere altro più vi meni avante,</l>
     <l n="197">io vi dirò quel ch'a me dir solia</l>
     <l n="198">il bisavolo mio, quand'io era infante,</l>
     <l n="199">e quel che similmente mi dicea</l>
     <l n="200">che da suo padre udito anch'esso avea;</l>
    </lg>
    <lg n="26">
     <l n="201">e 'l padre suo da un altro, o padre o fosse</l>
     <l n="202">avolo, e l'un da l'altro sin a quello</l>
     <l n="203">ch'a udirlo da quel proprio ritrovosse,</l>
     <l n="204">che l'imagini fe' senza pennello,</l>
     <l n="205">che qui vedete bianche, azzurre e rosse:</l>
     <l n="206">udì che, quando al re mostrò il castello</l>
     <l n="207">ch'or mostro a voi su quest'altiero scoglio,</l>
     <l n="208">gli disse quel ch'a voi riferir voglio.</l>
    </lg>
    <lg n="27">
     <l n="209">Udì che gli dicea ch'in questo loco</l>
     <l n="210">di quel buon cavallier che lo difende</l>
     <l n="211">con tanto ardir, che par disprezzi il fuoco</l>
     <l n="212">che d'ogn'intorno e sino al Faro incende,</l>
     <l n="213">nascer debbe in quei tempi o dopo poco</l>
     <l n="214">(e ben gli disse l'anno e le calende)</l>
     <l n="215">un cavalliero, a cui sarà secondo</l>
     <l n="216">ogn'altro che sin qui sia stato al mondo.</l>
    </lg>
    <lg n="28">
     <l n="217">Non fu Nireo sì bel, non sì eccellente</l>
     <l n="218">di forze Achille, e non sì ardito Ulisse,</l>
     <l n="219">non sì veloce Lada, non prudente</l>
     <l n="220">Nestor, che tanto seppe e tanto visse,</l>
     <l n="221">non tanto liberal, tanto clemente,</l>
     <l n="222">l'antica fama Cesare descrisse;</l>
     <l n="223">che verso l'uom ch'in Ischia nascer deve,</l>
     <l n="224">non abbia ogni lor vanto a restar lieve.</l>
    </lg>
    <lg n="29">
     <l n="225">E se si gloriò l'antiqua Creta,</l>
     <l n="226">quando il nipote in lei nacque di Celo,</l>
     <l n="227">se Tebe fece Ercole e Bacco lieta,</l>
     <l n="228">se si vantò dei duo gemelli Delo;</l>
     <l n="229">né questa isola avrà da starsi cheta,</l>
     <l n="230">che non s'esalti e non si levi in cielo,</l>
     <l n="231">quando nascerà in lei quel gran marchese</l>
     <l n="232">ch'avrà sì d'ogni grazia il ciel cortese.</l>
    </lg>
    <lg n="30">
     <l n="233">Merlin gli disse, e replicògli spesso,</l>
     <l n="234">ch'era serbato a nascere all'etade</l>
     <l n="235">che più il romano Imperio saria oppresso,</l>
     <l n="236">acciò per lui tornasse in libertade.</l>
     <l n="237">Ma perché alcuno de' suoi gesti appresso</l>
     <l n="238">vi mostrerò, predirli non accade. -</l>
     <l n="239">Così disse; e tornò all'istoria dove</l>
     <l n="240">di Carlo si vedean l'inclite prove.</l>
    </lg>
    <lg n="31">
     <l n="241">- Ecco (dicea) si pente Ludovico</l>
     <l n="242">d'aver fatto in Italia venir Carlo;</l>
     <l n="243">che sol per travagliar l'emulo antico</l>
     <l n="244">chiamato ve l'avea, non per cacciarlo;</l>
     <l n="245">e se gli scuopre al ritornar nimico</l>
     <l n="246">con Veneziani in lega, e vuol pigliarlo.</l>
     <l n="247">Ecco la lancia il re animoso abbassa,</l>
     <l n="248">apre la strada e, lor mal grado, passa.</l>
    </lg>
    <lg n="32">
     <l n="249">Ma la sua gente ch'a difesa resta</l>
     <l n="250">del nuovo regno, ha ben contraria sorte;</l>
     <l n="251">che Ferrante, con l'opra che gli presta</l>
     <l n="252">il signor mantuan, torna sì forte,</l>
     <l n="253">ch'in pochi mesi non ne lascia testa,</l>
     <l n="254">o in terra o in mar, che non sia messa a morte</l>
     <l n="255">poi per un uom che gli è con fraude estinto</l>
     <l n="256">non par che senta il gaudio d'aver vinto. -</l>
    </lg>
    <lg n="33">
     <l n="257">Così dicendo, mostragli il marchese</l>
     <l n="258">Alfonso di Pescara, e dice: - Dopo</l>
     <l n="259">che costui comparito in mille imprese</l>
     <l n="260">sarà più risplendente che piropo,</l>
     <l n="261">ecco qui ne l'insidie che gli ha tese</l>
     <l n="262">con un trattato doppio il rio Etiopo,</l>
     <l n="263">come scannato di saetta cade</l>
     <l n="264">il miglior cavallier di quella etade. -</l>
    </lg>
    <lg n="34">
     <l n="265">Poi mostra ove il duodecimo Luigi</l>
     <l n="266">passa con scorta italiana i monti,</l>
     <l n="267">e svelto il Moro, pon la Fiordaligi</l>
     <l n="268">nel fecondo terren già de' Visconti.</l>
     <l n="269">Indi manda sua gente pei vestigi</l>
     <l n="270">di Carlo, a far sul Garigliano i ponti;</l>
     <l n="271">la quale appresso andar rotta e dispersa</l>
     <l n="272">si vede, e morta, e nel fiume summersa.</l>
    </lg>
    <lg n="35">
     <l n="273">- Vedete in Puglia non minor macello</l>
     <l n="274">de l'esercito franco in fuga volto;</l>
     <l n="275">e Consalvo Ferrante ispano è quello</l>
     <l n="276">che due volte alla trappola l'ha colto.</l>
     <l n="277">E come qui turbato, così bello</l>
     <l n="278">mostra Fortuna al re Luigi il volto</l>
     <l n="279">nel ricco pian che, fin dove Adria stride,</l>
     <l n="280">tra l'Apenino e l'Alpe il Po divide. -</l>
    </lg>
    <lg n="36">
     <l n="281">Così dicendo, se stesso riprende</l>
     <l n="282">che quel ch'avea a dir prima abbia lasciato;</l>
     <l n="283">e torna a dietro, e mostra uno che vende</l>
     <l n="284">il castel che 'l signor suo gli avea dato;</l>
     <l n="285">mostra il perfido Svizzero che prende</l>
     <l n="286">colui ch'a sua difesa l'ha assoldato:</l>
     <l n="287">le quai due cose, senza abbassar lancia,</l>
     <l n="288">han dato la vittoria al re di Francia.</l>
    </lg>
    <lg n="37">
     <l n="289">Poi mostra Cesar Borgia col favore</l>
     <l n="290">di questo re farsi in Italia grande;</l>
     <l n="291">ch'ogni baron di Roma, ogni signore</l>
     <l n="292">suggietto a lei, par ch'in esilio mande.</l>
     <l n="293">Poi mostra il re che di Bologna fuore</l>
     <l n="294">leva la Sega, e vi fa entrar le Giande;</l>
     <l n="295">poi come volge i Genovesi in fuga</l>
     <l n="296">fatti ribelli, e la città suggiuga.</l>
    </lg>
    <lg n="38">
     <l n="297">- Vedete (dice poi) di gente morta</l>
     <l n="298">coperta in Giaradada la campagna.</l>
     <l n="299">Par ch'apra ogni cittade al re la porta,</l>
     <l n="300">e che Venezia a pena vi rimagna.</l>
     <l n="301">Vedete come al papa non comporta</l>
     <l n="302">che, passati i confini di Romagna,</l>
     <l n="303">Modana al duca di Ferrara toglia,</l>
     <l n="304">né qui si fermi, e 'l resto tor gli voglia:</l>
    </lg>
    <lg n="39">
     <l n="305">e fa, all'incontro, a lui Bologna tôrre;</l>
     <l n="306">che v'entra la Bentivola famiglia.</l>
     <l n="307">Vedete il campo de' Francesi porre</l>
     <l n="308">a sacco Brescia, poi che la ripiglia;</l>
     <l n="309">e quasi a un tempo Felsina soccorre,</l>
     <l n="310">e 'l campo ecclesiastico sgombiglia:</l>
     <l n="311">e l'uno e l'altro poi nei luoghi bassi</l>
     <l n="312">par si riduca del lito de Chiassi.</l>
    </lg>
    <lg n="40">
     <l n="313">Di qua la Francia, e di là il campo ingrossa</l>
     <l n="314">la gente ispana; e la battaglia è grande.</l>
     <l n="315">Cader si vede e far la terra rossa</l>
     <l n="316">la gente d'arme in amendua le bande.</l>
     <l n="317">Piena di sangue uman pare ogni fossa:</l>
     <l n="318">Marte sta in dubbio u' la vittoria mande.</l>
     <l n="319">Per virtù d'un Alfonso al fin si vede</l>
     <l n="320">che resta il Franco, e che l'Ispano cede,</l>
    </lg>
    <lg n="41">
     <l n="321">e che Ravenna saccheggiata resta.</l>
     <l n="322">Si morde il papa per dolor le labbia,</l>
     <l n="323">e fa da' monti, a guisa di tempesta,</l>
     <l n="324">scendere in fretta una tedesca rabbia,</l>
     <l n="325">ch'ogni Francese, senza mai far testa,</l>
     <l n="326">di qua da l'Alpe par che cacciat'abbia,</l>
     <l n="327">e che posto un rampollo abbia del Moro</l>
     <l n="328">nel giardino onde svelse i Gigli d'oro.</l>
    </lg>
    <lg n="42">
     <l n="329">Ecco torna il Francese: eccolo rotto</l>
     <l n="330">da l'infedele Elvezio ch'in suo aiuto</l>
     <l n="331">con troppo rischio ha il giovine condotto,</l>
     <l n="332">del quale il padre avea preso e venduto.</l>
     <l n="333">Vedete poi l'esercito, che sotto</l>
     <l n="334">la ruota di Fortuna era caduto,</l>
     <l n="335">creato il novo re, che si prepara</l>
     <l n="336">de l'onta vendicar ch'ebbe a Novara:</l>
    </lg>
    <lg n="43">
     <l n="337">e con migliore auspizio ecco ritorna.</l>
     <l n="338">Vedete il re Francesco inanzi a tutti,</l>
     <l n="339">che così rompe a' Svizzeri le corna,</l>
     <l n="340">che poco resta a non gli aver distrutti:</l>
     <l n="341">sì che 'l titolo mai più non gli adorna,</l>
     <l n="342">ch'usurpato s'avran quei villan brutti,</l>
     <l n="343">che domator de' principi, e difesa</l>
     <l n="344">si nomeran de la cristiana Chiesa.</l>
    </lg>
    <lg n="44">
     <l n="345">Ecco, mal grado de la lega, prende</l>
     <l n="346">Milano, e accorda il giovene Sforzesco.</l>
     <l n="347">Ecco Borbon che la città difende</l>
     <l n="348">pel re di Francia dal furor tedesco.</l>
     <l n="349">Eccovi poi, che mentre altrove attende</l>
     <l n="350">ad altre magne imprese il re Francesco,</l>
     <l n="351">né sa quanta superbia e crudeltade</l>
     <l n="352">usino i suoi, gli è tolta la cittade.</l>
    </lg>
    <lg n="45">
     <l n="353">Ecco un altro Francesco ch'assimiglia</l>
     <l n="354">di virtù all'avo, e non di nome solo;</l>
     <l n="355">che, fatto uscirne i Galli, si ripiglia</l>
     <l n="356">col favor de la Chiesa il patrio suolo.</l>
     <l n="357">Francia anco torna, ma ritien la briglia,</l>
     <l n="358">né scorre Italia, come suole, a volo;</l>
     <l n="359">che 'l bon duca di Mantua sul Ticino</l>
     <l n="360">le chiude il passo, e le taglia il camino.</l>
    </lg>
    <lg n="46">
     <l n="361">Federico, ch'ancor non ha la guancia</l>
     <l n="362">de' primi fiori sparsa, si fa degno</l>
     <l n="363">di gloria eterna, ch'abbia con la lancia,</l>
     <l n="364">ma più con diligenzia e con ingegno,</l>
     <l n="365">Pavia difesa dal furor di Francia,</l>
     <l n="366">e del Leon del mar rotto il disegno.</l>
     <l n="367">Vedete duo marchesi, ambi terrore</l>
     <l n="368">di nostre genti, ambi d'Italia onore;</l>
    </lg>
    <lg n="47">
     <l n="369">ambi d'un sangue, ambi in un nido nati.</l>
     <l n="370">Di quel marchese Alfonso il primo è figlio,</l>
     <l n="371">il qual tratto dal Negro negli aguati,</l>
     <l n="372">vedeste il terren far di sé vermiglio.</l>
     <l n="373">Vedete quante volte son cacciati</l>
     <l n="374">d'Italia i Franchi pel costui consiglio.</l>
     <l n="375">L'altro di sì benigno e lieto aspetto</l>
     <l n="376">il Vasto signoreggia, e Alfonso è detto.</l>
    </lg>
    <lg n="48">
     <l n="377">Questo è il buon cavallier, di cui dicea,</l>
     <l n="378">quando l'isola d'Ischia vi mostrai,</l>
     <l n="379">che già profetizzando detto avea</l>
     <l n="380">Merlino a Fieramonte cose assai:</l>
     <l n="381">che diferire a nascere dovea</l>
     <l n="382">nel tempo che d'aiuto più che mai</l>
     <l n="383">l'afflitta Italia, la Chiesa e l'Impero</l>
     <l n="384">contra ai barbari insulti avria mistiero.</l>
    </lg>
    <lg n="49">
     <l n="385">Costui dietro al cugin suo di Pescara</l>
     <l n="386">con l'auspicio di Prosper Colonnese,</l>
     <l n="387">vedete come la Bicocca cara</l>
     <l n="388">fa parere all'Elvezio e più al Francese.</l>
     <l n="389">Ecco di nuovo Francia si prepara</l>
     <l n="390">di ristaurar le mal successe imprese:</l>
     <l n="391">scende il re con un campo in Lombardia,</l>
     <l n="392">un altro per pigliar Napoli invia.</l>
    </lg>
    <lg n="50">
     <l n="393">Ma quella che di noi fa come il vento</l>
     <l n="394">d'arida polve, che l'aggira in volta,</l>
     <l n="395">la leva fin al cielo, e in un momento</l>
     <l n="396">a terra la ricaccia, onde l'ha tolta;</l>
     <l n="397">fa ch'intorno a Pavia crede di cento</l>
     <l n="398">mila persone aver fatto raccolta</l>
     <l n="399">il re, che mira a quel che di man gli esce,</l>
     <l n="400">non se la gente sua si scema o cresce.</l>
    </lg>
    <lg n="51">
     <l n="401">Così per colpa de' ministri avari,</l>
     <l n="402">e per bontà del re che se ne fida,</l>
     <l n="403">sotto l'insegne si raccoglion rari,</l>
     <l n="404">quando la notte il campo all'arme grida,</l>
     <l n="405">che si vede assalir dentro ai ripari</l>
     <l n="406">dal sagace Spagnuol, che con la guida</l>
     <l n="407">di duo del sangue d'Avalo ardiria</l>
     <l n="408">farsi nel cielo e ne lo 'nferno via.</l>
    </lg>
    <lg n="52">
     <l n="409">Vedete il meglio de la nobiltade</l>
     <l n="410">di tutta Francia alla campagna estinto.</l>
     <l n="411">Vedete quante lance e quante spade</l>
     <l n="412">han d'ogn'intorno il re animoso cinto;</l>
     <l n="413">vedete che 'l destrier sotto gli cade:</l>
     <l n="414">né per questo si rende o chiama vinto,</l>
     <l n="415">ben ch'a lui solo attenda, a lui sol corra</l>
     <l n="416">lo stuol nimico, e non è chi 'l soccorra.</l>
    </lg>
    <lg n="53">
     <l n="417">Il re gagliardo si difende a piede,</l>
     <l n="418">e tutto de l'ostil sangue si bagna:</l>
     <l n="419">ma virtù al fine a troppa forza cede.</l>
     <l n="420">Ecco il re preso, et eccolo in Ispagna:</l>
     <l n="421">et a quel di Pescara dar si vede,</l>
     <l n="422">et a chi mai da lui non si scompagna,</l>
     <l n="423">a quel del Vasto, le prime corone</l>
     <l n="424">del campo rotto e del gran re prigione.</l>
    </lg>
    <lg n="54">
     <l n="425">Rotto a Pavia l'un campo, l'altro ch'era,</l>
     <l n="426">per dar travaglio a Napoli, in camino,</l>
     <l n="427">restar si vede, come, se la cera</l>
     <l n="428">gli manca o l'oglio, resta il lumicino.</l>
     <l n="429">Ecco che 'l re ne la prigione ibera</l>
     <l n="430">lascia i figliuoli, e torna al suo domìno:</l>
     <l n="431">ecco fa a un tempo egli in Italia guerra;</l>
     <l n="432">ecco altri la fa a lui ne la sua terra.</l>
    </lg>
    <lg n="55">
     <l n="433">Vedete gli omicidii e le rapine</l>
     <l n="434">in ogni parte far Roma dolente;</l>
     <l n="435">e con incendi e stupri le divine</l>
     <l n="436">e le profane cose ire ugualmente.</l>
     <l n="437">Il campo de la lega le ruine</l>
     <l n="438">mira d'appresso, e 'l pianto e 'l grido sente;</l>
     <l n="439">e dove ir dovria inanzi, torna indietro,</l>
     <l n="440">e prender lascia il successor di Pietro.</l>
    </lg>
    <lg n="56">
     <l n="441">Manda Lotrecco il re con nuove squadre,</l>
     <l n="442">non più per fare in Lombardia l'impresa,</l>
     <l n="443">ma per levar de le mani empie e ladre</l>
     <l n="444">il capo e l'altre membra de la Chiesa;</l>
     <l n="445">che tarda sì, che trova al Santo Padre</l>
     <l n="446">non esser più la libertà contesa.</l>
     <l n="447">Assedia la cittade ove sepolta</l>
     <l n="448">è la sirena, e tutto il regno volta.</l>
    </lg>
    <lg n="57">
     <l n="449">Ecco l'armata imperial si scioglie</l>
     <l n="450">per dar soccorso alla città assediata;</l>
     <l n="451">et ecco il Doria che la via le toglie,</l>
     <l n="452">e l'ha nel mar sommersa, arsa e spezzata.</l>
     <l n="453">Ecco Fortuna come cangia voglie,</l>
     <l n="454">sin qui a' Francesi sì propizia stata;</l>
     <l n="455">che di febbre gli uccide, e non di lancia,</l>
     <l n="456">sì che di mille un non ne torna in Francia. -</l>
    </lg>
    <lg n="58">
     <l n="457">La sala queste et altre istorie molte,</l>
     <l n="458">che tutte saria lungo riferire,</l>
     <l n="459">in varii e bei colori avea raccolte;</l>
     <l n="460">ch'era ben tal che le potea capire.</l>
     <l n="461">Tornano a rivederle due e tre volte,</l>
     <l n="462">né par che se ne sappiano partire;</l>
     <l n="463">e rilegon più volte quel ch'in oro</l>
     <l n="464">si vedea scritto sotto il bel lavoro.</l>
    </lg>
    <lg n="59">
     <l n="465">Le belle donne e gli altri quivi stati</l>
     <l n="466">mirando e ragionando insieme un pezzo,</l>
     <l n="467">fur dal signore a riposar menati,</l>
     <l n="468">ch'onorar gli osti suoi molt'era avezzo.</l>
     <l n="469">Già sendo tutti gli altri addormentati,</l>
     <l n="470">Bradamante a corcar si va da sezzo,</l>
     <l n="471">e si volta or su questo or su quel fianco,</l>
     <l n="472">né può dormir sul destro né sul manco.</l>
    </lg>
    <lg n="60">
     <l n="473">Pur chiude alquanto appresso all'alba i lumi,</l>
     <l n="474">e di veder le pare il suo Ruggiero,</l>
     <l n="475">il qual le dica: - Perché ti consumi,</l>
     <l n="476">dando credenza a quel che non è vero?</l>
     <l n="477">Tu vedrai prima all'erta andare i fiumi,</l>
     <l n="478">ch'ad altri mai, ch'a te, volga il pensiero.</l>
     <l n="479">S'io non amassi te, né il cor potrei</l>
     <l n="480">né le pupille amar degli occhi miei. -</l>
    </lg>
    <lg n="61">
     <l n="481">E par che le suggiunga: - Io son venuto</l>
     <l n="482">per battezzarmi e far quanto ho promesso;</l>
     <l n="483">e s'io son stato tardi, m'ha tenuto</l>
     <l n="484">altra ferita, che d'amore, oppresso. -</l>
     <l n="485">Fuggesi in questo il sonno, né veduto</l>
     <l n="486">è più Ruggier che se ne va con esso.</l>
     <l n="487">Rinuova allora i pianti la donzella,</l>
     <l n="488">e ne la mente sua così favella:</l>
    </lg>
    <lg n="62">
     <l n="489">- Fu quel che piacque, un falso sogno; e questo</l>
     <l n="490">che mi tormenta, ahi lassa! è un veggiar vero.</l>
     <l n="491">Il ben fu sogno a dileguarsi presto,</l>
     <l n="492">ma non è sogno il martìre aspro e fiero.</l>
     <l n="493">Perch'or non ode e vede il senso desto</l>
     <l n="494">quel ch'udire e veder parve al pensiero?</l>
     <l n="495">A che condizione, occhi miei, sète,</l>
     <l n="496">che chiusi il ben, e aperti il mal vedete?</l>
    </lg>
    <lg n="63">
     <l n="497">Il dolce sonno mi promise pace,</l>
     <l n="498">ma l'amaro veggiar mi torna in guerra:</l>
     <l n="499">il dolce sonno è ben stato fallace,</l>
     <l n="500">ma l'amaro veggiare, ohimè! non erra.</l>
     <l n="501">Se 'l vero annoia, e il falso sì mi piace,</l>
     <l n="502">non oda o vegga mai più vero in terra:</l>
     <l n="503">se 'l dormir mi dà gaudio, e il veggiar guai,</l>
     <l n="504">possa io dormir senza destarmi mai.</l>
    </lg>
    <lg n="64">
     <l n="505">O felice animai ch'un sonno forte</l>
     <l n="506">sei mesi tien senza mai gli occhi aprire!</l>
     <l n="507">Che s'assimigli tal sonno alla morte,</l>
     <l n="508">tal veggiare alla vita, io non vo' dire;</l>
     <l n="509">ch'a tutt'altre contraria la mia sorte</l>
     <l n="510">sente morte a veggiar, vita a dormire:</l>
     <l n="511">ma s'a tal sonno morte s'assimiglia,</l>
     <l n="512">deh, Morte, or ora chiudimi le ciglia! -</l>
    </lg>
    <lg n="65">
     <l n="513">De l'orizzonte il sol fatte avea rosse</l>
     <l n="514">l'estreme parti, e dileguato intorno</l>
     <l n="515">s'eran le nubi, e non parea che fosse</l>
     <l n="516">simile all'altro il cominciato giorno;</l>
     <l n="517">quando svegliata Bradamante armosse</l>
     <l n="518">per fare a tempo al suo camin ritorno,</l>
     <l n="519">rendute avendo grazie a quel signore</l>
     <l n="520">del buono albergo e de l'avuto onore.</l>
    </lg>
    <lg n="66">
     <l n="521">E trovò che la donna messaggiera,</l>
     <l n="522">con damigelle sue, con suoi scudieri</l>
     <l n="523">uscita de la ròcca, venut'era</l>
     <l n="524">là dove l'attendean quei tre guerrieri;</l>
     <l n="525">quei che con l'asta d'oro essa la sera</l>
     <l n="526">fatto avea riversar giù dei destrieri,</l>
     <l n="527">e che patito avean con gran disagio</l>
     <l n="528">la notte l'acqua e il vento e il ciel malvagio.</l>
    </lg>
    <lg n="67">
     <l n="529">Arroge a tanto mal, ch'a corpo vòto</l>
     <l n="530">et essi e i lor cavalli eran rimasi,</l>
     <l n="531">battendo i denti e calpestando il loto:</l>
     <l n="532">ma quasi lor più incresce, e senza quasi</l>
     <l n="533">incresce e preme più, che farà noto</l>
     <l n="534">la messaggiera, appresso agli altri casi,</l>
     <l n="535">alla sua donna, che la prima lancia</l>
     <l n="536">gli abbia abbattuti, c'han trovata in Francia.</l>
    </lg>
    <lg n="68">
     <l n="537">E presti o di morire, o di vendetta</l>
     <l n="538">subito far del ricevuto oltraggio,</l>
     <l n="539">acciò la messaggiera, che fu detta</l>
     <l n="540">Ullania, che nomata più non aggio,</l>
     <l n="541">la mala opinion ch'avea concetta</l>
     <l n="542">forse di lor, si tolga del coraggio,</l>
     <l n="543">la figliuola d'Amon sfidano a giostra,</l>
     <l n="544">tosto che fuor del ponte ella si mostra;</l>
    </lg>
    <lg n="69">
     <l n="545">non pensando però che sia donzella,</l>
     <l n="546">che nessun gesto di donzella avea.</l>
     <l n="547">Bradamante ricusa, come quella</l>
     <l n="548">ch'in fretta gìa, né soggiornar volea.</l>
     <l n="549">Pur tanto e tanto fur molesti, ch'ella,</l>
     <l n="550">che negar senza biasmo non potea,</l>
     <l n="551">abbassò l'asta, et a tre colpi in terra</l>
     <l n="552">li mandò tutti; e qui finì la guerra:</l>
    </lg>
    <lg n="70">
     <l n="553">che senza più voltarsi mostrò loro</l>
     <l n="554">lontan le spalle, e dileguossi tosto.</l>
     <l n="555">Quei che, per guadagnar lo scudo d'oro,</l>
     <l n="556">di paese venian tanto discosto,</l>
     <l n="557">poi che senza parlar ritti si fôro,</l>
     <l n="558">che ben l'avean con ogni ardir deposto,</l>
     <l n="559">stupefatti parean di maraviglia,</l>
     <l n="560">né verso Ullania ardian d'alzar le ciglia;</l>
    </lg>
    <lg n="71">
     <l n="561">che con lei molte volte per camino</l>
     <l n="562">dato s'avean troppo orgogliosi vanti:</l>
     <l n="563">che non è cavallier né paladino</l>
     <l n="564">ch'al minor di lor tre durasse avanti.</l>
     <l n="565">La donna, perché ancor più a capo chino</l>
     <l n="566">vadano, e più non sian così arroganti,</l>
     <l n="567">fa lor saper che fu femina quella,</l>
     <l n="568">non paladin, che li levò di sella.</l>
    </lg>
    <lg n="72">
     <l n="569">- Or che dovete (diceva ella), quando</l>
     <l n="570">così v'abbia una femina abbattuti,</l>
     <l n="571">pensar che sia Rinaldo o che sia Orlando,</l>
     <l n="572">non senza causa in tant'onore avuti?</l>
     <l n="573">S'un d'essi avrà lo scudo, io vi domando</l>
     <l n="574">se migliori di quel che siate suti</l>
     <l n="575">contra una donna, contra lor sarete?</l>
     <l n="576">Nol credo io già, né voi forse il credete.</l>
    </lg>
    <lg n="73">
     <l n="577">Questo vi può bastar; né vi bisogna</l>
     <l n="578">del valor vostro aver più chiara prova:</l>
     <l n="579">e quel di voi che temerario aggogna</l>
     <l n="580">far di sé in Francia esperienzia nuova,</l>
     <l n="581">cerca giungere il danno alla vergogna</l>
     <l n="582">in che ieri et oggi s'è trovato e trova;</l>
     <l n="583">se forse egli non stima utile e onore,</l>
     <l n="584">qualor per man di tai guerrier si muore. -</l>
    </lg>
    <lg n="74">
     <l n="585">Poi che ben certi i cavallieri fece</l>
     <l n="586">Ullania, che quell'era una donzella,</l>
     <l n="587">la qual fatto avea nera più che pece</l>
     <l n="588">la fama lor, ch'esser solea sì bella;</l>
     <l n="589">e dove una bastava, più di diece</l>
     <l n="590">persone il detto confermâr di quella;</l>
     <l n="591">essi fur per voltar l'arme in se stessi,</l>
     <l n="592">da tal dolor, da tanta rabbia oppressi.</l>
    </lg>
    <lg n="75">
     <l n="593">E da lo sdegno e da la furia spinti,</l>
     <l n="594">l'arme si spoglian, quante n'hanno indosso;</l>
     <l n="595">né si lascian la spada onde eran cinti,</l>
     <l n="596">e del castel la gittano nel fosso:</l>
     <l n="597">e giuran, poi che gli ha una donna vinti,</l>
     <l n="598">e fatto sul terren battere il dosso,</l>
     <l n="599">che, per purgar sì grave error, staranno</l>
     <l n="600">senza mai vestir l'arme intero un anno;</l>
    </lg>
    <lg n="76">
     <l n="601">e che n'andranno a piè pur tuttavia,</l>
     <l n="602">o sia la strada piana, o scenda e saglia;</l>
     <l n="603">né, poi che l'anno anco finito sia,</l>
     <l n="604">saran per cavalcare o vestir maglia,</l>
     <l n="605">s'altr'arme, altro destrier da lor non fia</l>
     <l n="606">guadagnato per forza di battaglia.</l>
     <l n="607">Così senz'arme, per punir lor fallo,</l>
     <l n="608">essi a piè se n'andâr, gli altri a cavallo.</l>
    </lg>
    <lg n="77">
     <l n="609">Bradamante la sera ad un castello</l>
     <l n="610">ch'alla via di Parigi si ritrova,</l>
     <l n="611">di Carlo e di Rinaldo suo fratello,</l>
     <l n="612">ch'avean rotto Agramante, udì la nuova.</l>
     <l n="613">Quivi ebbe buona mensa e buono ostello:</l>
     <l n="614">ma questo et ogn'altro agio poco giova;</l>
     <l n="615">che poco mangia e poco dorme, e poco,</l>
     <l n="616">non che posar, ma ritrovar può loco.</l>
    </lg>
    <lg n="78">
     <l n="617">Non però di costei voglio dir tanto,</l>
     <l n="618">ch'io non ritorni a quei duo cavallieri</l>
     <l n="619">che d'accordo legato aveano a canto</l>
     <l n="620">la solitaria fonte i duo destrieri.</l>
     <l n="621">La pugna lor, di che vo' dirvi alquanto,</l>
     <l n="622">non è per acquistar terre né imperi,</l>
     <l n="623">ma perché Durindana il più gagliardo</l>
     <l n="624">abbia ad avere, e a cavalcar Baiardo.</l>
    </lg>
    <lg n="79">
     <l n="625">Senza che tromba o segno altro accennasse</l>
     <l n="626">quando a muover s'avean, senza maestro</l>
     <l n="627">che lo schermo e 'l ferir lor ricordasse,</l>
     <l n="628">e lor pungesse il cor d'animoso estro,</l>
     <l n="629">l'uno e l'altro d'accordo il ferro trasse,</l>
     <l n="630">e si venne a trovare agile e destro.</l>
     <l n="631">I spessi e gravi colpi a farsi udire</l>
     <l n="632">incominciaro, et a scaldarsi l'ire.</l>
    </lg>
    <lg n="80">
     <l n="633">Due spade altre non so per prova elette</l>
     <l n="634">ad esser ferme e solide e ben dure,</l>
     <l n="635">ch'a tre colpi di quei si fosser rette,</l>
     <l n="636">ch'erano fuor di tutte le misure:</l>
     <l n="637">ma quelle fur di tempre sì perfette,</l>
     <l n="638">per tante esperienzie sì sicure,</l>
     <l n="639">che ben poteano insieme riscontrarsi</l>
     <l n="640">con mille colpi e più, senza spezzarsi.</l>
    </lg>
    <lg n="81">
     <l n="641">Or qua Rinaldo, or là mutando il passo,</l>
     <l n="642">con gran destrezza e molta industria et arte</l>
     <l n="643">fuggia di Durindana il gran fracasso,</l>
     <l n="644">che sa ben come spezza il ferro e parte.</l>
     <l n="645">Ferìa maggior percosse il re Gradasso;</l>
     <l n="646">ma quasi tutte al vento erano sparte:</l>
     <l n="647">se coglieva talor, coglieva in loco</l>
     <l n="648">ove potea gravare e nuocer poco.</l>
    </lg>
    <lg n="82">
     <l n="649">L'altro con più ragion sua spada inchina,</l>
     <l n="650">e fa spesso al pagan stordir le braccia;</l>
     <l n="651">e quando ai fianchi e quando ove confina</l>
     <l n="652">la corazza con l'elmo, gli la caccia:</l>
     <l n="653">ma trova l'armatura adamantina,</l>
     <l n="654">sì ch'una maglia non ne rompe o straccia.</l>
     <l n="655">Se dura e forte la ritrova tanto,</l>
     <l n="656">avvien perch'ella è fatta per incanto.</l>
    </lg>
    <lg n="83">
     <l n="657">Senza prender riposo erano stati</l>
     <l n="658">gran pezzo tanto alla battaglia fisi,</l>
     <l n="659">che volti gli occhi in nessun mai de' lati</l>
     <l n="660">aveano, fuor che nei turbati visi;</l>
     <l n="661">quando da un'altra zuffa distornati,</l>
     <l n="662">e da tanto furor furon divisi:</l>
     <l n="663">ambi voltaro a un gran strepito il ciglio,</l>
     <l n="664">e videro Baiardo in gran periglio.</l>
    </lg>
    <lg n="84">
     <l n="665">Vider Baiardo a zuffa con un mostro</l>
     <l n="666">ch'era più di lui grande, et era augello:</l>
     <l n="667">avea più lungo di tre braccia il rostro;</l>
     <l n="668">l'altre fattezze avea di vipistrello;</l>
     <l n="669">avea la piuma negra come inchiostro;</l>
     <l n="670">avea l'artiglio grande, acuto e fello;</l>
     <l n="671">occhi di fuoco, e sguardo avea crudele;</l>
     <l n="672">l'ale avea grandi, che parean due vele.</l>
    </lg>
    <lg n="85">
     <l n="673">Forse era vero augel, ma non so dove</l>
     <l n="674">o quando un altro ne sia stato tale.</l>
     <l n="675">Non ho veduto mai, né letto altrove,</l>
     <l n="676">fuor ch'in Turpin, d'un sì fatto animale:</l>
     <l n="677">questo rispetto a credere mi muove,</l>
     <l n="678">che l'augel fosse un diavolo infernale</l>
     <l n="679">che Malagigi in quella forma trasse,</l>
     <l n="680">acciò che la battaglia disturbasse.</l>
    </lg>
    <lg n="86">
     <l n="681">Rinaldo il credette anco, e gran parole</l>
     <l n="682">e sconcie poi con Malagigi n'ebbe.</l>
     <l n="683">Egli già confessar non glielo vuole;</l>
     <l n="684">e perché tor di colpa si vorrebbe,</l>
     <l n="685">giura pel lume che dà lume al sole,</l>
     <l n="686">che di questo imputato esser non debbe.</l>
     <l n="687">Fosse augello o demonio, il mostro scese</l>
     <l n="688">sopra Baiardo, e con l'artiglio il prese.</l>
    </lg>
    <lg n="87">
     <l n="689">Le redine il destrier, ch'era possente,</l>
     <l n="690">subito rompe, e con sdegno e con ira</l>
     <l n="691">contra l'augello i calci adopra e 'l dente;</l>
     <l n="692">ma quel veloce in aria si ritira:</l>
     <l n="693">indi ritorna, e con l'ugna pungente</l>
     <l n="694">lo va battendo, e d'ogn'intorno aggira.</l>
     <l n="695">Baiardo offeso, e che non ha ragione</l>
     <l n="696">di schermo alcun, ratto a fuggir si pone.</l>
    </lg>
    <lg n="88">
     <l n="697">Fugge Baiardo alla vicina selva,</l>
     <l n="698">e va cercando le più spesse fronde.</l>
     <l n="699">Segue di sopra la pennuta belva</l>
     <l n="700">con gli occhi fisi ove la via seconde;</l>
     <l n="701">ma pure il buon destrier tanto s'inselva,</l>
     <l n="702">ch'al fin sotto una grotta si nasconde.</l>
     <l n="703">Poi che l'alato ne perde la traccia,</l>
     <l n="704">ritorna in cielo, e cerca nuova caccia.</l>
    </lg>
    <lg n="89">
     <l n="705">Rinaldo e 'l re Gradasso, che partire</l>
     <l n="706">veggono la cagion de la lor pugna,</l>
     <l n="707">restan d'accordo quella differire</l>
     <l n="708">fin che Baiardo salvino da l'ugna</l>
     <l n="709">che per la scura selva il fa fuggire;</l>
     <l n="710">con patto, che qual d'essi lo raggiugna,</l>
     <l n="711">a quella fonte lo restituisca,</l>
     <l n="712">ove la lite lor poi si finisca.</l>
    </lg>
    <lg n="90">
     <l n="713">Seguendo, si partîr da la fontana,</l>
     <l n="714">l'erbe novellamente in terra peste.</l>
     <l n="715">Molto da lor Baiardo s'allontana,</l>
     <l n="716">ch'ebbon le piante in seguir lui mal preste.</l>
     <l n="717">Gradasso, che non lungi avea l'alfana,</l>
     <l n="718">sopra vi salse, e per quelle foreste</l>
     <l n="719">molto lontano il paladin lasciosse,</l>
     <l n="720">tristo e peggio contento che mai fosse.</l>
    </lg>
    <lg n="91">
     <l n="721">Rinaldo perdé l'orme in pochi passi</l>
     <l n="722">del suo destrier, che fe' strano viaggio;</l>
     <l n="723">ch'andò rivi cercando, arbori e sassi,</l>
     <l n="724">il più spinoso luogo, il più selvaggio,</l>
     <l n="725">acciò che da quella ugna si celassi,</l>
     <l n="726">che cadendo dal ciel gli facea oltraggio.</l>
     <l n="727">Rinaldo, dopo la fatica vana</l>
     <l n="728">ritornò ad aspettarlo alla fontana,</l>
    </lg>
    <lg n="92">
     <l n="729">se da Gradasso vi fosse condutto,</l>
     <l n="730">sì come tra lor dianzi si convenne.</l>
     <l n="731">Ma poi che far si vide poco frutto,</l>
     <l n="732">dolente e a piedi in campo se ne venne.</l>
     <l n="733">Or torniamo a quell'altro, al quale in tutto</l>
     <l n="734">diverso da Rinaldo il caso avvenne.</l>
     <l n="735">Non per ragion, ma per suo gran destino</l>
     <l n="736">sentì anitrire il buon destrier vicino;</l>
    </lg>
    <lg n="93">
     <l n="737">e lo trovò ne la spelonca cava,</l>
     <l n="738">da l'avuta paura anco sì oppresso,</l>
     <l n="739">ch'uscire allo scoperto non osava:</l>
     <l n="740">perciò l'ha in suo potere il pagan messo.</l>
     <l n="741">Ben de la convenzion si raccordava,</l>
     <l n="742">ch'alla fonte tornar dovea con esso;</l>
     <l n="743">ma non è più disposto d'osservarla,</l>
     <l n="744">e così in mente sua tacito parla:</l>
    </lg>
    <lg n="94">
     <l n="745">- Abbial chi aver lo vuol con lite e guerra:</l>
     <l n="746">io d'averlo con pace più disio.</l>
     <l n="747">Da l'uno all'altro capo de la terra</l>
     <l n="748">già venni, e sol per far Baiardo mio.</l>
     <l n="749">Or ch'io l'ho in mano, ben vaneggia et erra</l>
     <l n="750">chi crede che depor lo volesse io.</l>
     <l n="751">Se Rinaldo lo vuol, non disconviene,</l>
     <l n="752">come io già in Francia, or s'egli in India viene.</l>
    </lg>
    <lg n="95">
     <l n="753">Non men sicura a lui fia Sericana,</l>
     <l n="754">che già due volte Francia a me sia stata. -</l>
     <l n="755">Così dicendo, per la via più piana</l>
     <l n="756">ne venne in Arli, e vi trovò l'armata;</l>
     <l n="757">e quindi con Baiardo e Durindana</l>
     <l n="758">si partì sopra una galea spalmata.</l>
     <l n="759">Ma questo a un'altra volta; ch'or Gradasso,</l>
     <l n="760">Rinaldo e tutta Francia a dietro lasso.</l>
    </lg>
    <lg n="96">
     <l n="761">Voglio Astolfo seguir, ch'a sella e a morso,</l>
     <l n="762">a uso facea andar di palafreno</l>
     <l n="763">l'ippogrifo per l'aria a sì gran corso,</l>
     <l n="764">che l'aquila e il falcon vola assai meno.</l>
     <l n="765">Poi che de' Galli ebbe il paese scorso</l>
     <l n="766">da un mare a l'altro e da Pirene al Reno,</l>
     <l n="767">tornò verso ponente alla montagna</l>
     <l n="768">che separa la Francia da la Spagna.</l>
    </lg>
    <lg n="97">
     <l n="769">Passò in Navarra, et indi in Aragona,</l>
     <l n="770">lasciando a chi 'l vedea gran maraviglia.</l>
     <l n="771">Restò lungi a sinistra Taracona,</l>
     <l n="772">Biscaglia a destra, et arrivò in Castiglia.</l>
     <l n="773">Vide Gallizia e 'l regno d'Ulisbona,</l>
     <l n="774">poi volse il corso a Cordova e Siviglia;</l>
     <l n="775">né lasciò presso al mar né fra campagna</l>
     <l n="776">città, che non vedesse tutta Spagna.</l>
    </lg>
    <lg n="98">
     <l n="777">Vide le Gade e la meta che pose</l>
     <l n="778">ai primi naviganti Ercole invitto.</l>
     <l n="779">Per l'Africa vagar poi si dispose</l>
     <l n="780">dal mar d'Atlante ai termini d'Egitto.</l>
     <l n="781">Vide le Baleariche famose,</l>
     <l n="782">e vide Eviza appresso al camin dritto.</l>
     <l n="783">Poi volse il freno, e tornò verso Arzilla</l>
     <l n="784">sopra 'l mar che da Spagna dipartilla.</l>
    </lg>
    <lg n="99">
     <l n="785">Vide Marocco, Feza, Orano, Ippona,</l>
     <l n="786">Algier, Buzea, tutte città superbe,</l>
     <l n="787">c'hanno d'altre città tutte corona,</l>
     <l n="788">corona d'oro, e non di fronde o d'erbe.</l>
     <l n="789">Verso Biserta e Tunigi poi sprona:</l>
     <l n="790">vide Capisse e l'isola d'Alzerbe</l>
     <l n="791">e Tripoli e Bernicche e Tolomitta,</l>
     <l n="792">sin dove il Nilo in Asia si tragitta.</l>
    </lg>
    <lg n="100">
     <l n="793">Tra la marina e la silvosa schena</l>
     <l n="794">del fiero Atlante vide ogni contrada.</l>
     <l n="795">Poi diè le spalle ai monti di Carena,</l>
     <l n="796">e sopra i Cirenei prese la strada;</l>
     <l n="797">e traversando i campi de l'arena,</l>
     <l n="798">venne a' confin di Nubia in Albaiada.</l>
     <l n="799">Rimase dietro il cimiter di Batto</l>
     <l n="800">e 'l gran tempio d'Amon, ch'oggi è disfatto.</l>
    </lg>
    <lg n="101">
     <l n="801">Indi giunse ad un'altra Tremisenne,</l>
     <l n="802">che di Maumetto pur segue lo stilo.</l>
     <l n="803">Poi volse agli altri Etiopi le penne,</l>
     <l n="804">che contra questi son di là dal Nilo.</l>
     <l n="805">Alla città di Nubia il camin tenne</l>
     <l n="806">tra Dobada e Coalle in aria a filo.</l>
     <l n="807">Questi cristiani son, quei saracini;</l>
     <l n="808">e stan con l'arme in man sempre a' confini.</l>
    </lg>
    <lg n="102">
     <l n="809">Senapo imperator de la Etiopia,</l>
     <l n="810">ch'in loco tien di scettro in man la croce,</l>
     <l n="811">di gente, di cittadi e d'oro ha copia</l>
     <l n="812">quindi fin là dove il mar Rosso ha foce;</l>
     <l n="813">e serva quasi nostra fede propia,</l>
     <l n="814">che può salvarlo da l'esilio atroce.</l>
     <l n="815">Gli è, s'io non piglio errore, in questo loco</l>
     <l n="816">ove al battesmo loro usano il fuoco.</l>
    </lg>
    <lg n="103">
     <l n="817">Dismontò il duca Astolfo alla gran corte</l>
     <l n="818">dentro di Nubia, e visitò il Senapo.</l>
     <l n="819">Il castello è più ricco assai che forte,</l>
     <l n="820">ove dimora d'Etiopia il capo.</l>
     <l n="821">Le catene dei ponti e de le porte,</l>
     <l n="822">gangheri e chiavistei da piedi a capo,</l>
     <l n="823">e finalmente tutto quel lavoro</l>
     <l n="824">che noi di ferro usiamo, ivi usan d'oro.</l>
    </lg>
    <lg n="104">
     <l n="825">Ancor che del finissimo metallo</l>
     <l n="826">vi sia tale abondanza, è pur in pregio.</l>
     <l n="827">Colonnate di limpido cristallo</l>
     <l n="828">son le gran loggie del palazzo regio.</l>
     <l n="829">Fan rosso, bianco, verde, azzurro e giallo</l>
     <l n="830">sotto i bei palchi un relucente fregio,</l>
     <l n="831">divisi tra proporzionati spazii,</l>
     <l n="832">rubin, smeraldi, zafiri e topazii.</l>
    </lg>
    <lg n="105">
     <l n="833">In mura, in tetti, in pavimenti sparte</l>
     <l n="834">eran le perle, eran le ricche gemme.</l>
     <l n="835">Quivi il balsamo nasce; e poca parte</l>
     <l n="836">n'ebbe appo questi mai Ierusalemme.</l>
     <l n="837">Il muschio ch'a noi vien, quindi si parte;</l>
     <l n="838">quindi vien l'ambra, e cerca altre maremme:</l>
     <l n="839">vengon le cose in somma da quel canto,</l>
     <l n="840">che nei paesi nostri vaglion tanto.</l>
    </lg>
    <lg n="106">
     <l n="841">Si dice che 'l soldan, re de l'Egitto,</l>
     <l n="842">a quel re dà tributo e sta suggetto,</l>
     <l n="843">perch'è in poter di lui dal camin dritto</l>
     <l n="844">levare il Nilo, e dargli altro ricetto,</l>
     <l n="845">e per questo lasciar subito afflitto</l>
     <l n="846">di fame il Cairo e tutto quel distretto.</l>
     <l n="847">Senapo detto è dai sudditi suoi;</l>
     <l n="848">gli diciàn Presto o Preteianni noi.</l>
    </lg>
    <lg n="107">
     <l n="849">Di quanti re mai d'Etiopia fôro,</l>
     <l n="850">il più ricco fu questi e il più possente;</l>
     <l n="851">ma con tutta sua possa e suo tesoro,</l>
     <l n="852">gli occhi perduti avea miseramente.</l>
     <l n="853">E questo era il minor d'ogni martoro:</l>
     <l n="854">molto era più noioso e più spiacente,</l>
     <l n="855">che, quantunque ricchissimo si chiame,</l>
     <l n="856">cruciato era da perpetua fame.</l>
    </lg>
    <lg n="108">
     <l n="857">Se per mangiare o ber quello infelice</l>
     <l n="858">venìa cacciato dal bisogno grande,</l>
     <l n="859">tosto apparia l'infernal schiera ultrice,</l>
     <l n="860">le monstruose arpie brutte e nefande,</l>
     <l n="861">che col griffo e con l'ugna predatrice</l>
     <l n="862">spargeano i vasi, e rapian le vivande;</l>
     <l n="863">e quel che non capia lor ventre ingordo,</l>
     <l n="864">vi rimanea contaminato e lordo.</l>
    </lg>
    <lg n="109">
     <l n="865">E questo, perch'essendo d'anni acerbo,</l>
     <l n="866">e vistosi levato in tanto onore,</l>
     <l n="867">che, oltre alle ricchezze, di più nerbo</l>
     <l n="868">era di tutti gli altri e di più core;</l>
     <l n="869">divenne, come Lucifer, superbo,</l>
     <l n="870">e pensò muover guerra al suo Fattore.</l>
     <l n="871">Con la sua gente la via prese al dritto</l>
     <l n="872">al monte onde esce il gran fiume d'Egitto.</l>
    </lg>
    <lg n="110">
     <l n="873">Inteso avea che su quel monte alpestre,</l>
     <l n="874">ch'oltre alle nubi e presso al ciel si leva,</l>
     <l n="875">era quel paradiso che terrestre</l>
     <l n="876">si dice, ove abitò già Adamo et Eva.</l>
     <l n="877">Con camelli, elefanti, e con pedestre</l>
     <l n="878">esercito, orgoglioso si moveva</l>
     <l n="879">con gran desir, se v'abitava gente,</l>
     <l n="880">di farla alle sue leggi ubbidiente.</l>
    </lg>
    <lg n="111">
     <l n="881">Dio gli ripresse il temerario ardire,</l>
     <l n="882">e mandò l'angel suo tra quelle frotte,</l>
     <l n="883">che cento mila ne fece morire,</l>
     <l n="884">e condannò lui di perpetua notte.</l>
     <l n="885">Alla sua mensa poi fece venire</l>
     <l n="886">l'orrendo mostro da l'infernal grotte,</l>
     <l n="887">che gli rapisce e contamina i cibi,</l>
     <l n="888">né lascia che ne gusti o ne delibi.</l>
    </lg>
    <lg n="112">
     <l n="889">Et in desperazion continua il messe</l>
     <l n="890">uno che già gli avea profetizzato</l>
     <l n="891">che le sue mense non sariano oppresse</l>
     <l n="892">da la rapina e da l'odore ingrato,</l>
     <l n="893">quando venir per l'aria si vedesse</l>
     <l n="894">un cavallier sopra un cavallo alato.</l>
     <l n="895">Perché dunque impossibil parea questo,</l>
     <l n="896">privo d'ogni speranza vivea mesto.</l>
    </lg>
    <lg n="113">
     <l n="897">Or che con gran stupor vede la gente</l>
     <l n="898">sopra ogni muro e sopra ogn'alta torre</l>
     <l n="899">entrare il cavalliero, immantinente</l>
     <l n="900">è chi a narrarlo al re di Nubia corre,</l>
     <l n="901">a cui la profezia ritorna a mente;</l>
     <l n="902">et obliando per letizia tôrre</l>
     <l n="903">la fedel verga, con le mani inante</l>
     <l n="904">vien brancolando al cavallier volante.</l>
    </lg>
    <lg n="114">
     <l n="905">Astolfo ne la piazza del castello</l>
     <l n="906">con spaziose ruote in terra scese.</l>
     <l n="907">Poi che fu il re condotto inanzi a quello,</l>
     <l n="908">inginochiossi, e le man giunte stese,</l>
     <l n="909">e disse: - Angel di Dio, Messia novello,</l>
     <l n="910">s'io non merto perdono a tante offese,</l>
     <l n="911">mira che proprio è a noi peccar sovente,</l>
     <l n="912">a voi perdonar sempre a chi si pente.</l>
    </lg>
    <lg n="115">
     <l n="913">Del mio error consapevole, non chieggio</l>
     <l n="914">né chiederti ardirei gli antiqui lumi.</l>
     <l n="915">Che tu lo possa far, ben creder deggio,</l>
     <l n="916">che sei de' cari a Dio beati numi.</l>
     <l n="917">Ti basti il gran martìr ch'io non ci veggio,</l>
     <l n="918">senza ch'ognior la fame mi consumi:</l>
     <l n="919">almen discaccia le fetide arpie,</l>
     <l n="920">che non rapiscan le vivande mie.</l>
    </lg>
    <lg n="116">
     <l n="921">E di marmore un tempio ti prometto</l>
     <l n="922">edificar de l'alta regia mia,</l>
     <l n="923">che tutte d'oro abbia le porte e 'l tetto,</l>
     <l n="924">e dentro e fuor di gemme ornato sia;</l>
     <l n="925">e dal tuo santo nome sarà detto,</l>
     <l n="926">e del miracol tuo scolpito fia. -</l>
     <l n="927">Così dicea quel re che nulla vede,</l>
     <l n="928">cercando invan baciare al duca il piede.</l>
    </lg>
    <lg n="117">
     <l n="929">Rispose Astolfo: - Né l'angel di Dio,</l>
     <l n="930">né son Messia novel, né dal ciel vegno;</l>
     <l n="931">ma son mortale e peccatore anch'io,</l>
     <l n="932">di tanta grazia a me concessa indegno.</l>
     <l n="933">Io farò ogn'opra acciò che 'l mostro rio,</l>
     <l n="934">per morte o fuga, io ti levi del regno.</l>
     <l n="935">S'io il fo, me non, ma Dio ne loda solo,</l>
     <l n="936">che per tuo aiuto qui mi drizzò il volo.</l>
    </lg>
    <lg n="118">
     <l n="937">Fa questi voti a Dio, debiti a lui;</l>
     <l n="938">a lui le chiese edifica e gli altari. -</l>
     <l n="939">Così parlando, andavano ambidui</l>
     <l n="940">verso il castello fra i baron preclari.</l>
     <l n="941">Il re commanda ai servitori sui</l>
     <l n="942">che subito il convito si prepari,</l>
     <l n="943">sperando che non debba essergli tolta</l>
     <l n="944">la vivanda di mano a questa volta.</l>
    </lg>
    <lg n="119">
     <l n="945">Dentro una ricca sala immantinente</l>
     <l n="946">apparecchiossi il convito solenne.</l>
     <l n="947">Col Senapo s'assise solamente</l>
     <l n="948">il duca Astolfo, e la vivanda venne.</l>
     <l n="949">Ecco per l'aria lo stridor si sente,</l>
     <l n="950">percossa intorno da l'orribil penne;</l>
     <l n="951">ecco venir l'arpie brutte e nefande,</l>
     <l n="952">tratte dal cielo a odor de le vivande.</l>
    </lg>
    <lg n="120">
     <l n="953">Erano sette in una schiera, e tutte</l>
     <l n="954">volti di donne avean, pallide e smorte,</l>
     <l n="955">per lunga fame attenuate e asciutte,</l>
     <l n="956">orribili a veder più che la morte.</l>
     <l n="957">L'alaccie grandi avean, deformi e brutte;</l>
     <l n="958">le man rapaci, e l'ugne incurve e torte;</l>
     <l n="959">grande e fetido il ventre, e lunga coda,</l>
     <l n="960">come di serpe che s'aggira e snoda.</l>
    </lg>
    <lg n="121">
     <l n="961">Si sentono venir per l'aria, e quasi</l>
     <l n="962">si veggon tutte a un tempo in su la mensa</l>
     <l n="963">rapire i cibi e riversare i vasi:</l>
     <l n="964">e molta feccia il ventre lor dispensa,</l>
     <l n="965">tal che gli è forza d'atturare i nasi;</l>
     <l n="966">che non si può patir la puzza immensa.</l>
     <l n="967">Astolfo, come l'ira lo sospinge,</l>
     <l n="968">contra gli ingordi augelli il ferro stringe.</l>
    </lg>
    <lg n="122">
     <l n="969">Uno sul collo, un altro su la groppa</l>
     <l n="970">percuote, e chi nel petto, e chi ne l'ala;</l>
     <l n="971">ma come fera in su 'n sacco di stoppa,</l>
     <l n="972">poi langue il colpo, e senza effetto cala:</l>
     <l n="973">e quei non vi lasciâr piatto né coppa</l>
     <l n="974">che fosse intatta, né sgombrâr la sala,</l>
     <l n="975">prima che le rapine e il fiero pasto</l>
     <l n="976">contaminato il tutto avesse e guasto.</l>
    </lg>
    <lg n="123">
     <l n="977">Avuto avea quel re ferma speranza</l>
     <l n="978">nel duca, che l'arpie gli discacciassi;</l>
     <l n="979">et or che nulla ove sperar gli avanza,</l>
     <l n="980">sospira e geme, e disperato stassi.</l>
     <l n="981">Viene al duca del corno rimembranza,</l>
     <l n="982">che suole aitarlo ai perigliosi passi;</l>
     <l n="983">e conchiude tra sé, che questa via</l>
     <l n="984">per discacciare i mostri ottima sia.</l>
    </lg>
    <lg n="124">
     <l n="985">E prima fa che 'l re con suoi baroni</l>
     <l n="986">di calda cera l'orecchia si serra,</l>
     <l n="987">acciò che tutti, come il corno suoni,</l>
     <l n="988">non abbiano a fuggir fuor de la terra.</l>
     <l n="989">Prende la briglia, e salta sugli arcioni</l>
     <l n="990">de l'ippogrifo, et il bel corno afferra;</l>
     <l n="991">e con cenni allo scalco poi commanda</l>
     <l n="992">che riponga la mensa e la vivanda.</l>
    </lg>
    <lg n="125">
     <l n="993">E così in una loggia s'apparecchia</l>
     <l n="994">con altra mensa altra vivanda nuova.</l>
     <l n="995">Ecco l'arpie che fan l'usanza vecchia:</l>
     <l n="996">Astolfo il corno subito ritrova.</l>
     <l n="997">Gli augelli, che non han chiusa l'orecchia,</l>
     <l n="998">udito il suon, non puon stare alla prova;</l>
     <l n="999">ma vanno in fuga pieni di paura,</l>
     <l n="1000">né di cibo né d'altro hanno più cura.</l>
    </lg>
    <lg n="126">
     <l n="1001">Subito il paladin dietro lor sprona:</l>
     <l n="1002">volando esce il destrier fuor de la loggia,</l>
     <l n="1003">e col castel la gran città abandona,</l>
     <l n="1004">e per l'aria, cacciando i mostri, poggia.</l>
     <l n="1005">Astolfo il corno tuttavolta suona:</l>
     <l n="1006">fuggon l'arpie verso la zona roggia,</l>
     <l n="1007">tanto che sono all'altissimo monte</l>
     <l n="1008">ove il Nilo ha, se in alcun luogo ha, fonte.</l>
    </lg>
    <lg n="127">
     <l n="1009">Quasi de la montagna alla radice</l>
     <l n="1010">entra sotterra una profonda grotta,</l>
     <l n="1011">che certissima porta esser si dice</l>
     <l n="1012">di ch'allo 'nferno vuol scender talotta.</l>
     <l n="1013">Quivi s'è quella turba predatrice,</l>
     <l n="1014">come in sicuro albergo, ricondotta,</l>
     <l n="1015">e giù sin di Cocito in su la proda</l>
     <l n="1016">scesa, e più là, dove quel suon non oda.</l>
    </lg>
    <lg n="128">
     <l n="1017">All'infernal caliginosa buca</l>
     <l n="1018">ch'apre la strada a chi abandona il lume,</l>
     <l n="1019">finì l'orribil suon l'inclito duca,</l>
     <l n="1020">e fe' raccorre al suo destrier le piume.</l>
     <l n="1021">Ma prima che più inanzi io lo conduca,</l>
     <l n="1022">per non mi dipartir dal mio costume,</l>
     <l n="1023">poi che da tutti i lati ho pieno il foglio,</l>
     <l n="1024">finire il canto, e riposar mi voglio.</l>
    </lg>
   </lg>
  </body>
 </text>
</TEI>