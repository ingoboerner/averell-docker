<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XI</title>
    <author>Ludovico Ariosto</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XI</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gentil città, che con felici augùri</l>
     <l n="2">dal monte altier che forse ben per sdegno</l>
     <l n="3">ti mira sì, qua giù ponesti i muri,</l>
    </lg>
    <lg n="2">
     <l n="4">come del meglio di Toscana hai regno,</l>
     <l n="5">così del tutto avessi! ché 'l tuo merto</l>
     <l n="6">fòra di questo e di più imperio degno.</l>
    </lg>
    <lg n="3">
     <l n="7">Qual stil è sì facondo e sì diserto</l>
     <l n="8">che de le laudi tue corressi tutto</l>
     <l n="9">un così lungo campo e così aperto?</l>
    </lg>
    <lg n="4">
     <l n="10">Del tuo Mugnon potrei, quando è più asciutto,</l>
     <l n="11">meglio i sassi contar che dir a pieno</l>
     <l n="12">quel ch'ad amarti e riverir m'ha indutto,</l>
    </lg>
    <lg n="5">
     <l n="13">più presto che narrar quanto sia ameno</l>
     <l n="14">e fecondo il tuo pian, che si distende</l>
     <l n="15">tra verdi poggi insin al mar Tirreno;</l>
    </lg>
    <lg n="6">
     <l n="16">o come lieto Arno lo riga e fende,</l>
     <l n="17">e quinci e quindi quanti freschi e molli</l>
     <l n="18">rivi, tra via, sotto sua scorta prende.</l>
    </lg>
    <lg n="7">
     <l n="19">A veder pien di tante ville i colli,</l>
     <l n="20">par che 'l terren ve le germogli, come</l>
     <l n="21">vermene germogliar suole e rampolli.</l>
    </lg>
    <lg n="8">
     <l n="22">Se dentro un mur, sotto un medesmo nome,</l>
     <l n="23">fusser raccolti i tuoi palazzi sparsi,</l>
     <l n="24">non ti sarian da pareggiar due Rome.</l>
    </lg>
    <lg n="9">
     <l n="25">Una so ben che mal ti può uguagliarsi,</l>
     <l n="26">e mal forse anco avria possuto prima</l>
     <l n="27">che li edifici suoi le fussero arsi</l>
    </lg>
    <lg n="10">
     <l n="28">da quel furor che uscì dal freddo clima</l>
     <l n="29">or de' Vandali, or de' Eruli e or de' Goti,</l>
     <l n="30">all'italica rugine aspra lima.</l>
    </lg>
    <lg n="11">
     <l n="31">Dove son se non qui tanti devoti,</l>
     <l n="32">dentro e di fuor, d'arte e d'ampiezza egregi</l>
     <l n="33">tempii, e di ricche oblazion non vuoti?</l>
    </lg>
    <lg n="12">
     <l n="34">Chi potrà a pien lodar li tetti regi</l>
     <l n="35">de' tuoi primati e' portici e le corti</l>
     <l n="36">de' magistrati e publici collegi?</l>
    </lg>
    <lg n="13">
     <l n="37">Non ha il verno poter ch'in te mai porti</l>
     <l n="38">di sua immondizia, sì ben questi monti</l>
     <l n="39">t'han lastricata sino alli angiporti.</l>
    </lg>
    <lg n="14">
     <l n="40">Piazze, mercati, vie marmoree, ponti,</l>
     <l n="41">tali belle opre de' pittori industri,</l>
     <l n="42">vive sculture, intagli, getti, impronti;</l>
    </lg>
    <lg n="15">
     <l n="43">il popul grande e di tanti anni e lustri</l>
     <l n="44">l'antique e chiare stirpi, le ricchezze,</l>
     <l n="45">l'arte, li studi e li costumi illustri,</l>
    </lg>
    <lg n="16">
     <l n="46">le leggiadre manere e le bellezze</l>
     <l n="47">di donne e di donzelle, a cortesi atti</l>
     <l n="48">senza alcun danno d'onestade avezze;</l>
    </lg>
    <lg n="17">
     <l n="49">e tanti altri ornamenti che ritratti</l>
     <l n="50">porto nel cor, meglio è tacer ch'al suono</l>
     <l n="51">di tanto umile 'vena se ne tratti.</l>
    </lg>
    <lg n="18">
     <l n="52">Ma che larghe ti sian d'ogni suo dono</l>
     <l n="53">Fortuna a gara con Natura, ahi lasso!</l>
     <l n="54">a me che val se in te misero sono?</l>
    </lg>
    <lg n="19">
     <l n="55">se sempre ho il viso mesto e il ciglio basso,</l>
     <l n="56">se di lacrime ho gli occhi umidi spesso,</l>
     <l n="57">se mai senza sospir non muto il passo?</l>
    </lg>
    <lg n="20">
     <l n="58">Da penitenzia e da dolore oppresso</l>
     <l n="59">di vedermi lontan da la mia luce</l>
     <l n="60">trovomi sì, ch'odio talor me stesso.</l>
    </lg>
    <lg n="21">
     <l n="61">L'ira, il furor, la rabbia mi conduce</l>
     <l n="62">a biastemiar chi fu cagion ch'io venni,</l>
     <l n="63">e chi a venir mi fu compagno e duce,</l>
    </lg>
    <lg n="22">
     <l n="64">e me che senza me di me sostenni</l>
     <l n="65">lasciar, oimè! la meglior parte, il core,</l>
     <l n="66">e più all'altrui ch'al mio desir m'attenni.</l>
    </lg>
    <lg n="23">
     <l n="67">Che di ricchezza, di beltà, d'onore</l>
     <l n="68">sopra ogn'altra città d'Etruria sali,</l>
     <l n="69">che fa questo, Fiorenza, al mio dolore?</l>
    </lg>
    <lg n="24">
     <l n="70">Li tuoi Medici, ancor che sieno tali</l>
     <l n="71">che t'abbian salda ogni tua antica piaga,</l>
     <l n="72">non han però rimedio alli miei mali.</l>
    </lg>
    <lg n="25">
     <l n="73">Oltra que' monti, a ripa l'onda vaga</l>
     <l n="74">del re de' fiumi, in bianca e pura stola,</l>
     <l n="75">cantando ferma il sol la bella maga</l>
    </lg>
    <lg n="26">
     <l n="76">che con sua vista può sanarmi sola.</l>
    </lg>
   </lg>
  </body>
 </text>
</TEI>