<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXVI</title>
    <author>Ludovico Ariosto</author>
   </titleStmt>
   <extent>
    <measure unit="stanza">31</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_rime-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXVI</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che la terra di bei fiori è piena,</l>
     <l n="2">e che gli augelli van cantando a volo,</l>
     <l n="3">il mar s'acquieta e l'aria s'asserena;</l>
    </lg>
    <lg n="2">
     <l n="4">io, miser! piango in questi boschi solo,</l>
     <l n="5">e notte e giorno e dal mattino a sera,</l>
     <l n="6">e la mia vita pasco sol di duolo.</l>
    </lg>
    <lg n="3">
     <l n="7">Per me non è né mai fu primavera,</l>
     <l n="8">ma nebbia, pioggia, pianto, ira e dolore,</l>
     <l n="9">dopo ch'io 'ntrai ne l'amorosa schiera.</l>
    </lg>
    <lg n="4">
     <l n="10">Non so se palesar ancor l'ardore</l>
     <l n="11">debba o tenerlo pur nel petto ascoso,</l>
     <l n="12">per non far crescer sdegno al mio signore;</l>
    </lg>
    <lg n="5">
     <l n="13">ma già drento e di fuor ha tanto roso</l>
     <l n="14">la fiamma, che tutt'ardo, e più non posso</l>
     <l n="15">trovar al mio languir pace o riposo.</l>
    </lg>
    <lg n="6">
     <l n="16">Più non ho sangue in vena, e meno in osso</l>
     <l n="17">medolla alcuna, né color in volto:</l>
     <l n="18">tanto fortuna e 'l ciel m'hanno percosso.</l>
    </lg>
    <lg n="7">
     <l n="19">Però col mio parlar a voi mi volto,</l>
     <l n="20">fiori, erbe, fronde, selve, boschi e sassi,</l>
     <l n="21">poich'ogni altro auditor Amor m'ha tolto.</l>
    </lg>
    <lg n="8">
     <l n="22">Voi testimoni sète quanti passi</l>
     <l n="23">errando feci in queste vostre rive</l>
     <l n="24">coi piedi stanchi, tormentati e lassi.</l>
    </lg>
    <lg n="9">
     <l n="25">Fiumi, torrenti, e voi, fontane vive,</l>
     <l n="26">sapete le mie pene, stenti e guai,</l>
     <l n="27">e quant'umor dagli occhi miei derive.</l>
    </lg>
    <lg n="10">
     <l n="28">E tu, soave vento, che ne vai</l>
     <l n="29">per queste fronde, sai quanti sospiri</l>
     <l n="30">e quanti gridi verso il ciel mandai.</l>
    </lg>
    <lg n="11">
     <l n="31">Fera non è che quivi intorno giri</l>
     <l n="32">che non sappi 'l mio stato e l'esser mio,</l>
     <l n="33">l'angustie, le fatiche e li martìri.</l>
    </lg>
    <lg n="12">
     <l n="34">O cieli, o fato, o destìn aspro e rio</l>
     <l n="35">sotto cui nacqui; o dispietata stella,</l>
     <l n="36">com'ognor sei contraria al mio disio!</l>
    </lg>
    <lg n="13">
     <l n="37">O Fortuna perversa, iniqua e fella;</l>
     <l n="38">o Amor crudel e d'ogni mal radice,</l>
     <l n="39">ben stolto è chi dà orecchie a tua favella!</l>
    </lg>
    <lg n="14">
     <l n="40">Tu dimostrasti farmi il più felice</l>
     <l n="41">che mai si ritrovasse tra li amanti,</l>
     <l n="42">per farmi po' in un punto il più infelice.</l>
    </lg>
    <lg n="15">
     <l n="43">Non son nel regno tuo perle o diamanti</l>
     <l n="44">che non sian pieni di pungenti spine,</l>
     <l n="45">date per premio di sospiri e pianti.</l>
    </lg>
    <lg n="16">
     <l n="46">Qual lingua potria dir mai le ruine</l>
     <l n="47">che per te già son state, e quante gente</l>
     <l n="48">per tua cagion son giunte a miser fine?</l>
    </lg>
    <lg n="17">
     <l n="49">Per te si ritrovò Troia dolente;</l>
     <l n="50">per te cangiossi Dafne in verde alloro,</l>
     <l n="51">de la cui doglia ancor Febo ne sente;</l>
    </lg>
    <lg n="18">
     <l n="52">per te Piramo e Tisbe sotto 'l moro</l>
     <l n="53">con le sue proprie man si dier la morte;</l>
     <l n="54">per te Pasife si congiunse al toro;</l>
    </lg>
    <lg n="19">
     <l n="55">per te Dido, costante, ardita e forte,</l>
     <l n="56">passossi 'l petto nel partir di Enea;</l>
     <l n="57">per te Leandro giunse a trista sorte;</l>
    </lg>
    <lg n="20">
     <l n="58">per te la cruda e rigida Medea</l>
     <l n="59">occise il suo fratel; ed altri mille</l>
     <l n="60">per te sentirno pena acerba e rea.</l>
    </lg>
    <lg n="21">
     <l n="61">Non escon d'Etna fuor tante faville,</l>
     <l n="62">quanti son morti per tuo mal governo,</l>
     <l n="63">né dà tant'erbe aprile a prati e ville.</l>
    </lg>
    <lg n="22">
     <l n="64">Il tuo non è già regno, ma uno inferno</l>
     <l n="65">ove sempre si piange e si sospira,</l>
     <l n="66">ove si vive con affanno eterno.</l>
    </lg>
    <lg n="23">
     <l n="67">Non ti meravigliar se son pien d'ira,</l>
     <l n="68">s'io mi lamento, signor impio e crudo,</l>
     <l n="69">ch'a dirti 'l ver ragion mi sforza e tira.</l>
    </lg>
    <lg n="24">
     <l n="70">Tu me legasti a un arbor verde e nudo,</l>
     <l n="71">ch'in sé non avea ancor vigor né possa;</l>
     <l n="72">al qual fui per diffesa sempre scudo</l>
    </lg>
    <lg n="25">
     <l n="73">a ciò non fusse sua radice mossa</l>
     <l n="74">per freddo o caldo, per tempesta o vento,</l>
     <l n="75">o da folgor del ciel fiaccata o scossa.</l>
    </lg>
    <lg n="26">
     <l n="76">Sempre vi stava con ogni arte intento,</l>
     <l n="77">con ogni ingegno e forza lo nutriva,</l>
     <l n="78">e del suo frutto me tenea contento.</l>
    </lg>
    <lg n="27">
     <l n="79">Ma poi che 'l crebbe e in sino al ciel fioriva,</l>
     <l n="80">e che del frutto avea qualche speranza,</l>
     <l n="81">altri l'accolse, e fu mia mente priva.</l>
    </lg>
    <lg n="28">
     <l n="82">Quest'è il costume tuo, quest'è l'usanza,</l>
     <l n="83">fallace Amor; però in pianto destino</l>
     <l n="84">fornir il breve tempo che m'avanza,</l>
    </lg>
    <lg n="29">
     <l n="85">e per il mondo andar qual peregrino,</l>
     <l n="86">maledicendo te del mal ch'io porto,</l>
     <l n="87">fin che morte interrompa il mio camino.</l>
    </lg>
    <lg n="30">
     <l n="88">E s'alcun mai trovasse 'l corpo morto,</l>
     <l n="89">prego ciascun che 'l lassi sopra terra,</l>
     <l n="90">ché, poi che in vita fui senza conforto,</l>
    </lg>
    <lg n="31">
     <l n="91">dopo morto con fère abbi ancor guerra.</l>
    </lg>
   </lg>
  </body>
 </text>
</TEI>