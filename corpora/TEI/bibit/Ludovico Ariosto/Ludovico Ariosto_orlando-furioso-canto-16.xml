<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando Furioso - Canto 16</title>
    <author>Ludovico Ariosto</author>
   </titleStmt>
   <extent>
    <measure unit="stanza">89</measure>
    <measure unit="line">712</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_orlando-furioso-canto-16</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando Furioso - Canto 16</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando Furioso - Canto 16</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gravi pene in amor si provan molte,</l>
     <l n="2">di che patito io n'ho la maggior parte,</l>
     <l n="3">e quelle in danno mio sì ben raccolte,</l>
     <l n="4">ch'io ne posso parlar come per arte.</l>
     <l n="5">Però s'io dico e s'ho detto altre volte,</l>
     <l n="6">e quando in voce e quando in vive carte,</l>
     <l n="7">ch'un mal sia lieve, un altro acerbo e fiero,</l>
     <l n="8">date credenza al mio giudicio vero.</l>
    </lg>
    <lg n="2">
     <l n="9">Io dico e dissi, e dirò fin ch'io viva,</l>
     <l n="10">che chi si truova in degno laccio preso,</l>
     <l n="11">se ben di sé vede sua donna schiva,</l>
     <l n="12">se in tutto aversa al suo desire acceso;</l>
     <l n="13">se bene Amor d'ogni mercede il priva,</l>
     <l n="14">poscia che 'l tempo e la fatica ha speso;</l>
     <l n="15">pur ch'altamente abbia locato il core,</l>
     <l n="16">pianger non de', se ben languisce e muore.</l>
    </lg>
    <lg n="3">
     <l n="17">Pianger de' quel che già sia fatto servo</l>
     <l n="18">di duo vaghi occhi e d'una bella treccia,</l>
     <l n="19">sotto cui si nasconda un cor protervo,</l>
     <l n="20">che poco puro abbia con molta feccia.</l>
     <l n="21">Vorria il miser fuggire; e come cervo</l>
     <l n="22">ferito, ovunque va, porta la freccia:</l>
     <l n="23">ha di se stesso e del suo amor vergogna,</l>
     <l n="24">né l'osa dire, e invan sanarsi agogna.</l>
    </lg>
    <lg n="4">
     <l n="25">In questo caso è il giovene Grifone,</l>
     <l n="26">che non si può emendare, e il suo error vede,</l>
     <l n="27">vede quanto vilmente il suo cor pone</l>
     <l n="28">in Orrigille iniqua e senza fede;</l>
     <l n="29">pur dal mal uso è vinta la ragione,</l>
     <l n="30">e pur l'arbitrio all'appetito cede:</l>
     <l n="31">perfida sia quantunque, ingrata e ria,</l>
     <l n="32">sforzato è di cercar dove ella sia.</l>
    </lg>
    <lg n="5">
     <l n="33">Dico, la bella istoria ripigliando,</l>
     <l n="34">ch'uscì de la città secretamente,</l>
     <l n="35">né parlarne s'ardì col fratel, quando</l>
     <l n="36">ripreso invan da lui ne fu sovente.</l>
     <l n="37">Verso Rama, a sinistra declinando,</l>
     <l n="38">prese la via più piana e più corrente.</l>
     <l n="39">Fu in sei giorni a Damasco di Soria;</l>
     <l n="40">indi verso Antiochia se ne gìa.</l>
    </lg>
    <lg n="6">
     <l n="41">Scontrò presso a Damasco il cavalliero</l>
     <l n="42">a cui donato avea Orrigille il core:</l>
     <l n="43">e convenian di rei costumi in vero,</l>
     <l n="44">come ben si convien l'erba col fiore;</l>
     <l n="45">che l'uno e l'altro era di cor leggiero,</l>
     <l n="46">perfido l'uno e l'altro e traditore;</l>
     <l n="47">e copria l'uno e l'altro il suo difetto,</l>
     <l n="48">con danno altrui, sotto cortese aspetto.</l>
    </lg>
    <lg n="7">
     <l n="49">Come io vi dico, il cavallier venìa</l>
     <l n="50">s'un gran destrier con molta pompa armato:</l>
     <l n="51">la perfida Orrigille in compagnia,</l>
     <l n="52">in un vestire azzur d'oro fregiato,</l>
     <l n="53">e duo valletti, donde si servia</l>
     <l n="54">a portar elmo e scudo, aveva allato;</l>
     <l n="55">come quel che volea con bella mostra</l>
     <l n="56">comparire in Damasco ad una giostra.</l>
    </lg>
    <lg n="8">
     <l n="57">Una splendida festa che bandire</l>
     <l n="58">fece il re di Damasco in quelli giorni,</l>
     <l n="59">era cagion di far quivi venire</l>
     <l n="60">i cavallier quanto potean più adorni.</l>
     <l n="61">Tosto che la puttana comparire</l>
     <l n="62">vede Grifon, ne teme oltraggi e scorni:</l>
     <l n="63">sa che l'amante suo non è sì forte,</l>
     <l n="64">che contra lui l'abbia a campar da morte.</l>
    </lg>
    <lg n="9">
     <l n="65">Ma sì come audacissima e scaltrita,</l>
     <l n="66">ancor che tutta di paura trema,</l>
     <l n="67">s'acconcia il viso, e sì la voce aita,</l>
     <l n="68">che non appar in lei segno di tema.</l>
     <l n="69">Col drudo avendo già l'astuzia ordita,</l>
     <l n="70">corre, e fingendo una letizia estrema,</l>
     <l n="71">verso Grifon l'aperte braccia tende,</l>
     <l n="72">lo stringe al collo, e gran pezzo ne pende.</l>
    </lg>
    <lg n="10">
     <l n="73">Dopo, accordando affettuosi gesti</l>
     <l n="74">alla suavità delle parole,</l>
     <l n="75">dicea piangendo: - Signor mio, son questi</l>
     <l n="76">debiti premii a chi t'adora e cole?</l>
     <l n="77">che sola senza te già un anno resti,</l>
     <l n="78">e va per l'altro, e ancor non te ne duole?</l>
     <l n="79">E s'io stava aspettare il tuo ritorno,</l>
     <l n="80">non so se mai veduto avrei quel giorno!</l>
    </lg>
    <lg n="11">
     <l n="81">Quando aspettava che di Nicosia,</l>
     <l n="82">dove tu te n'andasti alla gran corte,</l>
     <l n="83">tornassi a me che con la febbre ria</l>
     <l n="84">lasciata avevi in dubbio de la morte,</l>
     <l n="85">intesi che passato eri in Soria:</l>
     <l n="86">il che a patir mi fu sì duro e forte,</l>
     <l n="87">che non sapendo come io ti seguissi,</l>
     <l n="88">quasi il cor di man propria mi traffissi.</l>
    </lg>
    <lg n="12">
     <l n="89">Ma Fortuna di me con doppio dono</l>
     <l n="90">mostra d'aver, quel che non hai tu, cura:</l>
     <l n="91">mandommi il fratel mio, col quale io sono</l>
     <l n="92">sin qui venuta del mio onor sicura;</l>
     <l n="93">et or mi manda questo incontro buono</l>
     <l n="94">di te, ch'io stimo sopra ogni aventura:</l>
     <l n="95">e bene a tempo il fa; che più tardando,</l>
     <l n="96">morta sarei, te, signor mio, bramando. -</l>
    </lg>
    <lg n="13">
     <l n="97">E seguitò la donna fraudolente,</l>
     <l n="98">di cui l'opere fur più che di volpe,</l>
     <l n="99">la sua querela così astutamente,</l>
     <l n="100">che riversò in Grifon tutte le colpe.</l>
     <l n="101">Gli fa stimar colui, non che parente,</l>
     <l n="102">ma che d'un padre seco abbia ossa e polpe:</l>
     <l n="103">e con tal modo sa tesser gl'inganni,</l>
     <l n="104">che men verace par Luca e Giovanni.</l>
    </lg>
    <lg n="14">
     <l n="105">Non pur di sua perfidia non riprende</l>
     <l n="106">Grifon la donna iniqua più che bella;</l>
     <l n="107">non pur vendetta di colui non prende,</l>
     <l n="108">che fatto s'era adultero di quella:</l>
     <l n="109">ma gli par far assai, se si difende</l>
     <l n="110">che tutto il biasmo in lui non riversi ella;</l>
     <l n="111">e come fosse suo cognato vero,</l>
     <l n="112">d'accarezzar non cessa il cavalliero.</l>
    </lg>
    <lg n="15">
     <l n="113">E con lui se ne vien verso le porte</l>
     <l n="114">di Damasco, e da lui sente tra via,</l>
     <l n="115">che là dentro dovea splendida corte</l>
     <l n="116">tenere il ricco re de la Soria;</l>
     <l n="117">e ch'ognun quivi, di qualunque sorte,</l>
     <l n="118">o sia cristiano, o d'altra legge sia,</l>
     <l n="119">dentro e di fuori ha la città sicura</l>
     <l n="120">per tutto il tempo che la festa dura.</l>
    </lg>
    <lg n="16">
     <l n="121">Non però son di seguitar sì intento</l>
     <l n="122">l'istoria de la perfida Orrigille,</l>
     <l n="123">ch'a' giorni suoi non pur un tradimento</l>
     <l n="124">fatto agli amanti avea, ma mille e mille;</l>
     <l n="125">ch'io non ritorni a riveder dugento</l>
     <l n="126">mila persone, o più de le scintille</l>
     <l n="127">del fuoco stuzzicato, ove alle mura</l>
     <l n="128">di Parigi facean danno e paura.</l>
    </lg>
    <lg n="17">
     <l n="129">Io vi lasciai, come assaltato avea</l>
     <l n="130">Agramante una porta de la terra,</l>
     <l n="131">che trovar senza guardia si credea:</l>
     <l n="132">né più riparo altrove il passo serra;</l>
     <l n="133">perché in persona Carlo la tenea,</l>
     <l n="134">et avea seco i mastri de la guerra,</l>
     <l n="135">duo Guidi, duo Angelini, uno Angeliero,</l>
     <l n="136">Avino, Avolio, Otone e Berlingiero.</l>
    </lg>
    <lg n="18">
     <l n="137">Inanzi a Carlo, inanzi al re Agramante</l>
     <l n="138">l'un stuolo e l'altro si vuol far vedere,</l>
     <l n="139">ove gran loda, ove mercé abondante</l>
     <l n="140">si può acquistar, facendo il suo dovere.</l>
     <l n="141">I Mori non però fêr pruove tante,</l>
     <l n="142">che par ristoro al danno abbiano avere;</l>
     <l n="143">perché ve ne restâr morti parecchi,</l>
     <l n="144">ch'agli altri fur di folle audacia specchi.</l>
    </lg>
    <lg n="19">
     <l n="145">Grandine sembran le spesse saette</l>
     <l n="146">dal muro sopra gli nimici sparte.</l>
     <l n="147">Il grido insin al ciel paura mette,</l>
     <l n="148">che fa la nostra e la contraria parte.</l>
     <l n="149">Ma Carlo un poco et Agramante aspette;</l>
     <l n="150">ch'io vo' cantar de l'africano Marte,</l>
     <l n="151">Rodomonte terribile et orrendo,</l>
     <l n="152">che va per mezzo la città correndo.</l>
    </lg>
    <lg n="20">
     <l n="153">Non so, Signor, se più vi ricordiate</l>
     <l n="154">di questo Saracin tanto sicuro,</l>
     <l n="155">che morte le sue genti avea lasciate</l>
     <l n="156">tra il secondo riparo e 'l primo muro,</l>
     <l n="157">da la rapace fiamma devorate,</l>
     <l n="158">che non fu mai spettacolo più oscuro.</l>
     <l n="159">Dissi ch'entrò d'un salto ne la terra</l>
     <l n="160">sopra la fossa che la cinge e serra.</l>
    </lg>
    <lg n="21">
     <l n="161">Quando fu noto il Saracino atroce</l>
     <l n="162">all'arme istrane, alla scagliosa pelle,</l>
     <l n="163">là dove i vecchi e 'l popul men feroce</l>
     <l n="164">tendean l'orecchie a tutte le novelle,</l>
     <l n="165">levossi un pianto, un grido, un'alta voce,</l>
     <l n="166">con un batter di man ch'andò alle stelle;</l>
     <l n="167">e chi poté fuggir non vi rimase,</l>
     <l n="168">per serrarsi ne' templi e ne le case.</l>
    </lg>
    <lg n="22">
     <l n="169">Ma questo a pochi il brando rio conciede,</l>
     <l n="170">ch'intorno ruota il Saracin robusto.</l>
     <l n="171">Qui fa restar con mezza gamba un piede,</l>
     <l n="172">là fa un capo sbalzar lungi dal busto;</l>
     <l n="173">l'un tagliare a traverso se gli vede,</l>
     <l n="174">dal capo all'anche un altro fender giusto:</l>
     <l n="175">e di tanti ch'uccide, fere e caccia,</l>
     <l n="176">non se gli vede alcun segnare in faccia.</l>
    </lg>
    <lg n="23">
     <l n="177">Quel che la tigre de l'armento imbelle</l>
     <l n="178">ne' campi ircani o là vicino al Gange,</l>
     <l n="179">o 'l lupo de le capre e de l'agnelle</l>
     <l n="180">nel monte che Tifeo sotto si frange;</l>
     <l n="181">quivi il crudel pagan facea di quelle</l>
     <l n="182">non dirò squadre, non dirò falange,</l>
     <l n="183">ma vulgo e populazzo voglio dire,</l>
     <l n="184">degno, prima che nasca, di morire.</l>
    </lg>
    <lg n="24">
     <l n="185">Non ne trova un che veder possa in fronte,</l>
     <l n="186">fra tanti che ne taglia, fora e svena.</l>
     <l n="187">Per quella strada che vien dritto al ponte</l>
     <l n="188">di San Michel, sì popolata e piena,</l>
     <l n="189">corre il fiero e terribil Rodomonte,</l>
     <l n="190">e la sanguigna spada a cerco mena:</l>
     <l n="191">non riguarda né al servo né al signore,</l>
     <l n="192">né al giusto ha più pietà ch'al peccatore.</l>
    </lg>
    <lg n="25">
     <l n="193">Religion non giova al sacerdote,</l>
     <l n="194">né la innocenzia al pargoletto giova:</l>
     <l n="195">per sereni occhi o per vermiglie gote</l>
     <l n="196">mercé né donna né donzella truova:</l>
     <l n="197">la vecchiezza si caccia e si percuote;</l>
     <l n="198">né quivi il Saracin fa maggior pruova</l>
     <l n="199">di gran valor, che di gran crudeltade;</l>
     <l n="200">che non discerne sesso, ordine, etade.</l>
    </lg>
    <lg n="26">
     <l n="201">Non pur nel sangue uman l'ira si stende</l>
     <l n="202">de l'empio re, capo e signor degli empi,</l>
     <l n="203">ma contra i tetti ancor, sì che n'incende</l>
     <l n="204">le belle case e i profanati tempî.</l>
     <l n="205">Le case eran, per quel che se n'intende,</l>
     <l n="206">quasi tutte di legno in quelli tempi:</l>
     <l n="207">e ben creder si può; ch'in Parigi ora</l>
     <l n="208">de le diece le sei son così ancora.</l>
    </lg>
    <lg n="27">
     <l n="209">Non par, quantunque il fuoco ogni cosa arda,</l>
     <l n="210">che sì grande odio ancor saziar si possa.</l>
     <l n="211">Dove s'aggrappi con le mani, guarda,</l>
     <l n="212">sì che ruini un tetto ad ogni scossa.</l>
     <l n="213">Signor, avete a creder che bombarda</l>
     <l n="214">mai non vedeste a Padova sì grossa,</l>
     <l n="215">che tanto muro possa far cadere,</l>
     <l n="216">quanto fa in una scossa il re d'Algiere.</l>
    </lg>
    <lg n="28">
     <l n="217">Mentre quivi col ferro il maledetto</l>
     <l n="218">e con le fiamme facea tanta guerra,</l>
     <l n="219">se di fuor Agramante avesse astretto,</l>
     <l n="220">perduta era quel dì tutta la terra:</l>
     <l n="221">ma non v'ebbe agio; che gli fu interdetto</l>
     <l n="222">dal paladin che venìa d'Inghilterra</l>
     <l n="223">col populo alle spalle inglese e scotto,</l>
     <l n="224">dal Silenzio e da l'angelo condotto.</l>
    </lg>
    <lg n="29">
     <l n="225">Dio vòlse che all'entrar che Rodomonte</l>
     <l n="226">fe' ne la terra, e tanto fuoco accese,</l>
     <l n="227">che presso ai muri il fior di Chiaramonte,</l>
     <l n="228">Rinaldo, giunse, e seco il campo inglese.</l>
     <l n="229">Tre leghe sopra avea gittato il ponte,</l>
     <l n="230">e torte vie da man sinistra prese;</l>
     <l n="231">che disegnando i barbari assalire,</l>
     <l n="232">il fiume non l'avesse ad impedire.</l>
    </lg>
    <lg n="30">
     <l n="233">Mandato avea sei mila fanti arcieri</l>
     <l n="234">sotto l'altiera insegna d'Odoardo,</l>
     <l n="235">e duo mila cavalli, e più, leggieri</l>
     <l n="236">dietro alla guida d'Ariman gagliardo;</l>
     <l n="237">e mandati gli avea per li sentieri</l>
     <l n="238">che vanno e vengon dritto al mar picardo,</l>
     <l n="239">ch'a porta San Martino e San Dionigi</l>
     <l n="240">entrassero a soccorso di Parigi.</l>
    </lg>
    <lg n="31">
     <l n="241">I cariaggi e gli altri impedimenti</l>
     <l n="242">con lor fece drizzar per questa strada.</l>
     <l n="243">Egli con tutto il resto de le genti</l>
     <l n="244">più sopra andò girando la contrada.</l>
     <l n="245">Seco avean navi e ponti et argumenti</l>
     <l n="246">da passar Senna che non ben si guada.</l>
     <l n="247">Passato ognuno, e dietro i ponti rotti,</l>
     <l n="248">ne le lor schiere ordinò Inglesi e Scotti.</l>
    </lg>
    <lg n="32">
     <l n="249">Ma prima quei baroni e capitani</l>
     <l n="250">Rinaldo intorno avendosi ridutti,</l>
     <l n="251">sopra la riva ch'alta era dai piani</l>
     <l n="252">sì, che poteano udirlo e veder tutti,</l>
     <l n="253">disse: - Signor, ben a levar le mani</l>
     <l n="254">avete a Dio, che qui v'abbia condutti,</l>
     <l n="255">acciò, dopo un brevissimo sudore,</l>
     <l n="256">sopra ogni nazion vi doni onore.</l>
    </lg>
    <lg n="33">
     <l n="257">Per voi saran dui principi salvati,</l>
     <l n="258">se levate l'assedio a quelle porte:</l>
     <l n="259">il vostro re, che voi sète ubligati</l>
     <l n="260">da servitù difendere e da morte;</l>
     <l n="261">et uno imperator de' più lodati</l>
     <l n="262">che mai tenuto al mondo abbiano corte;</l>
     <l n="263">e con loro altri re, duci e marchesi,</l>
     <l n="264">signori e cavallier di più paesi.</l>
    </lg>
    <lg n="34">
     <l n="265">Sì che, salvando una città, non soli</l>
     <l n="266">Parigini ubligati vi saranno,</l>
     <l n="267">che molto più che per li proprii duoli,</l>
     <l n="268">timidi, afflitti e sbigottiti stanno</l>
     <l n="269">per le lor mogli e per li lor figliuoli</l>
     <l n="270">ch'a un medesmo pericolo seco hanno,</l>
     <l n="271">e per le sante vergini richiuse,</l>
     <l n="272">ch'oggi non sien dei voti lor deluse:</l>
    </lg>
    <lg n="35">
     <l n="273">dico, salvando voi questa cittade,</l>
     <l n="274">v'ubligate non solo i Parigini,</l>
     <l n="275">ma d'ogn'intorno tutte le contrade.</l>
     <l n="276">Non parlo sol dei populi vicini;</l>
     <l n="277">ma non è terra per Cristianitade,</l>
     <l n="278">che non abbia qua dentro cittadini:</l>
     <l n="279">sì che, vincendo, avete da tenere</l>
     <l n="280">che più che Francia v'abbia obligo avere.</l>
    </lg>
    <lg n="36">
     <l n="281">Se donavan gli antiqui una corona</l>
     <l n="282">a chi salvasse a un cittadin la vita,</l>
     <l n="283">or che degna mercede a voi si dona,</l>
     <l n="284">salvando multitudine infinita?</l>
     <l n="285">Ma se da invidia o da viltà sì buona</l>
     <l n="286">e sì santa opra rimarrà impedita,</l>
     <l n="287">credetemi che prese quelle mura,</l>
     <l n="288">né Italia né Lamagna anco è sicura;</l>
    </lg>
    <lg n="37">
     <l n="289">né qualunque altra parte ove s'adori</l>
     <l n="290">quel che vòlse per noi pender sul legno.</l>
     <l n="291">Né voi crediate aver lontani i Mori,</l>
     <l n="292">né che pel mar sia forte il vostro regno:</l>
     <l n="293">che s'altre volte quelli, uscendo fuori</l>
     <l n="294">di Zibeltaro e de l'Erculeo segno,</l>
     <l n="295">riportâr prede da l'isole vostre,</l>
     <l n="296">che faranno or, s'avran le terre nostre?</l>
    </lg>
    <lg n="38">
     <l n="297">Ma quando ancor nessuno onor, nessuno</l>
     <l n="298">util v'inanimasse a questa impresa,</l>
     <l n="299">commun debito è ben soccorrer l'uno</l>
     <l n="300">l'altro, che militiàn sotto una Chiesa.</l>
     <l n="301">Ch'io non vi dia rotti i nemici, alcuno</l>
     <l n="302">non sia chi tema, e con poca contesa;</l>
     <l n="303">che gente male esperta tutta parmi,</l>
     <l n="304">senza possanza, senza cor, senz'armi. -</l>
    </lg>
    <lg n="39">
     <l n="305">Poté con queste e con miglior ragioni,</l>
     <l n="306">con parlare espedito e chiara voce</l>
     <l n="307">eccitar quei magnanimi baroni</l>
     <l n="308">Rinaldo, e quello esercito feroce:</l>
     <l n="309">e fu, com'è in proverbio, aggiunger sproni</l>
     <l n="310">al buon corsier che già ne va veloce.</l>
     <l n="311">Finito il ragionar, fece le schiere</l>
     <l n="312">muover pian pian sotto le lor bandiere.</l>
    </lg>
    <lg n="40">
     <l n="313">Senza strepito alcun, senza rumore</l>
     <l n="314">fa il tripartito esercito venire:</l>
     <l n="315">lungo il fiume a Zerbin dona l'onore</l>
     <l n="316">di dover prima i barbari assalire;</l>
     <l n="317">e fa quelli d'Irlanda con maggiore</l>
     <l n="318">volger di via più tra campagna gire;</l>
     <l n="319">e i cavallieri e i fanti d'Inghilterra</l>
     <l n="320">col duca di Lincastro in mezzo serra.</l>
    </lg>
    <lg n="41">
     <l n="321">Drizzati che gli ha tutti al lor camino,</l>
     <l n="322">cavalca il paladin lungo la riva,</l>
     <l n="323">e passa inanzi al buon duca Zerbino</l>
     <l n="324">e a tutto il campo che con lui veniva;</l>
     <l n="325">tanto ch'al re d'Orano e al re Sobrino</l>
     <l n="326">e agli altri lor compagni soprarriva,</l>
     <l n="327">che mezzo miglio appresso a quei di Spagna</l>
     <l n="328">guardavan da quel canto la campagna.</l>
    </lg>
    <lg n="42">
     <l n="329">L'esercito cristian che con sì fida</l>
     <l n="330">e sì sicura scorta era venuto,</l>
     <l n="331">ch'ebbe il Silenzio e l'angelo per guida,</l>
     <l n="332">non poté ormai patir più di star muto.</l>
     <l n="333">Sentiti gli nimici, alzò le grida,</l>
     <l n="334">e de le trombe udir fe' il suono arguto:</l>
     <l n="335">e con l'alto rumor ch'arrivò al cielo,</l>
     <l n="336">mandò ne l'ossa a' Saracini il gelo.</l>
    </lg>
    <lg n="43">
     <l n="337">Rinaldo inanzi agli altri il destrier punge,</l>
     <l n="338">e con la lancia per cacciarla in resta</l>
     <l n="339">lascia gli Scotti un tratto d'arco lunge;</l>
     <l n="340">ch'ogni indugio a ferir sì lo molesta.</l>
     <l n="341">Come groppo di vento talor giunge,</l>
     <l n="342">che si tra' dietro un'orrida tempesta,</l>
     <l n="343">tal fuor di squadra il cavallier gagliardo</l>
     <l n="344">venìa spronando il corridor Baiardo.</l>
    </lg>
    <lg n="44">
     <l n="345">Al comparir del paladin di Francia,</l>
     <l n="346">dan segno i Mori alle future angosce:</l>
     <l n="347">tremare a tutti in man vedi la lancia,</l>
     <l n="348">i piedi in staffa, e ne l'arcion le cosce.</l>
     <l n="349">Re Puliano sol non muta guancia,</l>
     <l n="350">che questo esser Rinaldo non conosce;</l>
     <l n="351">né pensando trovar sì duro intoppo,</l>
     <l n="352">gli muove il destrier contra di galoppo:</l>
    </lg>
    <lg n="45">
     <l n="353">e su la lancia nel partir si stringe,</l>
     <l n="354">e tutta in sé raccoglie la persona;</l>
     <l n="355">poi con ambo gli sproni il destrier spinge,</l>
     <l n="356">e le redine inanzi gli abandona.</l>
     <l n="357">Da l'altra parte il suo valor non finge,</l>
     <l n="358">e mostra in fatti quel ch'in nome suona,</l>
     <l n="359">quanto abbia nel giostrare e grazia et arte,</l>
     <l n="360">il figliuolo d'Amone, anzi di Marte.</l>
    </lg>
    <lg n="46">
     <l n="361">Furo al segnar degli aspri colpi, pari;</l>
     <l n="362">che si posero i ferri ambi alla testa:</l>
     <l n="363">ma furo in arme et in virtù dispàri;</l>
     <l n="364">che l'un via passa, e l'altro morto resta.</l>
     <l n="365">Bisognan di valor segni più chiari,</l>
     <l n="366">che por con leggiadria la lancia in resta:</l>
     <l n="367">ma fortuna anco più bisogna assai;</l>
     <l n="368">che senza, val virtù raro o non mai.</l>
    </lg>
    <lg n="47">
     <l n="369">La buona lancia il paladin racquista,</l>
     <l n="370">e verso il re d'Oran ratto si spicca,</l>
     <l n="371">che la persona avea povera e trista</l>
     <l n="372">di cor, ma d'ossa e di gran polpe ricca.</l>
     <l n="373">Questo por tra bei colpi si può in lista,</l>
     <l n="374">ben ch'in fondo allo scudo gli l'appicca:</l>
     <l n="375">e chi non vuol lodarlo, abbialo escuso,</l>
     <l n="376">perché non si potea giunger più in suso.</l>
    </lg>
    <lg n="48">
     <l n="377">Non lo ritien lo scudo, che non entre,</l>
     <l n="378">ben che fuor sia d'acciar, dentro di palma;</l>
     <l n="379">e che da quel gran corpo uscir pel ventre</l>
     <l n="380">non faccia l'inequale e piccola alma.</l>
     <l n="381">Il destrier che portar si credea, mentre</l>
     <l n="382">durasse il lungo dì, sì grave salma,</l>
     <l n="383">riferì in mente sua grazie a Rinaldo,</l>
     <l n="384">ch'a quello incontro gli schivò un gran caldo.</l>
    </lg>
    <lg n="49">
     <l n="385">Rotta l'asta, Rinaldo il destrier volta</l>
     <l n="386">tanto leggier, che fa sembrar ch'abbia ale;</l>
     <l n="387">e dove la più stretta e maggior folta</l>
     <l n="388">stiparsi vede, impetuoso assale.</l>
     <l n="389">Mena Fusberta sanguinosa in volta,</l>
     <l n="390">che fa l'arme parer di vetro frale:</l>
     <l n="391">tempra di ferro il suo tagliar non schiva,</l>
     <l n="392">che non vada a trovar la carne viva.</l>
    </lg>
    <lg n="50">
     <l n="393">Ritrovar poche tempre e pochi ferri</l>
     <l n="394">può la tagliente spada, ove s'incappi;</l>
     <l n="395">ma targhe, altre di cuoio, altre di cerri,</l>
     <l n="396">giupe trapunte e attorcigliati drappi.</l>
     <l n="397">Giusto è ben dunque che Rinaldo atterri</l>
     <l n="398">qualunque assale, e fori e squarci e affrappi;</l>
     <l n="399">che non più si difende da sua spada,</l>
     <l n="400">ch'erba da falce, o da tempesta biada.</l>
    </lg>
    <lg n="51">
     <l n="401">La prima schiera era già messa in rotta,</l>
     <l n="402">quando Zerbin con l'antiguardia arriva.</l>
     <l n="403">Il cavallier inanzi alla gran frotta</l>
     <l n="404">con la lancia arrestata ne veniva.</l>
     <l n="405">La gente sotto il suo pennon condotta,</l>
     <l n="406">con non minor fierezza lo seguiva:</l>
     <l n="407">tanti lupi parean, tanti leoni</l>
     <l n="408">ch'andassero assalir capre o montoni.</l>
    </lg>
    <lg n="52">
     <l n="409">Spinse a un tempo ciascuno il suo cavallo,</l>
     <l n="410">poi che fur presso; e sparì immantinente</l>
     <l n="411">quel breve spazio, quel poco intervallo</l>
     <l n="412">che si vedea fra l'una e l'altra gente.</l>
     <l n="413">Non fu sentito mai più strano ballo;</l>
     <l n="414">che ferian gli Scozzesi solamente:</l>
     <l n="415">solamente i pagani eran distrutti,</l>
     <l n="416">come sol per morir fosser condutti.</l>
    </lg>
    <lg n="53">
     <l n="417">Parve più freddo ogni pagan che ghiaccio;</l>
     <l n="418">parve ogni Scotto più che fiamma caldo.</l>
     <l n="419">I Mori si credean ch'avere il braccio</l>
     <l n="420">dovesse ogni cristian, ch'ebbe Rinaldo.</l>
     <l n="421">Mosse Sobrino i suoi schierati avaccio,</l>
     <l n="422">senza aspettar che lo 'nvitasse araldo:</l>
     <l n="423">de l'altra squadra questa era migliore</l>
     <l n="424">di capitano, d'arme e di valore.</l>
    </lg>
    <lg n="54">
     <l n="425">D'Africa v'era la men trista gente;</l>
     <l n="426">ben che né questa ancor gran prezzo vaglia.</l>
     <l n="427">Dardinel la sua mosse incontinente,</l>
     <l n="428">e male armata, e peggio usa in battaglia;</l>
     <l n="429">ben ch'egli in capo avea l'elmo lucente,</l>
     <l n="430">e tutto era coperto a piastra e a maglia.</l>
     <l n="431">Io credo che la quarta miglior sia,</l>
     <l n="432">con la qual Isolier dietro venìa.</l>
    </lg>
    <lg n="55">
     <l n="433">Trasone intanto, il buon duca di Marra,</l>
     <l n="434">che ritrovarsi all'alta impresa gode,</l>
     <l n="435">ai cavallieri suoi leva la sbarra,</l>
     <l n="436">e seco invita alle famose lode,</l>
     <l n="437">poi ch'Isolier con quelli di Navarra</l>
     <l n="438">entrar ne la battaglia vede et ode.</l>
     <l n="439">Poi mosse Ariodante la sua schiera,</l>
     <l n="440">che nuovo duca d'Albania fatt'era.</l>
    </lg>
    <lg n="56">
     <l n="441">L'alto rumor de le sonore trombe,</l>
     <l n="442">de' timpani e de' barbari stromenti,</l>
     <l n="443">giunti al continuo suon d'archi, di frombe,</l>
     <l n="444">di machine, di ruote e di tormenti;</l>
     <l n="445">e quel di che più par che 'l ciel ribombe,</l>
     <l n="446">gridi, tumulti, gemiti e lamenti;</l>
     <l n="447">rendeno un alto suon ch'a quel s'accorda,</l>
     <l n="448">con che i vicin, cadendo, il Nilo assorda.</l>
    </lg>
    <lg n="57">
     <l n="449">Grande ombra d'ogn'intorno il cielo involve,</l>
     <l n="450">nata dal saettar de li duo campi;</l>
     <l n="451">l'alito, il fumo del sudor, la polve</l>
     <l n="452">par che ne l'aria oscura nebbia stampi.</l>
     <l n="453">Or qua l'un campo, or l'altro là si volve:</l>
     <l n="454">vedresti or come un segua, or come scampi;</l>
     <l n="455">et ivi alcuno, o non troppo diviso,</l>
     <l n="456">rimaner morto ove ha il nimico ucciso.</l>
    </lg>
    <lg n="58">
     <l n="457">Dove una squadra per stanchezza è mossa,</l>
     <l n="458">un'altra si fa tosto andare inanti.</l>
     <l n="459">Di qua di là la gente d'arme ingrossa:</l>
     <l n="460">là cavallieri, e qua si metton fanti.</l>
     <l n="461">La terra che sostien l'assalto, è rossa:</l>
     <l n="462">mutato ha il verde ne' sanguigni manti;</l>
     <l n="463">e dov'erano i fiori azzurri e gialli,</l>
     <l n="464">giaceno uccisi or gli uomini e i cavalli.</l>
    </lg>
    <lg n="59">
     <l n="465">Zerbin facea le più mirabil pruove</l>
     <l n="466">che mai facesse di sua età garzone:</l>
     <l n="467">l'esercito pagan che 'ntorno piove,</l>
     <l n="468">taglia et uccide e mena a destruzione.</l>
     <l n="469">Ariodante alle sue genti nuove</l>
     <l n="470">mostra di sua virtù gran paragone;</l>
     <l n="471">e dà di sé timore e meraviglia</l>
     <l n="472">a quelli di Navarra e di Castiglia.</l>
    </lg>
    <lg n="60">
     <l n="473">Chelindo e Mosco, i duo figli bastardi</l>
     <l n="474">del morto Calabrun re d'Aragona,</l>
     <l n="475">et un che reputato fra' gagliardi</l>
     <l n="476">era, Calamidor da Barcelona,</l>
     <l n="477">s'avean lasciato a dietro gli stendardi;</l>
     <l n="478">e credendo acquistar gloria e corona</l>
     <l n="479">per uccider Zerbin, gli furo adosso;</l>
     <l n="480">e ne' fianchi il destrier gli hanno percosso.</l>
    </lg>
    <lg n="61">
     <l n="481">Passato da tre lance il destrier morto</l>
     <l n="482">cade; ma il buon Zerbin subito è in piede;</l>
     <l n="483">ch'a quei ch'al suo cavallo han fatto torto,</l>
     <l n="484">per vendicarlo va dove gli vede:</l>
     <l n="485">e prima a Mosco, al giovene inaccorto,</l>
     <l n="486">che gli sta sopra, e di pigliar sel crede,</l>
     <l n="487">mena di punta, e lo passa nel fianco,</l>
     <l n="488">e fuor di sella il caccia freddo e bianco.</l>
    </lg>
    <lg n="62">
     <l n="489">Poi che si vide tor, come di furto,</l>
     <l n="490">Chelindo il fratel suo, di furor pieno</l>
     <l n="491">venne a Zerbino, e pensò dargli d'urto;</l>
     <l n="492">ma gli prese egli il corridor pel freno:</l>
     <l n="493">trasselo in terra, onde non è mai surto,</l>
     <l n="494">e non mangiò mai più biada né fieno;</l>
     <l n="495">che Zerbin sì gran forza a un colpo mise,</l>
     <l n="496">che lui col suo signor d'un taglio uccise.</l>
    </lg>
    <lg n="63">
     <l n="497">Come Calamidor quel colpo mira,</l>
     <l n="498">volta la briglia per levarsi in fretta;</l>
     <l n="499">ma Zerbin dietro un gran fendente tira,</l>
     <l n="500">dicendo: - Traditore, aspetta! aspetta! -</l>
     <l n="501">Non va la botta ove n'andò la mira,</l>
     <l n="502">non che però lontana vi si metta;</l>
     <l n="503">lui non poté arrivar, ma il destrier prese</l>
     <l n="504">sopra la groppa, e in terra lo distese.</l>
    </lg>
    <lg n="64">
     <l n="505">Colui lascia il cavallo, e via carpone</l>
     <l n="506">va per campar, ma poco gli successe;</l>
     <l n="507">che venne caso che 'l duca Trasone</l>
     <l n="508">gli passò sopra, e col peso l'oppresse.</l>
     <l n="509">Ariodante e Lurcanio si pone</l>
     <l n="510">dove Zerbino è fra le genti spesse;</l>
     <l n="511">e seco hanno altri e cavallieri e conti,</l>
     <l n="512">che fanno ogn'opra che Zerbin rimonti.</l>
    </lg>
    <lg n="65">
     <l n="513">Menava Ariodante il brando in giro,</l>
     <l n="514">e ben lo seppe Artalico e Margano;</l>
     <l n="515">ma molto più Etearco e Casimiro</l>
     <l n="516">la possanza sentîr di quella mano:</l>
     <l n="517">i primi duo feriti se ne giro,</l>
     <l n="518">rimaser gli altri duo morti sul piano.</l>
     <l n="519">Lurcanio fa veder quanto sia forte;</l>
     <l n="520">che fere, urta, riversa e mette a morte.</l>
    </lg>
    <lg n="66">
     <l n="521">Non crediate, Signor, che fra campagna</l>
     <l n="522">pugna minor che presso al fiume sia,</l>
     <l n="523">né ch'a dietro l'esercito rimagna,</l>
     <l n="524">che di Lincastro il buon duca seguia.</l>
     <l n="525">Le bandiere assalì questo di Spagna,</l>
     <l n="526">e molto ben di par la cosa gìa;</l>
     <l n="527">che fanti, cavallieri e capitani</l>
     <l n="528">di qua e di là sapean menar le mani.</l>
    </lg>
    <lg n="67">
     <l n="529">Dinanzi vien Oldrado e Fieramonte,</l>
     <l n="530">un duca di Glocestra, un d'Eborace;</l>
     <l n="531">con lor Ricardo, di Varvecia conte,</l>
     <l n="532">e di Chiarenza il duca, Enrigo audace.</l>
     <l n="533">Han Matalista e Follicone a fronte,</l>
     <l n="534">e Baricondo et ogni lor seguace.</l>
     <l n="535">Tiene il primo Almeria, tiene il secondo</l>
     <l n="536">Granata, tien Maiorca Baricondo.</l>
    </lg>
    <lg n="68">
     <l n="537">La fiera pugna un pezzo andò di pare;</l>
     <l n="538">che vi si discernea poco vantaggio.</l>
     <l n="539">Vedeasi or l'uno or l'altro ire e tornare,</l>
     <l n="540">come le biade al ventolin di maggio,</l>
     <l n="541">o come sopra 'l lito un mobil mare</l>
     <l n="542">or viene or va, né mai tiene un viaggio.</l>
     <l n="543">Poi che Fortuna ebbe scherzato un pezzo,</l>
     <l n="544">dannosa ai Mori ritornò da sezzo.</l>
    </lg>
    <lg n="69">
     <l n="545">Tutto in un tempo il duca di Glocestra</l>
     <l n="546">a Matalista fa votar l'arcione;</l>
     <l n="547">ferito a un tempo ne la spalla destra</l>
     <l n="548">Fieramonte riversa Follicone:</l>
     <l n="549">e l'un pagano e l'altro si sequestra,</l>
     <l n="550">e tra gl'Inglesi se ne va prigione.</l>
     <l n="551">E Baricondo a un tempo riman senza</l>
     <l n="552">vita per man del duca di Chiarenza.</l>
    </lg>
    <lg n="70">
     <l n="553">Indi i pagani tanto a spaventarsi,</l>
     <l n="554">indi i fedeli a pigliar tanto ardire,</l>
     <l n="555">che quei non facean altro che ritrarsi</l>
     <l n="556">e partirsi da l'ordine e fuggire,</l>
     <l n="557">e questi andar inanzi et avanzarsi</l>
     <l n="558">sempre terreno, e spingere e seguire:</l>
     <l n="559">e se non vi giungea chi lor diè aiuto,</l>
     <l n="560">il campo da quel lato era perduto.</l>
    </lg>
    <lg n="71">
     <l n="561">Ma Ferraù, che sin qui mai non s'era</l>
     <l n="562">dal re Marsilio suo troppo disgiunto,</l>
     <l n="563">quando vide fuggir quella bandiera,</l>
     <l n="564">e l'esercito suo mezzo consunto,</l>
     <l n="565">spronò il cavallo, e dove ardea più fiera</l>
     <l n="566">la battaglia, lo spinse; e arrivò a punto</l>
     <l n="567">che vide dal destrier cadere in terra</l>
     <l n="568">col capo fesso Olimpo da la Serra;</l>
    </lg>
    <lg n="72">
     <l n="569">un giovinetto che col dolce canto,</l>
     <l n="570">concorde al suon de la cornuta cetra,</l>
     <l n="571">d'intenerire un cor si dava vanto,</l>
     <l n="572">ancor che fosse più duro che pietra.</l>
     <l n="573">Felice lui, se contentar di tanto</l>
     <l n="574">onor sapeasi, e scudo, arco e faretra</l>
     <l n="575">aver in odio, e scimitarra e lancia,</l>
     <l n="576">che lo fecer morir giovine in Francia!</l>
    </lg>
    <lg n="73">
     <l n="577">Quando lo vide Ferraù cadere,</l>
     <l n="578">che solea amarlo e avere in molta estima,</l>
     <l n="579">si sente di lui sol via più dolere,</l>
     <l n="580">che di mill'altri che periron prima:</l>
     <l n="581">e sopra chi l'uccise in modo fere,</l>
     <l n="582">che gli divide l'elmo da la cima</l>
     <l n="583">per la fronte, per gli occhi e per la faccia,</l>
     <l n="584">per mezzo il petto, e morto a terra il caccia.</l>
    </lg>
    <lg n="74">
     <l n="585">Né qui s'indugia; e il brando intorno ruota,</l>
     <l n="586">ch'ogni elmo rompe, ogni lorica smaglia;</l>
     <l n="587">a chi segna la fronte, a chi la gota,</l>
     <l n="588">ad altri il capo, ad altri il braccio taglia;</l>
     <l n="589">or questo or quel di sangue e d'alma vòta:</l>
     <l n="590">e ferma da quel canto la battaglia,</l>
     <l n="591">onde la spaventata ignobil frotta</l>
     <l n="592">senza ordine fuggia spezzata e rotta.</l>
    </lg>
    <lg n="75">
     <l n="593">Entrò ne la battaglia il re Agramante,</l>
     <l n="594">d'uccider gente e di far pruove vago;</l>
     <l n="595">e seco ha Baliverzo, Farurante,</l>
     <l n="596">Prusion, Soridano e Bambirago.</l>
     <l n="597">Poi son le genti senza nome tante,</l>
     <l n="598">che del lor sangue oggi faranno un lago,</l>
     <l n="599">che meglio conterei ciascuna foglia,</l>
     <l n="600">quando l'autunno gli arbori ne spoglia.</l>
    </lg>
    <lg n="76">
     <l n="601">Agramante dal muro una gran banda</l>
     <l n="602">di fanti avendo e di cavalli tolta,</l>
     <l n="603">col re di Feza subito li manda,</l>
     <l n="604">che dietro ai padiglion piglin la volta,</l>
     <l n="605">e vadano ad opporsi a quei d'Irlanda,</l>
     <l n="606">le cui squadre vedea con fretta molta,</l>
     <l n="607">dopo gran giri e larghi avolgimenti,</l>
     <l n="608">venir per occupar gli alloggiamenti.</l>
    </lg>
    <lg n="77">
     <l n="609">Fu 'l re di Feza ad esequir ben presto;</l>
     <l n="610">ch'ogni tardar troppo nociuto avria.</l>
     <l n="611">Raguna intanto il re Agramante il resto;</l>
     <l n="612">parte le squadre, e alla battaglia invia.</l>
     <l n="613">Egli va al fiume; che gli par ch'in questo</l>
     <l n="614">luogo del suo venir bisogno sia;</l>
     <l n="615">e da quel canto un messo era venuto</l>
     <l n="616">del re Sobrino a domandare aiuto.</l>
    </lg>
    <lg n="78">
     <l n="617">Menava in una squadra più di mezzo</l>
     <l n="618">il campo dietro; e sol del gran rumore</l>
     <l n="619">tremâr gli Scotti, e tanto fu il ribrezzo,</l>
     <l n="620">ch'abbandonavan l'ordine e l'onore.</l>
     <l n="621">Zerbin, Lurcanio e Ariodante in mezzo</l>
     <l n="622">vi restâr soli incontra a quel furore;</l>
     <l n="623">e Zerbin, ch'era a piè, vi peria forse,</l>
     <l n="624">ma 'l buon Rinaldo a tempo se n'accorse.</l>
    </lg>
    <lg n="79">
     <l n="625">Altrove intanto il paladin s'avea</l>
     <l n="626">fatto inanzi fuggir cento bandiere.</l>
     <l n="627">Or che l'orecchie la novella rea</l>
     <l n="628">del gran periglio di Zerbin gli fere,</l>
     <l n="629">ch'a piedi fra la gente cirenea</l>
     <l n="630">lasciato solo aveano le sue schiere,</l>
     <l n="631">volta il cavallo, e dove il campo scotto</l>
     <l n="632">vede fuggir, prende la via di botto.</l>
    </lg>
    <lg n="80">
     <l n="633">Dove gli Scotti ritornar fuggendo</l>
     <l n="634">vede, s'appara, e grida: - Or dove andate?</l>
     <l n="635">perché tanta viltade in voi comprendo,</l>
     <l n="636">che a sì vil gente il campo abbandonate?</l>
     <l n="637">Ecco le spoglie, de le quali intendo</l>
     <l n="638">ch'esser dovean le vostre chiese ornate.</l>
     <l n="639">Oh che laude, oh che gloria, che 'l figliuolo</l>
     <l n="640">del vostro re si lasci a piedi e solo! -</l>
    </lg>
    <lg n="81">
     <l n="641">D'un suo scudier una grossa asta afferra,</l>
     <l n="642">e vede Prusion poco lontano,</l>
     <l n="643">re d'Alvaracchie, e adosso se gli serra,</l>
     <l n="644">e de l'arcion lo porta morto al piano.</l>
     <l n="645">Morto Agricalte e Bambirago atterra:</l>
     <l n="646">dopo fere aspramente Soridano;</l>
     <l n="647">e come gli altri l'avria messo a morte,</l>
     <l n="648">se nel ferir la lancia era più forte.</l>
    </lg>
    <lg n="82">
     <l n="649">Stringe Fusberta, poi che l'asta è rotta,</l>
     <l n="650">e tocca Serpentin, quel da la Stella.</l>
     <l n="651">Fatate l'arme avea, ma quella botta</l>
     <l n="652">pur tramortito il manda fuor di sella.</l>
     <l n="653">E così al duca de la gente scotta</l>
     <l n="654">fa piazza intorno spaziosa e bella;</l>
     <l n="655">sì che senza contesa un destrier puote</l>
     <l n="656">salir di quei che vanno a selle vòte.</l>
    </lg>
    <lg n="83">
     <l n="657">E ben si ritrovò salito a tempo,</l>
     <l n="658">che forse nol facea, se più tardava;</l>
     <l n="659">perché Agramante e Dardinello a un tempo,</l>
     <l n="660">Sobrin col re Balastro v'arrivava.</l>
     <l n="661">Ma egli, che montato era per tempo,</l>
     <l n="662">di qua e di là col brando s'aggirava,</l>
     <l n="663">mandando or questo or quel giù ne l'inferno</l>
     <l n="664">a dar notizia del viver moderno.</l>
    </lg>
    <lg n="84">
     <l n="665">Il buon Rinaldo, il quale a porre in terra</l>
     <l n="666">i più dannosi avea sempre riguardo,</l>
     <l n="667">la spada contra il re Agramante afferra,</l>
     <l n="668">che troppo gli parea fiero e gagliardo</l>
     <l n="669">(facea egli sol più che mille altri guerra);</l>
     <l n="670">e se gli spinse adosso con Baiardo:</l>
     <l n="671">lo fere a un tempo et urta di traverso,</l>
     <l n="672">sì che lui col destrier manda riverso.</l>
    </lg>
    <lg n="85">
     <l n="673">Mentre di fuor con sì crudel battaglia,</l>
     <l n="674">odio, rabbia, furor l'un l'altro offende,</l>
     <l n="675">Rodomonte in Parigi il popul taglia,</l>
     <l n="676">le belle case e i sacri templi accende.</l>
     <l n="677">Carlo, ch'in altra parte si travaglia,</l>
     <l n="678">questo non vede, e nulla ancor ne 'ntende:</l>
     <l n="679">Odoardo raccoglie et Arimanno</l>
     <l n="680">ne la città, col lor popul britanno.</l>
    </lg>
    <lg n="86">
     <l n="681">A-llui venne un scudier pallido in volto,</l>
     <l n="682">che potea a pena trar del petto il fiato.</l>
     <l n="683">- Ahimè! signor, ahimè! - replica molto,</l>
     <l n="684">prima ch'abbia a dir altro incominciato:</l>
     <l n="685">- Oggi il romano Imperio, oggi è sepolto;</l>
     <l n="686">oggi ha il suo popul Cristo abandonato:</l>
     <l n="687">il demonio dal cielo è piovuto oggi,</l>
     <l n="688">perché in questa città più non s'alloggi.</l>
    </lg>
    <lg n="87">
     <l n="689">Satanasso (perch'altri esser non puote)</l>
     <l n="690">strugge e ruina la città infelice.</l>
     <l n="691">Volgiti e mira le fumose ruote</l>
     <l n="692">de la rovente fiamma predatrice;</l>
     <l n="693">ascolta il pianto che nel ciel percuote;</l>
     <l n="694">e faccian fede a quel che 'l servo dice.</l>
     <l n="695">Un solo è quel ch'a ferro e a fuoco strugge</l>
     <l n="696">la bella terra, e inanzi ognun gli fugge. -</l>
    </lg>
    <lg n="88">
     <l n="697">Quale è colui che prima oda il tumulto,</l>
     <l n="698">e de le sacre squille il batter spesso,</l>
     <l n="699">che vegga il fuoco a nessun altro occulto,</l>
     <l n="700">ch'a sé, che più gli tocca, e gli è più presso;</l>
     <l n="701">tal è il re Carlo, udendo il nuovo insulto,</l>
     <l n="702">e conoscendol poi con l'occhio istesso:</l>
     <l n="703">onde lo sforzo di sua miglior gente</l>
     <l n="704">al grido drizza e al gran rumor che sente.</l>
    </lg>
    <lg n="89">
     <l n="705">Dei paladini e dei guerrier più degni</l>
     <l n="706">Carlo si chiama dietro una gran parte,</l>
     <l n="707">e vêr la piazza fa drizzare i segni;</l>
     <l n="708">che 'l pagan s'era tratto in quella parte.</l>
     <l n="709">Ode il rumor, vede gli orribil segni</l>
     <l n="710">di crudeltà, l'umane membra sparte.</l>
     <l n="711">Ora non più: ritorni un'altra volta</l>
     <l n="712">chi voluntier la bella istoria ascolta.</l>
    </lg>
   </lg>
  </body>
 </text>
</TEI>