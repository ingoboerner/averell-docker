<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica XVII</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica XVII</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Illius timidis spes sit amoribus,</l>
     <l n="2">qui formae comitem ferre superbiam,</l>
     <l n="3">centenamque repulsam</l>
     <l n="4">leni pectore quiverit;</l>
     <l n="5">qui surdos tulerit tot querimoniis</l>
     <l n="6">postes, dura glomerat trux Boreas nives,</l>
     <l n="7">miraturque suam vim</l>
     <l n="8">tantis vincier ignibus;</l>
     <l n="9">qui rivalem animo viderit integro</l>
     <l n="10">offensum, totiens limen amabile</l>
     <l n="11">noctu praetereuntem,</l>
     <l n="12">quod vel iurgia spreverit,</l>
     <l n="13">iras, nequitias, instabilem fidem,</l>
     <l n="14">et quicquid dominae saevities tulit.</l>
     <l n="15">Illum mater Amorum,</l>
     <l n="16">mater blanda Cupidinum</l>
     <l n="17">tandem audit, precibus victa diutinis,</l>
     <l n="18">et finem trepidis luctibus imperat,</l>
     <l n="19">durae corda puellae</l>
     <l n="20">divino insiliens pede,</l>
     <l n="21">non oblita facis quam Cinareius</l>
     <l n="22">excivit iuvenis, quam Phrygius prope</l>
     <l n="23">Idaeum Simoenta,</l>
     <l n="24">quam Mars bellipotens pater.</l>
     <l n="25">Illi fert gremio pieno Amathuntia,</l>
     <l n="26">lusus, illecebras, delitias, iocos,</l>
     <l n="27">risus, quicquid et almo est</l>
     <l n="28">regno dulce Cupidinum.</l>
     <l n="29">En me, quem lacrimis, quem miseris modis</l>
     <l n="30">mersum ludibrio longum habuit puer,</l>
     <l n="31">spretor div√ªm hominumque,</l>
     <l n="32">en hac luce beat Venus.</l>
     <l n="33">O signanda dies non modo candida</l>
     <l n="34">nota de veteri more Cydonio,</l>
     <l n="35">sed sacro celebranda</l>
     <l n="36">nobis iugiter annuo!</l>
     <l n="37">Lux, qua plena meis amplaque gaudia</l>
     <l n="38">commuto lacrimis, quaque laboribus</l>
     <l n="39">munus grande reporto!</l>
     <l n="40">O solatia suavia!</l>
     <l n="41">Fallorne? an placida somnus imagine</l>
     <l n="42">ludit me, ut miseris questibus obviet?</l>
     <l n="43">An haec vera Megilla</l>
     <l n="44">cuius detineor sinu?</l>
     <l n="45">Haec, haec vera mea est; nil modo fallimur,</l>
     <l n="46">mi anceps anime: en sume cupita iam</l>
     <l n="47">mellita oscula, sume</l>
     <l n="48">expectata diu bona.</l>
    </lg>
   </lg>
  </body>
 </text>
</TEI>