<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Lirica latina - Lirica VII</title>
    <author>Ludovico Ariosto</author>
   </titleStmt>
   <extent>
    <measure unit="stanza">1</measure>
    <measure unit="line">26</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_lirica-latina-lirica-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Lirica latina - Lirica VII</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Lirica latina - Lirica VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Me tacitum perferre meae peccata puellae?</l>
     <l n="2">Me mihi rivalem praenituisse pati?</l>
     <l n="3">Cur non ut patiarque fodi mea viscera ferro</l>
     <l n="4">dissimulato etiam, Bembe, dolore iubes ?</l>
     <l n="5">Quin cor, quin oculosque meos, quin erue vel quod</l>
     <l n="6">carius est, siquid carius esse potest.</l>
     <l n="7">Deficientem animam quod vis tolerare iubebo,</l>
     <l n="8">dum superet dominae me moriente fides.</l>
     <l n="9">Obsequiis alius faciles sibi quaerat amores,</l>
     <l n="10">cautius et vitet tetrica verba nece,</l>
     <l n="11">qui spectare suae valeat securus amicae</l>
     <l n="12">non intellecta livida colla nota;</l>
     <l n="13">quique externa thoro minimi vestigia pendat,</l>
     <l n="14">dum sibi sit potior parve in amore locus:</l>
     <l n="15">me potius fugiat nullis mollita querelis,</l>
     <l n="16">dum simul et reliquos Lydia dura procos.</l>
     <l n="17">Parte carere omni malo, quam admittere quemquam</l>
     <l n="18">in partem; cupiat Iuppiter, ipse negem.</l>
     <l n="19">Tecum ego mancipiis, mensa, lare, vestibus utar;</l>
     <l n="20">communi sed non utar, amice, thoro.</l>
     <l n="21">Cur ea mens mihi sit, quaeris fortasse, tuaque</l>
     <l n="22">victum iri facili me ratione putas.</l>
     <l n="23">Ah! pereat qui in amore potest rationibus uti;</l>
     <l n="24">ah! pereat qui ni perdite amare potest.</l>
     <l n="25">Quid deceat, quid non, videant quibus integra mens est;</l>
     <l n="26">sat mihi, sat dominam posse videre meam.</l>
    </lg>
   </lg>
  </body>
 </text>
</TEI>