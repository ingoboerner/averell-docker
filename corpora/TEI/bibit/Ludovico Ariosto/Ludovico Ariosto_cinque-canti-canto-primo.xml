<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Cinque canti - CANTO PRIMO</title>
    <author>Ludovico Ariosto</author>
   </titleStmt>
   <extent>
    <measure unit="stanza">113</measure>
    <measure unit="line">905</measure>
   </extent>
   <publicationStmt>
    <publisher>UNED University</publisher>
    <idno>Ludovico Ariosto_cinque-canti-canto-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Cinque canti - CANTO PRIMO</title>
     <author>Ludovico Ariosto</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Cinque canti - CANTO PRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oltre che già Rinaldo e Orlando ucciso</l>
     <l n="2">molti in più volte avean de' lor malvagi,</l>
     <l n="3">ben che l'ingiurie fur con saggio aviso</l>
     <l n="4">dal re acchetate, e li comun disagi,</l>
     <l n="5">e che in quei giorni avea lor tolto il riso</l>
     <l n="6">l'ucciso Pinabello e Bertolagi;</l>
     <l n="7">nova invidia e nov'odio anco successe,</l>
     <l n="8">che Franza e Carlo in gran periglio messe.</l>
    </lg>
    <lg n="2">
     <l n="9">Ma prima che di questo altro vi dica,</l>
     <l n="10">siate, signor, contento ch'io vi mene</l>
     <l n="11">(che ben vi menerò senza fatica)</l>
     <l n="12">là dove il Gange ha le dorate arene;</l>
     <l n="13">e veder faccia una montagna aprica</l>
     <l n="14">che quasi il ciel sopra le spalle tiene,</l>
     <l n="15">col gran tempio nel quale ogni quint'anno</l>
     <l n="16">l'immortal Fate a far consiglio vanno.</l>
    </lg>
    <lg n="3">
     <l n="17">Sorge tra il duro Scita e l'Indo molle</l>
     <l n="18">un monte che col ciel quasi confina,</l>
     <l n="19">e tanto sopra gli altri il giogo estolle,</l>
     <l n="20">ch'alla sua nulla altezza s'avicina:</l>
     <l n="21">quivi, sul più solingo e fiero colle,</l>
     <l n="22">cinto d'orrende balze e di ruina,</l>
     <l n="23">siede un tempio, il più bello e meglio adorno</l>
     <l n="24">che vegga il Sol, fra quanto gira intorno.</l>
    </lg>
    <lg n="4">
     <l n="25">Cento braccia è d'altezza, da la prima</l>
     <l n="26">cornice misurando insin in terra;</l>
     <l n="27">altre cento di là verso la cima</l>
     <l n="28">de la cupula d'or ch'in alto il serra:</l>
     <l n="29">di giro è dieci tanto, se l'estima</l>
     <l n="30">di chi a grand'agio il misurò, non erra:</l>
     <l n="31">e un bel cristallo intiero, chiaro e puro,</l>
     <l n="32">tutto lo cinge, e gli fa sponda e muro.</l>
    </lg>
    <lg n="5">
     <l n="33">Ha cento facce, ha cento canti, e quelli</l>
     <l n="34">hanno tra l'uno e l'altro uguale ampiezza;</l>
     <l n="35">due colonne ogni spigolo, puntelli</l>
     <l n="36">de l'alta fronte, e tutte una grossezza;</l>
     <l n="37">di cui sono le basi e i capitelli</l>
     <l n="38">di quel ricco metal che più s'apprezza;</l>
     <l n="39">et esse di smeraldo e di zafiro,</l>
     <l n="40">di diamante e rubin splendono in giro.</l>
    </lg>
    <lg n="6">
     <l n="41">Gli altri ornamenti, chi m'ascolta o legge</l>
     <l n="42">può imaginar senza ch'io 'l canti o scriva.</l>
     <l n="43">Quivi Demogorgon, che frena e regge</l>
     <l n="44">le Fate, e dà lor forza e le ne priva,</l>
     <l n="45">per osservata usanza e antica legge,</l>
     <l n="46">sempre ch'al lustro ogni quint'anno arriva,</l>
     <l n="47">tutte chiama a consiglio, e da l'estreme</l>
     <l n="48">parti del mondo le raguna insieme.</l>
    </lg>
    <lg n="7">
     <l n="49">Quivi s'intende, si ragiona e tratta</l>
     <l n="50">di ciò che ben o mal sia loro occorso:</l>
     <l n="51">a cui sia danno od altra ingiuria fatta,</l>
     <l n="52">non vien consiglio manco né soccorso:</l>
     <l n="53">se contesa è tra lor, tosto s'adatta,</l>
     <l n="54">e tornar fassi adietro ogni trascorso;</l>
     <l n="55">sì che si trovan sempre tutte unite</l>
     <l n="56">contra ogn'altro di fuor, con ch'abbian lite.</l>
    </lg>
    <lg n="8">
     <l n="57">Venuto l'anno e 'l giorno che raccorre</l>
     <l n="58">si denno insieme al quinquennal consiglio,</l>
     <l n="59">chi da l'Ibero e chi da l'Indo corre,</l>
     <l n="60">chi da l'Ircano e chi dal Mar Vermiglio;</l>
     <l n="61">senza frenar cavallo e senza porre</l>
     <l n="62">giovenchi al giogo, e senza oprar naviglio,</l>
     <l n="63">dispregiando venian per l'aria oscura</l>
     <l n="64">ogni uso umano, ogni opra di natura.</l>
    </lg>
    <lg n="9">
     <l n="65">Portate alcune in gran navi di vetro,</l>
     <l n="66">dai fier demoni cento volte e cento</l>
     <l n="67">con mantici soffiar si facean dietro,</l>
     <l n="68">che mai non fu per l'aria il maggior vento.</l>
     <l n="69">Altre, come al contrasto di san Pietro</l>
     <l n="70">tentò in suo danno il Mago, onde fu spento,</l>
     <l n="71">veniano in collo alli angeli infernali:</l>
     <l n="72">alcune, come Dedalo, avean l'ali.</l>
    </lg>
    <lg n="10">
     <l n="73">Chi d'oro, e chi d'argento, e chi si fece</l>
     <l n="74">di varie gemme una lettica adorna;</l>
     <l n="75">portàvane alcuna otto, alcuna diece</l>
     <l n="76">de lo stuol che sparir suol quando aggiorna,</l>
     <l n="77">ch'erano tutti più neri che pece,</l>
     <l n="78">con piedi strani, e lunghe code, e corna;</l>
     <l n="79">pegasi, griffi et altri uccei bizarri</l>
     <l n="80">molte traean sopra volanti carri.</l>
    </lg>
    <lg n="11">
     <l n="81">Queste, ch'or Fate, e da li antichi fòro</l>
     <l n="82">già dette Ninfe e Dee con più bel nome,</l>
     <l n="83">di preciose gemme e di molto oro</l>
     <l n="84">ornate per le vesti e per le chiome,</l>
     <l n="85">s'appresentar all'alto Concistoro,</l>
     <l n="86">con bella compagnia, con ricche some,</l>
     <l n="87">studiando ognuna ch'altra non l'avanzi</l>
     <l n="88">di più ornamenti o d'esser giunta innanzi.</l>
    </lg>
    <lg n="12">
     <l n="89">Sola Morgana, come l'altre volte,</l>
     <l n="90">né ben ornata v'arrivò né in fretta;</l>
     <l n="91">ma quando tutte l'altre eran raccolte,</l>
     <l n="92">e già più d'una cosa aveano detta,</l>
     <l n="93">mesta, con chiome rabuffate e sciolte,</l>
     <l n="94">alfin comparve squalida e negletta,</l>
     <l n="95">nel medesmo vestir ch'ella avea quando</l>
     <l n="96">le diè la caccia, e poi la prese, Orlando</l>
    </lg>
    <lg n="13">
     <l n="97">Con atti mesti il gran Collegio inchina,</l>
     <l n="98">e si ripon nel luogo più di sotto;</l>
     <l n="99">e, come fissa in pensier alto, china</l>
     <l n="100">la fronte e gli occhi a terra, e non fa motto.</l>
     <l n="101">Tacendo l'altre di stupor, fu Alcina</l>
     <l n="102">prima a parlar, ma non così di botto;</l>
     <l n="103">ch'una o due volte gli occhi intorno volse,</l>
     <l n="104">e poi la lingua a tai parole sciolse:</l>
    </lg>
    <lg n="14">
     <l n="105">— Poi che da forza temeraria astretta,</l>
     <l n="106">non può senza pergiur costei dolerse,</l>
     <l n="107">né dimandar né procacciar vendetta</l>
     <l n="108">de l'onta ria che già più dì sofferse;</l>
     <l n="109">quel ch'ella non può far, far a noi spetta,</l>
     <l n="110">ché le occorrenze prospere e l'avverse</l>
     <l n="111">convien ch'abbiam communi; e si proveggia</l>
     <l n="112">di vendicarla, ancor ch'ella nol chieggia.</l>
    </lg>
    <lg n="15">
     <l n="113">Non accade ch'io narri e come e quando</l>
     <l n="114">(perché la cosa a tutto il mondo è piana)</l>
     <l n="115">e quante volte e in quanti modi Orlando,</l>
     <l n="116">con commune onta, offeso abbia Morgana;</l>
     <l n="117">da la prima fiata incominciando</l>
     <l n="118">che 'l drago e i tori uccise alla fontana,</l>
     <l n="119">fin che le tolse poi Gigliante il biondo,</l>
     <l n="120">ch'amava più di ciò ch'ella avea al mondo.</l>
    </lg>
    <lg n="16">
     <l n="121">Dico di quel che non sapete forse;</l>
     <l n="122">e s'alcuna lo sa, tutte nol sanno:</l>
     <l n="123">più che l'altre soll'io, perché m'occorse</l>
     <l n="124">gire al suo lago quel medesimo anno:</l>
     <l n="125">alcune sue (ma ben non se n'accorse</l>
     <l n="126">Morgana) raccontato il tutto m'hanno.</l>
     <l n="127">A me ch'a punto il so, sta ben ch'io 'l dica,</l>
     <l n="128">tanto più che le son sorella e amica.</l>
    </lg>
    <lg n="17">
     <l n="129">A me convien meglio chiarirvi quella</l>
     <l n="130">parte, che dianzi io vi dicea confusa.</l>
     <l n="131">Poi che Orlando ebbe preso mia sorella,</l>
     <l n="132">rubbata, afflitta e in ogni via delusa,</l>
     <l n="133">di tormentarla non cessò, fin ch'ella</l>
     <l n="134">non gli fe' il giuramento il qual non s'usa</l>
     <l n="135">tra noi mai violar; né ci soccorre</l>
     <l n="136">il dir che forza altrui cel faccia tòrre.</l>
    </lg>
    <lg n="18">
     <l n="137">Non è particolare e non è sola</l>
     <l n="138">di lei l'ingiuria, anzi appartien a tutte;</l>
     <l n="139">e quando fosse ancora di lei sola,</l>
     <l n="140">debbiamo unirsi a vendicarla tutte,</l>
     <l n="141">e non lasciarla ingiuriata sola;</l>
     <l n="142">ché siam compagne e siam sorelle tutte;</l>
     <l n="143">e quando anco ella il nieghi con la bocca,</l>
     <l n="144">quel che 'l cor vuol considerar ci tocca.</l>
    </lg>
    <lg n="19">
     <l n="145">Se toleriam l'ingiuria, oltra che segno</l>
     <l n="146">mostriam di debolezza o di viltade,</l>
     <l n="147">et oltra che si tronca al nostro regno</l>
     <l n="148">il nervo principal, la maiestade,</l>
     <l n="149">facciam ch'osin di nuovo, e che disegno</l>
     <l n="150">di farci peggio in altri animo cade:</l>
     <l n="151">ma chi fa sua vendetta, oltra che offende</l>
     <l n="152">chi offeso l'ha, da molti si difende. —</l>
    </lg>
    <lg n="20">
     <l n="153">E seguitò parlando, e disponendo</l>
     <l n="154">le Fate a vendicar il commun scorno:</l>
     <l n="155">che s'io volessi il tutto ir raccogliendo,</l>
     <l n="156">non avrei da far altro tutto un giorno.</l>
     <l n="157">Che non facesse questo, non contendo,</l>
     <l n="158">per Morgana e per l'altre ch'avea intorno;</l>
     <l n="159">ma ben dirò che più il proprio interesse,</l>
     <l n="160">che di Morgana o d'altre, la movesse.</l>
    </lg>
    <lg n="21">
     <l n="161">Levarsi Alcina non potea dal core</l>
     <l n="162">che le fosse Ruggier così fuggito:</l>
     <l n="163">né so se da più sdegno o da più amore</l>
     <l n="164">le fosse il cor la notte e 'l dì assalito;</l>
     <l n="165">e tanto era più grave il suo dolore,</l>
     <l n="166">quanto men lo potea dir espedito,</l>
     <l n="167">perché del danno che patito avea</l>
     <l n="168">era la fata Logistilla rea.</l>
    </lg>
    <lg n="22">
     <l n="169">Né potuto ella avria, senza accusarla,</l>
     <l n="170">del ricevuto oltraggio far doglianza;</l>
     <l n="171">ma perch'ivi di liti non si parla</l>
     <l n="172">che sia tra lor, né se n'ha ricordanza,</l>
     <l n="173">parlò de l'onta di Morgana, e farla</l>
     <l n="174">vendicar procacciò con ogn'instanza;</l>
     <l n="175">che senza dir di sé, ben vede ch'ella</l>
     <l n="176">fa per sé ancor, se fa per la sorella.</l>
    </lg>
    <lg n="23">
     <l n="177">Ella dicea che, come universale</l>
     <l n="178">biasmo di lor son di Morgana l'onte,</l>
     <l n="179">far se ne debbe ancor vendetta tale</l>
     <l n="180">che sol non abbia da patirne il Conte,</l>
     <l n="181">ma che n'abbassi ognun che sotto l'ale</l>
     <l n="182">de l'aquila superba alzi la fronte:</l>
     <l n="183">propone ella così, così disegna,</l>
     <l n="184">perché Ruggier di nuovo in sua man vegna.</l>
    </lg>
    <lg n="24">
     <l n="185">Sapeva ben che fatto era cristiano,</l>
     <l n="186">fatto baron e paladin di Carlo;</l>
     <l n="187">ché se fosse, qual dianzi era, pagano,</l>
     <l n="188">miglior speranza avria di ricovrarlo;</l>
     <l n="189">ma poi che armato era di fede, in vano</l>
     <l n="190">senza l'aiuto altrui potria tentarlo;</l>
     <l n="191">ché se sola da sé vuol farli offesa,</l>
     <l n="192">gli vede appresso troppo gran difesa.</l>
    </lg>
    <lg n="25">
     <l n="193">Per questo avea fier odio, acerbo isdegno,</l>
     <l n="194">inimicizia dura e rabbia ardente</l>
     <l n="195">contra re Carlo e ogni baron del regno,</l>
     <l n="196">contra i populi tutti di Ponente;</l>
     <l n="197">parendo lei che troppo al suo disegno</l>
     <l n="198">lor bontà fosse avversa e renitente;</l>
     <l n="199">né sperar può che mai Ruggier s'opprima,</l>
     <l n="200">se non distrugge Carlo o insieme o prima.</l>
    </lg>
    <lg n="26">
     <l n="201">Odia l'imperator, odia il nipote,</l>
     <l n="202">ch'era l'altra colonna a tener ritto,</l>
     <l n="203">sì che tra lor Ruggier cader non puote,</l>
     <l n="204">né da forza d'incanto esser afflitto.</l>
     <l n="205">Parlato ch'ebbe Alcina, né ancor vòte</l>
     <l n="206">restar d'udir l'orecchie altro delitto:</l>
     <l n="207">ché Fallerina pianse il drago morto</l>
     <l n="208">e la distruzion del suo bell'orto.</l>
    </lg>
    <lg n="27">
     <l n="209">Poi ch'ebbe acconciamente Fallerina</l>
     <l n="210">detto il suo danno e chiestone vendetta,</l>
     <l n="211">entrò l'aringo e tenel Dragontina,</l>
     <l n="212">fin che tutt'ebbe la sua causa detta;</l>
     <l n="213">e quivi raccontò l'alta rapina</l>
     <l n="214">ch'Astolfo et alcun altro di sua setta</l>
     <l n="215">fatto le avea dentro alle proprie case</l>
     <l n="216">de' suoi prigion, sì ch'un non vi rimase.</l>
    </lg>
    <lg n="28">
     <l n="217">Poi l'Aquilina e poi la Silvanella,</l>
     <l n="218">poi la Montana e poi quella dal Corso;</l>
     <l n="219">la fata Bianca, e la Bruna sorella,</l>
     <l n="220">et una a cui tese le reti Borso;</l>
     <l n="221">poi Griffonetta, e poi questa e poi quella</l>
     <l n="222">(ché far di tutte io non potrei discorso)</l>
     <l n="223">dolendosi venian, chi d'Oliviero,</l>
     <l n="224">chi del figlio d'Amon e chi d'Uggiero;</l>
    </lg>
    <lg n="29">
     <l n="225">chi di Dudone e chi di Brandimarte,</l>
     <l n="226">quand'era vivo, e chi di Carlo istesso.</l>
     <l n="227">Tutti chi in una e chi in un'altra parte</l>
     <l n="228">avean lor fatto danno e oltraggio espresso,</l>
     <l n="229">rotti gli incanti e disprezzata l'arte</l>
     <l n="230">a cui natura e il ciel talora ha cesso:</l>
     <l n="231">a pena d'ogni cento trovavi una</l>
     <l n="232">che non avesse avuto ingiuria alcuna.</l>
    </lg>
    <lg n="30">
     <l n="233">Quelle che da dolersi per se stesse</l>
     <l n="234">non hanno, sì de l'altre il mal lor pesa,</l>
     <l n="235">che non men che sia suo proprio interesse</l>
     <l n="236">si duol ciascuna e se ne chiama offesa:</l>
     <l n="237">non eran per patir che si dicesse</l>
     <l n="238">che l'arte lor non possa far difesa</l>
     <l n="239">contra le forze e gli animi arroganti</l>
     <l n="240">de' paladini e cavallieri erranti.</l>
    </lg>
    <lg n="31">
     <l n="241">Tutte per questo (eccettuando solo</l>
     <l n="242">Morgana, ch'avea fatto il giuramento</l>
     <l n="243">che mai né a viso aperto né con dolo</l>
     <l n="244">procacceria ad Orlando nocumento),</l>
     <l n="245">quante ne son fra l'uno e l'altro polo,</l>
     <l n="246">fra quanto il sol riscalda e affredda il vento,</l>
     <l n="247">tutte approvar quel ch'avea Alcina detto,</l>
     <l n="248">e tutte instar che se gli desse effetto.</l>
    </lg>
    <lg n="32">
     <l n="249">Poi che Demogorgon, principe saggio,</l>
     <l n="250">del gran Consiglio udì tutto il lamento,</l>
     <l n="251">disse: — Se dunque è general l'oltraggio,</l>
     <l n="252">alla vendetta general consento;</l>
     <l n="253">che sia Orlando, sia Carlo, sia il lignaggio</l>
     <l n="254">di Francia, sia tutto l'Imperio spento;</l>
     <l n="255">e non rimanga segno né vestigi,</l>
     <l n="256">né pur si sappia dir: «Qui fu Parigi». —</l>
    </lg>
    <lg n="33">
     <l n="257">Come nei casi perigliosi spesso</l>
     <l n="258">Roma e l'altre republiche fatt'hanno,</l>
     <l n="259">c'hanno il poter di molti a un solo cesso,</l>
     <l n="260">che faccia sì che non patiscan danno;</l>
     <l n="261">così quivi ad Alcina fu commesso</l>
     <l n="262">che pensasse qual forza o qual inganno</l>
     <l n="263">si avesse a usar; ch'ognuna d'esse presta</l>
     <l n="264">avria in aiuto ad ogni sua richiesta.</l>
    </lg>
    <lg n="34">
     <l n="265">Come chi tardi i suo' denar dispensa,</l>
     <l n="266">né d'ogni compra tosto si compiace;</l>
     <l n="267">cerca tre volte e più tutta la Sensa,</l>
     <l n="268">e va mirando in ogni lato, e tace;</l>
     <l n="269">si ferma alfin dove ritrova immensa</l>
     <l n="270">copia di quel ch'al suo bisogno face,</l>
     <l n="271">e quivi or questa or quella cosa volve,</l>
     <l n="272">cento ne piglia, e ancor non si risolve:</l>
    </lg>
    <lg n="35">
     <l n="273">questa mette da parte e quella lassa,</l>
     <l n="274">e quella che lasciò di nuovo piglia;</l>
     <l n="275">poi la rifiuta et ad un'altra passa;</l>
     <l n="276">muta e rimuta, e ad una alfin s'appiglia:</l>
     <l n="277">così d'alti pensieri una gran massa</l>
     <l n="278">rivolge Alcina, e lenta si consiglia;</l>
     <l n="279">per cento strade col pensier discorre,</l>
     <l n="280">né sa veder ancor dove si porre. </l>
    </lg>
    <lg n="36">
     <l n="281">Dopo molto girar, si ferma alfine,</l>
     <l n="282">e le par che l'Invidia esser dea quella</l>
     <l n="283">che l'alto Impero occidental ruine;</l>
     <l n="284">faccia ch'a punto sia come s'appella;</l>
     <l n="285">ma di chi dar più tosto l'intestine</l>
     <l n="286">a roder debba a questa peste fella,</l>
     <l n="287">non sa veder, ne che piaccia più al gusto</l>
     <l n="288">creda di lei, che 'l cor di Gano ingiusto.</l>
    </lg>
    <lg n="37">
     <l n="289">Stato era grande appresso a Carlo Gano</l>
     <l n="290">un tempo sì, che alcun non gli iva al paro;</l>
     <l n="291">poi con Astolfo quel di Mont'Albano,</l>
     <l n="292">Orlando e gli altri che virtù mostraro</l>
     <l n="293">contra Marsiglio e contra il re africano,</l>
     <l n="294">fér sì che tanta altezza gli levaro;</l>
     <l n="295">onde il meschin, che di fumo e di vento</l>
     <l n="296">tutto era gonfio, vivea mal contento.</l>
    </lg>
    <lg n="38">
     <l n="297">Gano superbo, livido e maligno</l>
     <l n="298">tutti i grandi appo Carlo odiava a morte;</l>
     <l n="299">non potea alcun veder, che senza ordigno,</l>
     <l n="300">senza opra sua si fosse acconcio in corte:</l>
     <l n="301">sì ben con umil voce e falso ghigno</l>
     <l n="302">sapea finger bontade, et ogni sorte</l>
     <l n="303">usar d'ippocrisia, che chi i costumi</l>
     <l n="304">suoi non sapea, gli porria a' piedi i lumi.</l>
    </lg>
    <lg n="39">
     <l n="305">Poi, quando si trovava appresso a Carlo</l>
     <l n="306">(ché tempo fu ch'era ogni giorno seco),</l>
     <l n="307">rodea nascosamente come tarlo,</l>
     <l n="308">dava mazzate a questo e a quel da cieco:</l>
     <l n="309">sì raro dicea il vero, e sì offuscarlo</l>
     <l n="310">sapea, che da lui vinto era ogni Greco.</l>
     <l n="311">Giudicò Alcina, com'io dissi, degno</l>
     <l n="312">cibo all'Invidia il cor di vizi pregno.</l>
    </lg>
    <lg n="40">
     <l n="313">Fra i monti inaccessibili d'Imavo,</l>
     <l n="314">che 'l ciel sembran tener sopra le spalle,</l>
     <l n="315">fra le perpetue nevi e 'l ghiaccio ignavo</l>
     <l n="316">discende una profonda e oscura valle</l>
     <l n="317">donde da un antro orribilmente cavo</l>
     <l n="318">all'Inferno si va per dritto calle:</l>
     <l n="319">e questa è l'una de le sette porte</l>
     <l n="320">che conducono al regno de la Morte.</l>
    </lg>
    <lg n="41">
     <l n="321">Le vie, l'entrate principal son sette,</l>
     <l n="322">per cui l'anime van dritto all'Inferno;</l>
     <l n="323">altre ne son, ma tòrte, lunghe e strette,</l>
     <l n="324">come quella di Tenaro e d'Averno:</l>
     <l n="325">questa de le più usate una si mette,</l>
     <l n="326">di che la infame Invidia have il governo:</l>
     <l n="327">a questo fondo orribile si cala</l>
     <l n="328">sùbito Alcina, e non vi adopra scala.</l>
    </lg>
    <lg n="42">
     <l n="329">S'accosta alla spelunca spaventosa,</l>
     <l n="330">e percuote a gran colpo con un'asta</l>
     <l n="331">quella ferrata porta, mezzo rósa</l>
     <l n="332">da' tarli e da la rugine più guasta.</l>
     <l n="333">L'Invidia, che di carne venenosa</l>
     <l n="334">allora si pascea d'una cerasta,</l>
     <l n="335">levò la bocca alla percossa grande</l>
     <l n="336">da le amare e pestifere vivande.</l>
    </lg>
    <lg n="43">
     <l n="337">E di cento ministri ch'avea intorno,</l>
     <l n="338">mandò senza tardar uno alla porta;</l>
     <l n="339">che, conosciuta Alcina, fa ritorno</l>
     <l n="340">e di lei nuova indietro le rapporta.</l>
     <l n="341">Quella pigra si leva, e contra il giorno</l>
     <l n="342">le vien incontra, e lascia l'aria morta;</l>
     <l n="343">ché 'l nome de le Fate sin al fondo</l>
     <l n="344">si fa temer del tenebroso mondo.</l>
    </lg>
    <lg n="44">
     <l n="345">Tosto che vide Alcina così ornata</l>
     <l n="346">d'oro e di seta e di ricami gai</l>
     <l n="347">(ché riccamente era vestir usata,</l>
     <l n="348">né si lasciò non culta veder mai),</l>
     <l n="349">con guardatura oscura e avenenata</l>
     <l n="350">gli lividi occhi alzò, piena di guai;</l>
     <l n="351">e féro il cor dolente manifesto</l>
     <l n="352">i sospiri ch'uscian dal petto mesto.</l>
    </lg>
    <lg n="45">
     <l n="353">Pallido più che bosso, e magro e afflitto,</l>
     <l n="354">arido e secco ha il dispiacevol viso;</l>
     <l n="355">l'occhio, che mirar mai non può diritto;</l>
     <l n="356">la bocca, dove mai non entra riso,</l>
     <l n="357">se non quando alcun sente esser proscritto,</l>
     <l n="358">del stato espulso, tormentato e ucciso</l>
     <l n="359">(altrimenti non par ch'unqua s'allegri);</l>
     <l n="360">ha lunghi i denti, rugginosi e negri.</l>
    </lg>
    <lg n="46">
     <l n="361">— O delli imperatori imperatrice, —</l>
     <l n="362">cominciò Alcina — o de li re regina,</l>
     <l n="363">o de' principi invitti domitrice,</l>
     <l n="364">o de' Persi e Macedoni ruina,</l>
     <l n="365">o del romano e greco orgoglio ultrice,</l>
     <l n="366">o gloria a cui null'altra s'avicina,</l>
     <l n="367">né serà mai per appressarsi s'anco</l>
     <l n="368">il fasto levi all'alto Impero franco;</l>
    </lg>
    <lg n="47">
     <l n="369">una vil gente che fuggì da Troia</l>
     <l n="370">sin all'alte paludi de la Tana,</l>
     <l n="371">dove ai vicini così venne a noia</l>
     <l n="372">che la spinser da sé tosto lontana;</l>
     <l n="373">e quindi ancora in ripa alla Danoia</l>
     <l n="374">cacciata fu da l'aquila romana;</l>
     <l n="375">et indi al Reno, ove in discorso d'anni</l>
     <l n="376">entrò con arte in Francia e con inganni:</l>
    </lg>
    <lg n="48">
     <l n="377">dove aiutando or questo or quel vicino</l>
     <l n="378">incontra agli altri, e poi, con altro aiuto,</l>
     <l n="379">questi ch'ora gli avea dato il domino</l>
     <l n="380">scacciando, a parte a parte ha il tutto avuto,</l>
     <l n="381">finché il nome regal levò Pipino</l>
     <l n="382">al suo signor, poco all'incontro astuto.</l>
     <l n="383">Or Carlo suo figliuol l'Imperio regge,</l>
     <l n="384">e dà all'Europa e a tutto il mondo legge.</l>
    </lg>
    <lg n="49">
     <l n="385">Puoi tu patir che la già tante volte</l>
     <l n="386">di terra in terra discacciata gente,</l>
     <l n="387">a cui le sedie or questi or quelli han tolte,</l>
     <l n="388">né lasciato in riposo lungamente;</l>
     <l n="389">puoi tu patir ch'or signoreggi molte</l>
     <l n="390">provincie, e freni omai tutto 'l Ponente,</l>
     <l n="391">e che da l'Indo all'onde maure estreme</l>
     <l n="392">la terra e il mar al suo gran nome treme?</l>
    </lg>
    <lg n="50">
     <l n="393">Alle mortal grandezze un certo fine</l>
     <l n="394">ha Dio prescritto, a cui si può salire;</l>
     <l n="395">che, passandol, serian come divine,</l>
     <l n="396">il che natura o il ciel non può patire;</l>
     <l n="397">ma vuol che giunto a quel, poi si decline.</l>
     <l n="398">A quello è giunto Carlo, se tu mire.</l>
     <l n="399">Or questa ogni tua gloria antiqua passa,</l>
     <l n="400">se tanta altezza per tua man s'abbassa. —</l>
    </lg>
    <lg n="51">
     <l n="401">E seguitò mostrando altra cagione</l>
     <l n="402">ch'avea di farlo, e mostrò insieme il modo;</l>
     <l n="403">però ch'avria un gran mezo, Ganelone,</l>
     <l n="404">d'ogni inganno capace e d'ogni frodo:</l>
     <l n="405">poi le soggiunse che d'obligazione,</l>
     <l n="406">facendol, le porrebbe al cor un nodo</l>
     <l n="407">in suoi servigi sì tenace e forte,</l>
     <l n="408">che non lo potria sciòrre altro che morte.</l>
    </lg>
    <lg n="52">
     <l n="409">Al detto de la fata, brevemente</l>
     <l n="410">diè l'Invidia risposta, che farebbe.</l>
     <l n="411">Gli suoi ministri ha separatamente,</l>
     <l n="412">che ciascun sa per sé quel che far debbe:</l>
     <l n="413">tutti hanno impresa di tentar la gente;</l>
     <l n="414">ognun guadagnar anime vorrebbe:</l>
     <l n="415">stimula altri i signori, altri i plebei;</l>
     <l n="416">chi fa gli vecchi e chi i fanciulli rei.</l>
    </lg>
    <lg n="53">
     <l n="417">E chi gli cortigiani e chi gli amanti,</l>
     <l n="418">e chi gli monachetti e i loro abbati:</l>
     <l n="419">quei che le donne tentano son tanti,</l>
     <l n="420">che seriano a fatica noverati.</l>
     <l n="421">Ella venir se li fe' tutti innanti,</l>
     <l n="422">e poi che ad un ad un gli ebbe mirati,</l>
     <l n="423">stimò sé sola a sì importante effetto</l>
     <l n="424">sufficiente, e ciascun altro inetto.</l>
    </lg>
    <lg n="54">
     <l n="425">E de' suoi brutti serpi venenosi</l>
     <l n="426">fatto una scelta, in Francia corre in fretta,</l>
     <l n="427">e giunger mira in tempo ch'ai focosi</l>
     <l n="428">destrieri il fren la bionda Aurora metta,</l>
     <l n="429">allor ch'i sogni men son fabulosi,</l>
     <l n="430">e nascer veritade se n'aspetta:</l>
     <l n="431">con nuovo abito quivi e nuove larve</l>
     <l n="432">al conte di Maganza in sogno apparve.</l>
    </lg>
    <lg n="55">
     <l n="433">Le fantastiche forme seco tolto</l>
     <l n="434">l'Invidia avendo, apparve in sogno a Gano;</l>
     <l n="435">e gli fece veder tutto raccolto</l>
     <l n="436">in larga piazza il gran popul cristiano,</l>
     <l n="437">che gli occhi lieti avea fissi nel volto</l>
     <l n="438">d'Orlando e del signor di Mont'Albano,</l>
     <l n="439">ch'in veste trionfal, cinti d'alloro,</l>
     <l n="440">sopra un carro venian di gemme e d'oro.</l>
    </lg>
    <lg n="56">
     <l n="441">Tutta la nobiltà di Chiaramonte</l>
     <l n="442">sopra bianchi destrier lor venìa intorno:</l>
     <l n="443">ognun di lauro coronar la fronte,</l>
     <l n="444">ognun vedea di spoglie ostili adorno;</l>
     <l n="445">e la turba con voci a lodar pronte</l>
     <l n="446">gli parea udir, che benediva il giorno</l>
     <l n="447">che, per far Carlo a null'altro secondo,</l>
     <l n="448">la valorosa stirpe venne al mondo.</l>
    </lg>
    <lg n="57">
     <l n="449">Poi di veder il populo gli è aviso,</l>
     <l n="450">che si rivolga a lui con grand'oltraggio,</l>
     <l n="451">e dir si senta molta ingiuria in viso,</l>
     <l n="452">e codardo nomar, senza coraggio;</l>
     <l n="453">e con batter di man, sibilo e riso,</l>
     <l n="454">s'oda beffar con tutto il suo lignaggio;</l>
     <l n="455">né quei di Chiaramonte aver più loda,</l>
     <l n="456">che gli suoi biasmo, par che vegga et oda.</l>
    </lg>
    <lg n="58">
     <l n="457" />
     <l n="458">In questa vision l'Invidia il core</l>
     <l n="459">con man gli tocca più fredda che neve;</l>
     <l n="460">e tanto spira in lui del suo furore,</l>
     <l n="461">che 'l petto più capir non può, né deve.</l>
     <l n="462">Al cor pon delle serpi la piggiore,</l>
     <l n="463">un'altra onde l'udita si riceve,</l>
     <l n="464">la terza agli occhi; onde di ciò che pensa,</l>
     <l n="465">di ciò che vede et ode ha doglia immensa.</l>
    </lg>
    <lg n="59">
     <l n="466">De l'aureo albergo essendo il Sol già uscito,</l>
     <l n="467">lasciò la visione e il sonno Gano,</l>
     <l n="468">tutto pien di dolor dove sentito</l>
     <l n="469">toccar s'avea con la gelata mano.</l>
     <l n="470">Ciò che vide dormendo gli è scolpito</l>
     <l n="471">già ne la mente, e non l'estima vano;</l>
     <l n="472">non false illusion, ma cose vere</l>
     <l n="473">gli par che gli abbia Dio fatto vedere.</l>
    </lg>
    <lg n="60">
     <l n="474">Da quell'ora il meschin mai più riposo</l>
     <l n="475">non ritrovò, non ritrovò più pace:</l>
     <l n="476">da l'occulto venen il cor gli è roso,</l>
     <l n="477">che notte e giorno sospirar lo face:</l>
     <l n="478">gli par che liberale e grazioso</l>
     <l n="479">sia a tutti gli altri, et a nessun tenace,</l>
     <l n="480">se non a' Maganzesi, il re di Francia;</l>
     <l n="481">fuor che la lor premiata abbia ogni lancia.</l>
    </lg>
    <lg n="61">
     <l n="482">Già fuor di tende, fuor de padiglioni</l>
     <l n="483">in Parigi tornata era la corte,</l>
     <l n="484">avendo Carlo i principi e baroni</l>
     <l n="485">e tutti i forestier di miglior sorte</l>
     <l n="486">fatto, con gran proferte e ricchi doni,</l>
     <l n="487">contenti accompagnar fuor de le porte;</l>
     <l n="488">e tra' più arditi cavallier del mondo</l>
     <l n="489">stava a goder il suo stato giocondo.</l>
    </lg>
    <lg n="62">
     <l n="490">E come saggio padre di famiglia</l>
     <l n="491">la sera dopo le fatiche a mensa</l>
     <l n="492">tra gli operari con ridenti ciglia</l>
     <l n="493">le giuste parti a questo e a quel dispensa;</l>
     <l n="494">così, poi che di Libia e di Castiglia</l>
     <l n="495">spentasi intorno avea la face accensa,</l>
     <l n="496">rendea a signori e cavallieri merto</l>
     <l n="497">di quanto in armi avean per lui sofferto.</l>
    </lg>
    <lg n="63">
     <l n="498">A chi collane d'oro, a chi vasella</l>
     <l n="499">dava d'argento, a chi gemme di pregio;</l>
     <l n="500">cittadi aveano alcuni, altri castella:</l>
     <l n="501">ordine alcun non fu, non fu collegio,</l>
     <l n="502">borgo, villa né tempio né capella,</l>
     <l n="503">che non sentisse il beneficio regio:</l>
     <l n="504">e per dieci anni fe' tutte le genti</l>
     <l n="505">ch'avean patito dai tributi esenti.</l>
    </lg>
    <lg n="64">
     <l n="506">A Rinaldo il governo di Guascogna</l>
     <l n="507">diede, e pension di molti mila franchi;</l>
     <l n="508">tre castella a Olivier donò in Borgogna,</l>
     <l n="509">che del suo antiquo stato erano a' fianchi;</l>
     <l n="510">donò ad Astolfo in Picardia Bologna;</l>
     <l n="511">non vi dirò ch'al suo nipote manchi:</l>
     <l n="512">diede al nipote principe d'Anglante</l>
     <l n="513">Fiandra in governo, e donò Bruggia e Guante;</l>
    </lg>
    <lg n="65">
     <l n="514">e promesse lo scettro e la corona,</l>
     <l n="515">poi che n'avesse il re Marsiglio spinto,</l>
     <l n="516">del regno di Navara e di Aragona,</l>
     <l n="517">la qual impresa allor era in procinto.</l>
     <l n="518">Ebbe la figlia d'Amon di Dordona</l>
     <l n="519">da quello del fratel dono distinto:</l>
     <l n="520">le diè Carlo in dominio quel che darle</l>
     <l n="521">in governo solea: Marsiglia et Arle.</l>
    </lg>
    <lg n="66">
     <l n="522">In somma, ogni guerrier d'alta virtute,</l>
     <l n="523">chi città, chi castella ebbe, e chi ville.</l>
     <l n="524">A Maifisa e a Ruggier fur provedute</l>
     <l n="525">larghe provisioni a mille a mille.</l>
     <l n="526">Se da lo imperator le grazie avute</l>
     <l n="527">tutte ho a notar, farò troppe postille:</l>
     <l n="528">nessun, vi dico, o in commune o in privato, .</l>
     <l n="529">partì da lui che non fosse premiato.</l>
    </lg>
    <lg n="67">
     <l n="530">Né feudi nominando né livelli,</l>
     <l n="531">fur senza obligo alcun liberi i doni;</l>
     <l n="532">acciò il non sciorre i canoni di quelli</l>
     <l n="533">o non ne tòrre a' tempi investigioni,</l>
     <l n="534">potesse gli lor figli o gli fratelli,</l>
     <l n="535">gli eredi far cader di sue ragioni:</l>
     <l n="536">liberi furo e veri doni, e degni</l>
     <l n="537">d'un re che degno era d'imperio e regni.</l>
    </lg>
    <lg n="68">
     <l n="538">Or, sopra gli altri, quei di Chiaramonte</l>
     <l n="539">nei real doni avean tanto vantaggio,</l>
     <l n="540">che sospirar facean dì e notte il conte</l>
     <l n="541">Gan di Maganza, e tutto il suo lignaggio:</l>
     <l n="542">come gli onori d'un fossero l'onte</l>
     <l n="543">de l'altra parte, lor pungea il coraggio;</l>
     <l n="544">e questa invidia all'odio, e l'odio all'ira,</l>
     <l n="545">e l'ira alfine al tradimento il tira.</l>
    </lg>
    <lg n="69">
     <l n="546">E perché, d'astio e di veneno pregno,</l>
     <l n="547">potea nasconder mal il suo dispetto,</l>
     <l n="548">e non potea non dimostrar lo sdegno</l>
     <l n="549">che contra il re per questo avea concetto;</l>
     <l n="550">e non men per fornir alcun disegno</l>
     <l n="551">ch'in parte ordito, in parte avea nel petto,</l>
     <l n="552">finse aver voto, e ne sparse la voce,</l>
     <l n="553">d'ire al Sepolcro e al monte della Croce:</l>
    </lg>
    <lg n="70">
     <l n="554">et era il suo pensiero ire in Levante</l>
     <l n="555">a ritrovar il calife d'Egitto,</l>
     <l n="556">col re de la Soria poco distante;</l>
     <l n="557">e più sicuro a bocca che per scritto</l>
     <l n="558">trattar con essi, che le terre sante</l>
     <l n="559">dove Dio visse in carne e fu traffitto,</l>
     <l n="560">o per fraude o per forza da le mani</l>
     <l n="561">fosser tolte e dal scettro de' Cristiani.</l>
    </lg>
    <lg n="71">
     <l n="562">Indi andar in Arabia avea disposto,</l>
     <l n="563">e far scender quei populi all'acquisto</l>
     <l n="564">d'Africa, mentre Carlo era discosto,</l>
     <l n="565">e di gente il paese mal provisto.</l>
     <l n="566">Già inanzi la partita avea composto</l>
     <l n="567">che Desiderio al vicario di Cristo,</l>
     <l n="568">Tassillo a Francia, e a Scozia e ad Inghelterra</l>
     <l n="569">avesse il re di Dazia a romper guerra;</l>
    </lg>
    <lg n="72">
     <l n="570">e che Marsilio armasse in Catalogna,</l>
     <l n="571">e scendesse in Provenza e in Acquamorta,</l>
     <l n="572">e con un altro esercito in Guascogna</l>
     <l n="573">corresse a Mont'Alban fin su la porta;</l>
     <l n="574">egli Maganza, Basilea, Cologna,</l>
     <l n="575">Costanza et Aquisgrana, che più importa,</l>
     <l n="576">promettea far ribelle a Carlo, e in meno</l>
     <l n="577">d'un mese tòrli ogni città del Reno.</l>
    </lg>
    <lg n="73">
     <l n="578">Or fattasi fornir una galea</l>
     <l n="579">di vettovaglia, d'armi e di compagni,</l>
     <l n="580">poi che licenza dal re tolto avea</l>
     <l n="581">uscì del porto e dei sicuri stagni.</l>
     <l n="582">Restar a dietro, anzi fuggir parea</l>
     <l n="583">il lito, et occultar tutti i vivagni:</l>
     <l n="584">indi l'Alpe a sinistra apparea lunge,</l>
     <l n="585">ch'Italia in van da' Barbari disgiunge;</l>
    </lg>
    <lg n="74">
     <l n="586">indi i monti Ligustici, e riviera</l>
     <l n="587">che con aranzi e sempre verdi mirti</l>
     <l n="588">quasi avendo perpetua primavera,</l>
     <l n="589">sparge per l'aria i bene olenti spirti.</l>
     <l n="590">Volendo il legno in porto ir una sera</l>
     <l n="591">(in qual a punto io non saprei ben dirti),</l>
     <l n="592">ebbe un vento da terra in modo all'orza</l>
     <l n="593">ch'in mezo il mar lo fe' tornar per forza.</l>
    </lg>
    <lg n="75">
     <l n="594">Il vento tra maestro e tramontana,</l>
     <l n="595">con timor grande e con maggior periglio,</l>
     <l n="596">tra l'oriente e mezodì allontana</l>
     <l n="597">sei dì senza allentarsi unqua il naviglio.</l>
     <l n="598">Fermòssi al fine ad una spiaggia strana,</l>
     <l n="599">tratto da forza più che da consiglio,</l>
     <l n="600">dove un miglio discosto da l'arena</l>
     <l n="601">d'antique palme era una selva amena:</l>
    </lg>
    <lg n="76">
     <l n="602">che per mezo da un'acqua era partita</l>
     <l n="603">di chiaro fiumicel, fresco e giocondo,</l>
     <l n="604">che l'una e l'altra proda avea fiorita</l>
     <l n="605">dei più soavi odor che siano al mondo.</l>
     <l n="606">Era di là dal bosco una salita</l>
     <l n="607">d'un picciol monticel quasi rotondo,</l>
     <l n="608">sì facile a montar, che prima il piede</l>
     <l n="609">d'aver salito, che salir si vede.</l>
    </lg>
    <lg n="77">
     <l n="610">D'odoriferi cedri era il bel colle</l>
     <l n="611">con maestrevole ordine distinto;</l>
     <l n="612">la cui bell'ombra al sol sì i raggi tolle,</l>
     <l n="613">ch'al mezodì dal rezzo è il calor vinto.</l>
     <l n="614">Ricco d'intagli, e di soave e molle</l>
     <l n="615">getto di bronzo, e in parti assai dipinto,</l>
     <l n="616">un lungo muro in cima lo circonda,</l>
     <l n="617">d'un alto e signoril palazzo sponda.</l>
    </lg>
    <lg n="78">
     <l n="618">Gano, che di natura era bramoso</l>
     <l n="619">di cose nuove, e dal bisogno astretto</l>
     <l n="620">(che già tutto il biscotto aveano roso),</l>
     <l n="621">de' suoi compagni avendo alcuno eletto,</l>
     <l n="622">si mise a caminar pel bosco ombroso,</l>
     <l n="623">tra via prendendo d'ascoltar diletto</l>
     <l n="624">da' rugiadosi rami d'arbuscelli</l>
     <l n="625">il piacevol cantar de' vaghi augelli.</l>
    </lg>
    <lg n="79">
     <l n="626">Tosto ch'egli dal mar si pose in via</l>
     <l n="627">e fu scoperto dal luogo eminente,</l>
     <l n="628">diversa e soavissima armonia</l>
     <l n="629">da l'alta casa insino al lito sente:</l>
     <l n="630">non molto va, che bella compagnia</l>
     <l n="631">truova di donne, e dietro alcun sergente</l>
     <l n="632">che palafreni vuoti avean con loro,</l>
     <l n="633">altri di seta altri guarniti d'oro;</l>
    </lg>
    <lg n="80">
     <l n="634">che con cortesi e belli inviti fenno</l>
     <l n="635">Gano salir, e chi venìa con lui.</l>
     <l n="636">Con pochi passi fine alla via denno</l>
     <l n="637">le donne e i cavallieri, a dui a dui.</l>
     <l n="638">L'oro di Creso, l'artificio e 'l senno</l>
     <l n="639">d'Alberto, di Bramanti, di Vitrui,</l>
     <l n="640">non potrebbono far, con tutto l'agio</l>
     <l n="641">di ducent'anni, un così bel palagio.</l>
    </lg>
    <lg n="81">
     <l n="642">E dai demoni tutto in una notte</l>
     <l n="643">lo fece far Gloricia incantatrice,</l>
     <l n="644">ch'avea l'esempio nelle idee incorrotte</l>
     <l n="645">d'un che Vulcano aver fatto si dice;</l>
     <l n="646">del qual restaro poi le mura rotte</l>
     <l n="647">quel dì che Lenno fu da la radice</l>
     <l n="648">svelta, e gettata con Cipro e con Delo</l>
     <l n="649">dai figli de la Terra incontra il cielo.</l>
    </lg>
    <lg n="82">
     <l n="650">Tenea Gloricia splendida e gran corte,</l>
     <l n="651">non men ricca d'Alcina o di Morgana;</l>
     <l n="652">né men d'esse era dotta in ogni sorte</l>
     <l n="653">d'incantamenti inusitata e strana;</l>
     <l n="654">ma non, com'esse, pertinace e forte</l>
     <l n="655">ne l'altrui ingiurie, anzi cortese e umana,</l>
     <l n="656">né potea al mondo aver maggior diletto</l>
     <l n="657">che onorar questo e quel nel suo bel tetto.</l>
    </lg>
    <lg n="83">
     <l n="658">Sempre ella tenea gente alla veletta,</l>
     <l n="659">a' porti et all'uscita de le strade,</l>
     <l n="660">che con inviti i pellegrini alletta</l>
     <l n="661">venir a lei da tutte le contrade.</l>
     <l n="662">Con gran splendor il suo palazzo accetta</l>
     <l n="663">poveri e ricchi e d'ogni qualitade;</l>
     <l n="664">e il cor de' viandanti con tai modi</l>
     <l n="665">nel suo amor lega d'insolubil nodi.</l>
    </lg>
    <lg n="84">
     <l n="666">E come avea di accarezar usanza</l>
     <l n="667">e di dar a ciascun debito onore,</l>
     <l n="668">fece accoglienza al conte di Maganza</l>
     <l n="669">Gloricia, quanto far potea maggiore;</l>
     <l n="670">e tanto più, che ben sapea ad instanza</l>
     <l n="671">d'Alcina esser qui giunto il traditore:</l>
     <l n="672">ben sapeva ella, ch'avea Alcina ordito</l>
     <l n="673">che capitasse Gano a questo lito.</l>
    </lg>
    <lg n="85">
     <l n="674">Ell'era stata in India al gran Consiglio</l>
     <l n="675">dove l'alto esterminio fu concluso</l>
     <l n="676">d'ogni guerriero ubidiente al figlio</l>
     <l n="677">del re Pipino; e nessun era escluso,</l>
     <l n="678">eccetto il Maganzese, il cui consiglio,</l>
     <l n="679">il cui favor stimar atto a quell'uso:</l>
     <l n="680">dunque, a lui le accoglienze e' modi grati</l>
     <l n="681">che quivi gli altri avean, fur radoppiati.</l>
    </lg>
    <lg n="86">
     <l n="682">Gloricia Gano, com'era commesso</l>
     <l n="683">da chi fatto l'avea cacciar dai venti,</l>
     <l n="684">acciò quindi ad Alcina sia rimesso</l>
     <l n="685">tra'Sciti e l'Indi ai suoi regni opulenti,</l>
     <l n="686">fa la notte pigliar nel sonno oppresso,</l>
     <l n="687">e gli compagni insieme e gli sergenti.</l>
     <l n="688">Così far quivi agli altri non si suole,</l>
     <l n="689">ma dar questo vantaggio a Gano vuole.</l>
    </lg>
    <lg n="87">
     <l n="690">E benché, più che onor, biasmo si tegna</l>
     <l n="691">pigliar in casa sua ch'in lei si fida,</l>
     <l n="692">et a Gloricia tanto men convegna,</l>
     <l n="693">che fa del suo splendor sparger le grida;</l>
     <l n="694">pur non le par che questo il suo onor spegna:</l>
     <l n="695">ché tòrre al ladro e uccider l'omicida</l>
     <l n="696">tradir il traditor, ha degni esempi,</l>
     <l n="697">ch'anco si pon lodar, secondo i tempi.</l>
    </lg>
    <lg n="88">
     <l n="698">Quando dormia la notte più suave,</l>
     <l n="699">Gano e i compagni suoi tutti fur presi,</l>
     <l n="700">e serrati in un ceppo duro e grave,</l>
     <l n="701">l'un presso all'altro, trenta Maganzesi.</l>
     <l n="702">Gloricia in terra disegnò una nave</l>
     <l n="703">capace e grande con tutt'i suo' arnesi,</l>
     <l n="704">e fece gli pregion legare in quella,</l>
     <l n="705">sotto la guardia d'una sua donzella.</l>
    </lg>
    <lg n="89">
     <l n="706">Sparge le chiome, e qua e là si volve</l>
     <l n="707">tre volte e più, fin che mirabilmente</l>
     <l n="708">la nave ivi dipinta ne la polve</l>
     <l n="709">da terra si levò tutta ugualmente.</l>
     <l n="710">La vela al vento la donzella solve,</l>
     <l n="711">per incanto allor nata parimente;</l>
     <l n="712">e verso il ciel ne va, come per l'onda</l>
     <l n="713">suol ir nocchier che l'aura abbia seconda.</l>
    </lg>
    <lg n="90">
     <l n="714">Gano e i compagni, che per l'aria tratti</l>
     <l n="715">da terra si vedean tanto lontani,</l>
     <l n="716">com'assassini istranamente attratti</l>
     <l n="717">nel lungo ceppo per piedi e per mani,</l>
     <l n="718">tremando di paura, e stupefatti</l>
     <l n="719">di maraviglia de' lor casi strani,</l>
     <l n="720">volavan per Levante in sì gran fretta</l>
     <l n="721">che non gli avrebbe giunti una saetta.</l>
    </lg>
    <lg n="91">
     <l n="722">Lasciando Ptolomaide e Berenice</l>
     <l n="723">e tutt'Africa dietro, e poi l'Egitto,</l>
     <l n="724">e la deserta Arabia e la felice,</l>
     <l n="725">sopra il mar Eritreo fecion traghitto.</l>
     <l n="726">Tra Persi e Medi, e là dove si dice</l>
     <l n="727">Batra, passan, tenendo il corso dritto</l>
     <l n="728">tuttavia fra oriente e tramontana,</l>
     <l n="729">e lascian Casia a dietro e Sericana.</l>
    </lg>
    <lg n="92">
     <l n="730">E sì come aveduti eran da molti,</l>
     <l n="731">di sé davano a molti maraviglia:</l>
     <l n="732">facean tener levati al cielo i volti</l>
     <l n="733">con occhi immoti e con arcate ciglia.</l>
     <l n="734">Vedendoli passar alcuni stolti</l>
     <l n="735">da terra alti lo spazio di due miglia,</l>
     <l n="736">e non potendo ben scorgere i visi,</l>
     <l n="737">ebbon di lor diversi e strani avisi.</l>
    </lg>
    <lg n="93">
     <l n="738">Alcuni imaginar che di Carone,</l>
     <l n="739">lo nocchiero infernal, fosse la barca,</l>
     <l n="740">che d'anime dannate a perdizione</l>
     <l n="741">alla via di Cocito andasse carca.</l>
     <l n="742">Altri diceano, d'altra opinione:</l>
     <l n="743">— Questa è la santa nave ch'al ciel varca,</l>
     <l n="744">che Pietro tol da Roma, acciò ne l'onde</l>
     <l n="745">di stupri e simonie non si profonde. —</l>
    </lg>
    <lg n="94">
     <l n="746">Et altra cosa altri dicean dal vero</l>
     <l n="747">molto diversa e senza fin remota.</l>
     <l n="748">Passava intanto il navilio leggiero</l>
     <l n="749">per la contrada a' nostri poco nota,</l>
     <l n="750">fra l'India avendo e Tartaria il sentiero,</l>
     <l n="751">quella di città piena e questa vuota,</l>
     <l n="752">fin che fu sopra la bella marina</l>
     <l n="753">ch'ondeggia intorno all'isola d'Alcina.</l>
    </lg>
    <lg n="95">
     <l n="754">Ne la città d'Alcina, nel palagio,</l>
     <l n="755">dentro alle logge la donzella pose</l>
     <l n="756">la nave, e tutti li prigioni adagio,</l>
     <l n="757">e l'ambasciata di Gloricia espose.</l>
     <l n="758">Nei ceppi, come stavano, a disagio</l>
     <l n="759">Alcina in una torre al sol ascose</l>
     <l n="760">i Maganzesi, avendo riferite</l>
     <l n="761">del dono a chi 'l donò grazie infinite.</l>
    </lg>
    <lg n="96">
     <l n="762">La sera fuor di carcere poi Gano</l>
     <l n="763">fe' a sé condurre, e a ragionare il messe</l>
     <l n="764">de lo stato di Francia e del romano,</l>
     <l n="765">di quel che Orlando e che Ruggier facesse.</l>
     <l n="766">Ebbe l'astuto conte chiaro e piano</l>
     <l n="767">quanto la donna Carlo in odio avesse,</l>
     <l n="768">Ruggiero, Orlando e gli altri; e tosto prese</l>
     <l n="769">l'util partito, et a salvarsi attese.</l>
    </lg>
    <lg n="97">
     <l n="770">— S'aver, donna, volete ognun nimico, —</l>
     <l n="771">disse — che de la corte sia di Carlo,</l>
     <l n="772">me in odio avrete ancora, ché 'l mio antico</l>
     <l n="773">seggio è tra' Franchi, e non potrei negarlo;</l>
     <l n="774">ma se più tosto odiate chi gli è amico</l>
     <l n="775">e di sua volontà vuol seguitarlo,</l>
     <l n="776">me non avrete in odio, ch'io non l'amo,</l>
     <l n="777">ma il danno e biasmo suo più di voi bramo.</l>
    </lg>
    <lg n="98">
     <l n="778">E s'ebbe alcun mai da bramar vendetta</l>
     <l n="779">di tiranno che gli abbia fatt'oltraggio,</l>
     <l n="780">bramar di Carlo e di tutta sua setta</l>
     <l n="781">vendetta inanzi a tutti i sudditi aggio;</l>
     <l n="782">come di re da cui sempre negletta</l>
     <l n="783">la gloria fu di tutto il mio lignaggio,</l>
     <l n="784">e che, per sempre al cor tenermi un telo,</l>
     <l n="785">con favor alza i miei nimici al cielo.</l>
    </lg>
    <lg n="99">
     <l n="786">Il mio figliastro Orlando, che mia morte</l>
     <l n="787">procurò sempre e ad altro non aspira,</l>
     <l n="788">contra me mille volte ha fatto forte;</l>
     <l n="789">per lui m'ha mille volte avuto in ira:</l>
     <l n="790">Rinaldo, Astolfo et ogni suo consorte</l>
     <l n="791">di giorno in giorno a maggior grado tira;</l>
     <l n="792">tal che sicuro, per lor gran possanza,</l>
     <l n="793">non che in corte non son, ma né in Maganza.</l>
    </lg>
    <lg n="100">
     <l n="794">Or, per maggior mio scorno, un fuggitivo</l>
     <l n="795">del sfortunato figlio di Troiano,</l>
     <l n="796">Ruggier, che m'ha un fratel di vita privo</l>
     <l n="797">et un nipote con la propria mano,</l>
     <l n="798">tiene in più onor che mai non fu Gradivo</l>
     <l n="799">Marte tenuto dal popul romano:</l>
     <l n="800">tal che levato indi mi son, con tutto</l>
     <l n="801">il sangue mio, per non restar distrutto.</l>
    </lg>
    <lg n="101">
     <l n="802">Se me e quest'altri ch'avete qui meco,</l>
     <l n="803">che sono il fior di casa da Pontiero,</l>
     <l n="804">uccidete o dannate a carcer cieco,</l>
     <l n="805">di perpetuo timor sciolto è l'Impero;</l>
     <l n="806">ch'ogni nimico suo ch'abbia noi seco</l>
     <l n="807">per noi può entrar in Francia di leggiero;</l>
     <l n="808">ché ci avemo la parte in ogni terra,</l>
     <l n="809">fortezze e porti e luoghi atti a far guerra. —</l>
    </lg>
    <lg n="102">
     <l n="810">E seguitò il parlar astuto e pieno</l>
     <l n="811">di gran malizia, sempre mai toccando</l>
     <l n="812">quel che vedea di gaudio empirle il seno,</l>
     <l n="813">che le vuol dar Ruggier preso et Orlando.</l>
     <l n="814">Alcina ascolta, e ben nota il veleno</l>
     <l n="815">che l'Invidia in lui sparse ir lavorando:</l>
     <l n="816">commanda allora allora che sia sciolto,</l>
     <l n="817">e sia con tutti i suoi di prigion tolto.</l>
    </lg>
    <lg n="103">
     <l n="818">Volse che poi le promettesse Gano,</l>
     <l n="819">con giuramenti stretti e d'orror pieni,</l>
     <l n="820">di non cessar, fin che legato in mano</l>
     <l n="821">Ruggier col suo figliastro non le meni:</l>
     <l n="822">ma per poter non darli impresa in vano,</l>
     <l n="823">oltr'oro e gemme e aiuti altri terreni</l>
     <l n="824">promise ella all'incontro di far quanto</l>
     <l n="825">potea sopra natura oprar l'incanto.</l>
    </lg>
    <lg n="104">
     <l n="826">E gli diè ne la gemma d'uno anello</l>
     <l n="827">un di quei spirti che chiamiam folletti,</l>
     <l n="828">che gli ubedisca, e così possa avello</l>
     <l n="829">com un suo servitor de' più soggetti:</l>
     <l n="830">Vertunno è il nome, che in fiera, in ucello,</l>
     <l n="831">in uomo, in donna e in tutti gli altri aspetti,</l>
     <l n="832">in un sasso, in un'erba, in una fonte</l>
     <l n="833">mutar vedrete in un chinar di fronte.</l>
    </lg>
    <lg n="105">
     <l n="834">Or perché Malagigi non aiuti,</l>
     <l n="835">com'altre volte ha fatto, i Paladini,</l>
     <l n="836">gli spiriti infernal tutti fe' muti,</l>
     <l n="837">gli terrestri, gli aérii e gli marini;</l>
     <l n="838">eccetto alcuni pochi c'ha tenuti</l>
     <l n="839">per uso suo, non franchi né latini,</l>
     <l n="840">ma di lingua dagli altri sì rimota</l>
     <l n="841">ch'a nigromante alcun non era nota.</l>
    </lg>
    <lg n="106">
     <l n="842">Quel ch'alla fata il traditor promise,</l>
     <l n="843">promiser gli altri ancor ch'eran con lui.</l>
     <l n="844">Fermato il patto, Gano si rimise</l>
     <l n="845">nel fantastico legno con gli sui.</l>
     <l n="846">Il vento, come Alcina gli commise,</l>
     <l n="847">fra i lucidi Indi e gli Cimerii bui</l>
     <l n="848">soffiando, ferì in guisa ne l'antenna,</l>
     <l n="849">ch'in aria alzò la nave come penna.</l>
    </lg>
    <lg n="107">
     <l n="850">Né, men che ratto, lo portò quieto</l>
     <l n="851">per la medesma via che venut'era;</l>
     <l n="852">sì che, fra spazio di sett'ore, lieto</l>
     <l n="853">si ritrovò ne la sua barca vera,</l>
     <l n="854">di pan, di vin, di carne e infin d'aceto</l>
     <l n="855">fornita e d'insalata per la sera:</l>
     <l n="856">fe' dar le vele al vento, e venne a filo</l>
     <l n="857">ad imboccar sott'Alessandria il Nilo.</l>
    </lg>
    <lg n="108">
     <l n="858">E già da l'armiraglio avendo avuto</l>
     <l n="859">salvocondotto, al Cairo andò diritto,</l>
     <l n="860">con duo compagni, in un legno minuto,</l>
     <l n="861">secretamente, e in abito di Egitto.</l>
     <l n="862">Dal calife per Gano conosciuto,</l>
     <l n="863">ché molte volte inanzi s'avean scritto,</l>
     <l n="864">fu di carezze sì pieno e d'onore,</l>
     <l n="865">che ne scoppiò quasi il ventoso core.</l>
    </lg>
    <lg n="109">
     <l n="866">In questo mezo che l'Invidia ascosa</l>
     <l n="867">il traditor rodea di chi io vi parlo,</l>
     <l n="868">come l'altrui bontà fu da lui rosa,</l>
     <l n="869">ché poco dianzi il simigliavo a un tarlo;</l>
     <l n="870">ira, odio, sdegno, amor facea angosciosa</l>
     <l n="871">Alcina, e un fier disio di strugger Carlo;</l>
     <l n="872">e quanto più credea di farlo in breve,</l>
     <l n="873">tant'ogn'indugio le parea più greve.</l>
    </lg>
    <lg n="110">
     <l n="874">Il conte di Pontier le avea narrato</l>
     <l n="875">che, prima che di Francia si partisse,</l>
     <l n="876">da lui fu Desiderio confortato,</l>
     <l n="877">per ambasciate e lettere che scrisse,</l>
     <l n="878">che con Tedeschi et Ungheri da un lato,</l>
     <l n="879">che facil fòra che a sue genti unisse,</l>
     <l n="880">saltasse in Francia; e che Marsiglio ispano</l>
     <l n="881">saltar faria da l'altro, e l'Aquitano.</l>
    </lg>
    <lg n="111">
     <l n="882">E che quel glien'avea dato speranza;</l>
     <l n="883">poi venia lento a metterla in effetto,</l>
     <l n="884">o che tema di Carlo la possanza,</l>
     <l n="885">o sia mal di sua lega il nodo astretto.</l>
     <l n="886">Alcina, che si mor di desianza</l>
     <l n="887">di por Francia e l'Impero in male assetto,</l>
     <l n="888">adopra ogni saper, ogni suo ingegno,</l>
     <l n="889">per dar colore a così bel disegno.</l>
    </lg>
    <lg n="112">
     <l n="890">Et è bisogno al fin ch'ella ritruovi,</l>
     <l n="891">per far muover di passo il Longobardo,</l>
     <l n="892">sproni che siano aguzzi più che chiovi:</l>
     <l n="893">tanto le par a questa impresa tardo!</l>
     <l n="894">E come fece far disegni nuovi</l>
     <l n="895">dianzi l'Invidia a quel cochin pagliardo,</l>
     <l n="896">così spera trovar un'altra peste</l>
     <l n="897">che 'l pigro re de la sua inerzia deste.</l>
    </lg>
    <lg n="113">
     <l n="898">Conchiuse che nessuna era meglio atta</l>
     <l n="899">a stimularlo e far più risentire,</l>
     <l n="900">d'una che nacque quando anco la matta</l>
     <l n="901">Crudeltà nacque, e le Rapine e l'Ire.</l>
     <l n="902">Che nome avesse e come fosse fatta,</l>
     <l n="903">ne l'altro Canto mi riserbo a dire,</l>
     <l n="904">dove farò, per quanto è mio potere,</l>
     <l n="905">cose sentir maravigliose e vere.</l>
    </lg>
   </lg>
  </body>
 </text>
</TEI>