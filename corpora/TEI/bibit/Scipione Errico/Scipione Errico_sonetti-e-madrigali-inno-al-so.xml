<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e Madrigali - INNO AL SOLE</title>
    <author>Scipione Errico</author>
   </titleStmt>
   <extent>
    <measure unit="stanza">12</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Scipione Errico_sonetti-e-madrigali-inno-al-so</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e Madrigali - INNO AL SOLE</title>
     <author>Scipione Errico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e Madrigali - INNO AL SOLE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or a le vere e sole</l>
     <l n="2">Tue lodi esser presente,</l>
     <l n="3">Non isdegnare, o Sole,</l>
     <l n="4">E illustrar la mia mente,</l>
     <l n="5">O del canto del ciel chiave splendente.</l>
    </lg>
    <lg n="2">
     <l n="6">Tu de' prati superni</l>
     <l n="7">La beltà più pomposa:</l>
     <l n="8">Cinzia tra' fiori eterni</l>
     <l n="9">Par viola vezzosa,</l>
     <l n="10">Vener bella ligustro, e tu sei rosa.</l>
     <l n="11">Tu tra' celesti mostri</l>
     <l n="12">Arcier pomposo e vago,</l>
     <l n="13">Tu ch'a l'Indo t'inostri,</l>
     <l n="14">E de' tuoi pregi vago</l>
     <l n="15">Specchi ne l'Ocean tua bella imago.</l>
    </lg>
    <lg n="3">
     <l n="16">Tu movi, qual nocchiero,</l>
     <l n="17">Remi del tuo splendore</l>
     <l n="18">Sul ceruleo sentiero:</l>
     <l n="19">E quasi alto cultore</l>
     <l n="20">Semini luce a l'aria, e mieti ardore.</l>
    </lg>
    <lg n="4">
     <l n="21">In pomposo lavoro</l>
     <l n="22">Con chiari ardenti raggi,</l>
     <l n="23">Aghi e pennelli d'oro,</l>
     <l n="24">Tu ricami e ritraggi</l>
     <l n="25">Su le tele de' prati allegri maggi.</l>
    </lg>
    <lg n="5">
     <l n="26">A la terrestre scena</l>
     <l n="27">Èil vel da te squarciato,</l>
     <l n="28">E se ti mira appena</l>
     <l n="29">Di lucid'arme armato</l>
     <l n="30">L'esercito di stelle, è già fugato.</l>
    </lg>
    <lg n="6">
     <l n="31">Tu di calde ed algenti</l>
     <l n="32">Stagion padre giocondo,</l>
     <l n="33">E de' corpi viventi</l>
     <l n="34">Tu genitor fecondo,</l>
     <l n="35">Nobil occhio del ciel, e cor del mondo.</l>
    </lg>
    <lg n="7">
     <l n="36">Quasi alto re talora</l>
     <l n="37">Per l'orizzonte vai,</l>
     <l n="38">Ed è la vaga Aurora</l>
     <l n="39">La tua porpora, ed hai</l>
     <l n="40">Bel diadema real d'eterni rai.</l>
    </lg>
    <lg n="8">
     <l n="41">Io t'onoro, immortale</l>
     <l n="42">Face che il mondo bei,</l>
     <l n="43">Però che tutto eguale</l>
     <l n="44">In opre e in vista sei</l>
     <l n="45">A la bella cagion de' danni miei.</l>
    </lg>
    <lg n="9">
     <l n="46">Tu porti i rai divini,</l>
     <l n="47">Ella la vaga ed alma</l>
     <l n="48">Pompa de' biondi crini:</l>
     <l n="49">E con diversa palma</l>
     <l n="50">Tu abbagli occhi del corpo, essa de l'alma.</l>
    </lg>
    <lg n="10">
     <l n="51">Con l'acceso splendore</l>
     <l n="52">Tu rendi il tutto ardente</l>
     <l n="53">E pur non pati ardore;</l>
     <l n="54">Ed ella fa cocente</l>
     <l n="55">Ogni gelato petto, e ardor non sente.</l>
    </lg>
    <lg n="11">
     <l n="56">Ogni pianeta e stella</l>
     <l n="57">Da te la luce prende;</l>
     <l n="58">E la sembianza bella,</l>
     <l n="59">Che i freddi cori accende,</l>
     <l n="60">I miei foschi pensier lucidi rende.</l>
    </lg>
    <lg n="12">
     <l n="61">Mentre a la piuma frale</l>
     <l n="62">Icaro invan s'attiene</l>
     <l n="63">Cade al tuo raggio: e l'ale</l>
     <l n="64">Costei di falsa spene</l>
     <l n="65">Mi rompe, e fa cader in mar di pene.</l>
    </lg>
   </lg>
  </body>
 </text>
</TEI>