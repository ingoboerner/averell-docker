<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti e Madrigali - L'ENDIMIONE</title>
    <author>Scipione Errico</author>
   </titleStmt>
   <extent>
    <measure unit="stanza">1</measure>
    <measure unit="line">297</measure>
   </extent>
   <publicationStmt>
    <publisher>UNED University</publisher>
    <idno>Scipione Errico_sonetti-e-madrigali-l-endimion</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti e Madrigali - L'ENDIMIONE</title>
     <author>Scipione Errico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti e Madrigali - L'ENDIMIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non lungi al bel Meandro,</l>
     <l n="2">Che in cristallina tomba</l>
     <l n="3">Ne la canora morte i cigni accoglie,</l>
     <l n="4">E con ben mille rote, e mille giri,</l>
     <l n="5">Spesso parte, e ritorna, e pugna, e nega,</l>
     <l n="6">Quasi geloso avaro,</l>
     <l n="7">De' liquefatti suoi lubrichi argenti</l>
     <l n="8">Porger l'ampio tributo al mar tiranno,</l>
     <l n="9">Lamio, Lamio frondoso</l>
     <l n="10">Con vago, e nobil fasto</l>
     <l n="11">L'orgogliosetta fronte in aria estolle:</l>
     <l n="12">E qual pavon superbo,</l>
     <l n="13">O bel notturno ciel, dimostra e spiega</l>
     <l n="14">Di mille fiori e mille</l>
     <l n="15">L'occhiuta testa, e la stellata pompa.</l>
     <l n="16">Monte, ne la cui veste</l>
     <l n="17">Larga il verde tesor natura sparse,</l>
     <l n="18">E i bei fregi reali emula vinse;</l>
     <l n="19">Veste, che il sol riccamator trapunse</l>
     <l n="20">Di tenerette, e colorite gemme</l>
     <l n="21">Con gli aghi d'or de' suoi temprati raggi.</l>
     <l n="22">Par tra 'l popol de' monti</l>
     <l n="23">Bel giovanetto amante,</l>
     <l n="24">Sparso di mille odor la chioma e 'l volto,</l>
     <l n="25">O re leggiadro e donno,</l>
     <l n="26">Cui tesson rose e gigli</l>
     <l n="27">D'odorati rubini,</l>
     <l n="28">E di molli diamanti</l>
     <l n="29">Al fresco erboso capo alto diadema.</l>
     <l n="30">Fan di liquide perle</l>
     <l n="31">Umidetti lavori</l>
     <l n="32">A le feconde, e verdeggianti falde</l>
     <l n="33">Gl'intrecciati ruscei garruli e vaghi,</l>
     <l n="34">Che sul fiorito letto,</l>
     <l n="35">Quasi amoretti ignudi,</l>
     <l n="36">Or annodati, or lascivetti errando,</l>
     <l n="37">Or con limpidi baci</l>
     <l n="38">De la liquida bocca,</l>
     <l n="39">Scherzan vezzosi, e leggiadretti a gara;</l>
     <l n="40">E nel corrente scherzo,</l>
     <l n="41">Rotta fra denti di minute pietre</l>
     <l n="42">La stridula favella, in bel concerto</l>
     <l n="43">Lor cristalline lingue allettan dolci,</l>
     <l n="44">Con lubrica armonia, l'erbette e i fiori.</l>
     <l n="45">A le correnti note</l>
     <l n="46">Qui fur visti accordarsi</l>
     <l n="47">I dipinti augelletti, e a stuolo a stuolo</l>
     <l n="48">Spiegar la voce al canto, e l'ale al volo:</l>
     <l n="49">Qui con faccia odorata,</l>
     <l n="50">E Primavera, e Flora,</l>
     <l n="51">Quasi in pomposo trono assise stanno:</l>
     <l n="52">Qui fu veduto Amore</l>
     <l n="53">Ne' coloriti sassi</l>
     <l n="54">Aguzzar l'aureo strale,</l>
     <l n="55">E vezzoso infiorarsi il crine e l'ale.</l>
     <l n="56">Quivi alor che le stelle,</l>
     <l n="57">Lontano il sol nemico,</l>
     <l n="58">Qual di vergini stuol lungi l'amante,</l>
     <l n="59">Sfavillanti di gioia,</l>
     <l n="60">Scintillanti di riso,</l>
     <l n="61">Mostravansi tra lor scherzando a gara;</l>
     <l n="62">Quando l'antica madre</l>
     <l n="63">Da l'atro opaco seno</l>
     <l n="64">Partoriva la notte</l>
     <l n="65">Sua nera e dolce figlia, e l'avvolgea</l>
     <l n="66">Intorno di stellate eterne fascie;</l>
     <l n="67">Sovra la fertil cima in grembo a l'erbe</l>
     <l n="68">Endimion leggiadro,</l>
     <l n="69">Con vezzi e scherzi alterni,</l>
     <l n="70">Il suon al canto, e 'l canto al suono univa,</l>
     <l n="71">Il più vago, il più dolce, il più vezzoso</l>
     <l n="72">Fior de la verde età, de' fiori rosa,</l>
     <l n="73">Di bellezza fenice,</l>
     <l n="74">Pastorello d'Amor, d'Amor imago:</l>
     <l n="75">Anzi sbendato Amore</l>
     <l n="76">Parea, che fatto avesse</l>
     <l n="77">L'arco di saettar arco canoro,</l>
     <l n="78">E lira la faretra, e corde i dardi.</l>
     <l n="79">Ondeggiavan commosse</l>
     <l n="80">L'auree da l'aure, e inanellate chiome,</l>
     <l n="81">Ed in scherzanti rote,</l>
     <l n="82">Ed in rotanti scherzi eran vedute</l>
     <l n="83">A quel canto, a quel suono</l>
     <l n="84">Trar nel campo de l'aria aurati balli;</l>
     <l n="85">Volgevansi i begli occhi</l>
     <l n="86">In lascivetti, e sfavillanti giri,</l>
     <l n="87">Ed a gara piovean vaghe faville,</l>
     <l n="88">Che danzavan per l'aria a mille a mille;</l>
     <l n="89">Liete parean baciarsi</l>
     <l n="90">Nei melati concenti</l>
     <l n="91">Le tumidette labra, e uscian tra' baci</l>
     <l n="92">Gravide d'armonia l'aure vezzose:</l>
     <l n="93">L'aure, che per passare</l>
     <l n="94">Per l'odorato varco</l>
     <l n="95">De' teneri coralli,</l>
     <l n="96">Chiedeano esser accolte</l>
     <l n="97">Da la bocca gentile, e poscia accolte,</l>
     <l n="98">Vaghe di ripassare</l>
     <l n="99">Bramavano l'uscita,</l>
     <l n="100">Ed invaghiti amanti</l>
     <l n="101">De la dolce incostanza</l>
     <l n="102">Di partir, di tornare,</l>
     <l n="103">Di tornar, di partir, godean felici.</l>
     <l n="104">Gentilmente n'uscia</l>
     <l n="105">Da quell'uscio di rose</l>
     <l n="106">Il dolce canto, e da la cetra il suono,</l>
     <l n="107">E ne l'aerio agone il suono e 'l canto</l>
     <l n="108">Fean, lottanti d'Amor, d'amor certame:</l>
     <l n="109">Si sfidavan leggiadri,</l>
     <l n="110">Si percotean soavi,</l>
     <l n="111">S'annodavan tenaci,</l>
     <l n="112">Scherzavan lusinghieri:</l>
     <l n="113">Or seguito dal suon fuggiva il canto</l>
     <l n="114">Ed or dal canto il suono,</l>
     <l n="115">Or davan colpi alterni,</l>
     <l n="116">E talor si vedea</l>
     <l n="117">Che sospirava l'un, l'altro ridea.</l>
     <l n="118">A la canora lotta,</l>
     <l n="119">Dolcemente ammirato,</l>
     <l n="120">Tutto alor si converse il popol verde:</l>
     <l n="121">Tacquero i venti a prova,</l>
     <l n="122">Fermarsi i rivi, anzi parea d'intorno</l>
     <l n="123">Or ergersi or calar guidando il canto</l>
     <l n="124">Tutta in un la frondosa ampia famiglia.</l>
     <l n="125">E di splendenti ed auree note pieno</l>
     <l n="126">Parea libro al concento il ciel sereno.</l>
     <l n="127">"Sorgete, egli dicea,</l>
     <l n="128">Sorgete pecorelle,</l>
     <l n="129">Ch'or bifolca Diana</l>
     <l n="130">Guida armenti stellati,</l>
     <l n="131">Nettar pascendo in sui celesti prati.</l>
     <l n="132">Esci bel capro omai,</l>
     <l n="133">Che pien d'invidia, e d'onorato zelo</l>
     <l n="134">Già t'ha sfidato al cozzo il Capro in cielo.</l>
     <l n="135">Vieni bel Toro, e un altro</l>
     <l n="136">Fa' di vergini furto industre e scaltro.</l>
     <l n="137">Ergiti cane, e mira,</l>
     <l n="138">Che da Lupo vicin là su più accorto</l>
     <l n="139">Custodisce quel Cane</l>
     <l n="140">Lucidi armenti di splendenti lane.</l>
     <l n="141">Sorgete pecorelle,</l>
     <l n="142">E lascivette e belle,</l>
     <l n="143">Leggiadri scherzi e salti</l>
     <l n="144">Meschiate in vaga guisa, or bassi or alti,</l>
     <l n="145">E con le mandre a prova</l>
     <l n="146">Gareggeranno in questo ombroso velo,</l>
     <l n="147">Col ciel la terra, e con la terra il cielo".</l>
     <l n="148">Così cantava, ed imitar le note</l>
     <l n="149">Volevano le Sfere</l>
     <l n="150">Dolce oltraggiate, e gentilmente offese,</l>
     <l n="151">Ma vinte al fin cedendo</l>
     <l n="152">Al vezzoso maestro</l>
     <l n="153">Di quell'arte canora,</l>
     <l n="154">Si fermaro ad udir, per apprenderla.</l>
     <l n="155">Tu da l'eterne rote</l>
     <l n="156">Gli t'inchinasti, o Cigno,</l>
     <l n="157">E tu, celeste Cetra, esser trattata</l>
     <l n="158">Da quelle man di nevi</l>
     <l n="159">Invida e ambiziosa alor volevi.</l>
     <l n="160">Mirollo alor Diana,</l>
     <l n="161">Ma il mirar, l'ammirar, l'andare a volo,</l>
     <l n="162">Dal piacer, nel desir, fu un punto solo.</l>
     <l n="163">Arde l'algente Dea,</l>
     <l n="164">Né spegner può favilla</l>
     <l n="165">La signora de l'acque a un tanto foco,</l>
     <l n="166">Né d'onestade il giel temprar l'arsura,</l>
     <l n="167">Ma, mentre avido e chino</l>
     <l n="168">Fissa nel divo aspetto il guardo immoto,</l>
     <l n="169">Par del polo d'Amor indica pietra:</l>
     <l n="170">Oblia già il Sol, e dal bel viso pende,</l>
     <l n="171">E dal sol di beltà la luce attende.</l>
     <l n="172">Pronto e lieve dal cielo un sogno intanto,</l>
     <l n="173">Ch'alato, ignudo, e cieco, Amor parea,</l>
     <l n="174">Precipitossi a vuol di Delia messo,</l>
     <l n="175">Ed invisibil venne</l>
     <l n="176">Al canoro d'Amor gentil Orfeo,</l>
     <l n="177">E le luci, e le labra</l>
     <l n="178">Dolce gli bacia, e quelle</l>
     <l n="179">Sotto nettarea chiave al fin serrarsi;</l>
     <l n="180">In sen poi gli s'immerse, ed egli vinto</l>
     <l n="181">Dal suo dolce nemico al pian cadeo:</l>
     <l n="182">Correr fu vista allora,</l>
     <l n="183">Di peso sì gentil ambiziosa,</l>
     <l n="184">L'odorata de' fior tenera turba:</l>
     <l n="185">Parean le belle membra</l>
     <l n="186">Sul miniato letto</l>
     <l n="187">Vaghi fiori giacenti in grembo a' fiori,</l>
     <l n="188">Ed in seno d'odor suavi odori.</l>
     <l n="189">Scende repente in questo,</l>
     <l n="190">E candida, ed ignuda,</l>
     <l n="191">Stampa di luce, ed inargenta l'ombre,</l>
     <l n="192">E 'l liquido seren rapida fende</l>
     <l n="193">L'innamorata Dea:</l>
     <l n="194">Ignuda se non quanto,</l>
     <l n="195">Con lunghe righe d'or al bianco petto</l>
     <l n="196">Calando il folto crine,</l>
     <l n="197">Ai molli avorii un aureo vel formava,</l>
     <l n="198">Ed una gran beltà l'altra celava.</l>
     <l n="199">Scese, e d'invida gioia oppresso stette</l>
     <l n="200">Del verde monte lo stellato Aprile,</l>
     <l n="201">E i pargoletti figli</l>
     <l n="202">De la stagion fiorita</l>
     <l n="203">Lor vaghezza ammirar, che via più bella</l>
     <l n="204">Col pennello d'Amore</l>
     <l n="205">Ne l'idea di beltà vedˆr ritratta.</l>
     <l n="206">A sì vaga bellezza, a sì bella vaghezza</l>
     <l n="207">Volse il capo odorato il bel Narciso,</l>
     <l n="208">E 'l proprio foco estinse, ed arse al novo.</l>
     <l n="209">Ella sen viene dove</l>
     <l n="210">Giaceva il fior de la beltà su l'erba,</l>
     <l n="211">E famelica, e prona</l>
     <l n="212">Gli occhi bramosi al divo aspetto affissa,</l>
     <l n="213">E del giacente Sol Clizia rassembra:</l>
     <l n="214">Poi dolce e lieve il bacia,</l>
     <l n="215">Tutta arrossita e lieta,</l>
     <l n="216">Ma la vider le stelle, e con un riso</l>
     <l n="217">Ne dier vezzose al sommo Giove avviso.</l>
     <l n="218">Essa gli rompe alor l'odiosa veste,</l>
     <l n="219">La rival de' suoi baci,</l>
     <l n="220">Del suo Febo la nube, e va spiando</l>
     <l n="221">Per quell'intatte brine</l>
     <l n="222">Le più ascose bellezze.</l>
     <l n="223">Destasi quello, e mira</l>
     <l n="224">L'improvisa vaghezza,</l>
     <l n="225">L'improviso tesor d'alta beltade;</l>
     <l n="226">E sé ignudo giacer tra bella ignuda.</l>
     <l n="227">Ed ella: Io Cinzia sono,</l>
     <l n="228">Cinzia son io, mio Sole,</l>
     <l n="229">Che d'appresso, e da lungi ognor m'ecclissi.</l>
     <l n="230">Sorse al tremendo nome, e fuggir volle</l>
     <l n="231">L'attonito garzone,</l>
     <l n="232">Che pensò d'Atteon lo scempio e 'l danno;</l>
     <l n="233">Ma la dolce nemica</l>
     <l n="234">Tra' bei ceppi di latte</l>
     <l n="235">Strette e avvolte ne tien sue nevi intatte.</l>
     <l n="236">A l'ignude bellezze</l>
     <l n="237">Egli intanto s'affisa,</l>
     <l n="238">E su le bianche membra</l>
     <l n="239">Mira ondeggiar lascivo il crin aurato,</l>
     <l n="240">Quasi in letto d'argento un aureo mare,</l>
     <l n="241">E scorge unite in lei,</l>
     <l n="242">Del canto di beltà musiche note,</l>
     <l n="243">Bianco sen, chiara fronte, e rosee gote;</l>
     <l n="244">E i lumi, che facean con lor splendori</l>
     <l n="245">Fenici l'alme ed elitropii i cori.</l>
     <l n="246">Da un nembo di dolcezze oppresso e vinto,</l>
     <l n="247">Il bel garzon alor molle la bacia</l>
     <l n="248">Ove bianca s'apria,</l>
     <l n="249">Tra due crudette poma, angusta via:</l>
     <l n="250">Doppiamente arrossissi</l>
     <l n="251">Delia, e con rose rose</l>
     <l n="252">E con porpore alor porpore ascose.</l>
     <l n="253">Bacia il garzon, e ne l'amato petto</l>
     <l n="254">Pargli spirar in mezzo il bacio il core;</l>
     <l n="255">Quando baldanzosetto</l>
     <l n="256">Con legami d'avorio</l>
     <l n="257">La sua dolce catena egli incatena,</l>
     <l n="258">E la bella prigion fa prigioniera.</l>
     <l n="259">Ma chi dirà giamai</l>
     <l n="260">L'inondante dolcezza,</l>
     <l n="261">La traboccante gioia,</l>
     <l n="262">La profonda d'ambrosia alta vorago</l>
     <l n="263">De' cari amanti? o spiegherà parlando</l>
     <l n="264">Gl'interrotti lamenti,</l>
     <l n="265">Gli amorosetti accenti,</l>
     <l n="266">Gli accennati desiri,</l>
     <l n="267">I tremanti sospiri;</l>
     <l n="268">O quel che s'udia roco</l>
     <l n="269">Sussurrar dolce, e suffular de' baci,</l>
     <l n="270">Mentre che nel raccor il mel d'Amore</l>
     <l n="271">Era una bocca a l'altra ed ape e fiore?</l>
     <l n="272">Parean le belle membra</l>
     <l n="273">Nevi che strengean nevi,</l>
     <l n="274">O contendenti avorii, e in dolce pugna</l>
     <l n="275">Eran spade le labra, e piaghe i baci,</l>
     <l n="276">Scudi i bei petti, e le bellezze insegne,</l>
     <l n="277">Scudier le grazie, e gli amoretti araldi.</l>
     <l n="278">Fermi stavan talvolta immoti e muti,</l>
     <l n="279">Ma con bocca degli occhi</l>
     <l n="280">Nel silenzio loquace</l>
     <l n="281">Raggionavano i cori;</l>
     <l n="282">E con dolce languire</l>
     <l n="283">D'Amor nettar divin sugeansi a gara</l>
     <l n="284">Gli animati alabastri avvinti e stretti.</l>
     <l n="285">E la propria beltade</l>
     <l n="286">Vivamente ritratta</l>
     <l n="287">Egli in essa mirava, ed essa in lui,</l>
     <l n="288">E scambievoli spegli eran d'un volto:</l>
     <l n="289">Ed era questa a quel d'un solo viso,</l>
     <l n="290">E quello a questa ancor, fonte e Narciso.</l>
     <l n="291">Così un dì per far dono</l>
     <l n="292">Del canto e di se stesso a degno eroe,</l>
     <l n="293">Cantò sul lido di Cariddi Opico,</l>
     <l n="294">Poi disse: O gentil Goto,</l>
     <l n="295">Spieghin tuoi chiari pregi,</l>
     <l n="296">Ch'io con umil silenzio onoro e celo,</l>
     <l n="297">Muse l'eterne menti, e cetra il Cielo.</l>
    </lg>
   </lg>
  </body>
 </text>
</TEI>