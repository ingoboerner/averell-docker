<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1674</title>
    <author>Torquato Tasso</author>
   </titleStmt>
   <extent>
    <measure unit="stanza">7</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1674</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1674</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1674</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Liete piagge beate,</l>
     <l n="2">verdi erbe e fior novelli,</l>
     <l n="3">che grati odori al ciel sempre spirate;</l>
     <l n="4">liquidi e bei cristalli,</l>
     <l n="5">che per le amene valli</l>
     <l n="6">con dolce mormorio scherzando andate;</l>
     <l n="7">vaghi amorosi augelli,</l>
     <l n="8">che a la nuova stagion di ramo in ramo</l>
     <l n="9">gite cantando: "Io amo";</l>
     <l n="10">aure fresche e soavi,</l>
     <l n="11">opre di quelle man che adoro e bramo,</l>
     <l n="12">che sole han del mio core ambe le chiavi,</l>
     <l n="13">deh! dite al mio Signore</l>
     <l n="14">ch'io ardo tutta del suo santo amore.</l>
    </lg>
    <lg n="2">
     <l n="15">Ditegli che il suo foco</l>
     <l n="16">puro, gentile, immenso</l>
     <l n="17">tutta dentro mi strugge a poco a poco;</l>
     <l n="18">che quando il sol s'asconde,</l>
     <l n="19">quando sorge da l'onde,</l>
     <l n="20">solo il suo santo nome ognora invoco;</l>
     <l n="21">di lui sol parlo e penso;</l>
     <l n="22">in lui, solo mio ben, vivo e respiro;</l>
     <l n="23">pur lui piango e sospiro</l>
     <l n="24">in sì soavi tempre,</l>
     <l n="25">che ogni altro dolce m'è tosco e martiro;</l>
     <l n="26">con lui va, con lui vien, con lui sta sempre</l>
     <l n="27">l'innamorata mente;</l>
     <l n="28">e lui sol mira ognor, figura e sente.</l>
    </lg>
    <lg n="3">
     <l n="29">E se cortese e umile,</l>
     <l n="30">com'è sua dolce usanza,</l>
     <l n="31">v'ascolta, e l'amor mio non prende a vile,</l>
     <l n="32">seguite che l'aspetta</l>
     <l n="33">la fida sua diletta,</l>
     <l n="34">mentre le nevi stempra il nuovo aprile.</l>
     <l n="35">Ben so che questa stanza</l>
     <l n="36">di lui, che in sì bel seggio alberga e regna,</l>
     <l n="37">è veramente indegna;</l>
     <l n="38">ma sua bontà infinita</l>
     <l n="39">quantunque albergo vile unqua non sdegna;</l>
     <l n="40">né può negar soccorso a la mia vita,</l>
     <l n="41">e a quest'alma che langue,</l>
     <l n="42">che ha già soccorsa col suo proprio sangue.</l>
    </lg>
    <lg n="4">
     <l n="43">Deh, quando fia ch'io veggia</l>
     <l n="44">quel giorno avventuroso,</l>
     <l n="45">che in sua ricca magion secura io seggia!</l>
     <l n="46">e che a mia voglia miri,</l>
     <l n="47">e appagh'i miei desiri:</l>
     <l n="48">sì che, contento, il core altro non chieggia!</l>
     <l n="49">Oh! se il mio dolce Sposo</l>
     <l n="50">vedeste, alme gentili,</l>
     <l n="51">e sua beltà, ciò che più il mondo apprezza</l>
     <l n="52">subito sdegnereste;</l>
     <l n="53">e sol di sua beltà, di sua chiarezza</l>
     <l n="54">e di sua gloria meco avvampereste;</l>
     <l n="55">e direste che al mondo</l>
     <l n="56">non v'ha più lieto stato e più giocondo.</l>
    </lg>
    <lg n="5">
     <l n="57">È il mio caro Diletto</l>
     <l n="58">bianco il volto e vermiglio,</l>
     <l n="59">tra mille e mille il più leggiadro eletto;</l>
     <l n="60">la sua man dilicata</l>
     <l n="61">è di giacinti ornata;</l>
     <l n="62">la testa di fin or, d'avorio il petto;</l>
     <l n="63">or coglie rosa, or giglio</l>
     <l n="64">per gli orti vaghi il mio gentile Amante;</l>
     <l n="65">ridon l'erbe e le piante,</l>
     <l n="66">e spuntan le viole</l>
     <l n="67">ovunque ei volge le sue luci sante;</l>
     <l n="68">sol di pace e d'amor forma parole</l>
     <l n="69">sì dolci, ch'io non sento;</l>
     <l n="70">né posso immaginar altro contento.</l>
    </lg>
    <lg n="6">
     <l n="71">Ma il suo real soggiorno</l>
     <l n="72">alto, quadrato e forte,</l>
     <l n="73">che limpid'onda bagna e cinge intorno,</l>
     <l n="74">tutto di gemme e d'oro</l>
     <l n="75">con mirabil lavoro</l>
     <l n="76">splende dentro e di fuor la notte e 'l giorno;</l>
     <l n="77">dodici eccelse porte</l>
     <l n="78">apron l'entrata, ed altrettante stelle</l>
     <l n="79">pure, lucenti e belle</l>
     <l n="80">segnano i suoi confini,</l>
     <l n="81">ove non entran mai voglie rubelle,</l>
     <l n="82">ma desiri e pensier casti e divini,</l>
     <l n="83">gioia, pace e vittoria,</l>
     <l n="84">e il santo amore e sempiterna gloria.</l>
    </lg>
    <lg n="7">
     <l n="85">In quel felice albergo</l>
     <l n="86">prega, canzone, il mio Signor cortese</l>
     <l n="87">che, com'or col desio m'inalzo ed ergo,</l>
     <l n="88">così presto gli piaccia</l>
     <l n="89">ch'io lo possa godere a faccia a faccia.</l>
    </lg>
   </lg>
  </body>
 </text>
</TEI>