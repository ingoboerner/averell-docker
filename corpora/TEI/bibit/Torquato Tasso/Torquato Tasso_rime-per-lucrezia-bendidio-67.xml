<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 67</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-67</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 67</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 67</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Anima errante, a quel sereno intorno</l>
     <l n="2">tu lieta spazii e 'n que' soavi giri:</l>
     <l n="3">io non so come viva e come spiri</l>
     <l n="4">aspettando dolente il tuo ritorno.</l>
    </lg>
    <lg n="2">
     <l n="5">Fra tanto senza sole e negro il giorno,</l>
     <l n="6">senza stelle la notte avvien ch'io miri;</l>
     <l n="7">e son più de l'arene i miei desiri</l>
     <l n="8">e solo ho doglia dentro e doglia intorno.</l>
    </lg>
    <lg n="3">
     <l n="9">Alma, deh, riedi, e col tuo dolce lume</l>
     <l n="10">riscalda questo freddo e grave incarco.</l>
     <l n="11">– Torniamo, e so ch'aspetta Amore al varco –.</l>
    </lg>
    <lg n="4">
     <l n="12">– Dolce sarà morir di strale e d'arco,</l>
     <l n="13">dolce stillare il gelo in caldo fiume,</l>
     <l n="14">dolce a quel foco incenerir le piume! –</l>
    </lg>
   </lg>
  </body>
 </text>
</TEI>