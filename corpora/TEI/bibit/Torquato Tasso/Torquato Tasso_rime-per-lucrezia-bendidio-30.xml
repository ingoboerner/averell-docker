<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 30</title>
    <author>Torquato Tasso</author>
   </titleStmt>
   <extent>
    <measure unit="stanza">5</measure>
    <measure unit="line">92</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-30</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 30</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 30</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, tu vedi, e non hai duolo o sdegno,</l>
     <l n="2">ch'al giogo altrui madonna il collo inchina:</l>
     <l n="3">anzi ogni tua ragion da te si cede.</l>
     <l n="4">Altri ha pur fatto, oimè, quasi rapina</l>
     <l n="5">del mio dolce tesoro; or qual può degno</l>
     <l n="6">premio agguagliar la mia costante fede?</l>
     <l n="7">Qual più sperar ne lice ampia mercede</l>
     <l n="8">de la tua ingiusta man, s'in un sol punto</l>
     <l n="9">hai le ricchezze tue diffuse e sparte?</l>
     <l n="10">anzi pur chiuse in parte</l>
     <l n="11">ove un sol gode ogni tuo ben congiunto.</l>
     <l n="12">Ben folle è chi non parte</l>
     <l n="13">omai lunge da te, ché tu non puoi</l>
     <l n="14">pascer se non di furto i servi tuoi.</l>
    </lg>
    <lg n="2">
     <l n="15">Ecco già dal tuo regno il piè rivolgo,</l>
     <l n="16">regno crudo e 'nfelice: ecco io già lasso</l>
     <l n="17">qui le ceneri sparte e 'l foco spento.</l>
     <l n="18">Ma tu mi segui e mi raggiungi, ahi lasso!;</l>
     <l n="19">mentre del mal sofferto in van mi dolgo,</l>
     <l n="20">ch'ogni corso al tuo volo è pigro e lento.</l>
     <l n="21">Già via più calde in sen le fiamme i' sento</l>
     <l n="22">e via più gravi a' piè lacci e ritegni;</l>
     <l n="23">e come a servo fuggitivo e 'ngrato,</l>
     <l n="24">qui, sotto al manco lato,</l>
     <l n="25">d'ardenti note il cor m'imprimi e 'l segni</l>
     <l n="26">del nome a forza amato;</l>
     <l n="27">e perch'arroge al duol ch'è in me sì forte</l>
     <l n="28">formi al pensier ciò che più noia apporte.</l>
    </lg>
    <lg n="3">
     <l n="29">Ch'io scorgo in riva al Po Letizia e Pace</l>
     <l n="30">scherzar con Imeneo, che 'n dolce suono</l>
     <l n="31">chiama la turba a' suoi diletti intesa.</l>
     <l n="32">Liete danze vegg'io, che per me sono</l>
     <l n="33">funebri pompe, ed una istessa face</l>
     <l n="34">ne l'altrui nozze e nel mio rogo accesa;</l>
     <l n="35">e, come Aurora in oriente ascesa,</l>
     <l n="36">donna apparir, che vergognosa in atto</l>
     <l n="37">i rai de' suoi begli occhi a sé raccoglia,</l>
     <l n="38">e ch'altri un bacio toglia</l>
     <l n="39">pegno gentil del suo bel viso intatto,</l>
     <l n="40">e i primi fior ne coglia,</l>
     <l n="41">que' che già cinti d'amorose spine</l>
     <l n="42">crebber vermigli infra le molli brine.</l>
    </lg>
    <lg n="4">
     <l n="43">Tu ch'a que' fiori, Amor, d'intorno voli</l>
     <l n="44">qual ape industre e 'n lor ti pasci e cibi</l>
     <l n="45">e ne sei così vago e così parco,</l>
     <l n="46">deh, come puoi soffrir ch'altri delibi</l>
     <l n="47">umor sì dolce e 'l caro mèl t'involi?</l>
     <l n="48">Non hai tu da ferir saette ed arco?</l>
     <l n="49">Ben fosti pronto in saettarmi al varco</l>
     <l n="50">allor che per vaghezza incauto venni</l>
     <l n="51">là 've spirar tra le purpuree rose</l>
     <l n="52">sentii l'aure amorose;</l>
     <l n="53">e ben piaghe da te gravi io sostenni,</l>
     <l n="54">ch'aperte e sanguinose</l>
     <l n="55">ancor dimostro a chi le stagni e chiuda;</l>
     <l n="56">ma trovo chi l'inaspra ognor più cruda.</l>
     <l n="57">Lasso! il pensier ciò che dispiace e duole</l>
     <l n="58">a l'alma inferma or di ritrar fa prova</l>
     <l n="59">e più s'interna in tante acerbe pene.</l>
     <l n="60">Ecco la bella donna, in cui sol trova</l>
     <l n="61">sostegno il core, or, come vite suole</l>
     <l n="62">che per se stessa caggia, altrui s'attiene:</l>
     <l n="63">qual edera negletta or la mia spene</l>
     <l n="64">giacer vedrassi, s'egli pur non lice</l>
     <l n="65">che s'appoggi a colei ch'un tronco abbraccia.</l>
     <l n="66">Ma tu, ne le cui braccia</l>
     <l n="67">cresce vite sì bella, arbor felice,</l>
     <l n="68">poggia pur, né ti spiaccia</l>
     <l n="69">ch'augel canoro intorno a' vostri rami,</l>
     <l n="70">l'ombra sol goda e più non speri o brami.</l>
    </lg>
    <lg n="5">
     <l n="71">Né la mia donna, perché scaldi il petto</l>
     <l n="72">di nuovo amore, il nodo antico sprezzi,</l>
     <l n="73">che di vedermi al cor già non l'increbbe:</l>
     <l n="74">od essa che l'avvinse essa lo spezzi;</l>
     <l n="75">però ch'omai disciorlo, in guisa è stretto,</l>
     <l n="76">né la man stessa che l'ordìo potrebbe.</l>
     <l n="77">E se pur, come volle, occulto crebbe</l>
     <l n="78">il suo bel nome entro i miei versi accolto</l>
     <l n="79">quasi in fertil terreno arbor gentile,</l>
     <l n="80">or seguirò mio stile,</l>
     <l n="81">se non disdegna esser cantato e còlto</l>
     <l n="82">da la mia penna umìle;</l>
     <l n="83">e d'Apollo ogni dono in me fia sparso</l>
     <l n="84">s'Amor de le sue grazie a me fu scarso.</l>
     <l n="85">Canzon, sì l'alma è ne' tormenti avvezza,</l>
     <l n="86">che, se ciò si concede, ella confida</l>
     <l n="87">paga restar ne le miserie estreme.</l>
     <l n="88">Ma se di questa speme</l>
     <l n="89">avvien che 'l debil filo alcun recida,</l>
     <l n="90">deh, tronchi un colpo insieme,</l>
     <l n="91">ch'io 'l bramo e 'l chiedo, al viver mio lo stame</l>
     <l n="92">e l'amoroso mio duro legame.</l>
    </lg>
   </lg>
  </body>
 </text>
</TEI>