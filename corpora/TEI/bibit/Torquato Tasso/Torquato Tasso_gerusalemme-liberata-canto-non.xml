<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO NONO</title>
    <author>Torquato Tasso</author>
   </titleStmt>
   <extent>
    <measure unit="stanza">99</measure>
    <measure unit="line">792</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-non</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO NONO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO NONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma il gran mostro infernal, che vede queti </l>
     <l n="2">que' già torbidi cori e l'ire spente, </l>
     <l n="3">e cozzar contra 'l fato e i gran decreti </l>
     <l n="4">svolger non può de l'immutabil Mente, </l>
     <l n="5">si parte, e dove passa i campi lieti </l>
     <l n="6">secca, e pallido il sol si fa repente; </l>
     <l n="7">e d'altre furie ancora e d'altri mali </l>
     <l n="8">ministra, a nova impresa affretta l'ali. </l>
    </lg>
    <lg n="2">
     <l n="9">Ella, che dall'essercito cristiano </l>
     <l n="10">per industria sapea de' suoi consorti </l>
     <l n="11">il figliuol di Bertoldo esser lontano, </l>
     <l n="12">Tancredi e gli altri più temuti e forti, </l>
     <l n="13">disse: – Che più s'aspetta? or Solimano </l>
     <l n="14">inaspettato venga e guerra porti. </l>
     <l n="15">Certo (o ch'io spero) alta vittoria avremo </l>
     <l n="16">di campo mal concorde e in parte scemo. – </l>
    </lg>
    <lg n="3">
     <l n="17">Ciò detto, vola ove fra squadre erranti, </l>
     <l n="18">fattosen duce, Soliman dimora, </l>
     <l n="19">quel Soliman di cui non fu tra quanti </l>
     <l n="20">ha Dio rubelli, uom più feroce allora </l>
     <l n="21">né se per nova ingiuria i suoi giganti </l>
     <l n="22">rinovasse la terra, anco vi fòra. </l>
     <l n="23">Questi fu re de' Turchi ed in Nicea </l>
     <l n="24">la sede de l'imperio aver solea, </l>
    </lg>
    <lg n="4">
     <l n="25">e distendeva incontra a i greci lidi </l>
     <l n="26">dal Sangario al Meandro il suo confine, </l>
     <l n="27">ove albergàr già Misi e Frigi e Lidi, </l>
     <l n="28">e le genti di Ponto e le bitine; </l>
     <l n="29">ma poi che contra i Turchi e gli altri infidi </l>
     <l n="30">passàr ne l'Asia l'arme peregrine, </l>
     <l n="31">fur sue terre espugnate, ed ei sconfitto </l>
     <l n="32">ben fu due fiate in general conflitto. </l>
    </lg>
    <lg n="5">
     <l n="33">Ma riprovata avendo in van la sorte </l>
     <l n="34">e spinto a forza dal natio paese, </l>
     <l n="35">ricoverò del re d'Egitto in corte, </l>
     <l n="36">ch'oste gli fu magnanimo e cortese; </l>
     <l n="37">ed ebbe a grado che guerrier sì forte </l>
     <l n="38">gli s'offrisse compagno a l'alte imprese, </l>
     <l n="39">proposto avendo già vietar l'acquisto </l>
     <l n="40">di Palestina a i cavalier di Cristo. </l>
    </lg>
    <lg n="6">
     <l n="41">Ma prima ch'egli apertamente loro </l>
     <l n="42">la destinata guerra annunziasse, </l>
     <l n="43">volle che Solimano, a cui molto oro </l>
     <l n="44">diè per tal uso, gli Arabi assoldasse. </l>
     <l n="45">Or mentre ei d'Asia e dal paese moro </l>
     <l n="46">l'oste accogliea, Soliman venne e trasse </l>
     <l n="47">agevolmente a sé gli Arabi avari, </l>
     <l n="48">ladroni in ogni tempo o mercenari. </l>
    </lg>
    <lg n="7">
     <l n="49">Così fatto lor duce, or d'ogni intorno </l>
     <l n="50">la Giudea scorre, e fa prede e rapine </l>
     <l n="51">sì che 'l venire è chiuso e 'l far ritorno </l>
     <l n="52">da l'essercito franco a le marine; </l>
     <l n="53">e rimembrando ognor l'antico scorno </l>
     <l n="54">e de l'imperio suo l'alte ruine, </l>
     <l n="55">cose maggior nel petto acceso volve, </l>
     <l n="56">ma non ben s'assecura o si risolve. </l>
    </lg>
    <lg n="8">
     <l n="57">A costui viene Aletto, e da lei tolto </l>
     <l n="58">è 'l sembiante d'un uom d'antica etade: </l>
     <l n="59">vòta di sangue, empie di crespe il volto, </l>
     <l n="60">lascia barbuto il labro e 'l mento rade, </l>
     <l n="61">dimostra il capo in lunghe tele avolto, </l>
     <l n="62">la veste oltra 'l ginocchio al piè gli cade, </l>
     <l n="63">la scimitarra al fianco, e 'l tergo carco </l>
     <l n="64">de la faretra, e ne le mani ha l'arco. </l>
    </lg>
    <lg n="9">
     <l n="65">– Noi – gli dice ella – or trascorriam le vòte </l>
     <l n="66">piaggie e l'arene sterili e deserte, </l>
     <l n="67">ove né far rapina omai si pote, </l>
     <l n="68">né vittoria acquistar che loda merte. </l>
     <l n="69">Goffredo intanto la città percote, </l>
     <l n="70">e già le mura ha con le torri aperte; </l>
     <l n="71">e già vedrem, s'ancor si tarda un poco, </l>
     <l n="72">in sin di qua le sue ruine e 'l foco. </l>
    </lg>
    <lg n="10">
     <l n="73">Dunque accesi tuguri e greggie e buoi </l>
     <l n="74">gli alti trofei di Soliman saranno? </l>
     <l n="75">Così racquisti il regno? e così i tuoi </l>
     <l n="76">oltraggi vendicar ti credi e 'l danno? </l>
     <l n="77">Ardisci, ardisci; entro a i ripari suoi </l>
     <l n="78">di notte opprimi il barbaro tiranno. </l>
     <l n="79">Credi al tuo vecchio Araspe, il cui consiglio </l>
     <l n="80">e nel regno provasti e ne l'essiglio. </l>
    </lg>
    <lg n="11">
     <l n="81">Non ci aspetta egli e non ci teme, e sprezza </l>
     <l n="82">gli Arabi ignudi in vero e timorosi, </l>
     <l n="83">né creder mai potrà che gente avezza </l>
     <l n="84">a le prede, a le fughe, or cotanto osi; </l>
     <l n="85">ma feri li farà la tua fierezza </l>
     <l n="86">contra un campo che giaccia inerme e posi. – </l>
     <l n="87">Così gli disse, e le sue furie ardenti </l>
     <l n="88">spirogli al seno, e si mischiò tra' venti. </l>
    </lg>
    <lg n="12">
     <l n="89">Grida il guerrier, levando al ciel la mano: </l>
     <l n="90">– O tu, che furor tanto al cor m'irriti </l>
     <l n="91">(ned uom sei già, se ben sembiante umano </l>
     <l n="92">mostrasti), ecco io ti seguo ove m'inviti. </l>
     <l n="93">Verrò, farò là monti ov'ora è piano, </l>
     <l n="94">monti d'uomini estinti e di feriti, </l>
     <l n="95">farò fiumi di sangue. Or tu sia meco, </l>
     <l n="96">e tratta l'armi mie per l'aer cieco. – </l>
    </lg>
    <lg n="13">
     <l n="97">Tace, e senza indugiar le turbe accoglie </l>
     <l n="98">e rincora parlando il vile e 'l lento, </l>
     <l n="99">e ne l'ardor de le sue stesse voglie </l>
     <l n="100">accende il campo a seguitarlo intento. </l>
     <l n="101">Dà il segno Aletto de la tromba, e scioglie </l>
     <l n="102">di sua man propria il gran vessillo al vento. </l>
     <l n="103">Marcia il campo veloce, anzi sì corre </l>
     <l n="104">che de la fama il volo anco precorre. </l>
    </lg>
    <lg n="14">
     <l n="105">Va seco Aletto, e poscia il lascia e veste, </l>
     <l n="106">d'uom che rechi novelle, abito e viso; </l>
     <l n="107">e ne l'ora che par che il mondo reste </l>
     <l n="108">fra la notte e fra 'l dì dubbio e diviso, </l>
     <l n="109">entra in Gierusalemme, e tra le meste </l>
     <l n="110">turbe passando al re dà l'alto aviso </l>
     <l n="111">del gran campo che giunge e del disegno, </l>
     <l n="112">e del notturno assalto e l'ora e 'l segno. </l>
    </lg>
    <lg n="15">
     <l n="113">Ma già distendon l'ombre orrido velo </l>
     <l n="114">che di rossi vapor si sparge e tigne; </l>
     <l n="115">la terra in vece del notturno gelo </l>
     <l n="116">bagnan rugiade tepide e sanguigne; </l>
     <l n="117">s'empie di mostri e di prodigi il cielo, </l>
     <l n="118">s'odon fremendo errar larve maligne: </l>
     <l n="119">votò Pluton gli abissi, e la sua notte </l>
     <l n="120">tutta versò da le tartaree grotte. </l>
    </lg>
    <lg n="16">
     <l n="121">Per sì profondo orror verso le tende </l>
     <l n="122">de gli inimici il fer Soldan camina; </l>
     <l n="123">ma quando a mezzo del suo corso ascende </l>
     <l n="124">la notte, onde poi rapida dechina, </l>
     <l n="125">a men d'un miglio, ove riposo prende </l>
     <l n="126">il securo Francese, ei s'avicina. </l>
     <l n="127">Qui fe' cibar le genti, e poscia d'alto </l>
     <l n="128">parlando confortolle al crudo assalto: </l>
    </lg>
    <lg n="17">
     <l n="129">– Vedete là di mille furti pieno </l>
     <l n="130">un campo più famoso assai che forte, </l>
     <l n="131">che quasi un mar nel suo vorace seno </l>
     <l n="132">tutte de l'Asia ha le ricchezze absorte? </l>
     <l n="133">Questo ora a voi (né già potria con meno </l>
     <l n="134">vostro periglio) espon benigna sorte: </l>
     <l n="135">l'arme e i destrier d'ostro guerniti e d'oro </l>
     <l n="136">preda fian vostra, e non difesa loro. </l>
    </lg>
    <lg n="18">
     <l n="137">Né questa è già quell'oste onde la persa </l>
     <l n="138">gente e la gente di Nicea fu vinta, </l>
     <l n="139">perché in guerra sì lunga e sì diversa </l>
     <l n="140">rimasa n'è la maggior parte estinta; </l>
     <l n="141">e s'anco integra fosse, or tutta immersa </l>
     <l n="142">in profonda quiete e d'arme è scinta. </l>
     <l n="143">Tosto s'opprime chi di sonno è carco, </l>
     <l n="144">ché dal sonno a la morte è un picciol varco. </l>
    </lg>
    <lg n="19">
     <l n="145">Su su, venite: io primo aprir la strada </l>
     <l n="146">vuo' su i corpi languenti entro a i ripari; </l>
     <l n="147">ferir da questa mia ciascuna spada, </l>
     <l n="148">e l'arti usar di crudeltate impari. </l>
     <l n="149">Oggi fia che di Cristo il regno cada, </l>
     <l n="150">oggi libera l'Asia, oggi voi chiari. – </l>
     <l n="151">Così gli infiamma a le vicine prove, </l>
     <l n="152">indi tacitamente oltre lor move. </l>
    </lg>
    <lg n="20">
     <l n="153">Ecco tra via le sentinelle ei vede </l>
     <l n="154">per l'ombra mista d'una incerta luce, </l>
     <l n="155">né ritrovar, come secura fede </l>
     <l n="156">avea, pote improviso il saggio duce. </l>
     <l n="157">Volgon quelle gridando indietro il piede, </l>
     <l n="158">scorto che sì gran turba egli conduce, </l>
     <l n="159">sì che la prima guardia è da lor desta, </l>
     <l n="160">e com' può meglio a guerreggiar s'appresta. </l>
    </lg>
    <lg n="21">
     <l n="161">Dan fiato allora a i barbari metalli </l>
     <l n="162">gli Arabi, certi omai d'esser sentiti. </l>
     <l n="163">Van gridi orrendi al cielo, e de' cavalli </l>
     <l n="164">co 'l suon del calpestio misti i nitriti. </l>
     <l n="165">Gli alti monti muggìr, muggìr le valli, </l>
     <l n="166">e risposer gli abissi a i lor muggiti, </l>
     <l n="167">e la face inalzò di Flegetonte </l>
     <l n="168">Aletto, e 'l segno diede a quei del monte. </l>
    </lg>
    <lg n="22">
     <l n="169">Corre inanzi il Soldano, e giunge a quella </l>
     <l n="170">confusa ancora e inordinata guarda </l>
     <l n="171">rapido sì che torbida procella </l>
     <l n="172">da' cavernosi monti esce più tarda. </l>
     <l n="173">Fiume ch'arbori insieme e case svella, </l>
     <l n="174">folgore che le torri abbatta ed arda, </l>
     <l n="175">terremoto che 'l mondo empia d'orrore, </l>
     <l n="176">son picciole sembianze al suo furore. </l>
    </lg>
    <lg n="23">
     <l n="177">Non cala il ferro mai ch'a pien non colga, </l>
     <l n="178">né coglie a pien che piaga anco non faccia, </l>
     <l n="179">né piaga fa che l'alma altrui non tolga; </l>
     <l n="180">e più direi, ma il ver di falso ha faccia. </l>
     <l n="181">E par ch'egli o s'infinga o non se 'n dolga </l>
     <l n="182">o non senta il ferir de l'altrui braccia, </l>
     <l n="183">se ben l'elmo percosso in suon di squilla </l>
     <l n="184">rimbomba e orribilmente arde e sfavilla. </l>
    </lg>
    <lg n="24">
     <l n="185">Or quando ei solo ha quasi in fuga vòlto </l>
     <l n="186">quel primo stuol de le francesche genti, </l>
     <l n="187">giungono in guisa d'un diluvio accolto </l>
     <l n="188">di mille rivi gli Arabi correnti. </l>
     <l n="189">Fuggono i Franchi allora a freno sciolto, </l>
     <l n="190">e misto il vincitor va tra' fuggenti, </l>
     <l n="191">e con lor entra ne' ripari, e 'l tutto </l>
     <l n="192">di ruine e d'orror s'empie e di lutto. </l>
    </lg>
    <lg n="25">
     <l n="193">Porta il Soldan su l'elmo orrido e grande </l>
     <l n="194">serpe che si dilunga e il collo snoda, </l>
     <l n="195">su le zampe s'inalza e l'ali spande, </l>
     <l n="196">e piega in arco la forcuta coda. </l>
     <l n="197">Par che tre lingue vibri e che fuor mande </l>
     <l n="198">livida spuma, e che 'l suo fischio s'oda. </l>
     <l n="199">Ed or ch'arde la pugna, anch'ei s'infiamma </l>
     <l n="200">nel moto, e fumo versa insieme e fiamma. </l>
    </lg>
    <lg n="26">
     <l n="201">E si mostra in quel lume a i riguardanti </l>
     <l n="202">formidabil così l'empio Soldano, </l>
     <l n="203">come veggion ne l'ombra i naviganti </l>
     <l n="204">fra mille lampi il torbido oceano. </l>
     <l n="205">Altri danno a la fuga i piè tremanti, </l>
     <l n="206">danno altri al ferro intrepida la mano; </l>
     <l n="207">e la notte i tumulti ognor più mesce, </l>
     <l n="208">ed occultando i rischi, i rischi accresce. </l>
    </lg>
    <lg n="27">
     <l n="209">Fra color che mostraro il cor più franco, </l>
     <l n="210">Latin, su 'l Tebro nato, allor si mosse, </l>
     <l n="211">a cui né le fatiche il corpo stanco, </l>
     <l n="212">né gli anni dome aveano ancor le posse. </l>
     <l n="213">Cinque suoi figli quasi eguali al fianco </l>
     <l n="214">gli erano sempre, ovunque in guerra ei fosse, </l>
     <l n="215">d'arme gravando, anzi il lor tempo molto, </l>
     <l n="216">le membra amcor crescenti e 'l molle volto. </l>
    </lg>
    <lg n="28">
     <l n="217">Ed eccitati dal paterno essempio </l>
     <l n="218">aguzzavano al sangue il ferro e l'ire. </l>
     <l n="219">Dice egli loro: – Andianne ove quell'empio </l>
     <l n="220">veggiam ne' fuggitivi insuperbire, </l>
     <l n="221">né già ritardi il sanguinoso scempio, </l>
     <l n="222">ch'ei fa de gli altri, in voi l'usato ardire, </l>
     <l n="223">però che quello, o figli, è vile onore </l>
     <l n="224">cui non adorni alcun passato orrore. – </l>
    </lg>
    <lg n="29">
     <l n="225">Così feroce leonessa i figli, </l>
     <l n="226">cui dal collo la coma anco non pende </l>
     <l n="227">né con gli anni lor sono i feri artigli </l>
     <l n="228">cresciuti e l'arme de la bocca orrende, </l>
     <l n="229">mena seco a la preda ed a i perigli, </l>
     <l n="230">e con l'essempio a incrudelir gli accende </l>
     <l n="231">nel cacciator che le natie lor selve </l>
     <l n="232">turba e fuggir fa le men forti belve. </l>
    </lg>
    <lg n="30">
     <l n="233">Segue il buon genitor l'incauto stuolo </l>
     <l n="234">de' cinque, e Solimano assale e cinge; </l>
     <l n="235">e in un sol punto un sol consiglio, e un solo </l>
     <l n="236">spirito quasi, sei lunghe aste spinge. </l>
     <l n="237">Ma troppo audace il suo maggior figliuolo </l>
     <l n="238">l'asta abbandona e con quel fer si stringe, </l>
     <l n="239">e tenta in van con la pungente spada </l>
     <l n="240">che sotto il corridor morto gli cada. </l>
    </lg>
    <lg n="31">
     <l n="241">Ma come a le procelle esposto monte, </l>
     <l n="242">che percosso da i flutti il mar sovraste, </l>
     <l n="243">sostien fermo in se stesso i tuoni e l'onte </l>
     <l n="244">del ciel irato e i venti e l'onde vaste, </l>
     <l n="245">così il fero Soldan l'audace fronte </l>
     <l n="246">tien salda incontra a i ferri e incontra a l'aste, </l>
     <l n="247">ed a colui che il suo destrier percote </l>
     <l n="248">tra i cigli parte il capo e tra le gote. </l>
    </lg>
    <lg n="32">
     <l n="249">Aramante al fratel che giù ruina </l>
     <l n="250">porge pietoso il braccio, e lo sotiene. </l>
     <l n="251">Vana e folle pietà! ch'a la ruina </l>
     <l n="252">altrui la sua medesma a giunger viene, </l>
     <l n="253">ché 'l pagan su quel braccio il ferro inchina </l>
     <l n="254">ed atterra con lui chi lui s'attiene. </l>
     <l n="255">Caggiono entrambi, e l'un su l'altro langue </l>
     <l n="256">mescolando i sospiri ultimi e 'l sangue. </l>
    </lg>
    <lg n="33">
     <l n="257">Quinci egli di Sabin l'asta recisa, </l>
     <l n="258">onde il fanciullo di lontan l'infesta, </l>
     <l n="259">gli urta il cavallo adosso e 'l coglie in guisa </l>
     <l n="260">che giù tremante il batte, indi il calpesta. </l>
     <l n="261">Dal giovenetto corpo uscì divisa </l>
     <l n="262">con gran contrasto l'alma, e lasciò mesta </l>
     <l n="263">l'aure soavi de la vita e i giorni </l>
     <l n="264">de la tenera età lieti ed adorni. </l>
    </lg>
    <lg n="34">
     <l n="265">Rimanean vivi ancor Pico e Laurente, </l>
     <l n="266">onde arricchì un sol parto il genitore: </l>
     <l n="267">similissima coppia e che sovente </l>
     <l n="268">esser solea cagion di dolce errore. </l>
     <l n="269">Ma se lei fe' natura indifferente, </l>
     <l n="270">differente or la fa l'ostil furore: </l>
     <l n="271">dura distinzion ch'a l'un divide </l>
     <l n="272">dal busto il collo, a l'altro il petto incide. </l>
    </lg>
    <lg n="35">
     <l n="273">Il padre, ah non più padre! (ahi fera sorte, </l>
     <l n="274">ch'orbo di tanti figli a un punto il face!), </l>
     <l n="275">rimira in cinque morti or la sua morte </l>
     <l n="276">e de la stirpe sua che tutta giace. </l>
     <l n="277">Né so come vecchiezza abbia sì forte </l>
     <l n="278">ne l'atroci miserie e sì vivace </l>
     <l n="279">che spiri e pugni ancor; ma gli atti e i visi </l>
     <l n="280">non mirò forse de' figliuoli uccisi, </l>
    </lg>
    <lg n="36">
     <l n="281">e di sì acerbo lutto a gli occhi sui </l>
     <l n="282">parte l'amiche tenebre celaro. </l>
     <l n="283">Con tutto ciò nulla sarebbe a lui, </l>
     <l n="284">senza perder se stesso, il vincer caro. </l>
     <l n="285">Prodigo del suo sangue, e de l'altrui </l>
     <l n="286">avidissimamente è fatto avaro; </l>
     <l n="287">né si conosce ben qual suo desire </l>
     <l n="288">paia maggior, l'uccidere o 'l morire. </l>
    </lg>
    <lg n="37">
     <l n="289">Ma grida al suo nemico: – E' dunque frale </l>
     <l n="290">sì questa mano, e in guisa ella si sprezza, </l>
     <l n="291">che con ogni suo sforzo ancor non vale </l>
     <l n="292">a provocare in me la tua fierezza? – </l>
     <l n="293">Tace, e percossa tira aspra e mortale </l>
     <l n="294">che le piastre e le maglie insieme spezza, </l>
     <l n="295">e su 'l fianco gli cala e vi fa grande </l>
     <l n="296">piaga onde il sangue tepido si spande. </l>
    </lg>
    <lg n="38">
     <l n="297">A quel grido, a quel colpo, in lui converse </l>
     <l n="298">il barbaro crudel la spada e l'ira. </l>
     <l n="299">Gli aprì l'usbergo, e pria lo scudo aperse </l>
     <l n="300">cui sette volte un duro cuoio aggira, </l>
     <l n="301">e 'l ferro ne le viscere gli immerse. </l>
     <l n="302">Il misero Latin singhiozza e spira, </l>
     <l n="303">con vomito alterno or gli trabocca </l>
     <l n="304">il sangue per la piaga, or per la bocca. </l>
    </lg>
    <lg n="39">
     <l n="305">Come ne l'Apennin robusta pianta </l>
     <l n="306">che sprezzò d'Euro e d'Aquilon la guerra, </l>
     <l n="307">se turbo inusitato al fin la schianta, </l>
     <l n="308">gli alberi intorno ruinando atterra, </l>
     <l n="309">così cade egli, e la sua furia è tanta </l>
     <l n="310">che più d'un seco tragge a cui s'afferra; </l>
     <l n="311">e ben d'uom sì feroce è degno fine </l>
     <l n="312">che faccia ancor morendo alte ruine. </l>
    </lg>
    <lg n="40">
     <l n="313">Mentre il Soldan sfogando l'odio interno </l>
     <l n="314">pasce un lungo digiun ne' corpi umani, </l>
     <l n="315">gli Arabi inanimiti aspro governo </l>
     <l n="316">anch'essi fanno de' guerrier cristiani: </l>
     <l n="317">l'inglese Enrico e 'l bavaro Oliferno </l>
     <l n="318">moiono, o fer Dragutte, a le tue mani; </l>
     <l n="319">a Gilberto, a Filippo, Ariadeno </l>
     <l n="320">toglie la vita, i quai nacquer sul Reno; </l>
    </lg>
    <lg n="41">
     <l n="321">Albazàr con la mazza abbatte Ernesto, </l>
     <l n="322">cade sotto Algazelle Otton di spada. </l>
     <l n="323">Ma chi narrar potria quel modo o questo </l>
     <l n="324">di morte, e quanta plebe ignobil cada? </l>
     <l n="325">Sin da quei primi gridi erasi desto </l>
     <l n="326">Goffredo, e non istava intanto a bada; </l>
     <l n="327">già tutto è armato, e già raccolto un grosso </l>
     <l n="328">drapello ha seco, e già con lor s'è mosso. </l>
    </lg>
    <lg n="42">
     <l n="329">Egli, che dopo il grido udì il tumulto </l>
     <l n="330">che par che sempre più terribil suoni, </l>
     <l n="331">avisò ben che repentino insulto </l>
     <l n="332">esser dovea de gli Arabi ladroni; </l>
     <l n="333">ché già non era al capitano occulto </l>
     <l n="334">ch'essi intorno scorrean le regioni, </l>
     <l n="335">benchè non istimò che sì fugace </l>
     <l n="336">vulgo mai fosse d'assalirlo audace. </l>
    </lg>
    <lg n="43">
     <l n="337">Or mentre egli ne viene, ode repente </l>
     <l n="338">– Arme! arme! – replicar da l'altro lato, </l>
     <l n="339">che in un tempo il cielo orribilmente </l>
     <l n="340">intonar di barbarico ululato. </l>
     <l n="341">Questa è Clorinda che del re la gente </l>
     <l n="342">guida a l'assalto, ed have Argante a lato. </l>
     <l n="343">Al nobil Guelfo, che sostien sua vice, </l>
     <l n="344">allor si volge il capitano e dice: </l>
    </lg>
    <lg n="44">
     <l n="345">– Odi qual novo strepito di Marte </l>
     <l n="346">di verso il colle e la città ne viene; </l>
     <l n="347">d'uopo là fia che 'l tuo valore e l'arte </l>
     <l n="348">i primi assalti de' nemici affrene. </l>
     <l n="349">Vanne tu dunque e là provedi, e parte </l>
     <l n="350">vuo' che di questi miei teco ne mene </l>
     <l n="351">con gli altri io me n'andrò da l'altro canto </l>
     <l n="352">a sostener l'impeto ostile intanto. – </l>
    </lg>
    <lg n="45">
     <l n="353">Così fra lor concluso, ambo gli move </l>
     <l n="354">per diverso sentiero egual fortuna. </l>
     <l n="355">Al colle Guelfo, e 'l capitan va dove </l>
     <l n="356">gli Arabi omai non han contesa alcuna. </l>
     <l n="357">Ma questi andando acquista forza, e nove </l>
     <l n="358">genti di passo in passo ognor raguna, </l>
     <l n="359">tal che già fatto poderoso e grande </l>
     <l n="360">giunge ove il fero Turco il sangue spande. </l>
    </lg>
    <lg n="46">
     <l n="361">Così scendendo dal natio suo monte </l>
     <l n="362">non empie umile il Po l'angusta sponda, </l>
     <l n="363">ma sempre più, quanto è più lunge al fonte, </l>
     <l n="364">di nove forze insuperbito abonda; </l>
     <l n="365">sovra i rotti confini alza la fronte </l>
     <l n="366">di tauro, e vincitor d'intorno inonda, </l>
     <l n="367">e con più corna Adria respinge e pare </l>
     <l n="368">che guerra porti e non tributo al mare. </l>
    </lg>
    <lg n="47">
     <l n="369">Goffredo, ove fuggir le impaurite </l>
     <l n="370">sue genti vede, accorre e le minaccia: </l>
     <l n="371">– Qual timor – grida – è questo? ove fuggite? </l>
     <l n="372">Guardate almen chi sia quel che vi caccia. </l>
     <l n="373">Vi caccia un vile stuol, che le ferite </l>
     <l n="374">né ricever né dar sa ne la faccia; </l>
     <l n="375">e se 'l vedranno incontra sé rivolto, </l>
     <l n="376">temeran l'arme lor del vostro volto. – </l>
    </lg>
    <lg n="48">
     <l n="377">Punge il destrier, ciò detto, e là si volve </l>
     <l n="378">ove di Soliman gli incendi ha scorti. </l>
     <l n="379">Va per mezzo del sangue e de la polve </l>
     <l n="380">e de' ferri e de' rischi e de le morti; </l>
     <l n="381">con la spada e con gli urti apre e dissolve </l>
     <l n="382">le vie più chiuse e gli ordini più forti, </l>
     <l n="383">e sossopra cader fa d'ambo i lati </l>
     <l n="384">cavalieri e cavalli, arme ed armati. </l>
    </lg>
    <lg n="49">
     <l n="385">Sovra i confusi monti a salto a salto </l>
     <l n="386">de la profonda strage oltre camina. </l>
     <l n="387">L'intrepido Soldan che 'l fero assalto </l>
     <l n="388">sente venir, no 'l fugge e no 'l declina; </l>
     <l n="389">ma se gli spinge incontra, e 'l ferro in alto </l>
     <l n="390">levando per ferir gli s'avicina. </l>
     <l n="391">Oh quai duo cavalier or la fortuna </l>
     <l n="392">da gli estremi del mondo in prova aduna! </l>
    </lg>
    <lg n="50">
     <l n="393">Furor contra virtute or qui combatte </l>
     <l n="394">d'Asia in un picciol cerchio il grande impero. </l>
     <l n="395">Chi può dir come gravi e come ratte </l>
     <l n="396">le spade son? quanto il duello è fero? </l>
     <l n="397">Passo qui cose orribili che fatte </l>
     <l n="398">furon, ma le coprì quell'aer nero, </l>
     <l n="399">d'un chiarissimo sol degne e che tutti </l>
     <l n="400">siano i mortali a riguardar ridutti. </l>
    </lg>
    <lg n="51">
     <l n="401">Il popol di Giesù, dietro a tal guida </l>
     <l n="402">audace or divenuto, oltre si spinge, </l>
     <l n="403">e de' suoi meglio armati a l'omicida </l>
     <l n="404">Soldano intorno un denso stuol si stringe. </l>
     <l n="405">Né la gente fedel più che l'infida, </l>
     <l n="406">né più questa che quella il campo tinge, </l>
     <l n="407">ma gli uni e gli altri, e vincitor e vinti, </l>
     <l n="408">egualmente dan morte e son estinti. </l>
    </lg>
    <lg n="52">
     <l n="409">Come pari d'ardir, con forza pare </l>
     <l n="410">quinci Austro in guerra vien, quindi Aquilone, </l>
     <l n="411">non ei fra lor, non cede il cielo o 'l mare, </l>
     <l n="412">ma nube a nube e flutto a flutto oppone; </l>
     <l n="413">così né ceder qua, né là piegare </l>
     <l n="414">si vede l'ostinata aspra tenzone: </l>
     <l n="415">s'affronta insieme orribilmente urtando </l>
     <l n="416">scudo a scudo, elmo ad elmo e brando a brando. </l>
    </lg>
    <lg n="53">
     <l n="417">Non meno intanto son feri i litigi </l>
     <l n="418">da l'altra parte, e i guerrier folti e densi. </l>
     <l n="419">Mille nuvole e più d'angeli stigi </l>
     <l n="420">tutti han pieni de l'aria i campi immensi, </l>
     <l n="421">e dan forza a i pagani, onde i vestigi </l>
     <l n="422">non è chi indietro di rivolger pensi; </l>
     <l n="423">e la face d'inferno Argante infiamma, </l>
     <l n="424">acceso ancor de la sua propria fiamma. </l>
    </lg>
    <lg n="54">
     <l n="425">Egli ancor dal suo lato in fuga mosse </l>
     <l n="426">le guardie, e ne' ripari entrò d'un salto; </l>
     <l n="427">di lacerate membra empié le fosse, </l>
     <l n="428">appianò il calle, agevolò l'assalto, </l>
     <l n="429">sì che gli altri il seguiro e fèr poi rosse </l>
     <l n="430">le prime tende di sanguigno smalto. </l>
     <l n="431">E seco a par Clorinda o dietro poco </l>
     <l n="432">se 'n gio, sdegnosa del secondo loco. </l>
    </lg>
    <lg n="55">
     <l n="433">E già fuggiano i Franchi allor che quivi </l>
     <l n="434">giunse Guelfo opportuno e 'l suo drapello, </l>
     <l n="435">e volger fe' la fronte a i fuggitivi </l>
     <l n="436">e sostenne il furor del popolo fello. </l>
     <l n="437">Così si combatteva, e 'l sangue in rivi </l>
     <l n="438">correa egualmente in questo lato e in quello. </l>
     <l n="439">Gli occhi fra tanto a la battaglia rea </l>
     <l n="440">dal suo gran seggio il Re del Ciel volgea. </l>
    </lg>
    <lg n="56">
     <l n="441">Sedea colà dond'Egli e buono e giusto </l>
     <l n="442">dà legge al tutto e 'l tutto orna e produce </l>
     <l n="443">sovra i bassi confin del mondo angusto, </l>
     <l n="444">ove senso o ragion non si conduce; </l>
     <l n="445">e de l'Eternità nel trono augusto </l>
     <l n="446">risplendea con tre lumi in una luce. </l>
     <l n="447">Ha sotto i piedi il Fato e la Natura, </l>
     <l n="448">ministri umili, e 'l Moto e Chi 'l misura, </l>
    </lg>
    <lg n="57">
     <l n="449">e 'l Loco e Quella che, qual fumo o polve, </l>
     <l n="450">la gloria di qua giuso e l'oro e i regni, </l>
     <l n="451">come piace là su, disperde e volve, </l>
     <l n="452">né, diva, cura i nostri umani sdegni. </l>
     <l n="453">Quivi ei così nel suo splendor s'involve, </l>
     <l n="454">che v'abbaglian la vista anco i più degni: </l>
     <l n="455">d'intorno ha innumerabili immortali, </l>
     <l n="456">disegualmente in lor letizia eguali. </l>
    </lg>
    <lg n="58">
     <l n="457">Al gran concento de' beati carmi </l>
     <l n="458">lieta risuona la celeste reggia. </l>
     <l n="459">Chiama Egli a sé Michele, il qual ne l'armi </l>
     <l n="460">di lucido adamante arde e lampeggia, </l>
     <l n="461">e dice lui: – Non vedi or come s'armi </l>
     <l n="462">contra la mia fedel diletta greggia </l>
     <l n="463">l'empia schiera d'Averno, e insin dal fondo </l>
     <l n="464">de le sue morti a turbar sorge il mondo? </l>
    </lg>
    <lg n="59">
     <l n="465">Va', dille tu che lasci omai le cure </l>
     <l n="466">de la guerra a i guerrier, cui ciò conviene, </l>
     <l n="467">né il regno de' viventi, né le pure </l>
     <l n="468">piaggie del ciel conturbi ed avenene. </l>
     <l n="469">Torni a le notti d'Acheronte oscure, </l>
     <l n="470">suo degno albergo, a le sue giuste pene; </l>
     <l n="471">quivi se stessa e l'anime d'abisso </l>
     <l n="472">crucii. Così commando e così ho fisso. – </l>
    </lg>
    <lg n="60">
     <l n="473">Qui tacque, e 'l duce de' guerrieri alati </l>
     <l n="474">s'inchinò riverente al divin piede; </l>
     <l n="475">indi spiega al gran volo i vanni aurati, </l>
     <l n="476">rapido sì ch'anco il pensiero eccede. </l>
     <l n="477">Passa il foco e la luce, ove i beati </l>
     <l n="478">hanno lor gloriosa immobil sede, </l>
     <l n="479">poscia il puro cristallo e 'l cerchio mira </l>
     <l n="480">che di stelle gemmato incontra gira; </l>
    </lg>
    <lg n="61">
     <l n="481">quinci, d'opre diversi e di sembianti, </l>
     <l n="482">da sinistra rotar Saturno e Giove </l>
     <l n="483">e gli altri, i quali esser non ponno erranti </l>
     <l n="484">s'angelica virtù gli informa e move, </l>
     <l n="485">vien poi da' campi lieti e fiammeggianti </l>
     <l n="486">d'eterno dì là donde tuona e piove, </l>
     <l n="487">ove se stesso il mondo strugge e pasce, </l>
     <l n="488">e ne le guerre sue more e rinasce. </l>
    </lg>
    <lg n="62">
     <l n="489">Venia scotendo con l'eterne piume </l>
     <l n="490">la caligine densa e i cupi orrori; </l>
     <l n="491">s'indorava la notte al divin lume </l>
     <l n="492">che spargea scintillando il volto fuori. </l>
     <l n="493">Tale il sol ne le nubi ha per costume </l>
     <l n="494">spiegar dopo la pioggia i bei colori; </l>
     <l n="495">tal suol, fendendo il liquido sereno, </l>
     <l n="496">stella cader de la gran madre in seno. </l>
    </lg>
    <lg n="63">
     <l n="497">Ma giunto ove la schiera empia infernale </l>
     <l n="498">il furor de' pagani accende e sprona, </l>
     <l n="499">si ferma in aria in su 'l vigor de l'ale, </l>
     <l n="500">e vibra l'asta, e così lor ragiona: </l>
     <l n="501">– Pur voi dovreste omai saper con quale </l>
     <l n="502">folgore orrendo il Re del mondo tuona, </l>
     <l n="503">o nel disprezzo e ne' tormenti acerbi </l>
     <l n="504">de l'estrema miseria anco superbi. </l>
    </lg>
    <lg n="64">
     <l n="505">Fisso è nel Ciel ch'al venerabil segno </l>
     <l n="506">chini le mura, apra Sion le porte. </l>
     <l n="507">A che pugnar co 'l fato? a che lo sdegno </l>
     <l n="508">dunque irritar de la celeste corte? </l>
     <l n="509">Itene, maledetti, al vostro regno, </l>
     <l n="510">regno di pene e di perpetua morte; </l>
     <l n="511">e siano in quegli a voi dovuti chiostri </l>
     <l n="512">le vostre guerre ed i trionfi vostri. </l>
    </lg>
    <lg n="65">
     <l n="513">Là incrudelite, là sovra i nocenti </l>
     <l n="514">tutte adoprate pur le vostre posse </l>
     <l n="515">fra i gridi eterni e lo stridor de' denti, </l>
     <l n="516">e 'l suon del ferro e le catene scosse. – </l>
     <l n="517">Disse, e quei ch'egli vide al partir lenti </l>
     <l n="518">con la lancia fatal pinse e percosse; </l>
     <l n="519">essi gemendo abbandonàr le belle </l>
     <l n="520">region de la luce e l'auree stelle, </l>
    </lg>
    <lg n="66">
     <l n="521">e dispiegàr verso gli abissi il volo </l>
     <l n="522">ad inasprir ne' rei l'usate doglie. </l>
     <l n="523">Non passa il mar d'augei sì grande stuolo </l>
     <l n="524">quando a i soli più tepidi s'accoglie, </l>
     <l n="525">né tante vede mai l'autunno al suolo </l>
     <l n="526">cader co' primi freddi aride foglie. </l>
     <l n="527">Liberato da lor, quella sì negra </l>
     <l n="528">faccia depone il mondo e si rallegra. </l>
    </lg>
    <lg n="67">
     <l n="529">Ma non perciò nel disdegnoso petto </l>
     <l n="530">d'Argante vien l'ardire o 'l furor manco, </l>
     <l n="531">benché suo foco in lui non spiri Aletto, </l>
     <l n="532">né flagello infernal gli sferzi il fianco. </l>
     <l n="533">Rota il ferro crudel ove è più stretto </l>
     <l n="534">e più calcato insieme il popol franco; </l>
     <l n="535">miete i vili e i potenti, e i più sublimi </l>
     <l n="536">e più superbi capi adegua a gli imi. </l>
    </lg>
    <lg n="68">
     <l n="537">Non lontana è Clorinda, e già non meno </l>
     <l n="538">par che di tronche membra il campo asperga. </l>
     <l n="539">Caccia la spada a Berlinghier nel seno </l>
     <l n="540">per mezzo il cor, dove la vita alberga, </l>
     <l n="541">e quel colpo a trovarlo andò sì pieno </l>
     <l n="542">che sanguinosa uscì fuor de le terga; </l>
     <l n="543">poi fère Albin là 've primier s'apprende </l>
     <l n="544">nostro alimento, e 'l viso a Gallo fende. </l>
    </lg>
    <lg n="69">
     <l n="545">La destra di Gerniero, onde ferita </l>
     <l n="546">ella fu già, manda recisa al piano: </l>
     <l n="547">tratta anco il ferro, e con tremanti dita </l>
     <l n="548">semiviva nel suol guizza la mano. </l>
     <l n="549">Coda di serpe è tal, ch'indi partita </l>
     <l n="550">cerca d'unirsi al suo principio invano. </l>
     <l n="551">Così mal concio la guerriera il lassa, </l>
     <l n="552">poi si volge ad Achille e 'l ferro abbassa, </l>
    </lg>
    <lg n="70">
     <l n="553">e tra 'l collo e la nuca il colpo assesta; </l>
     <l n="554">e tronchi i nervi e 'l gorgozzuol reciso, </l>
     <l n="555">gio rotando a cader prima la testa, </l>
     <l n="556">prima bruttò di polve immonda il viso, </l>
     <l n="557">che giù cadesse il tronco; il tronco resta </l>
     <l n="558">(miserabile mostro) in sella assiso, </l>
     <l n="559">ma libero del fren con mille rote </l>
     <l n="560">calcitrando il destrier da sè lo scote. </l>
    </lg>
    <lg n="71">
     <l n="561">Mentre così indomita guerriera </l>
     <l n="562">le squadre d'Occidente apre e flagella, </l>
     <l n="563">non fa d'incontra a lei Glidippe altera </l>
     <l n="564">de' saracini suoi strage men fella. </l>
     <l n="565">Era il sesso il medesmo, e simil era </l>
     <l n="566">l'ardimento e 'l valore in questa e in quella. </l>
     <l n="567">Ma far prova di lor non è lor dato, </l>
     <l n="568">ch'a nemico maggior le serba il fato. </l>
    </lg>
    <lg n="72">
     <l n="569">Quinci una e quindi l'altra urta e sospinge, </l>
     <l n="570">né può la turba aprir calcata e spessa; </l>
     <l n="571">ma 'l generoso Guelfo allora stringe </l>
     <l n="572">contra Clorinda il ferro e le s'appressa, </l>
     <l n="573">e calando un fendente alquanto tinge </l>
     <l n="574">la fera spada nel bel fianco, ed essa </l>
     <l n="575">fa d'una punta a lui cruda risposta </l>
     <l n="576">ch'a ferirlo ne va tra costa e costa. </l>
    </lg>
    <lg n="73">
     <l n="577">Doppia allor Guelfo il colpo e lei non coglie, </l>
     <l n="578">ch'a caso passa il palestino Osmida </l>
     <l n="579">e la piaga non sua sopra sé toglie, </l>
     <l n="580">la qual vien che la fronte a lui recida. </l>
     <l n="581">Ma intorno a Guelfo omai molta s'accoglie </l>
     <l n="582">di quella gente ch'ei conduce e guida; </l>
     <l n="583">e d'altra parte ancor la turba cresce, </l>
     <l n="584">sì che la pugna si confonde e mesce. </l>
    </lg>
    <lg n="74">
     <l n="585">L'aurora intanto il bel purpureo volto </l>
     <l n="586">già dimostrava dal sovran balcone, </l>
     <l n="587">e in quei tumulti già s'era disciolto </l>
     <l n="588">il feroce Argillan di sua prigione; </l>
     <l n="589">e d'arme incerte il frettoloso avolto, </l>
     <l n="590">quali il caso gli offerse o triste o buone, </l>
     <l n="591">già se 'n venia per emendar gli errori </l>
     <l n="592">novi con novi merti e novi onori. </l>
    </lg>
    <lg n="75">
     <l n="593">Come destrier che da le regie stalle, </l>
     <l n="594">ove a l'uso de l'arme si riserba, </l>
     <l n="595">fugge, e libero al fin per largo calle </l>
     <l n="596">va tra gli armenti o al fiume usato o a l'erba: </l>
     <l n="597">scherzan su 'l collo i crini, e su le spalle </l>
     <l n="598">si scote la cervice alta e superba, </l>
     <l n="599">suonano i piè nel corso e par ch'avampi, </l>
     <l n="600">di sonori nitriti empiendo i campi; </l>
    </lg>
    <lg n="76">
     <l n="601">tal ne viene Argillano: arde il feroce </l>
     <l n="602">sguardo, ha la fronte intrepida e sublime; </l>
     <l n="603">leve è ne' salti e sovra i piè veloce, </l>
     <l n="604">sì che d'orme la polve a pena imprime, </l>
     <l n="605">e giunto fra nemici alza la voce </l>
     <l n="606">pur com'uom che tutto osi e nulla stime: </l>
     <l n="607">– O vil feccia del mondo, Arabi inetti, </l>
     <l n="608">ond'è ch'or tanto ardire in voi s'alletti? </l>
    </lg>
    <lg n="77">
     <l n="609">Non regger voi de gli elmi e de gli scudi </l>
     <l n="610">sète atti il peso, o 'l petto armarvi e il dorso, </l>
     <l n="611">ma commettete paventosi e nudi </l>
     <l n="612">i colpi al vento e la salute al corso. </l>
     <l n="613">L'opere vostre e i vostri egregi studi </l>
     <l n="614">notturni son; dà l'ombra a voi soccorso. </l>
     <l n="615">Or ch'ella fugge, chi fia vostro schermo? </l>
     <l n="616">D'arme è ben d'uopo e di valor più fermo. – </l>
    </lg>
    <lg n="78">
     <l n="617">Così parlando ancor diè per la gola </l>
     <l n="618">ad Algazèl di sì crudel percossa </l>
     <l n="619">che gli secò le fauci, e la parola </l>
     <l n="620">troncò ch'a la risposta era già mossa. </l>
     <l n="621">A quel meschin sùbito orror invola </l>
     <l n="622">il lume, e scorre un duro gel per l'ossa: </l>
     <l n="623">cade, e co' denti l'odiosa terra </l>
     <l n="624">pieno di rabbia in su 'l morire afferra. </l>
    </lg>
    <lg n="79">
     <l n="625">Quinci per vari casi e Saladino </l>
     <l n="626">ed Agricalte e Muleasse uccide, </l>
     <l n="627">e da l'un fianco a l'altro a lor vicino </l>
     <l n="628">con esso un colpo Aldiazìl divide; </l>
     <l n="629">trafitto a sommo il petto Ariadino </l>
     <l n="630">atterra, e con parole aspre il deride. </l>
     <l n="631">Ei, gli occhi gravi alzando a l'orgogliose </l>
     <l n="632">parole, in su 'l morir così rispose: </l>
    </lg>
    <lg n="80">
     <l n="633">– Non tu, chiunque sia, di questa morte </l>
     <l n="634">vincitor lieto avrai gran tempo il vanto; </l>
     <l n="635">pari destin t'aspetta, e da più forte </l>
     <l n="636">destra a giacer mi sarai steso a canto. – </l>
     <l n="637">Rise egli amaramente e: – Di mia sorte </l>
     <l n="638">curi il Ciel, – disse – or tu qui mori intanto </l>
     <l n="639">d'augei pasto e di cani –; indi lui preme </l>
     <l n="640">co 'l piede, e ne trae l'alma e 'l ferro insieme. </l>
    </lg>
    <lg n="81">
     <l n="641">Un paggio del Soldan misto era in quella </l>
     <l n="642">turba di sagittari e lanciatori, </l>
     <l n="643">a cui non anco la stagion novella </l>
     <l n="644">il bel mento spargea de' primi fiori. </l>
     <l n="645">Paion perle e rugiade in su la bella </l>
     <l n="646">guancia irrigando i tepidi sudori, </l>
     <l n="647">giunge grazia la polve al crin incolto </l>
     <l n="648">e sdegnoso rigor dolce è in quel volto. </l>
    </lg>
    <lg n="82">
     <l n="649">Sotto ha un destrier che di candore agguaglia </l>
     <l n="650">pur or ne l'Apennin caduta neve; </l>
     <l n="651">turbo o fiamma non è che roti o saglia </l>
     <l n="652">rapido sì come è quel pronto e leve. </l>
     <l n="653">Vibra ei, presa nel mezzo, una zagaglia, </l>
     <l n="654">la spada al fianco tien ritorta e breve, </l>
     <l n="655">e con barbara pompa in un lavoro </l>
     <l n="656">di porpora risplende intesta e d'oro. </l>
    </lg>
    <lg n="83">
     <l n="657">Mentre il fanciullo, a cui novel piacere </l>
     <l n="658">di gloria il petto giovenil lusinga, </l>
     <l n="659">di qua turba e di là tutte le schiere, </l>
     <l n="660">e lui non è chi tanto o quanto stringa, </l>
     <l n="661">cauto osserva Argillan tra le leggiere </l>
     <l n="662">sue rote il tempo in che l'asta sospinga; </l>
     <l n="663">e, colto il punto, il suo destrier di furto </l>
     <l n="664">gli uccide e sovra gli è, ch'a pena è surto, </l>
    </lg>
    <lg n="84">
     <l n="665">ed al supplice volto, il qual in vano </l>
     <l n="666">con l'arme di pietà fea sue difese, </l>
     <l n="667">drizzò, crudel!, l'inessorabil mano, </l>
     <l n="668">e di natura il più bel pregio offese. </l>
     <l n="669">Senso aver parve e fu de l'uom più umano </l>
     <l n="670">il ferro, che si volse e piatto scese. </l>
     <l n="671">Ma che pro, se doppiando il colpo fero </l>
     <l n="672">di punta colse ove egli errò primiero? </l>
    </lg>
    <lg n="85">
     <l n="673">Soliman, che di là non molto lunge </l>
     <l n="674">da Goffredo in battaglia è trattenuto, </l>
     <l n="675">lascia la zuffa, e 'l destrier volve e punge </l>
     <l n="676">tosto che 'l rischio ha del garzon veduto; </l>
     <l n="677">e i chiusi passi apre co 'l ferro, e giunge </l>
     <l n="678">a la vendetta sì, non a l'aiuto, </l>
     <l n="679">perché vede, ahi dolor!, giacerne ucciso </l>
     <l n="680">il suo Lesbin, quasi bel fior succiso. </l>
    </lg>
    <lg n="86">
     <l n="681">E in atto sì gentil languir tremanti </l>
     <l n="682">gli occhi e cader su 'l tergo il collo mira; </l>
     <l n="683">così vago è il pallore, e da' sembianti </l>
     <l n="684">di morte una pietà sì dolce spira, </l>
     <l n="685">ch'ammollì il cor che fu dur marmo inanti, </l>
     <l n="686">e 'l pianto scaturì di mezzo a l'ira. </l>
     <l n="687">Tu piangi, Soliman? tu, che destrutto </l>
     <l n="688">mirasti il regno tuo co 'l ciglio asciutto? </l>
    </lg>
    <lg n="87">
     <l n="689">Ma come vede il ferro ostil che molle </l>
     <l n="690">fuma nel sangue ancor del giovenetto, </l>
     <l n="691">la pietà cede, e l'ira avampa e bolle, </l>
     <l n="692">e le lagrime sue stagna nel petto. </l>
     <l n="693">Corre sovra Argillano e 'l ferro estolle, </l>
     <l n="694">parte lo scudo opposto, indi l'elmetto, </l>
     <l n="695">indi il capo e la gola; e de lo sdegno </l>
     <l n="696">di Soliman ben quel gran colpo è degno. </l>
    </lg>
    <lg n="88">
     <l n="697">Né di ciò ben contento, al corpo morto </l>
     <l n="698">smontato dal destriero anco fa guerra, </l>
     <l n="699">quasi mastin che 'l sasso, ond'a lui porto </l>
     <l n="700">fu duro colpo, infellonito afferra. </l>
     <l n="701">Oh d'immenso dolor vano conforto </l>
     <l n="702">incrudelir ne l'insensibil terra! </l>
     <l n="703">Ma fra tanto de' Franchi il capitano </l>
     <l n="704">non spendea l'ire e le percosse invano. </l>
    </lg>
    <lg n="89">
     <l n="705">Mille Turchi avea qui che di loriche </l>
     <l n="706">e d'elmetti e di scudi eran coperti, </l>
     <l n="707">indomiti di corpo a le fatiche, </l>
     <l n="708">di spirto audaci e in tutti i casi esperti; </l>
     <l n="709">e furon già de le milizie antiche </l>
     <l n="710">di Solimano, e seco ne' deserti </l>
     <l n="711">seguìr d'Arabia i suoi errori infelici, </l>
     <l n="712">ne le fortune averse ancora amici. </l>
    </lg>
    <lg n="90">
     <l n="713">Questi ristretti insieme in ordin folto </l>
     <l n="714">poco cedeano o nulla al valor franco. </l>
     <l n="715">In questi urtò Goffredo, e ferì il volto </l>
     <l n="716">al fier Corcutte ed a Rosteno il fianco, </l>
     <l n="717">a Selìn da le spalle il capo ha sciolto, </l>
     <l n="718">troncò a Rossano il destro braccio e 'l manco; </l>
     <l n="719">né già soli costor, ma in altre guise </l>
     <l n="720">molti piagò di loro e molti uccise. </l>
    </lg>
    <lg n="91">
     <l n="721">Mentre ei così la gente saracina </l>
     <l n="722">percote, e lor percosse anco sostiene, </l>
     <l n="723">e in nulla parte al precipizio inchina </l>
     <l n="724">la fortuna de' barbari e la spene, </l>
     <l n="725">nova nube di polve ecco vicina </l>
     <l n="726">che folgori di guerra in grembo tiene, </l>
     <l n="727">ecco d'arme improvise uscirne un lampo </l>
     <l n="728">che sbigottì de gli infedeli il campo. </l>
    </lg>
    <lg n="92">
     <l n="729">Son cinquanta guerrier che 'n puro argento </l>
     <l n="730">spiegan la trionfal purpurea Croce. </l>
     <l n="731">Non io, se cento bocche e lingue cento </l>
     <l n="732">avessi, e ferrea lena e ferrea voce, </l>
     <l n="733">narrar potrei quel numero che spento </l>
     <l n="734">ne' primi assalti ha quel drapel feroce. </l>
     <l n="735">Cade l'Arabo imbelle, e 'l Turco invitto </l>
     <l n="736">resistendo e pugnando anco è trafitto. </l>
    </lg>
    <lg n="93">
     <l n="737">L'orror, la crudeltà, la tema, il lutto, </l>
     <l n="738">van d'intorno scorrendo, e in varia imago </l>
     <l n="739">vincitrice la Morte errar per tutto </l>
     <l n="740">vedresti ed ondeggiar di sangue un lago. </l>
     <l n="741">Già con parte de' suoi s'era condutto </l>
     <l n="742">fuor d'una porta il re, quasi presago </l>
     <l n="743">di fortunoso evento; e quindi d'alto </l>
     <l n="744">mirava il pian soggetto e 'l dubbio assalto. </l>
    </lg>
    <lg n="94">
     <l n="745">Ma come prima egli ha veduto in piega </l>
     <l n="746">l'essercito maggior, suona a raccolta, </l>
     <l n="747">e con messi iterati instando prega </l>
     <l n="748">ed Argante e Clorinda a dar di volta. </l>
     <l n="749">La fera coppia d'essequir ciò nega, </l>
     <l n="750">ebra di sangue e cieca d'ira e stolta; </l>
     <l n="751">pur cede al fine, e unite almen raccòrre </l>
     <l n="752">tenta le turbe e freno a i passi imporre. </l>
    </lg>
    <lg n="95">
     <l n="753">Ma chi dà legge al vulgo ed ammaestra </l>
     <l n="754">la viltade e 'l timor? La fuga è presa. </l>
     <l n="755">Altri gitta lo scudo, altri la destra </l>
     <l n="756">disarma; impaccio è il ferro, e non difesa. </l>
     <l n="757">Valle è tra il piano e la città, ch'alpestra </l>
     <l n="758">da l'occidente al mezzogiorno è stesa; </l>
     <l n="759">qui fuggon essi, e si rivolge oscura </l>
     <l n="760">caligine di polve invèr le mura. </l>
    </lg>
    <lg n="96">
     <l n="761">Mentre ne van precipitosi al chino, </l>
     <l n="762">strage d'essi i cristiani orribil fanno; </l>
     <l n="763">ma poscia che salendo omai vicino </l>
     <l n="764">l'aiuto avean del barbaro tiranno, </l>
     <l n="765">non vuol Guelfo d'alpestro erto camino </l>
     <l n="766">con tanto suo svantaggio esporsi al danno. </l>
     <l n="767">Ferma le genti; e 'l re le sue riserra, </l>
     <l n="768">non poco avanzo d'infelice guerra. </l>
    </lg>
    <lg n="97">
     <l n="769">Fatto intanto ha il Soldan ciò che è concesso </l>
     <l n="770">fare a terrena forza, or più non pote; </l>
     <l n="771">tutto è sangue e sudore, e un grave e spesso </l>
     <l n="772">anelar gli ange il petto e i fianchi scote. </l>
     <l n="773">Langue sotto lo scudo il braccio oppresso, </l>
     <l n="774">gira la destra il ferro in pigre rote: </l>
     <l n="775">spezza, e non taglia; e divenendo ottuso </l>
     <l n="776">perduto il brando omai di brando ha l'uso. </l>
    </lg>
    <lg n="98">
     <l n="777">Come sentissi tal, ristette in atto </l>
     <l n="778">d'uom che fra due sia dubbio, e in sé discorre </l>
     <l n="779">se morir debba, e di sì illustre fatto </l>
     <l n="780">con le sue mani altrui la gloria tòrre, </l>
     <l n="781">o pur, sopravanzando al suo disfatto </l>
     <l n="782">campo, la vita in securezza porre. </l>
     <l n="783">&lt;&lt;Vinca&gt;&gt; al fin disse &lt;&lt;il fato, e questa mia </l>
     <l n="784">fuga il trofeo di sua vittoria sia. </l>
    </lg>
    <lg n="99">
     <l n="785">Veggia il nemico le mie spalle, e scherna </l>
     <l n="786">di novo ancora il nostro essiglio indegno, </l>
     <l n="787">pur che di novo armato indi mi scerna </l>
     <l n="788">turbar sua pace e 'l non mai stabil regno. </l>
     <l n="789">Non cedo io, no; fia con memoria eterna </l>
     <l n="790">de le mie offese eterno anco il mio sdegno. </l>
     <l n="791">Risorgerò nemico ognor più crudo, </l>
     <l n="792">cenere anco sepolto e spirto ignudo.&gt;&gt; </l>
    </lg>
   </lg>
  </body>
 </text>
</TEI>