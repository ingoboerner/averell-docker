<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto ottavo</title>
    <author>Torquato Tasso</author>
   </titleStmt>
   <extent>
    <measure unit="stanza">75</measure>
    <measure unit="line">600</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-ottavo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto ottavo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto ottavo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già svegliata l'Aurora al dolce canto</l>
     <l n="2">de' lascivetti augei vaga sorgea,</l>
     <l n="3">e con le rosee mani il fosco manto</l>
     <l n="4">de la notte squarciava e dissolvea;</l>
     <l n="5">i suoi tesori vagheggiando intanto,</l>
     <l n="6">l'aria, l'acqua, il terren lieto ridea,</l>
     <l n="7">e giù versava dal bel volto il cielo,</l>
     <l n="8">formato in perle, il matutino gielo;</l>
    </lg>
    <lg n="2">
     <l n="9">quando i guerrier, lasciato il pigro letto,</l>
     <l n="10">vestir le membra di lucente acciaro,</l>
     <l n="11">e 'n compagnia del nobil drappelletto</l>
     <l n="12">a rimirar quei bei ritratti andaro,</l>
     <l n="13">ché brama ognun di lor che gli sia detto</l>
     <l n="14">di quelli eroi futuri il nome chiaro;</l>
     <l n="15">de' quai, ciò ch'ebbe Alba di dire in uso,</l>
     <l n="16">di bocca in bocca poi s'era diffuso.</l>
    </lg>
    <lg n="3">
     <l n="17">Così di bocca in bocca era discesa</l>
     <l n="18">di quei cortesi eroi l'istoria vera,</l>
     <l n="19">ch'Euridice l'aveva anch'ella intesa</l>
     <l n="20">e render ne sapea notizia intera;</l>
     <l n="21">onde per appagar la brama accesa,</l>
     <l n="22">che di par giva in quella coppia altera,</l>
     <l n="23">or ne' ritratti, or ne' suoi volti fisse</l>
     <l n="24">le luci avendo, al fin così le disse:</l>
    </lg>
    <lg n="4">
     <l n="25">— Dei duo che là su stanno, a cui lucente</l>
     <l n="26">porpora sacra il sacro capo adorna,</l>
     <l n="27">questi Ippolito fia, da l'Occidente</l>
     <l n="28">noto sin dove il sol nasce ed aggiorna,</l>
     <l n="29">Ercol Gonzaga quel, ch'unitamente</l>
     <l n="30">potranno a l'eresia fiaccar le corna,</l>
     <l n="31">ed atti ad alte imprese, a grave pondo</l>
     <l n="32">regger insieme con la Chiesa il mondo.</l>
    </lg>
    <lg n="5">
     <l n="33">Mirate quel che da le più vicine</l>
     <l n="34">parti presso l'altar sacrato pende,</l>
     <l n="35">a cui non men di lucido ostro il crine</l>
     <l n="36">e di regal onor la faccia splende.</l>
     <l n="37">Adorneran costui virtù divine,</l>
     <l n="38">e quel che più simile a Dio l'uom rende,</l>
     <l n="39">del sangue estense fia, Luigi detto,</l>
     <l n="40">giovene ancora a sommi gradi eletto.</l>
    </lg>
    <lg n="6">
     <l n="41">Volgete gli occhi a quel che in vista pare</l>
     <l n="42">figliol di Marte, anzi pur Marte istesso.</l>
     <l n="43">Or chi potrà costui tanto lodare,</l>
     <l n="44">ch'ai suoi merti divin giunga mai presso?</l>
     <l n="45">Per questo il Po n'andrà più lieto, e 'l mare,</l>
     <l n="46">non solo i fiumi, inchinaransi ad esso.</l>
     <l n="47">Sarà il secondo Alfonso, e 'l ricco freno</l>
     <l n="48">di Ferrara terrà felice a pieno.</l>
    </lg>
    <lg n="7">
     <l n="49">L'altro, severo il volto e grave il ciglio,</l>
     <l n="50">e adorno sì di maestà regale,</l>
     <l n="51">del gran Maria Francesco serà figlio,</l>
     <l n="52">maggior del padre in pace, in guerra eguale,</l>
     <l n="53">sotto 'l cui saggio impero unqua in periglio</l>
     <l n="54">Urbin non fia d'alcun dannoso male,</l>
     <l n="55">ma fiorirà per l'alme sue contrade</l>
     <l n="56">una lieta, felice ed aurea etade.</l>
    </lg>
    <lg n="8">
     <l n="57">Da tanto genitor prodotto al mondo</l>
     <l n="58">fia quel garzon ch'in volto è così fiero,</l>
     <l n="59">che sosterrà di mille guerre il pondo</l>
     <l n="60">e d'eserciti mille avrà l'impero:</l>
     <l n="61">fulgor de l'armi a null'altro secondo,</l>
     <l n="62">prudente duce, audace cavaliero;</l>
     <l n="63">né mai morrà, se mai non muor colui</l>
     <l n="64">che ne' cuor vive e ne le bocch'altrui.</l>
    </lg>
    <lg n="9">
     <l n="65">Fia quel nel cui benigno e vago aspetto</l>
     <l n="66">splende di cortesia sì chiaro lume,</l>
     <l n="67">Scipion da Gazuol, fido ricetto</l>
     <l n="68">d'ogni virtù, d'ogni gentil costume,</l>
     <l n="69">che sevro dal vulgar stuolo negletto</l>
     <l n="70">al ciel s'inalzerà con salde piume:</l>
     <l n="71">a Minerva, a le Muse, a Febo amico,</l>
     <l n="72">de' buon sostegno, a' vizii aspro nemico.</l>
    </lg>
    <lg n="10">
     <l n="73">Quel che mostra desio di gloria aperto</l>
     <l n="74">nel volto, e aperta ha l'una e l'altra mano,</l>
     <l n="75">serà Fulvio Rangone, il cui gran merto</l>
     <l n="76">lo farà noto al prossimo e al lontano;</l>
     <l n="77">l'altro ch'al vero onor per camin certo</l>
     <l n="78">n'andrà, raro scrittore e capitano,</l>
     <l n="79">Ercol Fregoso al mondo noto; e quello</l>
     <l n="80">che par sì uman, fia Sforza Santinello.</l>
    </lg>
    <lg n="11">
     <l n="81">Or rimirate da quell'altro canto,</l>
     <l n="82">ov'il bello del ciel tutt'è raccolto,</l>
     <l n="83">sì ch'il sol non ne vide unqua altretanto,</l>
     <l n="84">il sol cui nulla di mirare è tolto.</l>
     <l n="85">Colei c'ha ducal cerchio e ducal manto,</l>
     <l n="86">ma reali maniere e real volto,</l>
     <l n="87">Vittoria fia del gran sangue Farnese,</l>
     <l n="88">magnanima, gentil, saggia e cortese.</l>
    </lg>
    <lg n="12">
     <l n="89">Lucrezia Estense è l'altra, i cui crin d'oro</l>
     <l n="90">lacci e reti saran del casto amore,</l>
     <l n="91">ne le cui chiare luci ogni tesoro</l>
     <l n="92">del cielo riporrà l'alto Fattore;</l>
     <l n="93">per cui Minerva e di Parnaso il coro</l>
     <l n="94">non so se loda o biasmo avran maggiore:</l>
     <l n="95">loda, perché da lei fiano imitate,</l>
     <l n="96">biasmo, sendo poi vinte e superate.</l>
    </lg>
    <lg n="13">
     <l n="97">Le due fian sue germane e belle e saggie,</l>
     <l n="98">e d'ogni raro ben ricche ed altere,</l>
     <l n="99">per queste de' mortai fallaci piagge</l>
     <l n="100">scorte di gire a Dio fidate e vere.</l>
     <l n="101">L'altra, che par che l'aria intorno irragge,</l>
     <l n="102">onde Amor se medesmo accende e fere,</l>
     <l n="103">Claudia Rangona fia, che non gli altrui,</l>
     <l n="104">ma faran chiara i proprii scritti sui. —</l>
    </lg>
    <lg n="14">
     <l n="105">Qui fu da lei fine al suo dire imposto,</l>
     <l n="106">che destò nei guerrier diletto eguale.</l>
     <l n="107">Quelli, che già tra loro avean disposto</l>
     <l n="108">di solcar lo spumante ondoso sale,</l>
     <l n="109">chieggiono umili al vago stuol che tosto</l>
     <l n="110">lor si conceda in grazia il pin fatale;</l>
     <l n="111">né ciò fu sol da quelle a lor concesso,</l>
     <l n="112">ma cari doni ancor largiti appresso.</l>
    </lg>
    <lg n="15">
     <l n="113">Ebbe Rinaldo, onde se 'n vada ornato</l>
     <l n="114">il suo Baiardo, sella e fornimento</l>
     <l n="115">di spesse gemme sparso e tempestato,</l>
     <l n="116">sì ch'ogn'occhio rendea pago e contento.</l>
     <l n="117">Il morso a la gemina è lavorato,</l>
     <l n="118">le staffe ancora, e son di puro argento;</l>
     <l n="119">de l'istesso metallo è 'l grosso arcione,</l>
     <l n="120">vago d'intagli ad ogni paragone.</l>
    </lg>
    <lg n="16">
     <l n="121">Diero a Florindo ancor, perché gli copra</l>
     <l n="122">l'arme, vaga e mirabil sopravesta,</l>
     <l n="123">ch'ai più ricchi lavor se 'n gia di sopra</l>
     <l n="124">di vario stame, in varii modi testa.</l>
     <l n="125">Né forse Irene bella unqua fece opra,</l>
     <l n="126">non ch'Aragne o Minerva, equale a questa:</l>
     <l n="127">ivi pinto con l'ago han mani industri</l>
     <l n="128">de la suora del sol l'imprese illustri.</l>
    </lg>
    <lg n="17">
     <l n="129">Quel che con maggior arte e maggior cura</l>
     <l n="130">quivi il saggio maestro intesto avea,</l>
     <l n="131">era di Niobe la crudel sventura,</l>
     <l n="132">tal ch'opra naturale altrui parea.</l>
     <l n="133">Piangeva i figli nel cui volto oscura</l>
     <l n="134">morte viva ed espressa si vedea,</l>
     <l n="135">le man stringendo e con doglioso affetto</l>
     <l n="136">al ciel volgendo il minacciante aspetto.</l>
    </lg>
    <lg n="18">
     <l n="137">Scorgesi altrove in abito succinto,</l>
     <l n="138">con faretra pendente al manco lato,</l>
     <l n="139">con crine sciolto e parte in nodi avinto,</l>
     <l n="140">tender l'arco la dea curvo e piegato:</l>
     <l n="141">par ch'ondeggi il capel, da l'aura spinto,</l>
     <l n="142">ch'ella piova furor dal volto irato,</l>
     <l n="143">ch'orribilmente fischi e ch'ali metta,</l>
     <l n="144">mentre fendendo il ciel va la saetta.</l>
    </lg>
    <lg n="19">
     <l n="145">Stan le figlie di Niobe in viso smorte</l>
     <l n="146">davanti a lei, sovra i fraterni petti,</l>
     <l n="147">qual di duol, qual di tema e qual di morte</l>
     <l n="148">scolti avendo negli atti i vari affetti.</l>
     <l n="149">Una ch'apre le labbia onde conforte</l>
     <l n="150">la madre forse con pietosi detti,</l>
     <l n="151">riceve in questa il dardo in bocca, e pare</l>
     <l n="152">fermarsi a mezzo, tronco il suo parlare.</l>
    </lg>
    <lg n="20">
     <l n="153">Ad un'altra che stende il braccio dritto,</l>
     <l n="154">quasi dar voglia a la sorella aita,</l>
     <l n="155">si vede quello e 'l petto ancor trafitto</l>
     <l n="156">d'un dardo sol con doppia aspra ferita.</l>
     <l n="157">Col ferro entro in un fianco ascoso e fitto</l>
     <l n="158">giace la terza languida e smarrita,</l>
     <l n="159">cui da strale è confissa una in quel modo</l>
     <l n="160">che legno a legno suol da saldo chiodo.</l>
    </lg>
    <lg n="21">
     <l n="161">Mostra la quinta aver timore immenso,</l>
     <l n="162">la man tendendo in mesto atto e dimesso;</l>
     <l n="163">col piede alzato e 'l corpo in aria estenso,</l>
     <l n="164">l'altra sorella il suo fuggire espresso.</l>
     <l n="165">Si scorge in Niobe duol grave ed intenso,</l>
     <l n="166">mentre nasconde col suo corpo stesso</l>
     <l n="167">l'ultima figlia, che tremante sembra</l>
     <l n="168">coprir le sue con le materne membra.</l>
    </lg>
    <lg n="22">
     <l n="169">Se 'n vanno al lido i due guerrieri insieme,</l>
     <l n="170">e rendon quivi il fatal legno carco.</l>
     <l n="171">Quel, come sente il pondo il qual lo preme,</l>
     <l n="172">si move quasi stral ch'esca da l'arco.</l>
     <l n="173">Frangesi l'onda e mormorando freme</l>
     <l n="174">tutta spumante sotto 'l curvo incarco;</l>
     <l n="175">intanto fugge e si dilegua il lito,</l>
     <l n="176">sì che dagli occhi omai tutt'è sparito.</l>
    </lg>
    <lg n="23">
     <l n="177">Già tutto mare e cielo è d'ogni canto,</l>
     <l n="178">ché quanto cala il suol, tanto il mar poggia.</l>
     <l n="179">Tien dritto il suo camin la barca intanto,</l>
     <l n="180">senza alternar la vela ad orza o poggia;</l>
     <l n="181">se 'n va per l'alto mar, mossa da incanto,</l>
     <l n="182">con ratto corso e non usata foggia,</l>
     <l n="183">passando d'uno in altro equoreo seno,</l>
     <l n="184">tal ch'uscita ella è già dal mar Tireno.</l>
    </lg>
    <lg n="24">
     <l n="185">Volgeasi omai, di mille fregi adorno,</l>
     <l n="186">tacito e muto il cielo, e, tolto il sole,</l>
     <l n="187">col tôrci il volto suo, n'aveva il giorno,</l>
     <l n="188">quando sentiro un suon qual di parole,</l>
     <l n="189">qual d'uom a cui vien fatto oltraggio e scorno,</l>
     <l n="190">che di ciò con le strida alto si duole.</l>
     <l n="191">La barca verso 'l suon ratta si drizza,</l>
     <l n="192">sì che più ratto mai delfin non guizza.</l>
    </lg>
    <lg n="25">
     <l n="193">Vider, come fur presso i due guerrieri,</l>
     <l n="194">due legni in un congiunti ed abbordati,</l>
     <l n="195">e d'uno in altro poi da masnadieri</l>
     <l n="196">varii arnesi esser messi e trasportati;</l>
     <l n="197">e insieme ancora donne e cavalieri,</l>
     <l n="198">ma sciolte quelle van, questi legati.</l>
     <l n="199">I vincitori lor sembianza accusa</l>
     <l n="200">per corsari e per gente al mal sempre usa.</l>
    </lg>
    <lg n="26">
     <l n="201">Tra lor si scaglia, dal garzon seguito,</l>
     <l n="202">Rinaldo, e sgrida e gli minaccia forte.</l>
     <l n="203">Un che più sembra di lor tutti ardito</l>
     <l n="204">e duce de la barbara coorte,</l>
     <l n="205">disse: — Avete mai più, compagni, udito</l>
     <l n="206">ch'uom vada a ricercar la propria morte?</l>
     <l n="207">Or vedetelo in questi, i quai non sanno</l>
     <l n="208">come altramente procacciarsi danno. —</l>
    </lg>
    <lg n="27">
     <l n="209">Indi, volto a Rinaldo: — Or su, meschino,</l>
     <l n="210">tratti quest'arme e datti a me prigione:</l>
     <l n="211">così fuggirai forse il tuo destino,</l>
     <l n="212">ch'è 'l mio volere, e fia ch'io ti perdone. —</l>
     <l n="213">Per parole parole al Saracino</l>
     <l n="214">già non rendette il gran figliol d'Amone,</l>
     <l n="215">ma nel petto, dov'ha l'anima albergo,</l>
     <l n="216">cacciògli il ferro e fello uscir da tergo.</l>
    </lg>
    <lg n="28">
     <l n="217">Come s'aventan susurrando al viso</l>
     <l n="218">l'irate pecchie insieme unitamente</l>
     <l n="219">al villanel ch'aggia il re loro ucciso,</l>
     <l n="220">per vendicarlo di morir contente:</l>
     <l n="221">così contra Rinaldo a l'improviso</l>
     <l n="222">muove gridando la villana gente;</l>
     <l n="223">e se fu tarda a la colui difesa,</l>
     <l n="224">tarda non è per far a questo offesa.</l>
    </lg>
    <lg n="29">
     <l n="225">Miseri! dove gite, a tôr la pena</l>
     <l n="226">forse che merta il vostro oprar sì torto?</l>
     <l n="227">Quest'impeto a morir tutti vi mena</l>
     <l n="228">e non a vendicar il duce morto.</l>
     <l n="229">Rinaldo quanta ha forza e quanta ha lena,</l>
     <l n="230">quanto ha valor qui dimostra scorto,</l>
     <l n="231">e fa l'istesso il suo Florindo ancora,</l>
     <l n="232">vago ei non men che sì ria gente mora.</l>
    </lg>
    <lg n="30">
     <l n="233">Man, gambe, busti e sanguinose teste</l>
     <l n="234">già si veggion per l'aria andar balzando;</l>
     <l n="235">s'addoppian sempre le percosse infeste,</l>
     <l n="236">lampeggia e tuona l'uno e l'altro brando.</l>
     <l n="237">Elmo o scudo non è che quelli arreste,</l>
     <l n="238">qual volta ratti in giù vengon calando;</l>
     <l n="239">né solo arma non è ch'a lor resista,</l>
     <l n="240">ma non gli può soffrire ancor la vista.</l>
    </lg>
    <lg n="31">
     <l n="241">Il gran figliol d'Amone otto n'occise</l>
     <l n="242">con l'otto prime orribili percosse;</l>
     <l n="243">poi con la nona ad un l'elmo divise,</l>
     <l n="244">e le chiome gli fe' sanguigne e rosse.</l>
     <l n="245">Quel, ritirato, al crin la man si mise</l>
     <l n="246">per veder s'ampia la ferita fosse;</l>
     <l n="247">ma mentre ei tocca la primiera piaga,</l>
     <l n="248">novo colpo maggior la man gli impiaga.</l>
    </lg>
    <lg n="32">
     <l n="249">Florindo il sovragiunge, e d'un riverso</l>
     <l n="250">l'alzata mano a lui troncando taglia;</l>
     <l n="251">quel furioso e ne la rabbia immerso</l>
     <l n="252">allor contra 'l baron ratto si scaglia:</l>
     <l n="253">tira gran colpi a dritto ed a traverso,</l>
     <l n="254">e tutto si discopre e si sbaraglia.</l>
     <l n="255">Cauto il guerrier di punta il ferro vibra,</l>
     <l n="256">gli aggiunge al cor, né lascia sangue in fibra.</l>
    </lg>
    <lg n="33">
     <l n="257">Uccise poi Lico, Euribante e Orgolto:</l>
     <l n="258">divise il primo da la spalla al fianco,</l>
     <l n="259">al secondo partì per mezzo 'l volto,</l>
     <l n="260">recise al terzo il drito braccio e 'l manco.</l>
     <l n="261">Avrebbe Alferno ancor di vita tolto,</l>
     <l n="262">ma gliel vietar Folerico e Lanfranco,</l>
     <l n="263">che, dar volendo al lor compagno aita,</l>
     <l n="264">con la morte comun gli porser vita.</l>
    </lg>
    <lg n="34">
     <l n="265">Sembrano i due campion strali ch'al basso</l>
     <l n="266">irato aventi fulminando Giove:</l>
     <l n="267">a quel alto furore, a quel fracasso,</l>
     <l n="268">a quelle rare e non più viste prove,</l>
     <l n="269">già quasi ogni pagan di vita è casso,</l>
     <l n="270">né più l'armi dannose indarno move;</l>
     <l n="271">e chi fruisce ancor l'aura vitale</l>
     <l n="272">si crede al mar com'a men grave male.</l>
    </lg>
    <lg n="35">
     <l n="273">Già di tutto il villan barbaro stuolo</l>
     <l n="274">solo un vivo ne' legni era rimaso,</l>
     <l n="275">e verso lui se 'n gia Rinaldo a volo,</l>
     <l n="276">per mandar la sua vita anco a l'occaso;</l>
     <l n="277">ma lo sottrasse a quell'estremo duolo</l>
     <l n="278">improviso consiglio, anzi pur caso,</l>
     <l n="279">ch'impetrò breve spazio a la sua morte</l>
     <l n="280">con atti umili e con parole accorte.</l>
    </lg>
    <lg n="36">
     <l n="281">Dopoi dice: — Signor, vostro destino</l>
     <l n="282">col morir nostro quel di voi procura,</l>
     <l n="283">e v'induce a far onta al gran Mambrino,</l>
     <l n="284">al più fort'uom che fêsse mai Natura,</l>
     <l n="285">al maggior re del popol saracino,</l>
     <l n="286">c'ha di noi qual di servi amica cura,</l>
     <l n="287">e vorrà farne in tutto aspra vendetta,</l>
     <l n="288">qual a l'offesa, al suo valor s'aspetta.</l>
    </lg>
    <lg n="37">
     <l n="289">Noi suoi ministri aveamo a forza prese,</l>
     <l n="290">per condurle a lui poi, queste donzelle,</l>
     <l n="291">ch'ei manda a corseggiare ogni paese</l>
     <l n="292">sol per averne di leggiadre e belle;</l>
     <l n="293">or come avrà de le mortali offese</l>
     <l n="294">che tutti estinti c'ha, vere novelle,</l>
     <l n="295">non vedrà suo desir contento e sazio</l>
     <l n="296">sin che di noi non aggia fatto strazio.</l>
    </lg>
    <lg n="38">
     <l n="297">E' ben saprà la nostra avversa sorte,</l>
     <l n="298">bench'uccida or qui me la vostra mano;</l>
     <l n="299">saprà non men chi n'abbia posto a morte,</l>
     <l n="300">sia di Cristo seguace o sia pagano,</l>
     <l n="301">perch'un gran mago che gli alberga in corte</l>
     <l n="302">il tutto gli farà palese e piano.</l>
     <l n="303">Ma se da voi lasciato in vita io sono,</l>
     <l n="304">spero impetrarvi a tanto error perdono. —</l>
    </lg>
    <lg n="39">
     <l n="305">Qui gli tronca Rinaldo il suo parlare,</l>
     <l n="306">e gli dice: — La vita or ti dono io,</l>
     <l n="307">perché tu possa al tuo signor narrare</l>
     <l n="308">degli altri suoi ministri il caso rio;</l>
     <l n="309">e s'ei di lor vorrà vendetta fare,</l>
     <l n="310">e di combatter nosco avrà desio,</l>
     <l n="311">digli che siam guerrier del magno Carlo,</l>
     <l n="312">ch'in ciò pronti saremo ad appagarlo.</l>
    </lg>
    <lg n="40">
     <l n="313">Questi Florindo, io son Rinaldo detto</l>
     <l n="314">di Chiaramonte, e son figliol d'Amone,</l>
     <l n="315">che lui non temo, e ne vedrà l'effetto</l>
     <l n="316">quando venirà meco al paragone.</l>
     <l n="317">E chi temer deve uom da cui negletto</l>
     <l n="318">sia, qual da lui, l'onesto e la ragione?</l>
     <l n="319">Or su, prendi il tuo legno e quinci parti,</l>
     <l n="320">poi c'ha voluto a morte il ciel sottrarti. —</l>
    </lg>
    <lg n="41">
     <l n="321">Si volge poi con più serena faccia</l>
     <l n="322">dove le dame e i cavalier si stanno,</l>
     <l n="323">e dal lor petto ancor dubbioso scaccia</l>
     <l n="324">con cortesi parole il grave affanno.</l>
     <l n="325">Indi le man con le sue man dislaccia</l>
     <l n="326">a coloro ch'a tergo avinte l'hanno;</l>
     <l n="327">e fa l'istesso il buon Florindo ancora,</l>
     <l n="328">sì ch'ogni nodo è sciolto in poco d'ora.</l>
    </lg>
    <lg n="42">
     <l n="329">Intesero ambo poi come si chiame</l>
     <l n="330">di quelli ogni guerriero, ogni donzella;</l>
     <l n="331">e che colei che fra tutt'altre dame</l>
     <l n="332">riportava la palma in esser bella,</l>
     <l n="333">possedeva d'Arabia il gran reame,</l>
     <l n="334">figlia di Pandion, detta Auristella;</l>
     <l n="335">e ciascun d'essi a la comun preghiera</l>
     <l n="336">diede non men di sé notizia intiera.</l>
    </lg>
    <lg n="43">
     <l n="337">Dopo lungo parlar i due baroni</l>
     <l n="338">tornar di nuovo a l'incantata barca,</l>
     <l n="339">e ricusar de la regina i doni</l>
     <l n="340">ch'ella dar lor volea con man non parca.</l>
     <l n="341">Il legno com'al fianco aggia gli sproni,</l>
     <l n="342">ratto si move e 'l mar solcando varca;</l>
     <l n="343">e fatto gran camin volge a la terra</l>
     <l n="344">il corso, e con la proda il lito afferra.</l>
    </lg>
    <lg n="44">
     <l n="345">Come cadente peso al centro giunto</l>
     <l n="346">tosto si ferma ed ivi il moto affrena,</l>
     <l n="347">così più non si mosse il legno punto,</l>
     <l n="348">avendo t¢cco il salso lido a pena;</l>
     <l n="349">smontano i cavalier dov'è congiunto</l>
     <l n="350">l'estremo mar con la minuta arena,</l>
     <l n="351">e cavar fanno ancor dagli scudieri</l>
     <l n="352">fuor di barca insellati i lor destrieri.</l>
    </lg>
    <lg n="45">
     <l n="353">Non pria dal legno ognun fu dismontato</l>
     <l n="354">che quel ratto lasciò la terra a tergo,</l>
     <l n="355">e da l'incanto per lo mar guidato</l>
     <l n="356">tornò veloce ne l'antiquo albergo.</l>
     <l n="357">Veggiono intanto i cavalieri alzato</l>
     <l n="358">d'un vago piano in sul fiorito tergo</l>
     <l n="359">un padiglion che, qual palagio grande,</l>
     <l n="360">superbo intorno si dilata e spande.</l>
    </lg>
    <lg n="46">
     <l n="361">Verso l'altera e ricca tenda i passi</l>
     <l n="362">la bella coppia immantinente torse:</l>
     <l n="363">giunto u' per larga porta entro in lei vassi,</l>
     <l n="364">gli occhi per tutto raggirando porse,</l>
     <l n="365">e di lucenti alabastrini sassi</l>
     <l n="366">un gran pilastro in mezzo alzato scorse,</l>
     <l n="367">sovra del qual scolpita in treccia e 'n gonna</l>
     <l n="368">si vedea vaga e giovinetta donna.</l>
    </lg>
    <lg n="47">
     <l n="369">Quivi gran sacrificio allor si fêa</l>
     <l n="370">com'era stil del popolo asiano,</l>
     <l n="371">che sovente onorar, stolto! solea</l>
     <l n="372">con vani sacrifici un idol vano.</l>
     <l n="373">Tra le velate corna il bue cadea</l>
     <l n="374">ferito, e fêan di sangue umido 'l piano</l>
     <l n="375">le simplici agne e l'umil pecorelle,</l>
     <l n="376">trafitte ne la gola e queste e quelle.</l>
    </lg>
    <lg n="48">
     <l n="377">Da viva fiamma uscian chiari splendori,</l>
     <l n="378">ond'era adorno e risplendente il loco;</l>
     <l n="379">né men ch'accesi raggi, arabi odori</l>
     <l n="380">spirava in fumo accolti il sacro foco.</l>
     <l n="381">Salendo il fumo al ciel, con varii errori</l>
     <l n="382">si meschiava ne l'aria a poco a poco.</l>
     <l n="383">Ne l'imagin Rinaldo i lumi gira,</l>
     <l n="384">e la conosce tosto e ne sospira.</l>
    </lg>
    <lg n="49">
     <l n="385">Conosce gli occhi onde aventogli Amore</l>
     <l n="386">il primo stral ch'ancor gli punge il petto,</l>
     <l n="387">ed onde mosse insieme il dolce ardore</l>
     <l n="388">ch'ognor l'infiamma d'amoroso affetto;</l>
     <l n="389">conosce i crin, co' qual gli avinse il core</l>
     <l n="390">sì ch'anco egli è tra sì bei nodi stretto,</l>
     <l n="391">la chiara fronte e l'aria del bel viso,</l>
     <l n="392">la bocca e 'l dolce lampeggiar del riso.</l>
    </lg>
    <lg n="50">
     <l n="393">Mentre fiso contempla il gran campione</l>
     <l n="394">l'amato oggetto d'ogni suo pensiero,</l>
     <l n="395">un cavalier di quei del padiglione,</l>
     <l n="396">c'ha grandissimo corpo, aspetto altero,</l>
     <l n="397">atti superbi e sguardo di leone,</l>
     <l n="398">e inquieto sembra, audace e fiero,</l>
     <l n="399">volta a Rinaldo l'orgogliosa faccia,</l>
     <l n="400">con tai detti lo sgrida e lo minaccia:</l>
    </lg>
    <lg n="51">
     <l n="401">— Villan guerrier, perché d'arcion non scendi,</l>
     <l n="402">e non adori la divina imago?</l>
     <l n="403">Come a la mia presenza audacia prendi</l>
     <l n="404">di rimirar così l'aspetto vago?</l>
     <l n="405">Or su, poiché 'l tu' error chiaro comprendi,</l>
     <l n="406">se pur non sei de la tua morte vago;</l>
     <l n="407">scendi, e scenda anco il tuo compagno teco,</l>
     <l n="408">e fate sacrificio insieme or meco.</l>
    </lg>
    <lg n="52">
     <l n="409">Vo' che confessi ancor che tra' mortali</l>
     <l n="410">d'amar cosa sì degna io solo merto,</l>
     <l n="411">e ch'alcun altro per bellezze tali</l>
     <l n="412">degno non è d'aver pene sofferto. —</l>
     <l n="413">— Chi sei tu, disse allor Rinaldo, e quali</l>
     <l n="414">sono i tuoi merti? Or di ciò fammi certo,</l>
     <l n="415">ch'in quanto al primo teco io già m'accordo,</l>
     <l n="416">ma nel secondo sin ad or discordo. —</l>
    </lg>
    <lg n="53">
     <l n="417">— Se no 'l sai son Francardo, e son signore</l>
     <l n="418">d'Armenia, e basti ciò — colui riprese.</l>
     <l n="419">Al gran figlio d'Amone intorno 'l core</l>
     <l n="420">fervendo il sangue allor tosto s'accese;</l>
     <l n="421">indi al volto poi corse e d'un colore</l>
     <l n="422">di viva fiamma rossegiante il rese,</l>
     <l n="423">sì che fe' del pagano a la preposta</l>
     <l n="424">altera e convenevole risposta:</l>
    </lg>
    <lg n="54">
     <l n="425">— Io dirò ben che sei più d'altro indegno</l>
     <l n="426">di locar in tal luoco i pensier tuoi;</l>
     <l n="427">e te 'l dimostrarà con chiaro segno</l>
     <l n="428">questa mia spada or or, s'or or tu vuoi. —</l>
     <l n="429">Non così rode tarlo arido legno,</l>
     <l n="430">come quel rose l'ira a' detti suoi;</l>
     <l n="431">onde imbracciato il manto in lui si scaglia,</l>
     <l n="432">e sol col brando corre a la battaglia.</l>
    </lg>
    <lg n="55">
     <l n="433">Ride Rinaldo pien di sdegno e dice:</l>
     <l n="434">— Va', t'arma pur; né ti pigliar tal fretta. —</l>
     <l n="435">E quelli a lui: — Questa mia spada ultrice</l>
     <l n="436">basterà sola a far la mia vendetta. —</l>
     <l n="437">— Ahi!, risponde Rinaldo, ei si disdice</l>
     <l n="438">così pugnar ad uom ch'onor n'aspetta. —</l>
     <l n="439">L'altro più non attende e 'l ferro tira,</l>
     <l n="440">ma Baiardo da parte ei ratto gira.</l>
    </lg>
    <lg n="56">
     <l n="441">Indi dice: — Guerrier, teco giamai</l>
     <l n="442">non pugnarò se tu primier non t'armi.</l>
     <l n="443">Cavaliero sono io, né tu potrai</l>
     <l n="444">con la tua villania villano farmi. —</l>
     <l n="445">Il Saracino a lui: — Tu falli assai,</l>
     <l n="446">se tu credi in tal modo unqua placarmi. —</l>
     <l n="447">E 'n questo tanto colpi orrendi mena,</l>
     <l n="448">sì che Rinaldo se 'n difende a pena.</l>
    </lg>
    <lg n="57">
     <l n="449">Non può Florindo allor ciò più soffrire,</l>
     <l n="450">ma di giusto disdegno arma il coraggio,</l>
     <l n="451">e gli dice: — Pagan privo d'ardire,</l>
     <l n="452">che vantagio cerchi or nel disvantaggio?</l>
     <l n="453">Volgi, volgiti a me, s'hai pur desire</l>
     <l n="454">di dar del tuo valor sì chiaro saggio:</l>
     <l n="455">ché tu non merti ch'il tuo corpo cada</l>
     <l n="456">per la costui sì degna invita spada. —</l>
    </lg>
    <lg n="58">
     <l n="457">Qual orso che colui che l'ha percosso</l>
     <l n="458">di sbranar con gli unghion rabbioso tenta,</l>
     <l n="459">s'altri in questa lo fiede, ei tosto addosso,</l>
     <l n="460">il primiero lasciando, a lui s'aventa;</l>
     <l n="461">tale il pagan verso Florindo mosso,</l>
     <l n="462">la destra ch'era a l'altrui danno intenta,</l>
     <l n="463">contra lui drizza e 'l crudo ferro inchina,</l>
     <l n="464">che con novo furor in giù ruina.</l>
    </lg>
    <lg n="59">
     <l n="465">Florindo al brando ostil lo scudo oppone,</l>
     <l n="466">e quel ne taglia poi quanto ne prende;</l>
     <l n="467">giunge al braccio e l'impiaga, ed a l'arcione</l>
     <l n="468">quinci ogni arme rompendo orribil scende.</l>
     <l n="469">A quel colpir sì grave il fier barone</l>
     <l n="470">d'ira il cor, di rossore il volto accende;</l>
     <l n="471">su le staffe s'inalza e 'l ferro stringe,</l>
     <l n="472">e con un gran fendente il cala e spinge.</l>
    </lg>
    <lg n="60">
     <l n="473">Parte del colpo su la spada tolse</l>
     <l n="474">il re pagan: non però vano il rese,</l>
     <l n="475">ché quel per dritto a meza tempia il colse,</l>
     <l n="476">e di piaga mortal quivi l'offese.</l>
     <l n="477">Gocciando il sangue in rosso smalto volse</l>
     <l n="478">il verde, ed ei tremando al pian si stese,</l>
     <l n="479">con quel romor che suol ben grave sasso</l>
     <l n="480">che d'un monte si spicchi e caggia al basso.</l>
    </lg>
    <lg n="61">
     <l n="481">Color che da la tenda erano intenti</l>
     <l n="482">a rimirar la perigliosa guerra,</l>
     <l n="483">ad armarsi non fur pigri né lenti,</l>
     <l n="484">giacer vedendo esangue il re per terra.</l>
     <l n="485">Altri lancie, altri spade, altri pungenti</l>
     <l n="486">spiedi con ratta man sùbito afferra;</l>
     <l n="487">altri l'arme si veste a sua difesa</l>
     <l n="488">per far sicuro a l'inimico offesa.</l>
    </lg>
    <lg n="62">
     <l n="489">Tutti precorre il forte re Chiarello,</l>
     <l n="490">ch'era con gli altri allor nel padiglione;</l>
     <l n="491">fu cugin di Francardo e fu fratello</l>
     <l n="492">del superbo Mambrin questo campione.</l>
     <l n="493">Conducea seco a par d'irsuto vello,</l>
     <l n="494">coperto e fiero in vista, un gran leone,</l>
     <l n="495">sanguigno i denti e i crudi unghion rapaci,</l>
     <l n="496">cui lucon gli occhi com'ardenti faci.</l>
    </lg>
    <lg n="63">
     <l n="497">Egli avea già la generosa fera</l>
     <l n="498">vinta con l'arme a dubbia pugna atroce,</l>
     <l n="499">e con lusinghe la natura altera</l>
     <l n="500">poi di lei d¢ma e l'animo feroce;</l>
     <l n="501">ond'ella sempre fida al fianco gli era,</l>
     <l n="502">e l'obbediva a cenni ed a la voce.</l>
     <l n="503">Perciò dagli stranier, perciò da' suoi</l>
     <l n="504">il guerrier dal leon fu detto poi.</l>
    </lg>
    <lg n="64">
     <l n="505">Rinaldo ver' costui sprona Baiardo,</l>
     <l n="506">pria ch'ei con gli altri il buon Florindo assaglia.</l>
     <l n="507">Da l'altra parte il Saracin gagliardo</l>
     <l n="508">con un ferreo baston viene a battaglia.</l>
     <l n="509">Non è 'l leon ad aiutarlo tardo</l>
     <l n="510">ma sovra il paladin ratto si scaglia,</l>
     <l n="511">e muove contra lui l'acute branche;</l>
     <l n="512">poi co' denti il destrier prende ne l'anche.</l>
    </lg>
    <lg n="65">
     <l n="513">D'un riverso Rinaldo al leon tira,</l>
     <l n="514">e 'n cima de la fronte il fiere e punge;</l>
     <l n="515">poi contra il fier Chiarello il brando gira,</l>
     <l n="516">e d'un fendente sovra l'elmo il giunge:</l>
     <l n="517">raddoppia il colpo con più sdegno ed ira,</l>
     <l n="518">e lo scudo per mezo apre e disgiunge;</l>
     <l n="519">passa oltra il ferro e 'l braccio ancor colpisce,</l>
     <l n="520">e se ben non l'impiaga, ei lo stordisce.</l>
    </lg>
    <lg n="66">
     <l n="521">Si rinfranca Chiarello, e poscia offende</l>
     <l n="522">con due percosse al paladin la faccia;</l>
     <l n="523">e le branche il leon di novo stende,</l>
     <l n="524">e di piagarlo con l'unghion procaccia.</l>
     <l n="525">Rinaldo a costor noce e sé difende,</l>
     <l n="526">e quando fiere l'un l'altro minaccia;</l>
     <l n="527">presto ha l'occhio e la man, presto il destriero,</l>
     <l n="528">securissimo il cor, saldo il pensiero.</l>
    </lg>
    <lg n="67">
     <l n="529">Sempre che cala il colpo il fier pagano,</l>
     <l n="530">egli a schivarlo è già parato e 'ntento;</l>
     <l n="531">Baiardo quel leon si tien lontano</l>
     <l n="532">con calcitrar continuo e violento;</l>
     <l n="533">e, pronto a lo speron, pronto a la mano,</l>
     <l n="534">salta di qua di là qual fiamma o vento,</l>
     <l n="535">tal che de' colpi suoi la maggior parte</l>
     <l n="536">commette a l'aura il saracino Marte.</l>
    </lg>
    <lg n="68">
     <l n="537">Ma s'avien mai che l'inimico coglia,</l>
     <l n="538">spezza ogni acciar, la carne e l'ossa pesta.</l>
     <l n="539">Rinaldo lui ferir puote a sua voglia,</l>
     <l n="540">e l'have già piagato in petto e 'n testa;</l>
     <l n="541">tuttavia d'arme e di vigor lo spoglia,</l>
     <l n="542">e con nove percosse ognor l'infesta,</l>
     <l n="543">onde quel morto al fin cadde per terra,</l>
     <l n="544">qual torre cui di Giove il telo atterra.</l>
    </lg>
    <lg n="69">
     <l n="545">Il fier leon, che del suo sangue tinto</l>
     <l n="546">giacer nel piano e morto esser lo scorse,</l>
     <l n="547">da grand'amor, da gran furor sospinto</l>
     <l n="548">per vendicarlo immantenente corse;</l>
     <l n="549">ma tosto fu con due stoccate estinto.</l>
     <l n="550">Ei morendo il terren rabbioso morse,</l>
     <l n="551">e fe' con alto orribile muggito</l>
     <l n="552">risonar l'onde e l'arenoso lito.</l>
    </lg>
    <lg n="70">
     <l n="553">Da indi in qua fu del barone impresa</l>
     <l n="554">sempre un fulvo leon d'orrendo aspetto;</l>
     <l n="555">la pantera lasciò ch'avea già presa</l>
     <l n="556">a portar ne lo scudo e su l'elmetto.</l>
     <l n="557">Florindo intanto fa crudel contesa,</l>
     <l n="558">da molti cavalier cinto ed astretto;</l>
     <l n="559">e folgorando intorno il ferro gira,</l>
     <l n="560">e coraggioso a la vittoria aspira.</l>
    </lg>
    <lg n="71">
     <l n="561">Il drappello per mezo era omai scemo</l>
     <l n="562">quando tra loro il paladin si mise,</l>
     <l n="563">e con possanza e con furore estremo</l>
     <l n="564">quattro capi partì, cinque recise.</l>
     <l n="565">Son dal valor di questi eroi supremo</l>
     <l n="566">tosto le genti saracine uccise;</l>
     <l n="567">e s'alcun vivo pur rimane, al piede</l>
     <l n="568">la sua salute e la sua vita crede.</l>
    </lg>
    <lg n="72">
     <l n="569">Come Rinaldo vòto il campo scorge,</l>
     <l n="570">dal pilastro la statua svelle e piglia,</l>
     <l n="571">ed a lei mille baci ardenti porge,</l>
     <l n="572">spinto dal vano error che lo consiglia.</l>
     <l n="573">Del dilettoso inganno ei non s'accorge,</l>
     <l n="574">perché la miri con immote ciglia,</l>
     <l n="575">ché vivo crede e vero il falso e l'ombra:</l>
     <l n="576">oh dolce froda che gli amanti ingombra!</l>
    </lg>
    <lg n="73">
     <l n="577">Se n'avvede al fin poi, né già gli è grato</l>
     <l n="578">di conoscer il vero, anzi se 'n duole.</l>
     <l n="579">Ma spenti nel profondo umor salato</l>
     <l n="580">sendo i vapori onde si forma il sole,</l>
     <l n="581">del ritratto un destrier prima aggravato,</l>
     <l n="582">segue il compagno che partir si vole</l>
     <l n="583">a ricercar albergo ov'ogni piaga</l>
     <l n="584">la medica gli curi o l'arte maga.</l>
    </lg>
    <lg n="74">
     <l n="585">Poi che Florindo fu del tutto sano,</l>
     <l n="586">per molte parti gir de l'Asia errando,</l>
     <l n="587">opprimendo il malvagio ed il villano,</l>
     <l n="588">ed il cortese e 'l buon sempre esaltando,</l>
     <l n="589">con la lingua agli afflitti e con la mano</l>
     <l n="590">ora consigli ed or aita dando,</l>
     <l n="591">tal che lor nome a l'uno e a l'altro polo</l>
     <l n="592">se 'n gì su l'ali de la fama a volo.</l>
    </lg>
    <lg n="75">
     <l n="593">Brunamonte il superbo e Costantino</l>
     <l n="594">il falso allor Rinaldo a morte pose,</l>
     <l n="595">di Chiarello germani e di Mambrino,</l>
     <l n="596">agli uomini ed a Dio genti odiose.</l>
     <l n="597">Tendea questi al mal cauto peregrino</l>
     <l n="598">sotto grate accoglienze insidie ascose;</l>
     <l n="599">quegli con forza aperta altrui la vita</l>
     <l n="600">toglieva, o pur la libertà gradita.</l>
    </lg>
   </lg>
  </body>
 </text>
</TEI>