<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto duodecimo</title>
    <author>Torquato Tasso</author>
   </titleStmt>
   <extent>
    <measure unit="stanza">94</measure>
    <measure unit="line">752</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-duodecimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto duodecimo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto duodecimo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quegli, il parlar del paladino inteso,</l>
     <l n="2">non dimostrossi a l'ubbedir ritroso,</l>
     <l n="3">ma da terra levando il capo offeso,</l>
     <l n="4">ch'era di sangue caldo e rugiadoso,</l>
     <l n="5">su la destra appoggiò l'infermo peso,</l>
     <l n="6">e con l'altra il sanguigno e polveroso</l>
     <l n="7">volto fe' mondo; indi la voce e 'l guardo</l>
     <l n="8">debil rivolse al cavalier gagliardo:</l>
    </lg>
    <lg n="2">
     <l n="9">— Signor, convien che d'alto al mio sermone</l>
     <l n="10">principio dia, per sodisfarvi in tutto.</l>
     <l n="11">Il gran Mambrin ch'a l'Asia legge impone,</l>
     <l n="12">or sospinto d'Amor s'è qui condutto,</l>
     <l n="13">e seco ha mille legni e di persone</l>
     <l n="14">stuol grosso e forte ad ogni pugna instrutto,</l>
     <l n="15">per far poi di Clarice intero acquisto,</l>
     <l n="16">ch'acceso n'è, né 'l volto ancor n'ha visto.</l>
    </lg>
    <lg n="3">
     <l n="17">Oltra di ciò, di vendicarsi brama</l>
     <l n="18">contra un guerriero, il qual Rinaldo è detto,</l>
     <l n="19">perché gli tolse in mare una sua dama,</l>
     <l n="20">lo stuol forzando a la sua guarda eletto;</l>
     <l n="21">e poi tre suoi fratei d'illustre fama</l>
     <l n="22">gli uccise ancor con inimico affetto.</l>
     <l n="23">Già son più dì che 'l re da' legni scese,</l>
     <l n="24">e 'l più vicino porto a forza prese.</l>
    </lg>
    <lg n="4">
     <l n="25">E con molti de' suoi scorse nascoso</l>
     <l n="26">sin a Parigi, e tal fu sua ventura,</l>
     <l n="27">che Clarice trovò ch'in dilettoso</l>
     <l n="28">prato godeasi l'ombra e la verdura;</l>
     <l n="29">quivi ardì di rapirla, a chi foss'oso</l>
     <l n="30">di contradir dando morte aspra e dura;</l>
     <l n="31">ed or al maggior passo egli camina</l>
     <l n="32">ver' l'armata ch'è quinci assai vicina.</l>
    </lg>
    <lg n="5">
     <l n="33">Ma passando di qua questo guerriero</l>
     <l n="34">vide, che fêa di sé superba mostra,</l>
     <l n="35">e impose a noi che tosto ei prigioniero</l>
     <l n="36">fosse condutto infra la gente nostra:</l>
     <l n="37">ma troppo forte fu, troppo fu fiero,</l>
     <l n="38">e troppo a tempo l'alta aita vostra. —</l>
     <l n="39">Così disse il ferito e poi si tacque,</l>
     <l n="40">e qual prima disteso in terra giacque.</l>
    </lg>
    <lg n="6">
     <l n="41">Si sente il petto a quel parlar trafitto</l>
     <l n="42">Rinaldo, e per dolor fremendo geme;</l>
     <l n="43">s'accoglie il sangue intorno il core afflitto,</l>
     <l n="44">e fredde lascia l'altre parti estreme.</l>
     <l n="45">Par quasi omai ch'ei non si regga dritto,</l>
     <l n="46">e così avien ch'ogni suo membro treme,</l>
     <l n="47">come suol tremolar l'onda talora</l>
     <l n="48">cui lieve increspi molle e placid'ora.</l>
    </lg>
    <lg n="7">
     <l n="49">Poi, rosso il volto e torbido il sembiante,</l>
     <l n="50">con fero, irato e minaccievol guardo,</l>
     <l n="51">e spesso nel girar sì fiammeggiante</l>
     <l n="52">che di Giove parea l'acceso dardo,</l>
     <l n="53">chiede aita a Florindo; e ne l'istante</l>
     <l n="54">medesmo verso 'l mar sprona Baiardo,</l>
     <l n="55">e l'indirizza al più vicino porto</l>
     <l n="56">per lo sentier ch'è più spedito e corto.</l>
    </lg>
    <lg n="8">
     <l n="57">Non così in terra, in mar o 'n ciel giamai</l>
     <l n="58">cervo, delfino o partica saetta</l>
     <l n="59">corse, notò, volò ratto, ch'assai</l>
     <l n="60">non sia maggior de' cavalier la fretta:</l>
     <l n="61">già per gran spazio è dilungata omai</l>
     <l n="62">dal luogo onde partì la coppia eletta,</l>
     <l n="63">ma pare al lor desir pur troppo lento</l>
     <l n="64">ogni destrier, benché rassembri un vento.</l>
    </lg>
    <lg n="9">
     <l n="65">Tu sospesi per l'aria ir gli diresti,</l>
     <l n="66">or chini e bassi, or alti e 'n su drizzati;</l>
     <l n="67">né dimora né requie in lor vedresti,</l>
     <l n="68">né pur i calli dai lor piè segnati.</l>
     <l n="69">Fuman le membra sotto i colpi infesti</l>
     <l n="70">che dagli sproni ognor son raddoppiati;</l>
     <l n="71">i petti di sudor, di spuma i freni,</l>
     <l n="72">d'arena i piedi son aspersi e pieni.</l>
    </lg>
    <lg n="10">
     <l n="73">Non sasso o sterpo o discosceso dorso</l>
     <l n="74">d'orrido monte, o larga e cupa fossa</l>
     <l n="75">trovan, che porre a tanta furia il morso</l>
     <l n="76">ed arrestarli in lor viaggio possa.</l>
     <l n="77">Lor tronca al fin l'impetuoso corso</l>
     <l n="78">un gran torrente, che con grave scossa</l>
     <l n="79">l'antico ponte avea pur dianzi rotto,</l>
     <l n="80">togliendo ogni sostegno a lui di sotto.</l>
    </lg>
    <lg n="11">
     <l n="81">Non sa che farsi allor l'amante ardito,</l>
     <l n="82">ch'esporsi a rischio tal non fora ardire,</l>
     <l n="83">ma privo di ragion folle appetito,</l>
     <l n="84">e di morte certissima desire.</l>
     <l n="85">Pur quando al fin gli manchi ogni partito,</l>
     <l n="86">vol che lasciar l'impresa, anzi morire:</l>
     <l n="87">tutto si scuote, e gli occhi intorno volve,</l>
     <l n="88">né men del dubbio caso ei si risolve.</l>
    </lg>
    <lg n="12">
     <l n="89">Venire in questa, onde deriva l'onda,</l>
     <l n="90">un guerrier vede sovr'un gran battello,</l>
     <l n="91">che sì veloce gia per la seconda</l>
     <l n="92">acqua, come per l'aria alato augello.</l>
     <l n="93">Rinaldo che 'l tragitti a l'altra sponda</l>
     <l n="94">con dolce modo umil supplica quello,</l>
     <l n="95">ché 'l cavalier gli sembra a l'armatura</l>
     <l n="96">che già lo trasse da la valle oscura.</l>
    </lg>
    <lg n="13">
     <l n="97">Colui non udir finge, e tuttavia</l>
     <l n="98">de l'ondoso sentier gran spazio avanza,</l>
     <l n="99">tal ch'al baron di quel che più desia</l>
     <l n="100">quasi manca del tutto ogni speranza.</l>
     <l n="101">Pur i preghi rinforza or più che pria,</l>
     <l n="102">e cerca di piegarlo a sua possanza</l>
     <l n="103">con offerte e promesse: ond'in lui fisse</l>
     <l n="104">gli occhi al fin lo straniero, e così disse:</l>
    </lg>
    <lg n="14">
     <l n="105">— Signor, se pur è ver che sì bramiate</l>
     <l n="106">varcar sovra 'l mio legno esto torrente,</l>
     <l n="107">convien ch'un dono or voi mi promettiate,</l>
     <l n="108">con fé di poi servarlo interamente. —</l>
     <l n="109">— Ogni cosa farò, se mi varcate</l>
     <l n="110">di là — rispose l'altro impaziente.</l>
     <l n="111">Quelli a la riva appressa allor la barca,</l>
     <l n="112">e di peso novel la rende carca.</l>
    </lg>
    <lg n="15">
     <l n="113">Come furon di là, l'estran guerriero,</l>
     <l n="114">volto a Rinaldo, a lui così ragiona:</l>
     <l n="115">— Signor, con voi di venir chieggio al fiero</l>
     <l n="116">certame, ov'ora il gran desio vi sprona;</l>
     <l n="117">e perché il dono io ne riporti intiero,</l>
     <l n="118">convien ch'altra armatura e via più buona,</l>
     <l n="119">ch'io vi serbo, ha più dì, su quell'abete,</l>
     <l n="120">vestiate; e questa qui lasciar potrete. —</l>
    </lg>
    <lg n="16">
     <l n="121">Stupito il paladin drizza la vista</l>
     <l n="122">u' la verde armatura era sospesa,</l>
     <l n="123">e vede lei con doppia aurata lista</l>
     <l n="124">lucida lampeggiar qual fiamma accesa;</l>
     <l n="125">né men forte gli par che bella in vista,</l>
     <l n="126">e qual conviensi a così dubbia impresa:</l>
     <l n="127">onde lieto se n'arma e la dispende,</l>
     <l n="128">e grazie a lo straniero alte ne rende.</l>
    </lg>
    <lg n="17">
     <l n="129">Quelli a Florindo un destrier dona intanto</l>
     <l n="130">c'ha vergate le gambe, a carbon spento</l>
     <l n="131">simil la coda e i crini estremi, e 'l manto</l>
     <l n="132">mischio con poco nero a molto argento;</l>
     <l n="133">che sbuffa, ed or a questo, or a quel canto</l>
     <l n="134">si volge, e par ch'al corso inviti il vento.</l>
     <l n="135">Gli sprona il fianco allor, gli batte il dorso</l>
     <l n="136">il buon Florindo, e gli rallenta il morso.</l>
    </lg>
    <lg n="18">
     <l n="137">L'istesso ancora i suoi compagni fêro,</l>
     <l n="138">e così insieme al maggior corso andaro.</l>
     <l n="139">Poi che 'l mondo vestì l'orrido e nero</l>
     <l n="140">manto, e l'altro spogliò candido e chiaro,</l>
     <l n="141">posa a l'alma od al corpo essi non diero,</l>
     <l n="142">anzi il viaggio lor pur seguitaro</l>
     <l n="143">al raggio algente de la bianca luna,</l>
     <l n="144">ch'intorno si scotea la notte bruna.</l>
    </lg>
    <lg n="19">
     <l n="145">A lo scoprir del sol scopriro anch'essi</l>
     <l n="146">l'avversa schiera a lor non molto lunge.</l>
     <l n="147">Rinaldo allor con radoppiati e spessi</l>
     <l n="148">colpi così ne' fianchi il destrier punge,</l>
     <l n="149">che passa gli altri, e pria ch'alcun s'appressi</l>
     <l n="150">ei tra' nemici impetuoso giunge;</l>
     <l n="151">e scorge in mezo a lor Clarice bella,</l>
     <l n="152">ch'egra e smarrita non si regge in sella.</l>
    </lg>
    <lg n="20">
     <l n="153">Fu da pietate ed ira insieme ei vinto;</l>
     <l n="154">pur la pietate a l'ira allor diè loco,</l>
     <l n="155">onde il sembiante, di furor dipinto,</l>
     <l n="156">vibrò dagli occhi strai di tosco e foco;</l>
     <l n="157">e tra' nemici il corridor sospinto</l>
     <l n="158">diè principio di Marte al crudo gioco.</l>
     <l n="159">Bene infelice è chi primier s'oppone</l>
     <l n="160">al gran furor del gran figliuol d'Amone.</l>
    </lg>
    <lg n="21">
     <l n="161">Musa, or narrami i duci onde Mambrino</l>
     <l n="162">cinto n'andava largamente intorno,</l>
     <l n="163">de' quai fur molti allor dal paladino</l>
     <l n="164">mandati con Plutone a far soggiorno.</l>
     <l n="165">Dimmi l'imprese ancor, ch'al saracino</l>
     <l n="166">scielto drappel rendean l'abito adorno;</l>
     <l n="167">perché la lunga età n'involve e copre</l>
     <l n="168">non pur l'insegne omai, ma i nomi e l'opre.</l>
    </lg>
    <lg n="22">
     <l n="169">In vermiglio color portava tinta</l>
     <l n="170">l'incantata armatura il re famoso,</l>
     <l n="171">e la superba testa intorno cinta</l>
     <l n="172">tenea di fregio imperial pomposo;</l>
     <l n="173">ne lo scudo l'impresa avea dipinta,</l>
     <l n="174">un gran leon ferito e sanguinoso</l>
     <l n="175">che la piaga mirava, e v'era scritto,</l>
     <l n="176">“Io non perdono, e so chi m'ha trafitto”.</l>
    </lg>
    <lg n="23">
     <l n="177">Qual sanguigna cometa ai crini ardenti,</l>
     <l n="178">o Sirio appar di sdegno acceso in vista,</l>
     <l n="179">che con orrida luce e con nocenti</l>
     <l n="180">raggi nascendo, il mondo ange e contrista,</l>
     <l n="181">e sin dal ciel minaccia a l'egre genti</l>
     <l n="182">morbi, ed a grave ardor ria sete mista:</l>
     <l n="183">tal d'aspri mali annunzio egli risplende</l>
     <l n="184">con squalido splendor ne l'armi orrende.</l>
    </lg>
    <lg n="24">
     <l n="185">Gli va da la man destra il destro Olante,</l>
     <l n="186">che di Francardo fu german secondo,</l>
     <l n="187">ed avea forma o forza di gigante,</l>
     <l n="188">ma vago aspetto e crin aurato e biondo:</l>
     <l n="189">colui che porse aita al magno Atlante,</l>
     <l n="190">quando cangiò la spalla al grave pondo,</l>
     <l n="191">e resse il ciel che lui regger dovea,</l>
     <l n="192">per impresa ne l'arme impresso avea.</l>
    </lg>
    <lg n="25">
     <l n="193">Da l'altro lato va 'l superbo Alcastro,</l>
     <l n="194">nato ov'il Nilo impingua il verde Egitto,</l>
     <l n="195">nel cui natale in ciel regnava ogn'astro</l>
     <l n="196">che torce l'uom dal camin buono e dritto.</l>
     <l n="197">Porta un villan che con la zappa e 'l rastro</l>
     <l n="198">frange le glebbe e si procaccia il vitto.</l>
     <l n="199">L'impresa è poi del suo compagno Olpestro,</l>
     <l n="200">congiunto ad una ninfa un dio silvestro.</l>
    </lg>
    <lg n="26">
     <l n="201">V'è 'l signor degli Assiri, il cauto Altorre,</l>
     <l n="202">accerbo d'anni e di pensier maturo:</l>
     <l n="203">una destrutta e fulminata torre</l>
     <l n="204">ha ne lo scudo in campo verde oscuro.</l>
     <l n="205">Porta un fanciul che fra le mani accôrre</l>
     <l n="206">gli attomi tenta, il re dei Siri Arturo;</l>
     <l n="207">quel di Cilicia, da fier disco estinto</l>
     <l n="208">sovr'un letto di fiori il bel Giacinto.</l>
    </lg>
    <lg n="27">
     <l n="209">Atteone il formoso, ond'un più bello</l>
     <l n="210">non forse allor la terra in sen nudria,</l>
     <l n="211">se non che ferro, di pietà rubello,</l>
     <l n="212">tagliolli un piè del qual or zoppo ei gia,</l>
     <l n="213">pinto avea di Giunon l'adorno augello</l>
     <l n="214">che nel guardarsi i piè mesto apparia;</l>
     <l n="215">e v'era un motto che 'l suo grave duolo</l>
     <l n="216">accennava, dicendo, “In questo solo”.</l>
    </lg>
    <lg n="28">
     <l n="217">Siegue il saggio Orimeno, a cui son noti</l>
     <l n="218">de la madre natura i gran secreti:</l>
     <l n="219">antivedea costui gli effetti e i moti</l>
     <l n="220">de le sfere celesti e de' pianeti,</l>
     <l n="221">le pioggie, i tuoni e lo spirar de' Noti,</l>
     <l n="222">e quando il mar si turbi o pur s'acquieti;</l>
     <l n="223">antivide sua morte, e de l'istessa</l>
     <l n="224">la vera forma avea ne l'arme impressa.</l>
    </lg>
    <lg n="29">
     <l n="225">Va seco il re di Lidia, e porta un lauro</l>
     <l n="226">ch'al suol sparge di fronde un ricco nembo;</l>
     <l n="227">lo scudo orna al fratel la pioggia d'auro</l>
     <l n="228">ch'accolse Danae simplicetta in grembo.</l>
     <l n="229">Rosso ha lo scudo il fier gigante Oldauro</l>
     <l n="230">senza pittura, e sol d'argento ha il lembo;</l>
     <l n="231">e le tre dive ignude il forte Almeno,</l>
     <l n="232">che regge altier de' Cappadoci il freno.</l>
    </lg>
    <lg n="30">
     <l n="233">Se 'n va presso costor l'empio Odrimarte,</l>
     <l n="234">cui sol legge era il suo volere istesso,</l>
     <l n="235">che 'l vero e i falsi divi a parte a parte</l>
     <l n="236">in odio aveva ed in dispregio espresso;</l>
     <l n="237">porta egli sé dipinto, e 'l fiero Marte</l>
     <l n="238">incatenato e da' suoi piedi oppresso;</l>
     <l n="239">l'accompagnan Corin, Pirro ed Aiace,</l>
     <l n="240">ai quali orna lo scudo un'aurea face.</l>
    </lg>
    <lg n="31">
     <l n="241">Né tu da questi vai molto lontano,</l>
     <l n="242">o Floridor, cui la novella sposa</l>
     <l n="243">col pianto indarno e col pregar umano</l>
     <l n="244">tentò ritener seco in dolce posa:</l>
     <l n="245">ché lei lassata, ch'aspettando in vano</l>
     <l n="246">mena fredda le notti e i dì pensosa,</l>
     <l n="247">armato spieghi in verde campo il fiore</l>
     <l n="248">che col pianto formò la dea d'amore.</l>
    </lg>
    <lg n="32">
     <l n="249">Vengon teco anco Almeto ed Odrismonte,</l>
     <l n="250">che portan Cinzia ed Atteon scolpiti:</l>
     <l n="251">ambo germani, ambo di forze conte,</l>
     <l n="252">ambo d'aurato acciar cinti e guerniti.</l>
     <l n="253">Vi viene il re de' Parti, il fier Corsonte,</l>
     <l n="254">e scopre tre spinosi arbor fioriti;</l>
     <l n="255">e riman lo sdegnoso Altin lo scempio:</l>
     <l n="256">mostra di Vesta impresso il sacro tempio.</l>
    </lg>
    <lg n="33">
     <l n="257">Sovra un destrier via più che neve bianco</l>
     <l n="258">di candid'arme altier ne va Filarco,</l>
     <l n="259">non impugn'asta e non ha spada al fianco</l>
     <l n="260">questi, ma porta ben la mazza e l'arco:</l>
     <l n="261">è la su' impresa un uom dagli anni stanco,</l>
     <l n="262">di crespe rughe il volto ingombro e carco.</l>
     <l n="263">Niso, Alcasto, Orion, Breusso e Taumante,</l>
     <l n="264">cinque germani, han per impresa Atlante.</l>
    </lg>
    <lg n="34">
     <l n="265">Al gigante Lurcon lo scudo indora</l>
     <l n="266">in campo azuro uno stellato cielo;</l>
     <l n="267">al re di Caria, Aridaman, l'infiora</l>
     <l n="268">una rosa che s'apre in verde stelo;</l>
     <l n="269">ne lo scudo d'Aldriso appar l'Aurora</l>
     <l n="270">che sparge i fiori e 'n perle accolto il gielo;</l>
     <l n="271">di Damasco il signor mostra dipinto</l>
     <l n="272">il vago Adon, da l'empia fera estinto.</l>
    </lg>
    <lg n="35">
     <l n="273">Olindo e Floridan nati ad un parto,</l>
     <l n="274">d'un valor, d'un parlar, d'un volto stesso,</l>
     <l n="275">hanno un prato di fior varii consparto,</l>
     <l n="276">in cui giace dal vin Sileno oppresso.</l>
     <l n="277">Il signor d'Antiochia, il mesto Alarto,</l>
     <l n="278">porta tronco nel mezzo un gran cipresso,</l>
     <l n="279">cui con più nodi un motto tal s'attiene:</l>
     <l n="280">“Seccò per mai non rinverdir mia spene”.</l>
    </lg>
    <lg n="36">
     <l n="281">Tra questi e tra molt'altri, onde corona</l>
     <l n="282">larga fatta era intorno al re gagliardo,</l>
     <l n="283">arrestando il troncon Rinaldo sprona</l>
     <l n="284">con furioso assalto il suo Baiardo.</l>
     <l n="285">Fuggi, Odrimarte, ché 'l tuo giorno a nona</l>
     <l n="286">si chiuderà, sì nel fuggir sei tardo:</l>
     <l n="287">ecco che te, cui d'ogni dio più forte</l>
     <l n="288">credevi, ora un solo uom conduce a morte!</l>
    </lg>
    <lg n="37">
     <l n="289">Sanguigna trae da la sanguigna fronte</l>
     <l n="290">il forte vincitor l'intera lancia,</l>
     <l n="291">e Lurcon percotendo, un largo fonte</l>
     <l n="292">uscir gli fa da la piagata guancia.</l>
     <l n="293">Là dove corron Stige e Flegetonte,</l>
     <l n="294">e 'l severo Minòs l'alme bilancia,</l>
     <l n="295">fuggì l'altero spirto, e fe' fuggire</l>
     <l n="296">a molti allora il lor soverchio ardire.</l>
    </lg>
    <lg n="38">
     <l n="297">Passa sdegnoso il cavaliero, e senza</l>
     <l n="298">vita abbandona questi e senza onore;</l>
     <l n="299">poi trova i duo fratei ch'in apparenza</l>
     <l n="300">indifferenti, ahi! con che dolce errore,</l>
     <l n="301">spesso i padri ingannar: ma differenza</l>
     <l n="302">dura troppo or vi fa l'ostil furore,</l>
     <l n="303">che scema Floridan d'ambe le braccia,</l>
     <l n="304">e per mezzo ad Olindo apre la faccia.</l>
    </lg>
    <lg n="39">
     <l n="305">Contra Rinaldo allor si move Aldriso,</l>
     <l n="306">non men ch'irato il cor, sdegnoso il ciglio.</l>
     <l n="307">Morta la madre, uscio dal ventre inciso</l>
     <l n="308">questi, e picciol schivar l'aspro periglio</l>
     <l n="309">poteo del ferro, onde già grande ucciso</l>
     <l n="310">poi fu, né gli giovò forza o consiglio.</l>
     <l n="311">Né tu men gli giovasti, o biondo Apollo,</l>
     <l n="312">cui da bambino il genitor sacrollo.</l>
    </lg>
    <lg n="40">
     <l n="313">Rinaldo poi con cinque aspre ferite</l>
     <l n="314">que' cinque frati un dopo l'altro uccise,</l>
     <l n="315">le cui speranze al fin lasciò schernite</l>
     <l n="316">Fortuna, che lor destra un tempo arrise.</l>
     <l n="317">L'alme nel corpo già tra lor sì unite,</l>
     <l n="318">né disciolte da quel, restar divise,</l>
     <l n="319">perché Pluton tutte albergolle insieme</l>
     <l n="320">nel cerchio ov'i superbi aggrava e preme.</l>
    </lg>
    <lg n="41">
     <l n="321">Mentre, come villan che 'n verde prato</l>
     <l n="322">stenda l'adunca falce in largo giro,</l>
     <l n="323">ruota Rinaldo intorno il brando irato,</l>
     <l n="324">dando sempre ai pagani aspro martiro,</l>
     <l n="325">i due compagni suoi da l'altro lato</l>
     <l n="326">il nemico drappel feri assaliro,</l>
     <l n="327">come due tigri cui digiuno e rabbia</l>
     <l n="328">spingan fra' tori a insanguinar le labbia.</l>
    </lg>
    <lg n="42">
     <l n="329">E ben lo san color che d'aurea face</l>
     <l n="330">portano il campo de lo scudo adorno,</l>
     <l n="331">de' quali un già vil busto in terra giace,</l>
     <l n="332">privo del lume del sereno giorno.</l>
     <l n="333">L'altro, trafitto il cor, si more e tace,</l>
     <l n="334">pensando al suo natio dolce soggiorno,</l>
     <l n="335">ed a l'amata moglie, omai vicina</l>
     <l n="336">a le prime fatiche di Lucina.</l>
    </lg>
    <lg n="43">
     <l n="337">Restava il terzo ancor, quand'il romano</l>
     <l n="338">eroe ne' danni suoi la spada strinse.</l>
     <l n="339">Miser! la forza e lo schermirsi è vano</l>
     <l n="340">contra colui ch'in ogni impresa vinse.</l>
     <l n="341">Già la rapace Morte alza la mano,</l>
     <l n="342">e 'l manto squarcia onde Natura il cinse;</l>
     <l n="343">l'alma, qual lieve fumo o poca polve,</l>
     <l n="344">nel puro aer si mischia e si dissolve.</l>
    </lg>
    <lg n="44">
     <l n="345">Atteon, che quel colpo orribil scorse,</l>
     <l n="346">aggiacciò di stupor, d'ira s'accese,</l>
     <l n="347">e verso 'l buon Florindo il destrier torse</l>
     <l n="348">con fere voglie a darli morte intese;</l>
     <l n="349">ma pria parole a lui che colpi porse,</l>
     <l n="350">e 'n questa guisa ad oltraggiar lo prese:</l>
     <l n="351">— Credi forse irne impune? Ahi! che s'aspetta</l>
     <l n="352">a te gran pena, al morto aspra vendetta!</l>
    </lg>
    <lg n="45">
     <l n="353">Tu qui morrai su questi incolti piani,</l>
     <l n="354">né rendrai gli occhi anzi il morir contenti;</l>
     <l n="355">né chiuderanti con pietose mani</l>
     <l n="356">quei già cassi di luce, i tuoi parenti:</l>
     <l n="357">ma preda rimarrai di lupi e cani,</l>
     <l n="358">esposto a l'onde, a le tempeste, ai venti. —</l>
     <l n="359">Così detto, il destrier spronando punse,</l>
     <l n="360">e d'un gran colpo a mezzo scudo il giunse.</l>
    </lg>
    <lg n="46">
     <l n="361">L'empio ferro crudel rompe il ferrigno</l>
     <l n="362">scudo, e col duro usbergo il molle petto.</l>
     <l n="363">Lelio, che quindi uscir vede il sanguigno</l>
     <l n="364">umor macchiando il ferro terso e netto,</l>
     <l n="365">d'ira infiammato e di furor maligno</l>
     <l n="366">percosse e franse l'inimico elmetto,</l>
     <l n="367">e 'n sino al naso penetrò la spada,</l>
     <l n="368">onde convien che quel morendo cada.</l>
    </lg>
    <lg n="47">
     <l n="369">Il leggiadro garzone in terra langue,</l>
     <l n="370">pallido il volto e nubiloso il ciglio,</l>
     <l n="371">e da la fronte un ruscellin di sangue</l>
     <l n="372">versa qual ostro lucido e vermiglio;</l>
     <l n="373">ma bench'egli sia già freddo ed esangue,</l>
     <l n="374">e provi omai di morte il crudo artiglio,</l>
     <l n="375">è però tal che puote a un solo sguardo</l>
     <l n="376">ferire ogn'alma d'amoroso dardo.</l>
    </lg>
    <lg n="48">
     <l n="377">Molti piagati e molti estinti avea</l>
     <l n="378">in questo mezzo il paladin feroce,</l>
     <l n="379">ed egli illeso ancor se 'n rimanea,</l>
     <l n="380">ch'a l'arme sue non taglio o punta noce,</l>
     <l n="381">ma pisto il corpo omai pur si dolea.</l>
     <l n="382">Non perciò appar men destro e men feroce,</l>
     <l n="383">anzi gagliardo i suoi nemici offende,</l>
     <l n="384">e da lor si schermisce e si difende.</l>
    </lg>
    <lg n="49">
     <l n="385">Mambrino allor, che, quasi a sdegno avendo</l>
     <l n="386">di trar la spada per sì vil impresa,</l>
     <l n="387">l'empie brame di sangue entro premendo,</l>
     <l n="388">fermo stava a mirar l'aspra contesa,</l>
     <l n="389">si trasse avanti in fier sembiante orrendo,</l>
     <l n="390">che minacciava altrui mortale offesa,</l>
     <l n="391">e 'l folgorante sguardo ai suoi rivolse;</l>
     <l n="392">indi in grave parlar la lingua sciolse:</l>
    </lg>
    <lg n="50">
     <l n="393">— Traggasi ognuno indietro: a me s'aspetta</l>
     <l n="394">l'impresa, a me voi vendicar conviene,</l>
     <l n="395">a me domar costui ch'in sì gran fretta</l>
     <l n="396">ad incontrar la morte audace viene.</l>
     <l n="397">Voi, gente infame, vil turba negletta,</l>
     <l n="398">la qual io... ma tempo è che l'ira affrene,</l>
     <l n="399">anzi pur che la volga e sfoghi altrove:</l>
     <l n="400">state in disparte a rimirar mie prove! —</l>
    </lg>
    <lg n="51">
     <l n="401">Al superbo parlar del fier Mambrino</l>
     <l n="402">alcun non è ch'ad ubbedir ritardi;</l>
     <l n="403">fassi gran piazza intorno, e 'l Saracino</l>
     <l n="404">volge a Rinaldo i detti alteri e i guardi:</l>
     <l n="405">— Deh! perché teco non son or, meschino,</l>
     <l n="406">Carlo e di Carlo i paladin gagliardi,</l>
     <l n="407">e quanta gente nutre Italia e Francia,</l>
     <l n="408">a provare il furor de la mia lancia?</l>
    </lg>
    <lg n="52">
     <l n="409">I tuoi compagni almen de la tua sorte</l>
     <l n="410">fian testimonii, e non potranno aitarti.</l>
     <l n="411">Tu giacendo vedrai vicino a morte</l>
     <l n="412">da la vittrice man l'arme spogliarti. —</l>
     <l n="413">Rinaldo a quello: — Io qui morrò qual forte,</l>
     <l n="414">s'è fisso in ciel, né tu pria déi vantarti;</l>
     <l n="415">o pur, ucciso te, che Giove il voglia,</l>
     <l n="416">altier n'andrò de l'acquistata spoglia. —</l>
    </lg>
    <lg n="53">
     <l n="417">Mentre egli ancor così gli parla, arresta</l>
     <l n="418">il re superbo la massiccia antenna;</l>
     <l n="419">e spronando il corsier sovra la testa</l>
     <l n="420">di voler côrre il paladino accenna:</l>
     <l n="421">ma si sottragge a la percossa infesta</l>
     <l n="422">Baiardo, lieve più ch'al vento penna.</l>
     <l n="423">Rinaldo, nel passar presso la mano,</l>
     <l n="424">tronca l'asta d'un colpo al fier pagano.</l>
    </lg>
    <lg n="54">
     <l n="425">Indi, ogni suo vigore in un raccolto,</l>
     <l n="426">dechina il braccio e maggior colpo tira,</l>
     <l n="427">e lo percuote a punto a mezzo il volto,</l>
     <l n="428">là 've per stretta via si vede e spira.</l>
     <l n="429">L'elmo che, dove 'l gran Tifeo è sepolto,</l>
     <l n="430">temprò Vulcan, resse del brando a l'ira,</l>
     <l n="431">ma china a forza il capo il re feroce,</l>
     <l n="432">per ira e duol stridendo in aspra voce.</l>
    </lg>
    <lg n="55">
     <l n="433">Né sì di rabbia il tauro ardendo mugge,</l>
     <l n="434">né sì percosso il mar da' venti geme,</l>
     <l n="435">né sì ferito a morte il leon rugge,</l>
     <l n="436">né sì sdegnato il ciel tonando freme:</l>
     <l n="437">a l'orribil gridar s'asconde e fugge</l>
     <l n="438">ogni animal, non pur ne dubbia e teme;</l>
     <l n="439">si rinselvan le fere a stuolo a stuolo,</l>
     <l n="440">e rivolgon gli augelli indietro il volo.</l>
    </lg>
    <lg n="56">
     <l n="441">L'irato re, ch'a vendicarsi intende,</l>
     <l n="442">raggira il ferro in fiammeggiante ruota:</l>
     <l n="443">l'aria si rompe ed alto suon ne rende,</l>
     <l n="444">quasi di Giove il folgor la percuota;</l>
     <l n="445">quando dal braccio il colpo orribil scende,</l>
     <l n="446">par ch'intorno il terren tutto si scuota,</l>
     <l n="447">com'avien se i vapor, secchi e rivolti</l>
     <l n="448">in venti, stanno a forza entro sepolti.</l>
    </lg>
    <lg n="57">
     <l n="449">Ma 'l cauto paladin, che scorge aperto</l>
     <l n="450">lo sdegno ostile e 'l fier rabbioso affetto,</l>
     <l n="451">qual cavaliero in tai battaglie esperto,</l>
     <l n="452">indi per sé n'attende utile effetto;</l>
     <l n="453">e ne l'armi si tien chiuso e coperto,</l>
     <l n="454">ed in se stesso sta raccolto e stretto,</l>
     <l n="455">facendo or con lo scudo or con la spada</l>
     <l n="456">che la percossa avversa indarno vada.</l>
    </lg>
    <lg n="58">
     <l n="457">Tal volta ancor con lieve e destro salto</l>
     <l n="458">il veloce destrier tragge in disparte,</l>
     <l n="459">e così van l'impetuoso assalto</l>
     <l n="460">rende non men de l'inimico Marte;</l>
     <l n="461">poi, vibrando la spada or basso or alto,</l>
     <l n="462">sì lo schermirsi col ferir comparte,</l>
     <l n="463">che n'è 'l gigante in molte parti offeso,</l>
     <l n="464">ed egli ancor se 'n va salvo ed illeso.</l>
    </lg>
    <lg n="59">
     <l n="465">Chi visto ha mai ne l'africane arene,</l>
     <l n="466">quando il leon l'alto elefante assale,</l>
     <l n="467">com'egli destro ad affrontar lo viene,</l>
     <l n="468">come de l'arte e del saltar si vale,</l>
     <l n="469">che non fermo in un luogo il passo tiene,</l>
     <l n="470">ma gira sempre, e par ch'al fianco aggia ale,</l>
     <l n="471">Mambrino a questo e 'l gran Rinaldo a quello</l>
     <l n="472">potria rassomigliar nel fier duello.</l>
    </lg>
    <lg n="60">
     <l n="473">Tra mille colpi al fin colse il gigante</l>
     <l n="474">pur una volta il paladino in fronte,</l>
     <l n="475">mentre spingendo il corridore avante</l>
     <l n="476">quel ne venia per farli oltraggio ed onte.</l>
     <l n="477">Quasi allor giacque da l'acciar pesante</l>
     <l n="478">oppresso, qual Tifeo dal vasto monte;</l>
     <l n="479">e, com'il mondo oscura notte adombre,</l>
     <l n="480">agli occhi gli apparir tenebre ed ombre.</l>
    </lg>
    <lg n="61">
     <l n="481">Ma le membra il vigor, gli occhi la vista</l>
     <l n="482">racquistar tosto, e 'l cor l'usato ardire.</l>
     <l n="483">Di sì rio caso il cavalier s'attrista,</l>
     <l n="484">ed apre il petto a novi sdegni ed ire;</l>
     <l n="485">e tanto più che n'ha Clarice vista</l>
     <l n="486">gli occhi oscurar, le guancie impallidire:</l>
     <l n="487">onde fiere il pagan con tanta possa</l>
     <l n="488">che se no 'l ferro, il duol ben giunge a l'ossa.</l>
    </lg>
    <lg n="62">
     <l n="489">Temendo a sé rio scorno, a lui ria morte,</l>
     <l n="490">mira Clarice il suo gradito amore,</l>
     <l n="491">e come varia del pugnar la sorte,</l>
     <l n="492">varia ella il viso e varia stato al core:</l>
     <l n="493">or con le guancie appar pallide e smorte,</l>
     <l n="494">or di roseo le sparge e bel colore;</l>
     <l n="495">tal, quando il giel dà loco a primavera,</l>
     <l n="496">l'aria fassi nel marzo or chiara or nera.</l>
    </lg>
    <lg n="63">
     <l n="497">Intanto di lor forze orrendo saggio</l>
     <l n="498">fanno i due cavalier ch'a fronte sono.</l>
     <l n="499">Le spade nel girar sembrano un raggio</l>
     <l n="500">che scorra il ciel con strepitoso tuono.</l>
     <l n="501">Non è sempre l'istesso il lor viaggio,</l>
     <l n="502">né sempre fanno ancor l'istesso suono,</l>
     <l n="503">perché, sì come or punta or taglio n'esce,</l>
     <l n="504">diverso il suono e 'l lor camin riesce.</l>
    </lg>
    <lg n="64">
     <l n="505">Caggion su l'ampie fronti e su le cave</l>
     <l n="506">tempie l'aspre percosse a mille a mille:</l>
     <l n="507">non quando l'aria più di pioggia è grave</l>
     <l n="508">versa Giunon sì spesse aquose stille.</l>
     <l n="509">L'armi, s'avien che lor gran colpo aggrave,</l>
     <l n="510">spargon di fuoco al ciel vive faville,</l>
     <l n="511">ed a' brandi la via darebbon sempre,</l>
     <l n="512">s'elle non fosser d'incantate tempre.</l>
    </lg>
    <lg n="65">
     <l n="513">Ecco il fiero Mambrin, che folgorando</l>
     <l n="514">tutto negli occhi, di furore ardente,</l>
     <l n="515">alto si leva e in alto leva il brando,</l>
     <l n="516">ed in giù poi n'avalla un gran fendente;</l>
     <l n="517">ma non l'aspetta il paladin che, quando</l>
     <l n="518">calar lo scorge e sibilar lo sente,</l>
     <l n="519">tira tosto da canto il buon destriero,</l>
     <l n="520">e van rende del reo l'empio pensiero.</l>
    </lg>
    <lg n="66">
     <l n="521">Il grave colpo, ch'è commesso al vento,</l>
     <l n="522">tira il guerrier col suo gran peso a basso;</l>
     <l n="523">sovra 'l ferrato arcion Mambrino il mento</l>
     <l n="524">batte, e la spada sovr'un duro sasso.</l>
     <l n="525">Non è Rinaldo ad oltraggiarlo lento,</l>
     <l n="526">ma con tal forza il fiede e tal fracasso,</l>
     <l n="527">e sì raddoppia ognor l'aspre percosse,</l>
     <l n="528">ch'al fin de' sensi e di vigor lo scosse.</l>
    </lg>
    <lg n="67">
     <l n="529">Rassembra il paladin che, preso il ferro</l>
     <l n="530">ad ambe man, raddoppia i colpi in fretta,</l>
     <l n="531">forte villan che 'l noderoso cerro</l>
     <l n="532">brami tagliar con la pesante accetta;</l>
     <l n="533">pur tra sé disse alfin: — Vaneggio ed erro</l>
     <l n="534">s'io credo penetrar la tempra eletta:</l>
     <l n="535">tronchinsi i lacci a l'elmo, il capo al busto,</l>
     <l n="536">mentre è stordito il Saracin robusto. —</l>
    </lg>
    <lg n="68">
     <l n="537">E ben avrebbe, il suo desir a riva</l>
     <l n="538">guidando, il fier gigante a morte posto,</l>
     <l n="539">ma vide il grosso stuol che ne veniva</l>
     <l n="540">a vendicar il suo signor disposto;</l>
     <l n="541">onde l'ira temprò ch'in lui bolliva,</l>
     <l n="542">ed a miglior pensier s'apprese tosto:</l>
     <l n="543">ché ne l'immenso ardir che 'n lui regnava,</l>
     <l n="544">luogo ognor la prudenza ancor trovava.</l>
    </lg>
    <lg n="69">
     <l n="545">Vanne a Clarice, che nel dolce guardo</l>
     <l n="546">gli dimostrava quel che 'l cor chiudea,</l>
     <l n="547">perch'a la voce ed al destrier gagliardo</l>
     <l n="548">già prima lui riconosciuto avea;</l>
     <l n="549">e la si recca in groppa al suo Baiardo,</l>
     <l n="550">dicendo: — Non vi spiaccia, alma mia dea,</l>
     <l n="551">accettar di colui la pronta aita,</l>
     <l n="552">ch'ama più il vostro onor che la sua vita. —</l>
    </lg>
    <lg n="70">
     <l n="553">Così disse ei, che fisso ha nel pensiero</l>
     <l n="554">di ritrarsi al sicur con la donzella;</l>
     <l n="555">ma 'l sovragiunse con assalto fiero,</l>
     <l n="556">come suol nave rapida procella,</l>
     <l n="557">l'aversa turba: allor l'estran guerriero</l>
     <l n="558">spargendo gio certo liquor tra quella,</l>
     <l n="559">e con sommesso mormorar fra' denti,</l>
     <l n="560">formava intanto non intesi accenti.</l>
    </lg>
    <lg n="71">
     <l n="561">Deggio 'l dire o tacer? Di quei che prima</l>
     <l n="562">moveano al paladin spietata guerra,</l>
     <l n="563">tenta or ciascun com'il compagno opprima,</l>
     <l n="564">e contra lui l'arme sdegnoso afferra:</l>
     <l n="565">così tra lor conversi oltr'ogni stima</l>
     <l n="566">rendon del sangue lor rossa la terra.</l>
     <l n="567">Ne stupisce Rinaldo, e ciò che vede</l>
     <l n="568">agli occhi suoi medesmi a pien non crede.</l>
    </lg>
    <lg n="72">
     <l n="569">E pensa ben tra sé che tale incanto</l>
     <l n="570">solo opra sia del mago a lui germano;</l>
     <l n="571">fissamente colui rimira intanto,</l>
     <l n="572">né l'imaginar suo gli sembra vano;</l>
     <l n="573">pur non parla di ciò, ma 'l prega alquanto</l>
     <l n="574">che disfar voglia quell'incanto strano,</l>
     <l n="575">ché fora biasmo lor se sì vilmente</l>
     <l n="576">uccidesser sì forte e nobil gente.</l>
    </lg>
    <lg n="73">
     <l n="577">— Il farò ben — rispose quelli allora,</l>
     <l n="578">e dal più oltre caminar si tolse.</l>
     <l n="579">Tre volte ai regni de la bianca Aurora,</l>
     <l n="580">tre volte gli occhi a l'occidente volse,</l>
     <l n="581">ed altre tante in sacri detti ancora</l>
     <l n="582">la sacra lingua mormorando sciolse;</l>
     <l n="583">alcune erbe non men sparse tre volte,</l>
     <l n="584">che nel sen de la terra avea raccolte.</l>
    </lg>
    <lg n="74">
     <l n="585">Lassa il pagano stuol l'aspra battaglia,</l>
     <l n="586">in cui ciascun di lor fora al fin morto,</l>
     <l n="587">e contra 'l paladin allor si scaglia,</l>
     <l n="588">stupido tutto, e del su' errore accorto;</l>
     <l n="589">ma, strano a dir, la via gli vieta e taglia</l>
     <l n="590">fuoco d'incanto a l'improviso sorto,</l>
     <l n="591">simile a quel che già Scamandro scerse,</l>
     <l n="592">ch'in cener poi l'alto Ilion converse.</l>
    </lg>
    <lg n="75">
     <l n="593">Né stella che risplenda a mezzo giorno,</l>
     <l n="594">o ch'aggia a notte i crin di sangue aspersi,</l>
     <l n="595">né ciel ch'appaia di tre soli adorno,</l>
     <l n="596">né ruggiada che rossa indi si versi,</l>
     <l n="597">né l'eclipsar di quel che suolsi intorno</l>
     <l n="598">scuoter l'ombre e mostrar color diversi,</l>
     <l n="599">recaro altrui giamai tal maraviglia,</l>
     <l n="600">qualor ciascun del novo incanto piglia.</l>
    </lg>
    <lg n="76">
     <l n="601">Di là stanno i pagani alto fremendo</l>
     <l n="602">e minacciando il nobil paladino,</l>
     <l n="603">ch'entrar a piè volea nel foco orrendo</l>
     <l n="604">per l'orgoglio domar del Saracino;</l>
     <l n="605">ma lo strano guerrier, la man tendendo,</l>
     <l n="606">il prese e 'l distornò da quel camino,</l>
     <l n="607">ché gli disse che 'l fuoco in un sol punto</l>
     <l n="608">lui con l'armi e le veste avria consunto;</l>
    </lg>
    <lg n="77">
     <l n="609">e che ben tosto in sanguinoso Marte</l>
     <l n="610">potrebbe essercitar gli sdegni e l'ire,</l>
     <l n="611">quando non fia chi con astuzia ed arte</l>
     <l n="612">la battaglia tra lor cerchi impedire;</l>
     <l n="613">e 'l prega poi che seco in altra parte</l>
     <l n="614">con la sua compagnia degni venire,</l>
     <l n="615">ad onorare il suo più caro albergo,</l>
     <l n="616">che d'un bel colle preme il verde tergo.</l>
    </lg>
    <lg n="78">
     <l n="617">Rinaldo, ch'oltramodo a lui desia</l>
     <l n="618">di compiacere, a pien ciò gli concede.</l>
     <l n="619">Così partirsi, e l'altra compagnia</l>
     <l n="620">di ragionar modo agli amanti diede:</l>
     <l n="621">ond'il barone a la sua donna gia,</l>
     <l n="622">dimostrando il su' amore e la sua fede,</l>
     <l n="623">e purgandosi in quel ch'era sospetto</l>
     <l n="624">con destro modo e con acceso affetto.</l>
    </lg>
    <lg n="79">
     <l n="625">Il sentier, ch'è ben lungo e discosceso,</l>
     <l n="626">pian sembra e curto ai duo fidi amadori;</l>
     <l n="627">veggion splendere al fin, qual raggio acceso</l>
     <l n="628">che sorgendo dal Gange il mondo indori,</l>
     <l n="629">il bel palagio, e così bene inteso,</l>
     <l n="630">ch'opra par di celesti architettori:</l>
     <l n="631">quadra la forma, e la materia è d'aspro</l>
     <l n="632">per molti intagli oriental diaspro.</l>
    </lg>
    <lg n="80">
     <l n="633">Con benigne accoglienze e con reale</l>
     <l n="634">pompa accolti ambo fur nel tetto altero,</l>
     <l n="635">e sùbito curato, e del suo male</l>
     <l n="636">quasi guarito fu 'l roman guerriero.</l>
     <l n="637">Fu la cena abbondante, e forse quale</l>
     <l n="638">Cleopatra e Locullo un tempo fêro;</l>
     <l n="639">e qui lor poi l'albergator cortese</l>
     <l n="640">fe' d'esser Malagigi al fin palese.</l>
    </lg>
    <lg n="81">
     <l n="641">Oh con che lieto affetto, oh con qual caro</l>
     <l n="642">modo Rinaldo il suo cugino abbraccia!</l>
     <l n="643">Quasi il dolce piacer in pianto amaro</l>
     <l n="644">accolto sparge su l'allegra faccia,</l>
     <l n="645">perciò che lor d'amor perfetto e raro</l>
     <l n="646">indissolubil nodo i cuori allaccia.</l>
     <l n="647">Fa quell'altro il medesmo; indi da canto</l>
     <l n="648">Clarice e 'l su' amador ritira alquanto.</l>
    </lg>
    <lg n="82">
     <l n="649">Quivi, poi che disgombro ebbe da quella,</l>
     <l n="650">con mille rai di ragion vive e vere,</l>
     <l n="651">del rio sospetto l'ombra iniqua e fella</l>
     <l n="652">che rendea le lor menti oscure e nere,</l>
     <l n="653">così aperse le labra a la favella,</l>
     <l n="654">principio ad ambeduo d'alto piacere:</l>
     <l n="655">— Dire a ragion colui si dee prudente</l>
     <l n="656">che scorge più di quel ch'egli ha presente.</l>
    </lg>
    <lg n="83">
     <l n="657">Colui che col presente e col passato</l>
     <l n="658">così bene il futur misura e scorge,</l>
     <l n="659">che, se gli è da Fortuna appresentato,</l>
     <l n="660">al suo crine la man veloce porge,</l>
     <l n="661">né da nessuno error folle adombrato,</l>
     <l n="662">lassando il peggio, del miglior s'accorge:</l>
     <l n="663">ciò vi dico io, perché possiate voi</l>
     <l n="664">prudenti e saggi dimostrarvi poi.</l>
    </lg>
    <lg n="84">
     <l n="665">Ed or che vi si porge e tempo e loco</l>
     <l n="666">commodo a terminar vostri martiri,</l>
     <l n="667">ché so ben ch'ambo in amoroso foco</l>
     <l n="668">per l'altro ardete e 'n casti e bei desiri,</l>
     <l n="669">a quel ch'avvenir può pensate un poco,</l>
     <l n="670">ai varii di Fortuna instabil giri,</l>
     <l n="671">a le guerre, agli incendi onde la Francia</l>
     <l n="672">n'andrà più giorni in lacrimosa guancia.</l>
    </lg>
    <lg n="85">
     <l n="673">Fia ben vittrice al fin, ma non d'amore</l>
     <l n="674">fiano i nostri pensier per molti mesi,</l>
     <l n="675">ma sol d'odio, di rabbia e di furore,</l>
     <l n="676">e di desio d'aspre vendette accesi;</l>
     <l n="677">a sangue, a morti, a stragi, a tutte l'ore</l>
     <l n="678">gli animi incrudeliti avremo intesi.</l>
     <l n="679">Dunque or che 'l tempo par ch'a ciò v'invite,</l>
     <l n="680">con laccio maritale in un v'unite.</l>
    </lg>
    <lg n="86">
     <l n="681">Né rimagniate già, perché lontani</l>
     <l n="682">ed ignari ne sian vostri parenti,</l>
     <l n="683">ché questi abusi sono, e folli e vani</l>
     <l n="684">respetti sol de le vulgari genti.</l>
     <l n="685">E quel sommo Signor, de le cui mani</l>
     <l n="686">opra son gli alti cieli e gli elementi,</l>
     <l n="687">n'impose sol che di concordi voglie</l>
     <l n="688">concorrà col marito in un la moglie. —</l>
    </lg>
    <lg n="87">
     <l n="689">Spinti i fidi amador da questi detti,</l>
     <l n="690">e dal desir ch'in lor ne gia di paro,</l>
     <l n="691">venner concordi a' maritali effetti,</l>
     <l n="692">ch'in presenza d'ognun si celebraro.</l>
     <l n="693">Fur i lor cuor da gentil laccio stretti,</l>
     <l n="694">ch'Amore e Castità dolce annodaro;</l>
     <l n="695">sorrise Giove, e con secondo tuono</l>
     <l n="696">veder gran luce, udir fe' lieto suono.</l>
    </lg>
    <lg n="88">
     <l n="697">Già ne venia con chiari almi splendori</l>
     <l n="698">Cinzia versando in perle accolto il gielo,</l>
     <l n="699">e senza ombre noiose e senza orrori</l>
     <l n="700">candido distendea la Notte il velo.</l>
     <l n="701">Già spargeva Imeneo coi vaghi amori</l>
     <l n="702">fiori e frondi nel suol, canti nel cielo,</l>
     <l n="703">quando di propria man Venere bella</l>
     <l n="704">congiunse in un Rinaldo e la donzella.</l>
    </lg>
    <lg n="89">
     <l n="705">Or che sì destro il cielo a voi si gira,</l>
     <l n="706">godete, o coppia di felici amanti,</l>
     <l n="707">godete il ben che casto Amor v'inspira,</l>
     <l n="708">e l'oneste dolcezze e i gaudi santi.</l>
     <l n="709">Ecco che tace omai la roca lira</l>
     <l n="710">che cantò i vostri affanni e i vostri pianti;</l>
     <l n="711">e che voi insieme il desir vostro, ed io</l>
     <l n="712">ho qui condutto a fin il canto mio.</l>
    </lg>
    <lg n="90">
     <l n="713">Così scherzando io risonar già fêa</l>
     <l n="714">di Rinaldo gli ardori e i dolci affanni,</l>
     <l n="715">allor ch'ad altri studi il dì togliea</l>
     <l n="716">nel quarto lustro ancor de' miei verd'anni:</l>
     <l n="717">ad altri studi, onde poi speme avea</l>
     <l n="718">di ristorar d'avversa sorte i danni;</l>
     <l n="719">ingrati studi, dal cui pondo oppresso</l>
     <l n="720">giaccio ignoto ad altrui, grave a me stesso.</l>
    </lg>
    <lg n="91">
     <l n="721">Ma se mai fia ch'a me longo ozio un giorno</l>
     <l n="722">conceda, ed a me stesso il ciel mi renda,</l>
     <l n="723">sì ch'a l'ombra cantando in bel soggiorno</l>
     <l n="724">con Febo l'ore e i dì felici spenda,</l>
     <l n="725">portarò forse, o gran Luigi, intorno</l>
     <l n="726">i vostri onori ovunque il sol risplenda,</l>
     <l n="727">con quella grazia che m'avrete infusa,</l>
     <l n="728">destando a dir di voi più degna musa.</l>
    </lg>
    <lg n="92">
     <l n="729">Tu de l'ingegno mio, de le fatiche</l>
     <l n="730">parto primiero e caro frutto amato,</l>
     <l n="731">picciol volume ne le piagge apriche</l>
     <l n="732">che Brenta inonda, in sì brev'ozio nato:</l>
     <l n="733">così ti dian benigne stelle amiche</l>
     <l n="734">viver, quando io sarò di vita orbato;</l>
     <l n="735">così t'accoglia chiara fama in seno</l>
     <l n="736">tra quei de le cui lodi il mondo è pieno.</l>
    </lg>
    <lg n="93">
     <l n="737">Pria che di quel signor giunghi al cospetto,</l>
     <l n="738">c'ho nel core io, tu ne la fronte impresso,</l>
     <l n="739">al cui nome gentil vile e negletto</l>
     <l n="740">albergo sei, non qual conviensi ad esso,</l>
     <l n="741">vanne a colui che fu dal cielo eletto</l>
     <l n="742">a darmi vita col suo sangue istesso:</l>
     <l n="743">io per lui parlo e spiro e per lui sono,</l>
     <l n="744">e se nulla ho di bel, tutto è suo dono.</l>
    </lg>
    <lg n="94">
     <l n="745">Ei con l'acuto sguardo, onde le cose</l>
     <l n="746">mirando oltra la scorza al centro giunge,</l>
     <l n="747">vedrà i difetti tuoi, ch'a me nascose</l>
     <l n="748">occhio mal san che scorge poco lunge;</l>
     <l n="749">e con la man ch'ora veraci prose</l>
     <l n="750">a finte poesie di novo aggiunge,</l>
     <l n="751">ti purgarà quanto patir tu puoi,</l>
     <l n="752">aggiungendo vaghezza ai versi tuoi.</l>
    </lg>
   </lg>
  </body>
 </text>
</TEI>