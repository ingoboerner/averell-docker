<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 31</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-31</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 31</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 31</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, colei che verginella amai</l>
     <l n="2">doman credo veder novella sposa,</l>
     <l n="3">simil, se non m'inganno, a còlta rosa</l>
     <l n="4">che spieghi il seno aperto a' caldi rai.</l>
    </lg>
    <lg n="2">
     <l n="5">Ma chi la colse non vedrò giammai</l>
     <l n="6">ch'al cor non geli l'anima gelosa;</l>
     <l n="7">e s'alcun foco di pietade ascosa</l>
     <l n="8">il ghiaccio può temprar, tu solo il sai.</l>
    </lg>
    <lg n="3">
     <l n="9">Misero! ed io là corro ove rimiri</l>
     <l n="10">fra le brine del volto e 'l bianco petto</l>
     <l n="11">scherzar la mano avversa a' miei desiri!</l>
    </lg>
    <lg n="4">
     <l n="12">Or come esser potrà ch'io viva e spiri,</l>
     <l n="13">se non m'accenna alcun pietoso affetto</l>
     <l n="14">che non fian sempre vani i miei sospiri?</l>
    </lg>
   </lg>
  </body>
 </text>
</TEI>