<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme conquistata - LIBRO VIGESIMOQUARTO</title>
    <author>Torquato Tasso</author>
   </titleStmt>
   <extent>
    <measure unit="stanza">137</measure>
    <measure unit="line">1096</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-conquistata-libro</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme conquistata - LIBRO VIGESIMOQUARTO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme conquistata - LIBRO VIGESIMOQUARTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già riportava il sole i dì correnti</l>
     <l n="2">e co 'l Leon nemeo volgeasi intorno,</l>
     <l n="3">e con gli strali suoi di luce ardenti</l>
     <l n="4">da l'orizzonte saettava il giorno,</l>
     <l n="5">quando vittoriose altere genti</l>
     <l n="6">trasse Goffredo, oltre l'usato adorno,</l>
     <l n="7">e là drizzolle, ove l'antica sponda</l>
     <l n="8">d'Ascalona nemica al mar s'inonda.</l>
    </lg>
    <lg n="2">
     <l n="9">E mossi al mover suo pareano intanto</l>
     <l n="10">e valli e monti, e trombe a prova e squille,</l>
     <l n="11">co 'l sacro suono e con l'altero canto,</l>
     <l n="12">tutte fêan rimbombar l'onde tranquille.</l>
     <l n="13">Già 'l pastor col suo coro in aureo manto</l>
     <l n="14">seguian gli altri devoti a mille a mille.</l>
     <l n="15">Qui nel tempio s'udiano i preghi e i carmi,</l>
     <l n="16">e là tremar la terra al suon de l'armi.</l>
    </lg>
    <lg n="3">
     <l n="17">Appresso al fiume, che nel mar discende</l>
     <l n="18">e lascia a destra la città vicina,</l>
     <l n="19">alzò Goffredo le sublimi tende,</l>
     <l n="20">allor ch'a l'occidente il sole inchina:</l>
     <l n="21">e quivi il tempo a lui promesso attende,</l>
     <l n="22">in cui l'alta vittoria il ciel destina:</l>
     <l n="23">e come apparve la purpurea luce,</l>
     <l n="24">trapassa l'onde al guado il sommo duce.</l>
    </lg>
    <lg n="4">
     <l n="25">Era il giorno ch'al sol si scolorâro,</l>
     <l n="26">oltra 'l corso immortal, gli ardenti raggi;</l>
     <l n="27">e vinto il Re del ciel Satàn avaro,</l>
     <l n="28">drizzò 'l trofeo de' sostenuti oltraggi.</l>
     <l n="29">Ma questo d'orïente uscia sì chiaro,</l>
     <l n="30">come brami tardar gli alti vïaggi.</l>
     <l n="31">Gloria e splendor gli accrebbe, e senza velo</l>
     <l n="32">volle mirar l'opere illustri il cielo.</l>
    </lg>
    <lg n="5">
     <l n="33">Goffredo già passato il picciol fiume,</l>
     <l n="34">in ampia valle scende e quinci arriva</l>
     <l n="35">al salso mar che di canute spume</l>
     <l n="36">sparge fremendo l'arenosa riva.</l>
     <l n="37">La fama precorrea con ratte piume,</l>
     <l n="38">spargendo il suon che l'Indo e 'l Mauro udiva,</l>
     <l n="39">e di terrore empiea quel lido e 'l porto</l>
     <l n="40">con le sue trombe, anzi l'Occaso e l'Orto.</l>
    </lg>
    <lg n="6">
     <l n="41">L'ammiraglio superbo e pien di sdegno</l>
     <l n="42">che fortuna sì dubbio il fin sortisca,</l>
     <l n="43">disse: –O di Babilonia antico regno,</l>
     <l n="44">ov'è la gloria tua temuta e prisca?</l>
     <l n="45">Ben è de l'onor tuo disprezzo indegno</l>
     <l n="46">che tanto incontra te Goffredo ardisca</l>
     <l n="47">con poche schiere: e ne l'aperto campo</l>
     <l n="48">creda trovar da noi rifugio, o scampo.</l>
    </lg>
    <lg n="7">
     <l n="49">Io mi credea che d'aspettar securo</l>
     <l n="50">fra' suoi ripari e le profonde fosse,</l>
     <l n="51">ei si tenesse, o dentro al vecchio muro</l>
     <l n="52">ch'una e due volte a suo poter percosse.</l>
     <l n="53">O fatto ha de la mente il lume oscuro,</l>
     <l n="54">e male estima temerarie posse:</l>
     <l n="55">o fame il caccia, quasi estrania belva</l>
     <l n="56">dal suo covile, e da l'antica selva.–</l>
    </lg>
    <lg n="8">
     <l n="57">Così dic'egli, e con minacce ed onte</l>
     <l n="58">pur accresce de' suoi l'orgoglio insano.</l>
     <l n="59">Ma già gli viene imperïoso a fronte,</l>
     <l n="60">con le sue schiere, il vincitor soprano:</l>
     <l n="61">e l'ordinanza sua, larga di fronte,</l>
     <l n="62">di fianchi angusta, spiega in largo piano:</l>
     <l n="63">stringe in mezzo i pedoni e rende alati</l>
     <l n="64">con l'ale de' cavalli entrambi i lati.</l>
    </lg>
    <lg n="9">
     <l n="65">Nel corno destro alloga il duce Franco,</l>
     <l n="66">su 'l lido il gran Roberto, il buon Raimondo,</l>
     <l n="67">Precoldo, Irpin, Clotareo, il vecchio stanco,</l>
     <l n="68">Ramboldo, a pochi di valor secondo.</l>
     <l n="69">Con Roberto il Normando ei regge il manco,</l>
     <l n="70">dov'è maggior de la battaglia il pondo.</l>
     <l n="71">Perch'il nemico, che di gente avanza,</l>
     <l n="72">quinci di circondarlo avea speranza.</l>
    </lg>
    <lg n="10">
     <l n="73">Qui Camillo, Aristolfo, e qui dispone</l>
     <l n="74">Ettorre e l'altre schiere a prova elette:</l>
     <l n="75">e gente a piè ne' cavalier frappone,</l>
     <l n="76">usa a pugnar ne le mortali strette.</l>
     <l n="77">Poscia, di palme degna e di corone</l>
     <l n="78">quasi una terza schiera appresso ei mette,</l>
     <l n="79">e Riccardo ne fa duce e maestro,</l>
     <l n="80">opposto de' nemici al corno destro.</l>
    </lg>
    <lg n="11">
     <l n="81">E dice: –La vittoria è in te riposta,</l>
     <l n="82">ch'a tanti illustri in arme oggi comandi.</l>
     <l n="83">Tieni pur la tua schiera alquanto ascosta</l>
     <l n="84">dietro quest'ale spazïose e grandi:</l>
     <l n="85">e potendo il nemico urtar di costa,</l>
     <l n="86">rompi l'ordine ostile e spargi e spandi,</l>
     <l n="87">ch'egli vorrà (s'il mio pensier non falle)</l>
     <l n="88">ferirci a' fianchi e circondar le spalle.–</l>
    </lg>
    <lg n="12">
     <l n="89">Quinci sovra un corsier di schiera in schiera</l>
     <l n="90">parea volar tra cavalier', tra fanti.</l>
     <l n="91">Scopria la maestà del viso altera,</l>
     <l n="92">fulminava ne gli occhi e ne' sembianti.</l>
     <l n="93">Confortò il dubbio, e confermò chi spera,</l>
     <l n="94">rammentando a l'audace i propri vanti,</l>
     <l n="95">le prove al forte; a questo e pregi e palme,</l>
     <l n="96">prede promise a quello e care salme.</l>
    </lg>
    <lg n="13">
     <l n="97">Fermossi alfine ove l'invitte e prime</l>
     <l n="98">e più nobili schiere avea raccolte:</l>
     <l n="99">e d'alta parte incominciò sublime,</l>
     <l n="100">co' detti, ond'è rapito ogn'uom ch'ascolte.</l>
     <l n="101">Come in torrente da l'alpestri cime</l>
     <l n="102">soglion qui derivar le nevi sciolte,</l>
     <l n="103">così correan volubili e veloci</l>
     <l n="104">da la sua bocca le canore voci.</l>
    </lg>
    <lg n="14">
     <l n="105">–O de gli empi nemici aspro flagello,</l>
     <l n="106">e domator' del lucido Orïente!</l>
     <l n="107">ecco l'ultimo giorno, ecco già quello</l>
     <l n="108">che pur tanto bramaste, omai presente.</l>
     <l n="109">Né senza alta cagion ch'il suo rubello</l>
     <l n="110">popolo or si raccolga, il Ciel consente.</l>
     <l n="111">Ogni vostro nemico ha qui congiunto,</l>
     <l n="112">per fornir molte guerre in un sol punto.</l>
    </lg>
    <lg n="15">
     <l n="113">Noi raccorrem molte vittorie in una;</l>
     <l n="114">né fia 'l rischio maggior d'alta fatica.</l>
     <l n="115">Non temiate di caso o di fortuna,</l>
     <l n="116">sì gran turba mirando e sì nemica:</l>
     <l n="117">che discorde fra sé mal si raguna,</l>
     <l n="118">e fra gli ordini pur se stessa intrica.</l>
     <l n="119">Pugneran pochi, e de' più arditi e scaltri,</l>
     <l n="120">mancherà a molti il core, il loco a gli altri.</l>
    </lg>
    <lg n="16">
     <l n="121">Quei ch'incontra verranci, uomini ignudi</l>
     <l n="122">fian per lo più, senza vigor, senz' arte;</l>
     <l n="123">che da lor ozio e da' servili studi</l>
     <l n="124">la vïolenza or allontana e parte.</l>
     <l n="125">Le spade omai tremar, tremar gli scudi,</l>
     <l n="126">tremar veggio l'insegne in quella parte:</l>
     <l n="127">conosco i dubbi moti e i suoni incerti:</l>
     <l n="128">veggio la morte loro a segni aperti.</l>
    </lg>
    <lg n="17">
     <l n="129">Quel capitan, che d'ostro adorno e d'oro</l>
     <l n="130">trae fuor le squadre, e par sì fèro in vista,</l>
     <l n="131">vinse forse talor l'Egizio o 'l Moro;</l>
     <l n="132">ma 'l suo valor non fia ch'a noi resista.</l>
     <l n="133">Che farà, ben che saggio, in tanta loro</l>
     <l n="134">confusïone e sì turbata e mista?</l>
     <l n="135">Mal noto è (credo) e mal conosce i sui;</l>
     <l n="136">ed a pochi può dir: –Tu fosti: io fui.–</l>
    </lg>
    <lg n="18">
     <l n="137">Ma sommo duce io son di gente eletta,</l>
     <l n="138">e già gran tempo guerreggiammo insieme:</l>
     <l n="139">e poscia un tempo a mio voler l'ho retta.</l>
     <l n="140">Di qual di voi non so la patria e 'l seme?</l>
     <l n="141">Quale spada m'è ignota, o qual saetta</l>
     <l n="142">(ben che per l'aria ancor sospesa freme)</l>
     <l n="143">non saprei dir s'è Franca o pur d'Irlanda?</l>
     <l n="144">e chi la pon su l'arco e chi la manda?</l>
    </lg>
    <lg n="19">
     <l n="145">Chiedo solite cose. Ognun rassembri</l>
     <l n="146">quel medesmo ch'altrove io già l'ho visto;</l>
     <l n="147">e con l'usato zelo omai rimembri</l>
     <l n="148">l'onor mio, l'onor suo, l'onor di Cristo.</l>
     <l n="149">Ite, atterrate gli empi, e i tronchi membri</l>
     <l n="150">calcate e stabilite il primo acquisto.</l>
     <l n="151">Ma perché tardo ciò ch'il ciel dimostra?</l>
     <l n="152">Avete vinto, e la vittoria è vostra.–</l>
    </lg>
    <lg n="20">
     <l n="153">Parve che nel finir fiammelle e lampi</l>
     <l n="154">scendesser verso lui dal ciel sereno,</l>
     <l n="155">come talvolta da' cerulei campi</l>
     <l n="156">scuote l'ombrosa notte aureo baleno:</l>
     <l n="157">ma questa è luce ond'ei più chiaro avvampi,</l>
     <l n="158">quasi la mandi il sol dal proprio seno:</l>
     <l n="159">e, girandogli al capo, i giri illustri</l>
     <l n="160">del sacro regno pareggiâro i lustri.</l>
    </lg>
    <lg n="21">
     <l n="161">Ma se cosa del Cielo aprir cantando</l>
     <l n="162">presontüosa può lingua mortale,</l>
     <l n="163">angel custode fu ch'a lui, girando,</l>
     <l n="164">corona fe' con lo splendor de l'ale:</l>
     <l n="165">e rilucer vedeasi a quando a quando,</l>
     <l n="166">pur come fiamma, a gran diadema eguale.</l>
     <l n="167">Trasse Emireno intanto orride squadre,</l>
     <l n="168">per negra polve, al sole oscure ed adre.</l>
    </lg>
    <lg n="22">
     <l n="169">Egli ancor quinci e quindi avea distese</l>
     <l n="170">a l'esercito suo le lunghe corna;</l>
     <l n="171">siccome luna suol mostrarle accese,</l>
     <l n="172">quando di nuovo a fiammeggiar ritorna:</l>
     <l n="173">e per sé il destro in grande spazio ei prese,</l>
     <l n="174">e per la gente sua ch'è meglio adorna:</l>
     <l n="175">e concesse il sinistro al re de' Persi</l>
     <l n="176">che lascerà di sangue i lidi aspersi.</l>
    </lg>
    <lg n="23">
     <l n="177">Questi ha 'l soldano Ormus, e i più lontani,</l>
     <l n="178">che de l'India lasciâr fervido il suolo;</l>
     <l n="179">con l'ammiraglio son regi africani</l>
     <l n="180">e siri, e Tisaferne, e 'l regio stuolo.</l>
     <l n="181">Là dove stender può ne' larghi piani</l>
     <l n="182">l'ala sua destra, e più spedito il volo,</l>
     <l n="183">quinci le fionde e le balestre e gli archi,</l>
     <l n="184">esser tutte dovean rotate, e scarchi.</l>
    </lg>
    <lg n="24">
     <l n="185">Così Emirén gli schiera, e corre anch'esso</l>
     <l n="186">per le parti di mezzo e per gli estremi;</l>
     <l n="187">per interpreti or parla, or per se stesso</l>
     <l n="188">mesce lode e rampogne, e pene e premi:</l>
     <l n="189">talor dice ad alcun: –Perché dimesso</l>
     <l n="190">mostri, o guerriero, il volto? e di che temi?</l>
     <l n="191">Che puote un contra cento? Io mi confido</l>
     <l n="192">che fugargli potrò con l'ombra al grido.–</l>
    </lg>
    <lg n="25">
     <l n="193">Ad altri: –O valoroso, andiamo avante</l>
     <l n="194">con questo cor, con questa faccia ardita.–</l>
     <l n="195">L'immagine in alcun, quasi spirante,</l>
     <l n="196">desta ne l'alma, e la virtù smarrita,</l>
     <l n="197">come la patria in femminil sembiante</l>
     <l n="198">parli, o la famigliuola sbigottita:</l>
     <l n="199">–Credi (ei dicea) che la tua patria spieghi,</l>
     <l n="200">per la mia lingua, le parole e i preghi:</l>
    </lg>
    <lg n="26">
     <l n="201">“Guarda tu le mie leggi, e i sacri tempi</l>
     <l n="202">fa ch'io del sangue mio non bagni e lavi.</l>
     <l n="203">Assecura le vergini da gli empi,</l>
     <l n="204">e i sepolcri ov'han l'ossa i padri e gli avi.</l>
     <l n="205">A te piangendo i lor passati tempi,</l>
     <l n="206">mostran le bianche chiome i vecchi gravi:</l>
     <l n="207">a te la moglie le mammelle e 'l petto,</l>
     <l n="208">la cuna e i figli, e 'l marital suo letto”.–</l>
    </lg>
    <lg n="27">
     <l n="209">A molti poi dicea: –L'Asia campioni</l>
     <l n="210">vi fa de l'onor suo: da voi s'aspetta</l>
     <l n="211">contra que' pochi e barbari ladroni</l>
     <l n="212">di mille offese alfin crudel vendetta.–</l>
     <l n="213">Così con arti varie, in vari suoni,</l>
     <l n="214">le varie genti a la battaglia affretta.</l>
     <l n="215">S'appressavano intanto e quinci e quindi</l>
     <l n="216">Egizi, Persi, Siri e Mauri ed Indi.</l>
    </lg>
    <lg n="28">
     <l n="217">Mirabil vista fu d'alto spavento,</l>
     <l n="218">quando l'un duce e l'altro a fronte venne,</l>
     <l n="219">veder com'ogni schiera a passo lento</l>
     <l n="220">di muover già, già di ferire accenne:</l>
     <l n="221">sparse ondeggiar l'altere insegne al vento,</l>
     <l n="222">e verltilar su' gran cimier le penne:</l>
     <l n="223">arme, imprese, colori, e 'l sol ch'avvampa,</l>
     <l n="224">e quasi anch'egli a guerreggiar s'accampa.</l>
    </lg>
    <lg n="29">
     <l n="225">Sembra d'arbori densi ampia foresta</l>
     <l n="226">l'un campo e l'altro, in guisa d'aste abbonda.</l>
     <l n="227">Son tesi gli archi ed ogni lancia è in resta,</l>
     <l n="228">girasi a cerco ogni rotante fionda.</l>
     <l n="229">Il feroce destrier s'aggira e pesta</l>
     <l n="230">il negro piano e l'arenosa sponda;</l>
     <l n="231">gonfia le nari, e spira il fumo, e morde,</l>
     <l n="232">tanto è il suo sdegno a quel furor concorde.</l>
    </lg>
    <lg n="30">
     <l n="233">Bello in sì bella vista è il grande orrore,</l>
     <l n="234">ed esce dal timor nuovo diletto:</l>
     <l n="235">né men le trombe orribil e canore</l>
     <l n="236">muovono il cor ne l'animoso petto.</l>
     <l n="237">L'esercito fedel vince d'onore,</l>
     <l n="238">d'animo, e di virtù, non pur d'aspetto:</l>
     <l n="239">e canta in più guerriero e chiaro carme</l>
     <l n="240">ogni sua tromba, e maggior luce ha l'arme.</l>
    </lg>
    <lg n="31">
     <l n="241">Fêr le trombe de' Franchi il primo invito;</l>
     <l n="242">risposer l'altre e cominciâr la guerra.</l>
     <l n="243">S'inginocchiâr sino all'estremo lito</l>
     <l n="244">tutti i fedeli e poi baciâr la terra.</l>
     <l n="245">Decresce in mezzo il campo; è già sparito:</l>
     <l n="246">e già il nemico il suo nemico afferra.</l>
     <l n="247">E 'l corno estremo già percote e punge,</l>
     <l n="248">e la parte di mezzo intanto aggiunge.</l>
    </lg>
    <lg n="32">
     <l n="249">Trema la terra al periglioso assalto;</l>
     <l n="250">risuonan l'arenose e curve sponde,</l>
     <l n="251">e 'l pian si tinge di sanguigno smalto,</l>
     <l n="252">e gran nube di strali il sole asconde.</l>
     <l n="253">Si leva gonfio il mar, mugghiando, in alto,</l>
     <l n="254">e fanno in lui contesa i venti e l'onde.</l>
     <l n="255">La natura spaventa, il ciel rimbomba,</l>
     <l n="256">come sia tutto spirto e voce e tromba.</l>
    </lg>
    <lg n="33">
     <l n="257">Dive ch'avete in ciel l'alto governo</l>
     <l n="258">de le spere, girando, in sé converse,</l>
     <l n="259">chi primier meritò l'onore eterno,</l>
     <l n="260">primier ferendo allor le genti avverse?</l>
     <l n="261">Il Normando Roberto al fèro Esterno,</l>
     <l n="262">innanzi a tutti gli altri il petto aperse:</l>
     <l n="263">quel cade e col gran corpo il suolo ingombra,</l>
     <l n="264">mentre a lui cieca morte i lumi adombra.</l>
    </lg>
    <lg n="34">
     <l n="265">Roberto con la destra allora stringe,</l>
     <l n="266">rotto avendo il troncon, la buona spada;</l>
     <l n="267">e tra gli Egizi il suo destrier sospinge,</l>
     <l n="268">e 'l folto de la schiera apre e dirada:</l>
     <l n="269">coglie Rapoldo ov'ei s'affibbia e cinge,</l>
     <l n="270">onde avvien che trafitto a terra ei cada:</l>
     <l n="271">poi fér la gola, e tronca al crudo Alarco</l>
     <l n="272">de la voce e del cibo il doppio varco.</l>
    </lg>
    <lg n="35">
     <l n="273">E d'un fendente Orindo, Orgeo di punta,</l>
     <l n="274">l'uno atterra stordito e l'altro uccide.</l>
     <l n="275">Poscia il pieghevol nodo ond'è congiunta</l>
     <l n="276">la manca al braccio, ad Arimon recide.</l>
     <l n="277">Lascia, cadendo, il fren la man disgiunta;</l>
     <l n="278">su gli orecchi al destriero il colpo stride;</l>
     <l n="279">ma quel che sente in suo poter la briglia,</l>
     <l n="280">fugge attraverso e gli ordini scompiglia.</l>
    </lg>
    <lg n="36">
     <l n="281">Conoscer non si può (tant'oltre è scorso)</l>
     <l n="282">di qual parte egli sia, ma punge e fére;</l>
     <l n="283">e sprona il suo destrier ch'il freno o 'l morso</l>
     <l n="284">non sente, e turba le nemiche schiere.</l>
     <l n="285">Come il torrente con veloce corso,</l>
     <l n="286">inonda i paschi e le campagne intere,</l>
     <l n="287">accresciuto da piogge e da procelle,</l>
     <l n="288">e l'opre de' cultori ei porta e svelle;</l>
    </lg>
    <lg n="37">
     <l n="289">così strugge costui l'iniquo seme</l>
     <l n="290">degli empi ed apre a' suoi seguaci il passo.</l>
     <l n="291">Ma i nomi oscuri, ch'in silenzio or preme</l>
     <l n="292">l'età quasi vetusta, addietro i' lasso.</l>
     <l n="293">I suoi nemici allor ristretti insieme</l>
     <l n="294">cercan di por tanto valore a basso:</l>
     <l n="295">e de' Normandi suoi l'invitta forza</l>
     <l n="296">seco s'aduna e lor rispinge e sforza.</l>
    </lg>
    <lg n="38">
     <l n="297">Ma Tisafenle non crollata torre</l>
     <l n="298">sembra di guerra e ben fondata altezza;</l>
     <l n="299">onde l'impeto ostil ch'in lui trascorre,</l>
     <l n="300">nel duro scontro egli reprime e spezza:</l>
     <l n="301">ed ancide Gerlone, ancide Astorre,</l>
     <l n="302">che men la vita che la gloria apprezza:</l>
     <l n="303">e, rompendo gran lancia appresso il ferro,</l>
     <l n="304">gli lascia dentro il corpo affisso il cerro.</l>
    </lg>
    <lg n="39">
     <l n="305">E da la spada poi non lunge ucciso</l>
     <l n="306">Brunellone il membruto, Ardonio il grande:</l>
     <l n="307">l'elmetto a l'uno e 'l capo appar diviso,</l>
     <l n="308">che pende, e stilla a due contrarie bande:</l>
     <l n="309">trafitto è l'altro ove ha principio il riso:</l>
     <l n="310">e 'l suo misero cor dilata e spande:</l>
     <l n="311">di sua morte ei ridea, pianger volendo,</l>
     <l n="312">orribilmente, e trapassò ridendo.</l>
    </lg>
    <lg n="40">
     <l n="313">Ormondo intanto a le cui fère mani</l>
     <l n="314">era commessa la spietata cura,</l>
     <l n="315">con false insegne e portamenti estrani,</l>
     <l n="316">guida i compagni allor d'empia congiura.</l>
     <l n="317">Così lupi notturni, a' fidi cani</l>
     <l n="318">talor sembianti, entro la nebbia oscura</l>
     <l n="319">vanno a le mandre, e spian come in lor s'entre,</l>
     <l n="320">timida coda ristringendo al ventre.</l>
    </lg>
    <lg n="41">
     <l n="321">Gìasi appressando; e, non lontano al fianco</l>
     <l n="322">del pio Goffredo, i suoi guerrier divise.</l>
     <l n="323">Ma come avvicinar l'orato e 'l bianco</l>
     <l n="324">egli mirò de le sospette assise:</l>
     <l n="325">–Ecco (gridò) quel traditor, che Franco</l>
     <l n="326">or si dimostra in sì mentite guise,</l>
     <l n="327">co' Fenici ladroni;– e l'empia turba</l>
     <l n="328">sol con la voce il cavalier perturba.</l>
    </lg>
    <lg n="42">
     <l n="329">Poi con la spada il piaga, e 'l fèro Ormondo</l>
     <l n="330">non fére e non fa schermo e non s'arretra;</l>
     <l n="331">ma come d'idre e di ceraste immondo</l>
     <l n="332">abbia il Gorgon su gli occhi or gela e 'mpétra:</l>
     <l n="333">e di mill'aste ancor sostiene il pondo,</l>
     <l n="334">da mille spade alfin la morte impètra.</l>
     <l n="335">E l'ira che lui spegne e i suoi consorti,</l>
     <l n="336">toglie l'alma non sol, ma il corpo a' morti.</l>
    </lg>
    <lg n="43">
     <l n="337">Come di sangue ostil si vede asperso,</l>
     <l n="338">spinge Goffredo il suo destriero e 'l volve</l>
     <l n="339">là 've non molto lunge il duce avverso</l>
     <l n="340">le più ristrette schiere apre e dissolve;</l>
     <l n="341">ma 'l fèro stuolo al suo valor disperso,</l>
     <l n="342">va come a l'Austro l'africana polve:</l>
     <l n="343">altri ei fére, altri uccide, altri discaccia</l>
     <l n="344">sin là dove Emirén grida e minaccia.</l>
    </lg>
    <lg n="44">
     <l n="345">Comincian qui le due feroci destre</l>
     <l n="346">contesa qual non arse in riva al Xanto.</l>
     <l n="347">Ma fanno altrove aspra tenzon pedestre</l>
     <l n="348">Ponzio, Ermano, Cantelmo, Amico intanto,</l>
     <l n="349">ed Engerlano: e di battaglia equestre</l>
     <l n="350">Raimondo e quel di Frisa ha gloria e vanto,</l>
     <l n="351">appresso il mare ove l'arena è rossa,</l>
     <l n="352">e sparsa d'arme omai, di membra e d'ossa.</l>
    </lg>
    <lg n="45">
     <l n="353">Il forte re de' Persi e 'l gran Roberto</l>
     <l n="354">fan crudel guerra, e sin ad or s'agguaglia.</l>
     <l n="355">Ma Raimondo non ha nel rischio incerto</l>
     <l n="356">paragon degno di crudel battaglia.</l>
     <l n="357">Ma del soldàn d'Ormus il viso aperto,</l>
     <l n="358">tutte l'altre arme sue gli rompe e smaglia.</l>
     <l n="359">Ugon, Procoldo, Irpino il salso lido</l>
     <l n="360">trascorre e pone a morte il volgo infido.</l>
    </lg>
    <lg n="46">
     <l n="361">Tal'era la battaglia; e 'n dubbia lance,</l>
     <l n="362">co 'l timor le speranze eran sospese;</l>
     <l n="363">pien tutto il campo è di spezzate lance,</l>
     <l n="364">di rotti scudi e di smagliato arnese,</l>
     <l n="365">di spade affisse a le sanguigne guance,</l>
     <l n="366">al ventre, a' petti; altre cadute e stese;</l>
     <l n="367">di corpi altri supini, altri co' volti,</l>
     <l n="368">quasi mordendo il suolo, al suol rivolti.</l>
    </lg>
    <lg n="47">
     <l n="369">Giace il cavallo al suo signore appresso,</l>
     <l n="370">giace il compagno appo il compagno estinto,</l>
     <l n="371">giace il nemico appo il nemico, e spesso</l>
     <l n="372">sul vivo il morto e 'l vincitor sul vinto.</l>
     <l n="373">Non v'è silenzio e non v'è grido espresso,</l>
     <l n="374">ma s'ode un flebil suon roco, indistinto:</l>
     <l n="375">fremiti di furor, mormorii d'ira,</l>
     <l n="376">gemiti di chi langue, e parte spira.</l>
    </lg>
    <lg n="48">
     <l n="377">L'arme ricche d'argento e di lavoro,</l>
     <l n="378">faceano or vista tenebrosa e mesta.</l>
     <l n="379">Son tolti i lampi al ferro, i raggi a l'oro,</l>
     <l n="380">luce o vaghezza a' bei color non resta.</l>
     <l n="381">Quanto apparia d'adorno o di sonoro</l>
     <l n="382">su gli elmi e su gli scudi or si calpesta.</l>
     <l n="383">La polve ingombra ciò ch'al sangue avanza:</l>
     <l n="384">tanto i campi mutâr sorte e sembianza!</l>
    </lg>
    <lg n="49">
     <l n="385">Ma Tisaferne vòlto al fèro mastro</l>
     <l n="386">che tutto spira ancor furore e rabbia,</l>
     <l n="387">vedendo estinti i suoi che tolse al rastro,</l>
     <l n="388">quasi d'onrata impresa ei più non abbia</l>
     <l n="389">speranza, e 'ncolpi il ciel ch'in sì duro astro</l>
     <l n="390">ivi il condusse a la sanguigna sabbia,</l>
     <l n="391">gli disse: –Adunque noi già tardi e stanchi,</l>
     <l n="392">cediam nel primo sforzo ai duci Franchi?</l>
    </lg>
    <lg n="50">
     <l n="393">Deh, se giammai d'onor ti cale, o calse,</l>
     <l n="394">andianne contra lui che vince e sforza</l>
     <l n="395">tutt'altri: e senza l'arme occulte e false,</l>
     <l n="396">ci basti, e senza fraude, ardita forza.–</l>
     <l n="397">Così diss'egli; e l'uno e l'altro assalse</l>
     <l n="398">il pio Goffredo a cui cedeva a forza</l>
     <l n="399">il superbo Emireno, e i suoi rispinti:</l>
     <l n="400">e del suo vincitore han gloria i vinti.</l>
    </lg>
    <lg n="51">
     <l n="401">Ma l'empio veglio il suo pensier maligno</l>
     <l n="402">già non oblia, né qui da se discorda:</l>
     <l n="403">e, non avendo altr' arme od altro ordigno</l>
     <l n="404">d'alma crudel d'avaro premio ingorda,</l>
     <l n="405">fére al duce il cavallo, e 'n lui sanguigno</l>
     <l n="406">fa due volte il suo tronco: e non si scorda</l>
     <l n="407">già del ritrarsi o degli usati modi;</l>
     <l n="408">né cerca più onorate e chiare lodi.</l>
    </lg>
    <lg n="52">
     <l n="409">Il ferito cavallo a terra cade</l>
     <l n="410">dopo non lungo spazio; ahi duro caso!</l>
     <l n="411">e quel mastro crudel di feritade</l>
     <l n="412">mandar la nobil vita al mesto occaso</l>
     <l n="413">pensa: e con cento lance e cento spade</l>
     <l n="414">s'avvicina al gran duce a piè rimaso.</l>
     <l n="415">Tisaferne e Brimarte ancor l'astringe:</l>
     <l n="416">gran corona di ferro intorno il cinge.</l>
    </lg>
    <lg n="53">
     <l n="417">Ma non rimase il fido Eustachio in sella,</l>
     <l n="418">ch'il possente fratello a piedi ha scorto.</l>
     <l n="419">E sua fortuna, o sia propizia o fella,</l>
     <l n="420">soffrir vuol seco, o vincitore o morto:</l>
     <l n="421">e Lutoldo, e 'l germano insieme appella,</l>
     <l n="422">ed Unichier già del periglio accorto;</l>
     <l n="423">e co' due messaggier Lamberto e Pirro,</l>
     <l n="424">e 'l guerrier di Bertagna, inculto il cirro.</l>
    </lg>
    <lg n="54">
     <l n="425">Cento e cent'altri a prova allor vedresti</l>
     <l n="426">lasciar la sella volontari, e 'l freno,</l>
     <l n="427">dove il gran duce a' suoi nemici infesti</l>
     <l n="428">ripugna, e del lor sangue il suolo ha pieno:</l>
     <l n="429">ch'al vincer seco ed al morir son presti,</l>
     <l n="430">e voglion palma ne la morte almeno.</l>
     <l n="431">O d'invitto valor mirabil opra,</l>
     <l n="432">ch'in gran periglio più s'avanzi e scopra!</l>
    </lg>
    <lg n="55">
     <l n="433">L'Arabo intanto e l'Etiòpe e 'l Siro,</l>
     <l n="434">che l'estremo volgean del destro corno,</l>
     <l n="435">gìansi stendendo e dispiegando in giro,</l>
     <l n="436">per far da tergo a' nostri oltraggi e scorno.</l>
     <l n="437">E gli arcieri ch'il loco ivi sortîro,</l>
     <l n="438">piover facean saette a lor d'intorno:</l>
     <l n="439">quando Riccardo e 'l suo drappel si mosse,</l>
     <l n="440">quasi vento rinchiuso e tuono ei fosse.</l>
    </lg>
    <lg n="56">
     <l n="441">Assimiro di Meroe infra l'adusto</l>
     <l n="442">stuol d'Etiopia ebbe gran pregio e loda.</l>
     <l n="443">Riccardo trapassò l'orrido busto,</l>
     <l n="444">là dove il nero collo in lui s'annoda.</l>
     <l n="445">Poi ch'eccitò de la vittoria il gusto,</l>
     <l n="446">l'ira del vincitore ivi trasmoda;</l>
     <l n="447">né sì temuto è in erto monte o 'n bosco</l>
     <l n="448">orso, drago, leon per rabbia o tosco.</l>
    </lg>
    <lg n="57">
     <l n="449">Qual tre lingue vibrar l'empio serpente,</l>
     <l n="450">o folgore che d'alto a terra caggia,</l>
     <l n="451">suol con tre punte aprir la nube ardente,</l>
     <l n="452">e fulminar montagna aspra e selvaggia:</l>
     <l n="453">tal fra' nemici ei fiammeggiar repente</l>
     <l n="454">con tre spade parea ne l'alta piaggia;</l>
     <l n="455">e d'ogni colpo uscir tre lampi accensi:</l>
     <l n="456">quanto abbaglia il terror la mente e i sensi!</l>
    </lg>
    <lg n="58">
     <l n="457">Gli africani tiranni e i negri regi,</l>
     <l n="458">l'un nel sangue de l'altro a morte ei stende;</l>
     <l n="459">Achilde il segue e gli altri duci egregi,</l>
     <l n="460">che d'emulo valor l'esempio accende:</l>
     <l n="461">e cade con orribili dispregi</l>
     <l n="462">l'infedel plebe e sol se stessa offende:</l>
     <l n="463">né guerra v'è ma gente</l>
     <l n="464">e quinci il ferro, indi è la gola opposta.</l>
    </lg>
    <lg n="59">
     <l n="465">Qual vento, ch'abbia incontra o selva o colle,</l>
     <l n="466">doppia ne la contesa il corso e l'ira;</l>
     <l n="467">ma poi con spirto più sereno e molle</l>
     <l n="468">per le vacue campagne ei passa e spira;</l>
     <l n="469">o qual fra scogli il mar spuma e ribolle,</l>
     <l n="470">e per l'aperto onde più quete aggira:</l>
     <l n="471">tal per contrasto è quel furor soverchio,</l>
     <l n="472">ma scema allor che rotto è il fèro cerchio.</l>
    </lg>
    <lg n="60">
     <l n="473">Poi che sdegnossi in fuggitivo dorso</l>
     <l n="474">spender tant'ire e tanti colpi invano;</l>
     <l n="475">volse a la gente a piè veloce il corso,</l>
     <l n="476">ch'ebbe l'arabo al fianco e l'africano:</l>
     <l n="477">or nuda è da quel lato, e chi soccorso</l>
     <l n="478">dar le deveva, o giace, od è lontano.</l>
     <l n="479">Vien da traverso; e de' nimici inermi</l>
     <l n="480">l'armato cavalier, tremanti e 'nfermi,</l>
    </lg>
    <lg n="61">
     <l n="481">gli ordini rompe: e la tempesta e 'l vento</l>
     <l n="482">più tardi atterra la matura messe:</l>
     <l n="483">non cento lingue adamantine e cento,</l>
     <l n="484">con le voci d'acciar sonanti e spesse,</l>
     <l n="485">narrar potrian l'orrore e lo spavento,</l>
     <l n="486">e 'l fèro scempio de le genti oppresse:</l>
     <l n="487">o come il vincitor, ch'orno e celèbro,</l>
     <l n="488">sparso di sangue, e d'ossa, e di cerèbro,</l>
    </lg>
    <lg n="62">
     <l n="489">trapassa il duro campo; e in vece d'erba</l>
     <l n="490">calca l'arme, e le squadre al suol pareggia.</l>
     <l n="491">L'orride insegne in lui Morte superba</l>
     <l n="492">spiega come in suo regno, e 'l sangue ondeggia.</l>
     <l n="493">Ma 'l gran soldano ove 'l suo fato il serba</l>
     <l n="494">venne, lasciando la sublime reggia,</l>
     <l n="495">e per le vie dov'è perpetua notte,</l>
     <l n="496">giunse a le schiere non disperse e rotte:</l>
    </lg>
    <lg n="63">
     <l n="497">da la parte vicina a l'onde salse,</l>
     <l n="498">dove fortuna i lor perigli adegua,</l>
     <l n="499">giunse con pochi eletti e i nostri assalse,</l>
     <l n="500">co' quai non volse mai pace né tregua:</l>
     <l n="501">e tanto in breve spazio ei fece e valse,</l>
     <l n="502">in guisa d'uom ch'il suo destin persegua,</l>
     <l n="503">che mosse quella squadra e poscia aprilla,</l>
     <l n="504">e fe' l'onda più rossa e men tranquilla.</l>
    </lg>
    <lg n="64">
     <l n="505">Gran ministro parea del cieco Inferno</l>
     <l n="506">a' fèri colpi, a le sembianze, a gli atti:</l>
     <l n="507">e fatto de' nemici empio governo,</l>
     <l n="508">e molti de' migliori a morte ha tratti:</l>
     <l n="509">cosi a le mète de l'onore eterno</l>
     <l n="510">di terminar con gli animosi fatti</l>
     <l n="511">pensa la breve vita e com'ei n'esca,</l>
     <l n="512">quasi ella senza regno omai gl'incresca.</l>
    </lg>
    <lg n="65">
     <l n="513">Intanto avvien ch'al buon Riccardo aggiunga,</l>
     <l n="514">in vece di romor, certo messaggio,</l>
     <l n="515">che nel mezzo frappone ora più lunga</l>
     <l n="516">a la vendetta del suo grave oltraggio:</l>
     <l n="517">e 'l prega che 'l destriero affretti e punga</l>
     <l n="518">fino al loco ove fa dubbio paraggio</l>
     <l n="519">il sommo duce in sanguinosa calca:</l>
     <l n="520">né del suo corso il dir punto diffalca.</l>
    </lg>
    <lg n="66">
     <l n="521">Miete ciò che rincontra, e rotto e sparso,</l>
     <l n="522">col ferro più temuto a terra spande</l>
     <l n="523">il glorïoso vincitor di Tarso,</l>
     <l n="524">che non viene a cercar pregi o ghirlande</l>
     <l n="525">di quercia omai; né di sua vita è scarso,</l>
     <l n="526">perch'ei difenda invitto duce e grande.</l>
     <l n="527">Ma 'l fier veglio, Brimarte, Oronzio, e Fulgo,</l>
     <l n="528">ancisi adegua al morto orrido vulgo.</l>
    </lg>
    <lg n="67">
     <l n="529">Poi fra la turba scende e varia e mista,</l>
     <l n="530">ch'il suo valore in fèra morte agguaglia,</l>
     <l n="531">ed offre il suo destrier pacato in vista</l>
     <l n="532">al pio guerrier perch'ei v'ascenda e saglia:</l>
     <l n="533">–Signore, il tuo periglio or più m'attrista</l>
     <l n="534">ch'il mio medesmo, ed a mercé mi vaglia</l>
     <l n="535">tanto, ch'il mio destrier di te sia degno,</l>
     <l n="536">e n'abbia quest'onor la patria e 'l regno.–</l>
    </lg>
    <lg n="68">
     <l n="537">Così gli disse, e l'altro a lui rispose:</l>
     <l n="538">–Dunque io n'andrò sul tuo destrier securo</l>
     <l n="539">lunge da te ch'a gran periglio espose?</l>
     <l n="540">Ahi, che la vita or senza te non curo:</l>
     <l n="541">dunque rimonta e fa mirabil cose;</l>
     <l n="542">non tardiam la vittoria al tempo oscuro,</l>
     <l n="543">ch'io lascio un de' miei propri, e questo or prendo</l>
     <l n="544">del forte Achilde e lui con gli altri attendo.–</l>
    </lg>
    <lg n="69">
     <l n="545">Così parlò Goffredo. E 'n un sol punto</l>
     <l n="546">questi e quegli al destrier la sella ingombra:</l>
     <l n="547">e parve gran torrente a fiume aggiunto,</l>
     <l n="548">o tuono a tuon, quando più il ciel s'adombra;</l>
     <l n="549">che dopo breve spazio, in lui disgiunto</l>
     <l n="550">segna di foco il calle oscuro e l'ombra:</l>
     <l n="551">e l'un verso Aquilon le nubi infiamma,</l>
     <l n="552">l'altro sparge ne l'Austro accesa fiamma.</l>
    </lg>
    <lg n="70">
     <l n="553">Ma Goffredo lasciò fra' primi ucciso</l>
     <l n="554">Corcut, empio figliuol d'empio tiranno,</l>
     <l n="555">che prima sua fortuna avea diviso</l>
     <l n="556">da lui che vive in angoscioso affanno.</l>
     <l n="557">La spada gli partì la fronte e 'l viso,</l>
     <l n="558">e 'l tolse d'un fallace e caro inganno:</l>
     <l n="559">ch'il regno l'infelice avea sperato,</l>
     <l n="560">e fuggir d'aspra morte il duro fato.</l>
    </lg>
    <lg n="71">
     <l n="561">Pur quivi ancora a la vittoria intoppo</l>
     <l n="562">è Tisaferne, e gli è Goffredo a fronte,</l>
     <l n="563">che taglia de la guerra il duro groppo,</l>
     <l n="564">e vuol finirla anzi ch'il di tramonte.</l>
     <l n="565">Ma quel fellon, ch'è troppo fiero e troppo</l>
     <l n="566">forte, gli fa sentir, quasi di Bronte</l>
     <l n="567">la forza e 'l peso; onde gravosa e carca</l>
     <l n="568">la testa il sommo duce al petto inarca.</l>
    </lg>
    <lg n="72">
     <l n="569">Ma subito si drizza e 'n alto ei s'erge,</l>
     <l n="570">e vibra il ferro; e rotto il duro usbergo,</l>
     <l n="571">gli apre le coste e l'aspra punta immerge</l>
     <l n="572">in mezzo al cor dov'ha la vita albergo:</l>
     <l n="573">tanto oltre va, che l'una piaga asperge</l>
     <l n="574">a quel crudele il petto, e l'altra il tergo:</l>
     <l n="575">ond'a l'anima aperto è doppio calle</l>
     <l n="576">di gir, mugghiando, a la tartarea valle.</l>
    </lg>
    <lg n="73">
     <l n="577">La maraviglia insieme e l'orror misto</l>
     <l n="578">stringe agli Egizi il freddo sangue in ghiaccio;</l>
     <l n="579">e Rimedon, come il gran colpo ha visto,</l>
     <l n="580">fèra simiglia ch'e già colta al laccio:</l>
     <l n="581">e chiaramente il suo morir previsto,</l>
     <l n="582">sente stancarsi a la fatica il braccio:</l>
     <l n="583">cosa insolita a lui, ma qual non regge</l>
     <l n="584">de l'opre di quaggiù l'eterna legge?</l>
    </lg>
    <lg n="74">
     <l n="585">Come vede talor torbidi sogni</l>
     <l n="586">l'egro che nulla il suo vigor rinfranca,</l>
     <l n="587">e par ch'invan le tarde membra agogni</l>
     <l n="588">stender al corso onde languisce e manca:</l>
     <l n="589">né conosce le forze a' suoi bisogni</l>
     <l n="590">già pronte, ed ogni parte ha grave e stanca;</l>
     <l n="591">e scioglier vuol ancor la pigra lingua,</l>
     <l n="592">ma non avvien che voce altrui distingua:</l>
    </lg>
    <lg n="75">
     <l n="593">così vorria fuggir con gli altri a schiera</l>
     <l n="594">Rimedon che portò l'alta insegna:</l>
     <l n="595">tanto timor l'ingombra, e nulla ei spera</l>
     <l n="596">difesa o scampo almeno e fuga indegna.</l>
     <l n="597">Ma gli parla Emirén con voce altera,</l>
     <l n="598">che de l'altrui timor si rode e sdegna:</l>
     <l n="599">–Or sei tu quel ch'a sostener gli eccelsi</l>
     <l n="600">segni del mio signor fra mille io scelsi?</l>
    </lg>
    <lg n="76">
     <l n="601">Rimedon, questa insegna a te non diedi,</l>
     <l n="602">acciò ch'indietro tu rivolga i passi.</l>
     <l n="603">Dunque il grand'ammiraglio in guerra vedi,</l>
     <l n="604">e 'n gran periglio ancora e solo il lassi?</l>
     <l n="605">Che brami? di salvarti? Or meco riedi,</l>
     <l n="606">ché per la presa strada a morte vassi.</l>
     <l n="607">Combatta quel cui di salvarsi aggrada:</l>
     <l n="608">la via d'onor de la salute è strada.–</l>
    </lg>
    <lg n="77">
     <l n="609">Così dicea de l'infedele Egitto</l>
     <l n="610">il fèro duce con turbato sguardo;</l>
     <l n="611">quando l'insegne del suo impero afflitto</l>
     <l n="612">prese mirò, tal ch'il soccorso è tardo;</l>
     <l n="613">e con un colpo del Normando invitto</l>
     <l n="614">a piè caduto Rimedon gagliardo,</l>
     <l n="615">è mezzo il braccio suo reciso e tronco</l>
     <l n="616">pur come ramo di selvaggio tronco.</l>
    </lg>
    <lg n="78">
     <l n="617">Goffredo intanto a lui dubbioso giunge,</l>
     <l n="618">e 'n arrivando (o che gli pare) avanza</l>
     <l n="619">ogni cosa che sia terrena e lunge</l>
     <l n="620">dal cielo, e di valore e di sembianza:</l>
     <l n="621">nuovo timor, nuovo terrore il punge;</l>
     <l n="622">ed oblia del valor la ferma usanza,</l>
     <l n="623">e i propri detti; e dal valor, che strugge</l>
     <l n="624">le sue schiere fugaci, anch'ei sen fugge.</l>
    </lg>
    <lg n="79">
     <l n="625">Qual ne l'età dei sacri eroi vetusta,</l>
     <l n="626">gli Amorrei perseguendo in fuga sparsi,</l>
     <l n="627">accrebbe spazio a la vittoria angusta,</l>
     <l n="628">e scorse Giosuè lo sol fermarsi:</l>
     <l n="629">tal, mentre ei disperdea la gente ingiusta,</l>
     <l n="630">Goffredo il vide in cielo immobil farsi,</l>
     <l n="631">pur come viva fede il fermi e leghi:</l>
     <l n="632">o maraviglia de' suoi giusti preghi!</l>
    </lg>
    <lg n="80">
     <l n="633">Tu poscia il terzo fosti a cui trascorse,</l>
     <l n="634">invitto Carlo, il di più tardo in cielo:</l>
     <l n="635">e più tardi rotâro il Carro e l'Orse.</l>
     <l n="636">A te Febo sgombrò l'orrido velo,</l>
     <l n="637">e con sua luce a tua pietà soccorse</l>
     <l n="638">e 'ntepidissi a mezzo verno il gelo:</l>
     <l n="639">né turbò la vittoria o nube o nembo,</l>
     <l n="640">aprendo l'Albi a' vincitori il grembo.</l>
    </lg>
    <lg n="81">
     <l n="641">L'Albi le rive a la tua gloria e l'Istro</l>
     <l n="642">soggiogato inchinava; e 'n lor sostenne</l>
     <l n="643">de l'augello, d'imperio alto ministro,</l>
     <l n="644">l'altere insegne e le sacrate penne:</l>
     <l n="645">né potea fato al tuo valor sinistro</l>
     <l n="646">lui ritardar che d'alto vide e venne</l>
     <l n="647">sovra l'idra, e non tronchi i capi estinse,</l>
     <l n="648">e 'n Germania l'Europa e 'l mondo ei vinse.</l>
    </lg>
    <lg n="82">
     <l n="649">Il furor catenato, e 'l gran rubello</l>
     <l n="650">fu da te preso e 'l giogo imposto a gli empi:</l>
     <l n="651">e fece la clemenza allor più bello,</l>
     <l n="652">o Carlo, il mondo e più felici i tempi.</l>
     <l n="653">Or chi più di Quirino o di Marcello</l>
     <l n="654">le spoglie esalta, appese a' sacri tempi?</l>
     <l n="655">Tu, se natura e 'l mondo e 'l ciel trionfi,</l>
     <l n="656">quai merti sovra 'l sol palme e trionfi?</l>
    </lg>
    <lg n="83">
     <l n="657">Ma qual pronto destrier ch'in giro obliquo</l>
     <l n="658">s'affretta e sferza intorno a l'alta meta,</l>
     <l n="659">stanco del corso e de lo spazio iniquo,</l>
     <l n="660">corre più ratto al fine ov'ei s'acqueta:</l>
     <l n="661">tal con le stanche rime al tempo antiquo</l>
     <l n="662">io torno ove il riposo altri non vieta</l>
     <l n="663">e veggio omai del bel Sebeto in riva</l>
     <l n="664">corona almen di più tranquilla oliva.</l>
    </lg>
    <lg n="84">
     <l n="665">Prese Goffredo allora alto consiglio</l>
     <l n="666">riordinando i suoi con più bell'arte,</l>
     <l n="667">poi che perder il campo, e 'n gran periglio</l>
     <l n="668">i Franchi egli vedea da l'altra parte.</l>
     <l n="669">Ciascun venia del sangue ostil vermiglio,</l>
     <l n="670">ciascun le schiere avverse ha rotte e sparte:</l>
     <l n="671">e parea dubbia ancor fortuna in mezzo,</l>
     <l n="672">così l'integre corna urtâr da sezzo.</l>
    </lg>
    <lg n="85">
     <l n="673">Qui 'l possente Altamoro in pugna avversa</l>
     <l n="674">nulla del core invitto allor perdéo,</l>
     <l n="675">bench'il perda la gente e d'India e Persa,</l>
     <l n="676">ma 'l buon Costanzo uccide e 'l buon Romeo.</l>
     <l n="677">Erasmo e Gallo, a cui fu patria Anversa,</l>
     <l n="678">per le sue fiere mani allor cadéo,</l>
     <l n="679">e Clodion da la famosa Ardenna,</l>
     <l n="680">e 'l conte degli Amanci e quel di Brenna.</l>
    </lg>
    <lg n="86">
     <l n="681">Ma rosseggiar parea di ferro e d'ostro,</l>
     <l n="682">crollando il fier soldano orrida lancia</l>
     <l n="683">innanzi a tutti; e qual tartareo mostro</l>
     <l n="684">minacciava superbo Italia e Francia:</l>
     <l n="685">e 'l figlio tinto ancor del sangue nostro,</l>
     <l n="686">sotto l'elmo non suo la molle guancia</l>
     <l n="687">giovinetto copriva; e gir solingo</l>
     <l n="688">non temerebbe in periglioso arringo.</l>
    </lg>
    <lg n="87">
     <l n="689">Ma gli vide Riccardo, e quasi a volo</l>
     <l n="690">il rapido Circino ei mosse e 'l punse,</l>
     <l n="691">per vendicarsi omai del fèro stuolo</l>
     <l n="692">che la sua amata compagnia disgiunse:</l>
     <l n="693">il soldàn già sentia l'estremo duolo</l>
     <l n="694">annunzïarsi al cor quand'egli aggiunse;</l>
     <l n="695">pur gli si volse incontra e 'l ferro ei vibra,</l>
     <l n="696">e ne le forze sue si fonda e libra.</l>
    </lg>
    <lg n="88">
     <l n="697">–E 'n vece di mio nume, a me sia (disse)</l>
     <l n="698">questa mia destra, o figlio, e questo ferro</l>
     <l n="699">che tanti altri nemici ancor trafisse,</l>
     <l n="700">ché sol fidando in mia virtù non erro:</l>
     <l n="701">e mal grado di stelle erranti e fisse,</l>
     <l n="702">s'oggi questo crudel con l'asta afferro,</l>
     <l n="703">tu mi sarai trofeo di nuove spoglie.–</l>
     <l n="704">Così parlando, ogni sua forza accoglie.</l>
    </lg>
    <lg n="89">
     <l n="705">E previen nel colpir, ma non impiaga</l>
     <l n="706">l'altro ch'arme ha dal ciel lucenti e ferme.</l>
     <l n="707">A lui non giova tempra, od arte maga,</l>
     <l n="708">ch'è già ferito, e pare a' colpi inerme.</l>
     <l n="709">A la man che s'innalza e fèra piaga</l>
     <l n="710">porta di novo a quelle membra inferme,</l>
     <l n="711">sottentra il figlio e lor difende e guarda,</l>
     <l n="712">e 'l nemico furor sostiene e tarda.</l>
    </lg>
    <lg n="90">
     <l n="713">Mentre cede al nemico il re feroce,</l>
     <l n="714">dal forte scudo del figliuol difeso,</l>
     <l n="715">i barbari innalzando orribil voce,</l>
     <l n="716">l'arme lanciâro in lui ch'è nulla offeso:</l>
     <l n="717">né di ferri né d'aste il furor nuoce</l>
     <l n="718">a que' doni celesti o 'l grave peso:</l>
     <l n="719">ei ne lo scudo si ricopre e serra,</l>
     <l n="720">e la nube sostien d'orrida guerra.</l>
    </lg>
    <lg n="91">
     <l n="721">Sì come allor che ruinosa a basso</l>
     <l n="722">la grandine dal ciel risuona e scende,</l>
     <l n="723">e per fuggir, con frettoloso passo,</l>
     <l n="724">l'avaro zappator l'arme riprende:</l>
     <l n="725">fugge ogni altro da' campi, e d'alto sasso</l>
     <l n="726">nel curvo seno il peregrino attende,</l>
     <l n="727">o' n ben securo albergo, il caldo raggio</l>
     <l n="728">ch'il richiami al suo lungo aspro vïaggio:</l>
    </lg>
    <lg n="92">
     <l n="729">così coperto è da quel nembo oscuro,</l>
     <l n="730">e l'ire tutte e i colpi allor sostenta:</l>
     <l n="731">e 'l giovine, ch'incontro aver sì duro</l>
     <l n="732">non si credea, minaccia, anzi spaventa:</l>
     <l n="733">–Dove ruini, o di morir securo?</l>
     <l n="734">La tua virtute oltr' il poter s'avventa.</l>
     <l n="735">Falsa pietà ti sforza o pur t'inganna</l>
     <l n="736">nel punto estremo; e 'l troppo ardir condanna.–</l>
    </lg>
    <lg n="93">
     <l n="737">Ma già l'avara Parca il filo incide</l>
     <l n="738">di lui ch'il suo valor non tenne a freno;</l>
     <l n="739">e il ferro micidial fiammeggia e stride</l>
     <l n="740">sovra 'l dorato scudo, e 'l coglie appieno:</l>
     <l n="741">e per mezzo il fanciullo apre e divide,</l>
     <l n="742">insin che tutto a lui s'asconde in seno,</l>
     <l n="743">e gli empie il grembo di purpureo sangue:</l>
     <l n="744">mesta l'alma abbandona il corpo esangue.</l>
    </lg>
    <lg n="94">
     <l n="745">Ma 'l padre intanto in su le molli arene,</l>
     <l n="746">dove il mar mormorando il lido bagna,</l>
     <l n="747">s'appoggia al tronco e fermo in lui s'attiene,</l>
     <l n="748">mentre il sangue a le piaghe asciuga e stagna.</l>
     <l n="749">Stan servi scelti intorno: altri gli tiene</l>
     <l n="750">lo scudo e l'elmo; ei del figliuol si lagna</l>
     <l n="751">egro anelante e sol di lui dimanda,</l>
     <l n="752">genitor mesto; e messi e preghi ei manda.</l>
    </lg>
    <lg n="95">
     <l n="753">Ma già fuggirne a l'arenosa riva</l>
     <l n="754">vedea la sparsa e sbigottita gente;</l>
     <l n="755">e 'l gemito e 'l romor da lunge udiva,</l>
     <l n="756">e il mal conobbe la presaga mente;</l>
     <l n="757">e quasi certo fu che più non viva</l>
     <l n="758">il suo figliuolo oltre l'età possente;</l>
     <l n="759">onde le palme e gli occhi al ciel rivolse,</l>
     <l n="760">e 'n questa guisa anzi 'l morir si dolse:</l>
    </lg>
    <lg n="96">
     <l n="761">–Tanto di viver dunque avea diletto,</l>
     <l n="762">o figlio, senza te, ch'io pur soffersi</l>
     <l n="763">ch'in mia vece esponessi al ferro il petto,</l>
     <l n="764">e la mia prole al mio destino offersi?</l>
     <l n="765">Da queste piaghe tue salute aspetto,</l>
     <l n="766">vivo per la tua morte? O cieli avversi!</l>
     <l n="767">Or l'esiglio è infelice, or giunto il colpo</l>
     <l n="768">è troppo addentro e 'l mio timor n'incolpo.</l>
    </lg>
    <lg n="97">
     <l n="769">Ch'io più tosto deveva al fèro strazio</l>
     <l n="770">espor la vita che miseria adduce</l>
     <l n="771">e servitute alfine: e pago e sazio</l>
     <l n="772">far lungo odio immortal d'infesto duce.</l>
     <l n="773">Or io cerco al morir più lungo spazio?</l>
     <l n="774">Né lascio il mondo e l'odïosa luce?</l>
     <l n="775">Ma lascerolla,– e grave intanto ed egro,</l>
     <l n="776">chiede il destrier, al duol conforme e negro.</l>
    </lg>
    <lg n="98">
     <l n="777">E coperto de l'arme, in sella ei monta</l>
     <l n="778">e 'l precipita al corso e nulla ei teme:</l>
     <l n="779">e i fuggitivi in su quel lido affronta,</l>
     <l n="780">che 'l giusto vincitor percote e preme.</l>
     <l n="781">Ferve in mezzo del cor lo sdegno e l'onta,</l>
     <l n="782">e col lutto la rabbia è mista insieme,</l>
     <l n="783">e da le furie l'agitato amore,</l>
     <l n="784">e noto a se medesmo empio valore.</l>
    </lg>
    <lg n="99">
     <l n="785">E con gran voce il gran Riccardo appella</l>
     <l n="786">tre volte, e quel conobbe il fèro suono</l>
     <l n="787">e 'l minacciar di barbara favella</l>
     <l n="788">che rimbombò quasi terribil tuono:</l>
     <l n="789">–Faccia Chi muove il sole ed ogni stella,</l>
     <l n="790">(s'anco di te mal vendicato io sono)</l>
     <l n="791">che fra noi nuova pugna or si cominci:</l>
     <l n="792">vàntati poi se mi dispogli e vinci.–</l>
    </lg>
    <lg n="100">
     <l n="793">Tanto sol disse; e con gran lancia infesta</l>
     <l n="794">impetüosamente incontra è corso,</l>
     <l n="795">drizzando il colpo a la superba testa.</l>
     <l n="796">L'altro schivò l'incontro e 'l fiero corso;</l>
     <l n="797">e rivolto da quella parte a questa</l>
     <l n="798">il veloce destrier ch'è pronto al morso.</l>
     <l n="799">–Crudelissimo (dice), in qual periglio</l>
     <l n="800">vuoi spaventarmi, or che mi hai tolto il figlio?</l>
    </lg>
    <lg n="101">
     <l n="801">Non pavento il morir, non pena o scempio,</l>
     <l n="802">non Dio nel ciel che mi condanna a torto,</l>
     <l n="803">e mi fa di miseria al mondo esempio.</l>
     <l n="804">Lascia, ch'io qui ritorno ad esser morto</l>
     <l n="805">e del mio sangue il mio difetto adempio;</l>
     <l n="806">ma questi doni anzi il morir ti porto.–</l>
     <l n="807">Tacque e 'l percosse; e 'l suo destrier rotando,</l>
     <l n="808">parve in un largo giro andar volando.</l>
    </lg>
    <lg n="102">
     <l n="809">E doppiati aspri colpi, ampie rivolte,</l>
     <l n="810">lui che gli spinse il gran Circino addosso,</l>
     <l n="811">colse nel fianco, e 'l circondò tre volte,</l>
     <l n="812">e nulla ancor l'avea crollato o scosso.</l>
     <l n="813">Di strali e d'aste impetuose e folte</l>
     <l n="814">da lunge intanto il cavalier percosso,</l>
     <l n="815">girò tre volte col robusto braccio</l>
     <l n="816">gran selva onde lo scudo è grave impaccio.</l>
    </lg>
    <lg n="103">
     <l n="817">Poi che sì lungo indugio alfin gl'increbbe,</l>
     <l n="818">e di tante percosse il duol sofferto,</l>
     <l n="819">spronò forte il destriero, e l'ira accrebbe</l>
     <l n="820">sovra il nemico, omai presago e certo</l>
     <l n="821">del suo destino; e 'n guisa a ferir l'ebbe,</l>
     <l n="822">che la spada gli entrò nel petto aperto:</l>
     <l n="823">né 'l suo Circin fe' men terribil opra,</l>
     <l n="824">anzi il nero Tigrin gittò sossopra.</l>
    </lg>
    <lg n="104">
     <l n="825">Cadde il cavallo; e 'l cavalier trafitto</l>
     <l n="826">sotto oppresso giacea languendo a forza.</l>
     <l n="827">Sovra Riccardo il suo crudel despitto</l>
     <l n="828">inasprò in lui che non si leva o sforza:</l>
     <l n="829">–Dove (dicendo) è Solimano invitto?</l>
     <l n="830">e quella del suo core orribil forza?–</l>
     <l n="831">Quegli a l'incontro appena a sé ritrasse</l>
     <l n="832">lo spirto, e come vita omai sdegnasse:</l>
    </lg>
    <lg n="105">
     <l n="833">–Che rimproveri a me, nemico acerbo?</l>
     <l n="834">quasi la morte sia vergogna o scorno.</l>
     <l n="835">Nulla colpa è il morire; e non riserbo</l>
     <l n="836">questa misera vita ad altro giorno.</l>
     <l n="837">Né tu del sangue giovinil superbo,</l>
     <l n="838">altra co 'l mio figliuol, di spoglie adorno,</l>
     <l n="839">pietà qui patteggiasti;– e più non disse;</l>
     <l n="840">ma 'l colpo attese ond'altri il cor trafisse.</l>
    </lg>
    <lg n="106">
     <l n="841">Poi ch'il soldàn ch'in perigliosa guerra,</l>
     <l n="842">quasi novello Anteo, cadde e risorse,</l>
     <l n="843">alfin calcò la sanguinosa terra;</l>
     <l n="844">di lingua in lingua un alto suon trascorse:</l>
     <l n="845">e Fortuna che varia e 'nstabil erra,</l>
     <l n="846">non tenne la vittoria alata in forse:</l>
     <l n="847">che ne l'insegne trïonfali e grandi,</l>
     <l n="848">spiegò Napoli antica a' suoi Normandi.</l>
    </lg>
    <lg n="107">
     <l n="849">Siccome in Medoaco, o 'n Mincio, o 'n Sorga,</l>
     <l n="850">l'acqua chiusa talor s'avanza e cresce</l>
     <l n="851">e 'nsino al sommo in poco spazio ingorga,</l>
     <l n="852">poi ne l'aperte vie si spande ed esce;</l>
     <l n="853">alfin precipitando al mare sgorga,</l>
     <l n="854">o 'n maggior fiume si disperde e mesce:</l>
     <l n="855">così correan con spaventoso grido,</l>
     <l n="856">rotto il ritegno, i Turchi al salso lido.</l>
    </lg>
    <lg n="108">
     <l n="857">De la gente crudel che sparsa or fugge,</l>
     <l n="858">tante sono le strida e gli urli e 'l lutto,</l>
     <l n="859">ch'a pena s'ode il mar, ch'irato mugge,</l>
     <l n="860">e dianzi udissi rimbombar per tutto:</l>
     <l n="861">e quel furor che la persegue e strugge,</l>
     <l n="862">cangia in sanguigno il più canuto flutto:</l>
     <l n="863">né d'acqua, ma di sangue omai correnti</l>
     <l n="864">van per la negra arena ampi torrenti.</l>
    </lg>
    <lg n="109">
     <l n="865">Né sola ingombra l'arenosa sponda</l>
     <l n="866">la turba che non fa guerra o contrasto;</l>
     <l n="867">ma dal timor cacciata, entra ne l'onda,</l>
     <l n="868">portando a' pesci il sanguinoso pasto.</l>
     <l n="869">Parte fugge a le navi, altri s'affonda:</l>
     <l n="870">rari veggonsi a nuoto in gorgo vasto.</l>
     <l n="871">Gli caccia il gran Riccardo e batte a tergo</l>
     <l n="872">in quel de' venti procelloso albergo.</l>
    </lg>
    <lg n="110">
     <l n="873">E par ch'un turbo in mezzo a l'acque il porti,</l>
     <l n="874">tanto è leve il destrier nel corso ondoso:</l>
     <l n="875">e quasi tomba fa d'orride morti</l>
     <l n="876">del mar l'umido letto e 'l fondo erboso.</l>
     <l n="877">E qual fuggono i pesci a' quieti porti</l>
     <l n="878">da gran delfin che turba il lor riposo</l>
     <l n="879">e divora di lor qualunque ei prenda,</l>
     <l n="880">tal qui par ch'al suo scampo ogni altro intenda.</l>
    </lg>
    <lg n="111">
     <l n="881">Pieno era il mar di corredate navi,</l>
     <l n="882">che fûro accolte incontra a' duci nostri</l>
     <l n="883">e di macchine ancora armate e gravi,</l>
     <l n="884">dove tra remi e tra pungenti rostri,</l>
     <l n="885">moriano appresi a quelle eccelse travi,</l>
     <l n="886">cadendo in preda a gli affamati mostri;</l>
     <l n="887">e di vele e di remi e di governo</l>
     <l n="888">ei le disarma e prende i venti a scherno.</l>
    </lg>
    <lg n="112">
     <l n="889">Ma par che la Fortuna omai si sdegni</l>
     <l n="890">ch'un cavaliero in mezzo al mar sonante</l>
     <l n="891">ardisca trionfar de' salsi regni</l>
     <l n="892">e del felice ardir si glorii e vante,</l>
     <l n="893">e tragga a' curvi lidi i curvi legni</l>
     <l n="894">che varie prede avean raccolte avante</l>
     <l n="895">fra le foci del Nilo e di Scamandro,</l>
     <l n="896">correndo da Canopo infino Antandro.</l>
    </lg>
    <lg n="113">
     <l n="897">E 'l gran vento african con grande orgoglio</l>
     <l n="898">innalza l'onde minacciando a destra;</l>
     <l n="899">e percotendo pur di scoglio in scoglio,</l>
     <l n="900">le rompe, e mugge ne la riva alpestra.</l>
     <l n="901">Gli altri han lunge da lui tèma e cordoglio:</l>
     <l n="902">ei non allenta la feroce destra;</l>
     <l n="903">ma i legni sforza e la nemica turba</l>
     <l n="904">incontra lei e 'l mare e 'l ciel perturba.</l>
    </lg>
    <lg n="114">
     <l n="905">E 'ntanto avvien che gli sollevi ed erga</l>
     <l n="906">d'onde sanguigne incontra un alto monte;</l>
     <l n="907">e gli ricopra omai, non pur asperga,</l>
     <l n="908">l'elmo e la chioma e l'animosa fronte;</l>
     <l n="909">ma non sì ch'il destriero o lui sommerga.</l>
     <l n="910">Né il forte Orazio già, spezzato il ponte,</l>
     <l n="911">tal fu nel Tebro, o 'n mezzo 'l Xanto Achille,</l>
     <l n="912">con l'aiuto di fiamme e di faville.</l>
    </lg>
    <lg n="115">
     <l n="913">Né i glorïosi che passâro a Colco,</l>
     <l n="914">o gli altri presso Troia o 'ntorno a Tebe,</l>
     <l n="915">che fêr su i corpi estinti il fèro solco,</l>
     <l n="916">e di sangue inondâr l'orride glebe:</l>
     <l n="917">né l'opre di nocchiero o di bifolco,</l>
     <l n="918">onde convien ch'agogni errante plebe,</l>
     <l n="919">diêr tanta maraviglia al secol prisco,</l>
     <l n="920">quanta il guerrier nel tempestoso risco.</l>
    </lg>
    <lg n="116">
     <l n="921">Ma 'l buon Tancredi da non grave piaga</l>
     <l n="922">impedito, non cessa, anzi combatte:</l>
     <l n="923">e Sifante e Sonar a morte impiaga,</l>
     <l n="924">Arimeo, Lusco, Ardingo ancisi abbatte:</l>
     <l n="925">e Cirno, e Sirlon che d'arte maga</l>
     <l n="926">fu mastro; e l'alme insin da' corpi ha tratte:</l>
     <l n="927">e con la spada che fiammeggia e flagra,</l>
     <l n="928">di sangue impingua adusta terra e magra.</l>
    </lg>
    <lg n="117">
     <l n="929">Seco Aristolfo, e seco Eustachio intanto</l>
     <l n="930">seguon le turbe invêr l'eccelse tende,</l>
     <l n="931">dove insieme si mesce il sangue e 'l pianto,</l>
     <l n="932">e 'l suon de l'alte voci al cielo ascende.</l>
     <l n="933">Ma nessun più de gli empi o gloria o vanto</l>
     <l n="934">cerca d'invitta morte, o si difende;</l>
     <l n="935">e come non vi sia rifugio o schermo,</l>
     <l n="936">ferma è la fuga e lor destino è fermo.</l>
    </lg>
    <lg n="118">
     <l n="937">E riverenti in atto, il ferro ignudo</l>
     <l n="938">chinâro a terra e la smarrita faccia;</l>
     <l n="939">non osando innalzar asta né scudo</l>
     <l n="940">contra morte che segue e lor minaccia:</l>
     <l n="941">e morian, quasi belve in fèro ludo</l>
     <l n="942">cinte d'intorno, o 'n sanguinosa caccia:</l>
     <l n="943">ma di lor toglie molti a morte acerba,</l>
     <l n="944">ed al trïonfo l'umiltà riserba.</l>
    </lg>
    <lg n="119">
     <l n="945">E quinci i nostri a depredar conversi</l>
     <l n="946">ricchi vasi rapian d'argento e d'auro;</l>
     <l n="947">arme e spoglie d'Egizi, Assiri e Persi,</l>
     <l n="948">d'aspre fatiche alfin premio e ristauro:</l>
     <l n="949">e i cari arnesi fûr di sangue aspersi,</l>
     <l n="950">e 'n gran tempo macchiato ampio tesauro</l>
     <l n="951">ch'ivi Emireno avea raccolto insieme</l>
     <l n="952">sin da le parti d'Orïente estreme.</l>
    </lg>
    <lg n="120">
     <l n="953">Ed egli innanzi a la guardata porta</l>
     <l n="954">d'Ascalona s'è fermo: indi rimira</l>
     <l n="955">d'innumerabil turba e sparsa e morta,</l>
     <l n="956">e de' suoi propri danni ancor sospira.</l>
     <l n="957">E con la faccia dispettosa e torta,</l>
     <l n="958">guardando il ciel, freme di sdegno e d'ira;</l>
     <l n="959">e 'L suo falso profeta e 'L fato incolpa,</l>
     <l n="960">come il suo perder sia celeste colpa.</l>
    </lg>
    <lg n="121">
     <l n="961">–Ov'è la tua virtù ch'indarno io chieggio?</l>
     <l n="962">e quella de gli dèi che tanto ponno?</l>
     <l n="963">fra' quali hai presso Dio diadema e seggio,</l>
     <l n="964">dator di nuove leggi, e duce, e donno</l>
     <l n="965">de l'Orïente? E pur di male in peggio</l>
     <l n="966">cader ci lasci? E dormi un lungo sonno?</l>
     <l n="967">né de' popoli tuoi servi e distrutti</l>
     <l n="968">t'hanno anco desto l'alte strida e i lutti?</l>
    </lg>
    <lg n="122">
     <l n="969">Le ruine non miri? e questo giorno</l>
     <l n="970">quasi fatale? e l'onor tuo cadente?</l>
     <l n="971">E perch'arroge al vergognoso scorno,</l>
     <l n="972">questo ne fa la vil despetta gente</l>
     <l n="973">ch'umile, inerme e peregrina, intorno</l>
     <l n="974">a noi cibo e pietà chiedea sovente?</l>
     <l n="975">or minaccia, lasciato il lordo sacco,</l>
     <l n="976">gli alti regni d'Egitto e di Baldacco?</l>
    </lg>
    <lg n="123">
     <l n="977">E di nostra pietà che già sì pronta</l>
     <l n="978">a lei sovvenne, è ingiusto premio e fèro</l>
     <l n="979">l'orrida morte, e 'l vil servaggio e l'onta,</l>
     <l n="980">e la ruina d'uno e d'altro impero?</l>
     <l n="981">Deh qual miracol mai si scrive o conta,</l>
     <l n="982">come questo ch'abbiam presente e vero?</l>
     <l n="983">che l'agnello è mutato in lupo e 'n angue,</l>
     <l n="984">ed in fèro leon che sugge il sangue?</l>
    </lg>
    <lg n="124">
     <l n="985">Gli angeli che l'Eufrate aggrava al fondo</l>
     <l n="986">han forse sciolte le catene e rotte,</l>
     <l n="987">e i mostri suoi dal cieco orror profondo,</l>
     <l n="988">armati or manda la tartarea notte.</l>
     <l n="989">Aperti son gli abissi e guasto il mondo,</l>
     <l n="990">le nostre genti a duro fin condotte,</l>
     <l n="991">fra mille strazi e scorni: e tu si tardi</l>
     <l n="992">la tua vergogna e 'l nostro mal riguardi?</l>
    </lg>
    <lg n="125">
     <l n="993">Tante genti, tant'arme insieme accolsi,</l>
     <l n="994">tanti duci e guerrier famosi in guerra;</l>
     <l n="995">tant'argento, tant'oro, or diedi, or tolsi,</l>
     <l n="996">tratto di la dove s'aduna e serra;</l>
     <l n="997">e sossopra de l'Asia i regni volsi,</l>
     <l n="998">insino a Battro e l'africana terra,</l>
     <l n="999">sol per tua gloria e de l'amata legge,</l>
     <l n="1000">e di lui ch'in tuo nome impera e regge:</l>
    </lg>
    <lg n="126">
     <l n="1001">e tu mi lasci a chi m'ancida e prenda,</l>
     <l n="1002">schernito ed egro? E pur ne' tempi sacri</l>
     <l n="1003">non ha tomba Gesù ch'alto risplenda</l>
     <l n="1004">fra tanti doni d'oro e simulacri.</l>
     <l n="1005">Or chi più fia ch'in tua meschita accenda</l>
     <l n="1006">arabi odori? o statue erga o consacri,</l>
     <l n="1007">come io gia feci? e l'error mio ricordo,</l>
     <l n="1008">idol bugiardo, e cieco nume e sordo.–</l>
    </lg>
    <lg n="127">
     <l n="1009">Così diceva; e con pensiero incerto</l>
     <l n="1010">or mirava l'arene, or l'onde amare;</l>
     <l n="1011">e tutto il lido omai vedea coperto</l>
     <l n="1012">d'estinti corpi e sanguinoso il mare;</l>
     <l n="1013">né sa come ricovri in gran deserto,</l>
     <l n="1014">o per l'onde si fugga: e 'ntanto appare</l>
     <l n="1015">Goffredo a lui come orrida tenèbra:</l>
     <l n="1016">ei dal fato non ha scampo e latebra.</l>
    </lg>
    <lg n="128">
     <l n="1017">Contra il temuto duce il destrier punge;</l>
     <l n="1018">e 'l timor cangia in più rabbioso sdegno;</l>
     <l n="1019">e mostra ov'egli passa, ov'egli aggiunge,</l>
     <l n="1020">di valor disperato orribil segno:</l>
     <l n="1021">e grida (poi che 'l suo refugio è lunge):</l>
     <l n="1022">–Ecco per le tue mani a morir vegno:</l>
     <l n="1023">ma tenterò ne la caduta estrema</l>
     <l n="1024">che la ruina mia ti colga e prema.–</l>
    </lg>
    <lg n="129">
     <l n="1025">Così disse Emireno; e 'n forte punto</l>
     <l n="1026">mosse, e ferir gli parve alta colonna.</l>
     <l n="1027">Egli a l'incontro da gran colpo aggiunto,</l>
     <l n="1028">onde stordisce e 'n su l'arcione assonna,</l>
     <l n="1029">poscia è trafitto; e 'l suo mortal disgiunto</l>
     <l n="1030">da l'alma che gli fu consorte e donna,</l>
     <l n="1031">in terra cadde: e di partir s'afflige</l>
     <l n="1032">l'altra ch'è ratta a la profonda Stige.</l>
    </lg>
    <lg n="130">
     <l n="1033">Morto il fiero Emireno, appena or resta</l>
     <l n="1034">chi narri il caso di quel duce estinto;</l>
     <l n="1035">onde Goffredo dal seguir s'arresta,</l>
     <l n="1036">ch'Altamor vede a piè di sangue tinto,</l>
     <l n="1037">con mezza spada e con mezzo elmo in testa,</l>
     <l n="1038">da cento lance ripercosso e cinto.</l>
     <l n="1039">–Renditi (grida a lui), ch'io son Goffredo.–</l>
     <l n="1040">Risponde quegli: –A te mi rendo e credo.</l>
    </lg>
    <lg n="131">
     <l n="1041">Me l'oro del mio regno e care gemme</l>
     <l n="1042">ricompreran de la diletta moglie.–</l>
     <l n="1043">Soggiunse a lui Goffredo: –Il ciel non dièmme</l>
     <l n="1044">animo tal che di tesor m'invoglie:</l>
     <l n="1045">ciò che verrà da l'indiche maremme,</l>
     <l n="1046">abbiti pure, e ciò che Persia accoglie;</l>
     <l n="1047">ché de la vita altrui prezzo non cerco.</l>
     <l n="1048">Guerreggio in Asia e non vi cambio, o merco.–</l>
    </lg>
    <lg n="132">
     <l n="1049">Così vinse Goffredo: e 'n cielo, intento</l>
     <l n="1050">a mirar la vittoria, è fermo il sole.</l>
     <l n="1051">E poi nel giro suo più tardo e lento</l>
     <l n="1052">non par ch'ad altra gente indi sen vole.</l>
     <l n="1053">E già tranquillo il mar, sereno il vento,</l>
     <l n="1054">l'aria più chiara assai ch'ella non suole:</l>
     <l n="1055">tanto col vincitore il ciel s'allegra,</l>
     <l n="1056">e la natura, dianzi afflitta ed egra.</l>
    </lg>
    <lg n="133">
     <l n="1057">Al mar sanguigno il glorïoso duce,</l>
     <l n="1058">ed al funesto campo omai le spalle</l>
     <l n="1059">rivolge e parte; e con l'istessa luce</l>
     <l n="1060">trapassa il fiume e la frondosa valle:</l>
     <l n="1061">e le sue invitte squadre anco riduce</l>
     <l n="1062">(né la scorta del ciel gl'inganna o falle),</l>
     <l n="1063">anzi tanto del giorno è lor rimaso,</l>
     <l n="1064">ch'entrâro in Capitolia anzi l'occaso.</l>
    </lg>
    <lg n="134">
     <l n="1065">Quasi in trionfo par che spieghi e mostri</l>
     <l n="1066">il vincitor de l'onorate imprese</l>
     <l n="1067">e disarmati i carri e gl'indi mostri,</l>
     <l n="1068">e l'alte insegne già squarciate e prese:</l>
     <l n="1069">e con macchine eccelse, antenne e rostri,</l>
     <l n="1070">ed auree spoglie, e vario e ricco arnese:</l>
     <l n="1071">e vòte le faretre, e rotti gli archi,</l>
     <l n="1072">e di ferro i prigioni avvinti e carchi.</l>
    </lg>
    <lg n="135">
     <l n="1073">Persi, Assiri, Etiòpi ed Indi appresso</l>
     <l n="1074">presi n'andâr con vergognose fronti,</l>
     <l n="1075">e 'l re gia sì famoso, or sì dimesso,</l>
     <l n="1076">fra gli altri in guerra più famosi e conti.</l>
     <l n="1077">Coronati di palma e di cipresso,</l>
     <l n="1078">cantano il vincitore i colli e i monti:</l>
     <l n="1079">né valle intorno v'ha che non rimbombe</l>
     <l n="1080">di sacre squille e di canore trombe.</l>
    </lg>
    <lg n="136">
     <l n="1081">Così gli accoglie la città terrena,</l>
     <l n="1082">la città che lor serba e pace e regno;</l>
     <l n="1083">regno e pace ch'il cielo ha più serena:</l>
     <l n="1084">e 'l ciel gli aspetta, fuor d'ira e di sdegno.</l>
     <l n="1085">Per l'alta via ch'è già calcata e piena</l>
     <l n="1086">d'umil plebe sottratta al giogo indegno,</l>
     <l n="1087">al gran Sepolcro va la nobil pompa,</l>
     <l n="1088">senza nemico che la tardi e rompa.</l>
    </lg>
    <lg n="137">
     <l n="1089">Dove Sion, pendendo al lucid'òrto,</l>
     <l n="1090">copre ritonda mole a' primi raggi,</l>
     <l n="1091">giacque il gran Re, ch'in croce affisso e morto</l>
     <l n="1092">trionfò de la morte e de gli oltraggi.</l>
     <l n="1093">Qui venerâr la tomba, ond'ei risorto</l>
     <l n="1094">poscia a' suoi fidi apparve alti messaggi.</l>
     <l n="1095">E 'l duce, di pietà sublime esempio,</l>
     <l n="1096">donò le spoglie e sciolse i voti al tempio.</l>
    </lg>
   </lg>
  </body>
 </text>
</TEI>