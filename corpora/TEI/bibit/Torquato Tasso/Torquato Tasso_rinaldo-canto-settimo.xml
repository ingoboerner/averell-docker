<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto settimo</title>
    <author>Torquato Tasso</author>
   </titleStmt>
   <extent>
    <measure unit="stanza">86</measure>
    <measure unit="line">688</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-settimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto settimo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto settimo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Partonsi i duo guerrier poiché non hanno</l>
     <l n="2">dove impiegar più quivi il lor valore,</l>
     <l n="3">perciò che i Mori entro al castel si stanno</l>
     <l n="4">rinchiusi, ed a pugnar non escon fuore.</l>
     <l n="5">Nuove venture a ritrovar se 'n vanno,</l>
     <l n="6">spinti da cura e da desir d'onore,</l>
     <l n="7">ch'al petto e caldo stimolo pungente:</l>
     <l n="8">né che stian neghitosi unqua consente.</l>
    </lg>
    <lg n="2">
     <l n="9">Veggono intanto da facelle accese</l>
     <l n="10">esser divisi largamente i campi,</l>
     <l n="11">e ch'a le cose lor sembianze han rese</l>
     <l n="12">mal grado de la notte amici lampi;</l>
     <l n="13">senton l'orecchie da un lamento offese</l>
     <l n="14">qual d'uom che d'ira e di dolore avampi;</l>
     <l n="15">più sempre cresce il lamentevol suono,</l>
     <l n="16">e già vicini i lumi ardenti sono.</l>
    </lg>
    <lg n="3">
     <l n="17">Scorgono allora un uom già carco d'anni,</l>
     <l n="18">giunto ove cader suol l'umana vita,</l>
     <l n="19">involto in neri ed angosciosi panni,</l>
     <l n="20">con la faccia di duol colma e smarrita,</l>
     <l n="21">che in duro segno degli interni affanni</l>
     <l n="22">e de la rabbia dentro il petto unita,</l>
     <l n="23">geme, sospira ed altamente piange,</l>
     <l n="24">batte il sen, squarcia il crine e 'l volto frange.</l>
    </lg>
    <lg n="4">
     <l n="25">Era costui del morto Ugone il padre,</l>
     <l n="26">che da paterno amor tratto seguio</l>
     <l n="27">col figlio insieme le francesi squadre,</l>
     <l n="28">già vecchio ed al pugnar pigro e restio.</l>
     <l n="29">Ben ebbe in cielo stelle oscure ed adre,</l>
     <l n="30">poiché con gli occhi proprii il caso rio</l>
     <l n="31">venne a veder del misero figliuolo,</l>
     <l n="32">e, vedendol, maggior fece il suo duolo.</l>
    </lg>
    <lg n="5">
     <l n="33">Come egli scorge il tronco corpo amato,</l>
     <l n="34">che par ch'in mezo un rio di sangue giaccia,</l>
     <l n="35">cader tosto si lascia, e sul piagato</l>
     <l n="36">busto s'affige, e 'l prende infra le braccia:</l>
     <l n="37">lo cinge e stringe e nel suo manco lato,</l>
     <l n="38">ove è ferito, più posa la faccia,</l>
     <l n="39">e così stassi, fuor de' sensi uscito,</l>
     <l n="40">sovra 'l morto giacendo il tramortito.</l>
    </lg>
    <lg n="6">
     <l n="41">Al fin tornò lo spirto al suo ricetto,</l>
     <l n="42">e seco il pianto ed i sospir tornaro;</l>
     <l n="43">spinse tai voci allor da l'egro petto</l>
     <l n="44">con suono conveniente al duol amaro:</l>
     <l n="45">— Amato figlio mio, figliuol diletto,</l>
     <l n="46">gradito figlio, figlio solo e caro,</l>
     <l n="47">oimè! tu morto giaci, e quel ch'è peggio,</l>
     <l n="48">per sì lieve cagion cotal ti veggio.</l>
    </lg>
    <lg n="7">
     <l n="49">O voti a vòto fatti, o pensier miei</l>
     <l n="50">fallaci, o preghi sparsi a sordi venti,</l>
     <l n="51">o decreti del cielo ingiusti e rei,</l>
     <l n="52">se ciò dir lece, o Dio, com'el consenti?</l>
     <l n="53">Deh! ben felice per tua morte sei,</l>
     <l n="54">tu, madre sua, ch'or nulla vedi e senti;</l>
     <l n="55">io d'altra parte, oimè! vinto ho 'l mio fato</l>
     <l n="56">per esser vivo a sì gran duol serbato.</l>
    </lg>
    <lg n="8">
     <l n="57">Ma dove, lasso! or è? dove è, diviso</l>
     <l n="58">dal busto, il capo? Ahi, forse alcun l'ha tolto?</l>
     <l n="59">Ahi! dunque non vedrò l'amato viso?</l>
     <l n="60">Dunque non basciarò l'amato volto? —</l>
     <l n="61">Così dicendo mira intento e fiso,</l>
     <l n="62">e lo vede tra sangue e polve involto:</l>
     <l n="63">là corre impaziente e fuori il cava</l>
     <l n="64">da l'elmo, il bascia e col suo pianto il lava.</l>
    </lg>
    <lg n="9">
     <l n="65">Il nudo teschio dimostrava allora</l>
     <l n="66">un non so che del fiero e dell'orrendo;</l>
     <l n="67">tiene in lui fissi gli occhi il padre ognora,</l>
     <l n="68">e tra le man pietose il va volgendo;</l>
     <l n="69">se l'accosta a la bocca ad ora ad ora,</l>
     <l n="70">nulla l'orror di quello a schivo avendo.</l>
     <l n="71">Quanto, quanto sei grande, amor paterno!</l>
     <l n="72">Sfoga intanto ei così l'affetto interno:</l>
    </lg>
    <lg n="10">
     <l n="73">— Ove la luce de' begli occhi è gita?</l>
     <l n="74">Ove del vago aspetto il chiaro onore?</l>
     <l n="75">Come le guancie, oimè! come smarrita</l>
     <l n="76">le labbia han lor vaghezza e lor colore?</l>
     <l n="77">Questa squallida fronte e scolorita</l>
     <l n="78">è quella ond'io porgea tal gioia al core?</l>
     <l n="79">Deh! quanto ei n'ebbe già diletto e gioia,</l>
     <l n="80">tanto maggior or n'have affanno e noia!</l>
    </lg>
    <lg n="11">
     <l n="81">Ecco, o figlio, ti fo gli estremi offici,</l>
     <l n="82">ch'a me dovei tu far più drittamente!</l>
     <l n="83">Ecco che gli occhi omai con l'infelici</l>
     <l n="84">man ti rinchiudo: or vale eternamente!</l>
     <l n="85">E se queste mie man non fiano ultrici</l>
     <l n="86">de la tua morte, il ciel non lo consente,</l>
     <l n="87">che con lungo girar l'ha già private</l>
     <l n="88">del suo vigore e delle forze usate. —</l>
    </lg>
    <lg n="12">
     <l n="89">Apre a pietà Rinaldo il nobil petto</l>
     <l n="90">a quei lamenti, e raddolcir vorebbe</l>
     <l n="91">alquanto di colui l'amaro affetto,</l>
     <l n="92">perché de l'altrui mal sempre gl'increbbe;</l>
     <l n="93">ma poi pensando che contrario effetto</l>
     <l n="94">in quel meschino il suo parlar farebbe,</l>
     <l n="95">se lui pur conoscesse, indi si toglie,</l>
     <l n="96">dolente anch'ei de l'altrui gravi doglie.</l>
    </lg>
    <lg n="13">
     <l n="97">D'un tetto pastoral schermo la notte</l>
     <l n="98">fêrsi i guerrier contra l'algente luna.</l>
     <l n="99">Allora, poi che nell'oscure grotte</l>
     <l n="100">da l'alba vinta ogn'ombra si raguna,</l>
     <l n="101">attraversando vie scoscese e rotte</l>
     <l n="102">giunsero in selva solitaria e bruna,</l>
     <l n="103">che mai, facendo a se medesma oltraggio,</l>
     <l n="104">non riceve del sol l'amico raggio.</l>
    </lg>
    <lg n="14">
     <l n="105">Per questa va con torto piede immondo</l>
     <l n="106">serpendo un rio che da' vicin luoghi esce,</l>
     <l n="107">ch'a' riguardanti cela invido il fondo,</l>
     <l n="108">né nutre in sen ninfa leggiadra o pesce.</l>
     <l n="109">Forma poscia di sé lago ritondo,</l>
     <l n="110">e tutte l'acque in un raccoglie e mesce.</l>
     <l n="111">Di sterpi e pruni ha le sue rive ingombre,</l>
     <l n="112">e sol tassi e ginebri a lui fanno ombre.</l>
    </lg>
    <lg n="15">
     <l n="113">Mirano i cavalier sospesi intorno,</l>
     <l n="114">né cosa lieta lor s'offre a la vista;</l>
     <l n="115">nulla di vago v'è, nulla d'adorno,</l>
     <l n="116">ogni parte per sé gli occhi contrista.</l>
     <l n="117">Qui sempre è fosco e tenebroso il giorno,</l>
     <l n="118">sempre l'aria ad un modo oscura e trista,</l>
     <l n="119">sempre orride le piante e torbo il rivo,</l>
     <l n="120">sempre il terren di fiori e d'erbe privo.</l>
    </lg>
    <lg n="16">
     <l n="121">Mentre pur se 'n vann'oltra i giovinetti,</l>
     <l n="122">veggion d'apresso un'alta sepoltura,</l>
     <l n="123">e star intorno a quella in un ristretti</l>
     <l n="124">molti guerrier con mesta faccia oscura,</l>
     <l n="125">che si squarciano i crin, battonsi i petti,</l>
     <l n="126">quasi grave gli ingombri acerba cura;</l>
     <l n="127">e fan con novo ed angoscioso pianto</l>
     <l n="128">tutt'intorno sonar la selva intanto.</l>
    </lg>
    <lg n="17">
     <l n="129">D'un così vivo sasso e trasparente</l>
     <l n="130">era il sepolcro, che scopriva altrui,</l>
     <l n="131">qual sottil vetro o rio puro e lucente,</l>
     <l n="132">ciò che avea dentro più riposto in lui:</l>
     <l n="133">sì che d'ambo i guerrier le luci intente</l>
     <l n="134">penetrar tosto ne' secreti sui;</l>
     <l n="135">e vi mirar, quasi incredibil cosa,</l>
     <l n="136">donna leggiadra in vista ed amorosa.</l>
    </lg>
    <lg n="18">
     <l n="137">Ella era morta, e così morta ancora</l>
     <l n="138">arder parea d'amor la terra e 'l cielo,</l>
     <l n="139">e dal bel petto per la spalla fuora</l>
     <l n="140">gli uscia pungente e sanguinoso telo;</l>
     <l n="141">sembrava il volto suo neve ch'allora</l>
     <l n="142">scuota Giunon da l'aghiacciato velo:</l>
     <l n="143">gli occhi avea chiusi e, benché chiusi, in loro</l>
     <l n="144">si scopriva d'Amor tutto il tesoro.</l>
    </lg>
    <lg n="19">
     <l n="145">Mentre i guerrieri a rimirar si stanno</l>
     <l n="146">la bella donna che sepolta giace,</l>
     <l n="147">un di color che cerchio a l'arca fanno,</l>
     <l n="148">e più degli altri in pianto si disface,</l>
     <l n="149">nel cor rinchiuso il suo gravoso affanno</l>
     <l n="150">che s'ange più quando la lingua tace,</l>
     <l n="151">s'armò la testa e in un cavallo ascese,</l>
     <l n="152">ed in tal modo a ragionar lor prese:</l>
    </lg>
    <lg n="20">
     <l n="153">— Signor, quest'acqua che qui presso stagna,</l>
     <l n="154">gustar convienvi, ed ella ha tal valore,</l>
     <l n="155">ch'a qualunque uom le labbra indi si bagna,</l>
     <l n="156">nuovo acerbo martir desta nel core;</l>
     <l n="157">onde convien ch'a pianger qui rimagna</l>
     <l n="158">questa estinta donzella a tutte l'ore:</l>
     <l n="159">dunque senza tardar di lei bevete,</l>
     <l n="160">o morir di mia man pur v'eleggete. —</l>
    </lg>
    <lg n="21">
     <l n="161">Rise Rinaldo in modo altero e disse:</l>
     <l n="162">— Or su, vegniamo ormai, guerrier, a l'arme,</l>
     <l n="163">ché se tu brami inimicizie e risse,</l>
     <l n="164">ch'abbi trovato uomo a tua voglia parme;</l>
     <l n="165">e se per le tue mani a me prescrisse</l>
     <l n="166">il ciel la morte, or lei vien tosto a darme. —</l>
     <l n="167">In questo dir voltaro ambo i destrieri,</l>
     <l n="168">e corsero a ferirsi audaci e fieri.</l>
    </lg>
    <lg n="22">
     <l n="169">Segnano al petto l'un, l'altro a la testa</l>
     <l n="170">i colpi, ed ambo quei vanno ad effetto;</l>
     <l n="171">cadde Rinaldo a la percossa infesta</l>
     <l n="172">che lo venne a ferir sovra l'elmetto:</l>
     <l n="173">ma la lancia fatal ch'ei poscia arresta,</l>
     <l n="174">all'altro cavalier traffigge il petto,</l>
     <l n="175">e lo distende dal corsier lontano,</l>
     <l n="176">tutto tremante e sanguinoso al piano.</l>
    </lg>
    <lg n="23">
     <l n="177">Rinaldo, d'ira e di furore acceso,</l>
     <l n="178">leggierissimo s'alza e si solleva,</l>
     <l n="179">né riposar mai vuol se chi l'ha offeso</l>
     <l n="180">prima di vita con sua man non leva.</l>
     <l n="181">Ma come vide quel meschin disteso,</l>
     <l n="182">che nel suo sangue involto al pian giaceva,</l>
     <l n="183">l'ira e 'l furor dal petto a lui fuggio,</l>
     <l n="184">u' pietade in sua vece a por si gio.</l>
    </lg>
    <lg n="24">
     <l n="185">Sopra gli va, l'elmo gli cava e slaccia,</l>
     <l n="186">perché torni ne' sensi ond'era uscito.</l>
     <l n="187">Come da l'aria gli è t¢cca la faccia,</l>
     <l n="188">aprendo gli occhi il cavalier ferito,</l>
     <l n="189">un profondo sospir dal petto caccia,</l>
     <l n="190">onde a Rinaldo è 'l cor più intenerito;</l>
     <l n="191">gli chiede nondimen perché mantegna</l>
     <l n="192">quel rio costume e quella usanza indegna.</l>
    </lg>
    <lg n="25">
     <l n="193">Ma quegli allor: — Perché servato or sia</l>
     <l n="194">questo costume, a pien da me saprai,</l>
     <l n="195">se concesso da morte egli mi fia</l>
     <l n="196">che mi sovrasta e mi rapisce omai;</l>
     <l n="197">e se pur ti parrà l'usanza ria,</l>
     <l n="198">il mio crudel destin n'incolperai,</l>
     <l n="199">che la prima cagion stata è del tutto,</l>
     <l n="200">e m'ha fatto amator de l'altrui lutto.</l>
    </lg>
    <lg n="26">
     <l n="201">Signor, ne' miei primi anni ebbi la sorte,</l>
     <l n="202">ma per mio mal, sì destra ai miei desiri,</l>
     <l n="203">che tra mill'altre elesse in mia consorte</l>
     <l n="204">questa dama ch'estinta or qui rimiri.</l>
     <l n="205">Er'io per cavalier gagliardo e forte,</l>
     <l n="206">ella diva parea de' sommi giri,</l>
     <l n="207">non donna umana; e col leggiadro viso</l>
     <l n="208">ogni selvaggio spirto avria conquiso.</l>
    </lg>
    <lg n="27">
     <l n="209">Non era alcun che gli occhi in lei volgesse</l>
     <l n="210">senza infiammarsi d'amoroso ardore;</l>
     <l n="211">alcun non era ancor ch'a lei piacesse</l>
     <l n="212">fuor che sol'io che fisso avea nel core.</l>
     <l n="213">Io d'altra parte, benché allor potesse</l>
     <l n="214">goder di mille donne il dolce amore,</l>
     <l n="215">lei solo amava, e in questo lieto stato</l>
     <l n="216">ne vissi un tempo al mio parer beato.</l>
    </lg>
    <lg n="28">
     <l n="217">Ma venne, lasso! dal tartareo fondo,</l>
     <l n="218">a turbar la mia pace e la mia gioia,</l>
     <l n="219">quella peste crudel che suole al mondo</l>
     <l n="220">recar sovente incomparabil noia,</l>
     <l n="221">che 'l sereno d'amor stato giocondo</l>
     <l n="222">tutto col suo velen turba ed annoia:</l>
     <l n="223">gelosia venne, e in forme strane e false</l>
     <l n="224">di Clizia la mia donna il petto assalse.</l>
    </lg>
    <lg n="29">
     <l n="225">Per usanza avev'io di gir sovente</l>
     <l n="226">solo a cacciar per queste selve intorno;</l>
     <l n="227">ma quando il sol feria con più cocente</l>
     <l n="228">raggio, qui mi schermia dal caldo giorno.</l>
     <l n="229">Quest'era un bosco allor diversamente</l>
     <l n="230">d'alte vagghezze, d'ogni parte adorno,</l>
     <l n="231">non già com'or che solo a prima vista</l>
     <l n="232">con nuovo orror le menti altrui contrista.</l>
    </lg>
    <lg n="30">
     <l n="233">Solea meco ritrarsi in così vago</l>
     <l n="234">bosco Ermilla, una ninfa anco talora,</l>
     <l n="235">che non le tele, la conocchia e l'ago,</l>
     <l n="236">ma l'arco e i dardi audace adopra ognora;</l>
     <l n="237">e quando il cor di seguir Cinzia ha vago,</l>
     <l n="238">tanto fugge la dea che Cipro onora.</l>
     <l n="239">Ella è di belle membra e di bel viso:</l>
     <l n="240">viso crudel, sì sua beltà m'ha ucciso.</l>
    </lg>
    <lg n="31">
     <l n="241">Ma come spesso avien che 'l falso uom crede,</l>
     <l n="242">e quel che crede osa affermar per vero,</l>
     <l n="243">è chi m'accusa di corrotta fede</l>
     <l n="244">a Clizia, e di cor perfido e leggiero,</l>
     <l n="245">dicendo ch'io le rendo aspra mercede</l>
     <l n="246">in cambio del suo amor puro e sincero,</l>
     <l n="247">perciò che Ermilla a' maggior caldi estivi</l>
     <l n="248">meco si gode nei piacer lascivi.</l>
    </lg>
    <lg n="32">
     <l n="249">Clizia brama veder di ciò l'effetto,</l>
     <l n="250">pria che meco ne muova altre parole;</l>
     <l n="251">e perché sa che sempre il mio ricetto</l>
     <l n="252">questo luogh'era al più cocente sole,</l>
     <l n="253">molto prima vi viene, e nel più stretto</l>
     <l n="254">bosco s'asconde, ov'aspettar mi vuole.</l>
     <l n="255">Vi vengo io poscia e, già sudato e stanco,</l>
     <l n="256">ne l'erboso terren distendo il fianco.</l>
    </lg>
    <lg n="33">
     <l n="257">Quinci non molto poi moversi io sento</l>
     <l n="258">un non so che dove s'allaga l'onda:</l>
     <l n="259">allor meschino acuto dardo avento,</l>
     <l n="260">perché penso che fera ivi s'asconda.</l>
     <l n="261">Il dardo se 'n va ratto e violento,</l>
     <l n="262">e tiene il suo camin tra fronda e fronda,</l>
     <l n="263">sì ch'a Clizia nel petto al fin si mise,</l>
     <l n="264">e lui piagando ogni mio bene uccise.</l>
    </lg>
    <lg n="34">
     <l n="265">Cadde ella, ahi lassa! a la percossa atroce,</l>
     <l n="266">solo un languido “ohimè!” mandando fuora.</l>
     <l n="267">Mi penetra nel cor l'amata voce,</l>
     <l n="268">non già però ch'io la cognosca allora.</l>
     <l n="269">Là donde uscito è il suon corro veloce,</l>
     <l n="270">e veggio, ahi! vista grave a l'alma ancora,</l>
     <l n="271">la bella donna mia che debil langue,</l>
     <l n="272">versando insieme con la vita il sangue.</l>
    </lg>
    <lg n="35">
     <l n="273">Ratto m'inchino a lei, la prendo in seno,</l>
     <l n="274">e con le mie le care labra accosto;</l>
     <l n="275">cerco di porre al sangue uscente freno,</l>
     <l n="276">acciò ch'ella non mora almen sì tosto:</l>
     <l n="277">pria che l'alma gli venga in tutto meno,</l>
     <l n="278">di voler favellarle io son disposto,</l>
     <l n="279">e fo sì ch'essa scopre i lumi alquanto,</l>
     <l n="280">ed ode il mio parlar, vede il mio pianto.</l>
    </lg>
    <lg n="36">
     <l n="281">Vede il mio pianto che con larga vena</l>
     <l n="282">più sempre par che 'l duol dagli occhi verse,</l>
     <l n="283">del qual non men ch'io m'aggia, ella ripiena</l>
     <l n="284">n'have la faccia e le palpebre asperse;</l>
     <l n="285">ode questo parlar, al qual a pena</l>
     <l n="286">ne l'uscir fuori stretta via s'aperse:</l>
     <l n="287">“O cara, o dolce, o mia fedel compagna,</l>
     <l n="288">qual da te rio destino or mi scompagna?</l>
    </lg>
    <lg n="37">
     <l n="289">Deh! vita mia, deh! non fuggire, aspetta,</l>
     <l n="290">ché teco correr voglio ogn'aspra sorte;</l>
     <l n="291">deh! non mi lasciar solo in sì gran fretta,</l>
     <l n="292">empio ed odioso a me per la tua morte!</l>
     <l n="293">Mirami almen, mira la tua vendetta,</l>
     <l n="294">ch'io far voglio in me stesso e giusto e forte:</l>
     <l n="295">non mi negar il sol degli occhi tuoi,</l>
     <l n="296">se punirmi così forse non vuoi!”</l>
    </lg>
    <lg n="38">
     <l n="297">Ella tenendo il guardo in me converso,</l>
     <l n="298">che passando per gli occhi al cor m'aggiunge,</l>
     <l n="299">dice: “Ben mio, poiché destin perverso</l>
     <l n="300">così rapidamente or ne disgiunge,</l>
     <l n="301">non esser, prego, ai miei desiri averso:</l>
     <l n="302">se pur di me qualche pietà ti punge,</l>
     <l n="303">se l'amor mio premio sì degno or merta,</l>
     <l n="304">fa' che di questo almen ne vada certa.</l>
    </lg>
    <lg n="39">
     <l n="305">Fa' ch'a l'inferno almen vada sicura,</l>
     <l n="306">che dopo ch'io sarò fredda e di ghiaccio,</l>
     <l n="307">Ermilla empia, cagion di mia sventura,</l>
     <l n="308">non fia teco congiunta al sacro laccio.</l>
     <l n="309">Fallo, ti prego, o dolce unica cura</l>
     <l n="310">di questo core.” E qui stendendo il braccio,</l>
     <l n="311">mi cinse il collo e chiuse i vaghi rai,</l>
     <l n="312">per non gli aprir da poi, lasso! giamai.</l>
    </lg>
    <lg n="40">
     <l n="313">Grido io misero allor: “Vana temenza</l>
     <l n="314">ti prese il core, o mia diletta moglie!</l>
     <l n="315">Deh! ch'un vano sospetto, un timor senza</l>
     <l n="316">dritta cagione alcuna or mi ti toglie,</l>
     <l n="317">deh! ch'una sol falsissima credenza</l>
     <l n="318">or mi porge cagion d'eterne doglie!</l>
     <l n="319">Misera de' mortal vita fallace,</l>
     <l n="320">s'ad ogni caso repentin soggiace!”</l>
    </lg>
    <lg n="41">
     <l n="321">Parve che l'aere fosco asserenasse</l>
     <l n="322">pel volto suo, Clizia tai cose udendo,</l>
     <l n="323">e che gioia e letizia alta mostrasse</l>
     <l n="324">l'alma, da la prigion terrestre uscendo,</l>
     <l n="325">quanto fallace error pria l'ingombrasse</l>
     <l n="326">nel mio vero parlar or cognoscendo;</l>
     <l n="327">ma de la morte sua tanto i' mi dolsi,</l>
     <l n="328">che quasi a me l'odiata vita io tolsi.</l>
    </lg>
    <lg n="42">
     <l n="329">Pur ripensando poi che troppo leve</l>
     <l n="330">fora pena cotale a tanto eccesso,</l>
     <l n="331">e n'andrebbe impunito il fallo greve,</l>
     <l n="332">ch'uccidendo il mio bene avea commesso,</l>
     <l n="333">volsi che 'l duol, ch'in vita si riceve</l>
     <l n="334">da chi vive inimico di se stesso,</l>
     <l n="335">e la luce del sole aborre e sdegna</l>
     <l n="336">fusse del mio fallir pena condegna.</l>
    </lg>
    <lg n="43">
     <l n="337">E perché il mio dolor sempre crescesse,</l>
     <l n="338">vedendo la cagion di lui presente,</l>
     <l n="339">oprai ch'un mago questa tomba fêsse</l>
     <l n="340">di questo sasso vivo e trasparente;</l>
     <l n="341">e l'estinta donzella entro ponesse,</l>
     <l n="342">così trafitta da lo stral pungente,</l>
     <l n="343">sì che non mai per raggirar di cielo</l>
     <l n="344">si corrompesse in lei la carne o 'l pelo.</l>
    </lg>
    <lg n="44">
     <l n="345">Ma parendomi poi luogo difforme</l>
     <l n="346">questo al mio duro stato ed angoscioso,</l>
     <l n="347">fei che quel mago lo rendeo conforme,</l>
     <l n="348">ed oscuro lo fece e tenebroso,</l>
     <l n="349">togliendo a lui ciò che potea distôrme</l>
     <l n="350">pur breve spazio dal pensier noioso,</l>
     <l n="351">con gran poter ch'al suon de le parole</l>
     <l n="352">muove la terra e 'l corso arresta al sole.</l>
    </lg>
    <lg n="45">
     <l n="353">Volsi poi, per aver ne l'aspra sorte</l>
     <l n="354">compagno alcuno e ne le acerbe pene,</l>
     <l n="355">e perché di costei la dura morte</l>
     <l n="356">pianta ancor fusse quanto a lei conviene,</l>
     <l n="357">ch'incantasse quest'acqua di tal sorte</l>
     <l n="358">ch'a qualunque uomo a gustar mai ne viene,</l>
     <l n="359">per la pietà di chi qui morta giace</l>
     <l n="360">nel cor destasse duolo aspro e tenace;</l>
    </lg>
    <lg n="46">
     <l n="361">onde spinto da quel, fêsse soggiorno,</l>
     <l n="362">meco piangendo la costei sventura,</l>
     <l n="363">come or gli vedi a questo sasso intorno,</l>
     <l n="364">che miran sempre entro la sepoltura.</l>
     <l n="365">Io poi di stare ognor la notte e 'l giorno</l>
     <l n="366">disposi in tutto in questa valle oscura,</l>
     <l n="367">sforzando ogni guerrier che vi passasse</l>
     <l n="368">che mai suo grado il rio liquor gustasse.</l>
    </lg>
    <lg n="47">
     <l n="369">Ma il nuovo incanto di quest'acqua insieme</l>
     <l n="370">col duro viver mio fia terminato;</l>
     <l n="371">ed ognun di costor che piagne e geme</l>
     <l n="372">ritornarà nel suo primiero stato. —</l>
     <l n="373">Così diss'egli, e le parole estreme</l>
     <l n="374">non bene espresse col mancato fiato.</l>
     <l n="375">Non molto dopo spirò l'alma, e quella</l>
     <l n="376">s'alzò volando a la sua pari stella.</l>
    </lg>
    <lg n="48">
     <l n="377">Morto ch'ei fu, color che in mesti accenti</l>
     <l n="378">disfogavano il duol chiuso nel petto,</l>
     <l n="379">posero fine ai queruli lamenti,</l>
     <l n="380">liberi ancor dal grave interno affetto.</l>
     <l n="381">Alcun di lor non è che si ramenti</l>
     <l n="382">a pien de la cagione ond'era astretto</l>
     <l n="383">a lamentarsi, e l'un l'altro rimira</l>
     <l n="384">dubio e sospeso, e 'l pensier volve e gira.</l>
    </lg>
    <lg n="49">
     <l n="385">Rinaldo, ch'era assai doglioso e tristo</l>
     <l n="386">del caso occorso al miser cavaliero,</l>
     <l n="387">molto si rallegrò com'ebbe visto</l>
     <l n="388">liberi questi da l'incanto fiero;</l>
     <l n="389">e del lor dubio e del sospetto avisto,</l>
     <l n="390">conto e chiaro lor fece il caso intiero.</l>
     <l n="391">Quei gli resero allor grazie infinite,</l>
     <l n="392">e per l'obligo lor gli offrir le vite.</l>
    </lg>
    <lg n="50">
     <l n="393">Veggono, a dir mirabil cosa, intanto</l>
     <l n="394">levarsi un gran sepolcro alto dal piano,</l>
     <l n="395">e in un momento a quel primiero a canto</l>
     <l n="396">esser poi messo da invisibil mano.</l>
     <l n="397">Si maraviglia ognun del nuovo incanto,</l>
     <l n="398">e gli par caso inusitato e strano;</l>
     <l n="399">lo stupor crebbe, ché da lor fu scorto</l>
     <l n="400">giacervi dentro il cavalier già morto.</l>
    </lg>
    <lg n="51">
     <l n="401">Scorsero ancor del trasparente vaso</l>
     <l n="402">lettre intagliate in apparente parte,</l>
     <l n="403">onde era esposto l'infelice caso</l>
     <l n="404">de' duo miseri amanti a parte a parte.</l>
     <l n="405">Ma già nessun nel bosco è più rimaso,</l>
     <l n="406">già l'un da l'altro si divide e parte,</l>
     <l n="407">fatte di qua di là molte parole</l>
     <l n="408">di cortesia, come al partir si suole.</l>
    </lg>
    <lg n="52">
     <l n="409">Col gran figlio d'Amon sol vi rimane</l>
     <l n="410">Florindo, a lui già d'amor sommo avinto;</l>
     <l n="411">e come cerca l'odorante cane</l>
     <l n="412">le fere ognor per naturale istinto,</l>
     <l n="413">ne' cespugli, ne' vepri e ne le tane,</l>
     <l n="414">così, da cura generosa spinto,</l>
     <l n="415">cerca ognun di costor nova aventura</l>
     <l n="416">or per monte, or per bosco, or per pianura.</l>
    </lg>
    <lg n="53">
     <l n="417">Il terzo giorno, allor ch'il sol lontano</l>
     <l n="418">da l'orto e da l'occaso è parimente,</l>
     <l n="419">videro il mar Tireno placido e piano</l>
     <l n="420">il bel lito ferir tacitamente;</l>
     <l n="421">e si trovaro in un fiorito piano</l>
     <l n="422">di tanti e più color vago e ridente.</l>
     <l n="423">Di quante grazie adorno è 'l caro viso</l>
     <l n="424">che m'have l'alma e 'l cor d¢mo e conquiso.</l>
    </lg>
    <lg n="54">
     <l n="425">Quivi si vede il bel garzon ch'estinse</l>
     <l n="426">spietato disco, onde tal forma prese,</l>
     <l n="427">e quel cui folle errore a morte spinse,</l>
     <l n="428">miser che di se stesso in van s'accese,</l>
     <l n="429">e chi di dolce amor t'arse e t'avinse,</l>
     <l n="430">o bella diva, il cor molle e cortese,</l>
     <l n="431">per cui tu Marte e 'l tuo Vulcan lasciasti,</l>
     <l n="432">e con le selve il terzo ciel cangiasti.</l>
    </lg>
    <lg n="55">
     <l n="433">Quivi il nardo, l'acanto, il giglio e 'l croco</l>
     <l n="434">veggonsi il vago crin lieti spiegare,</l>
     <l n="435">ed altri fior di cui null'altro luoco</l>
     <l n="436">volle giamai l'alma Natura ornare;</l>
     <l n="437">tra' quai con mormorar soave e roco</l>
     <l n="438">se 'n va limpido rio serpendo al mare,</l>
     <l n="439">pieno il bel corno di coralli e d'auro,</l>
     <l n="440">onde Teti non ha maggior tesauro.</l>
    </lg>
    <lg n="56">
     <l n="441">Quivi non querci e pini, abeti o faggi,</l>
     <l n="442">ma lauri, mirti e vaghi altri arbuscelli</l>
     <l n="443">difendono il terren da' caldi raggi</l>
     <l n="444">con gli odorati lor verdi capelli;</l>
     <l n="445">quivi nei cor più duri e più selvaggi</l>
     <l n="446">destan dolce pensier vezzosi augelli,</l>
     <l n="447">che scherzando su' rami e su le fronde</l>
     <l n="448">soavemente a l'un l'altro risponde.</l>
    </lg>
    <lg n="57">
     <l n="449">Mentre rimiran questi il luoco adorno,</l>
     <l n="450">pensando che tal forse esser doveva</l>
     <l n="451">il bel giardin dove già fêr soggiorno</l>
     <l n="452">i gran nostri parenti Adamo ed Eva,</l>
     <l n="453">sentir poco lontan sonar un corno</l>
     <l n="454">che dolcemente l'aria percoteva,</l>
     <l n="455">e vider poi venir due damigelle,</l>
     <l n="456">vaghe, leggiadre, a maraviglia belle.</l>
    </lg>
    <lg n="58">
     <l n="457">Ha l'una i bei capelli al capo avolti,</l>
     <l n="458">partiti in treccie in maestrevol modi,</l>
     <l n="459">e poi gli tiene in sottil rete accolti,</l>
     <l n="460">che di fin auro e perle ha sovra i nodi;</l>
     <l n="461">l'altra ad arte ir gli fa negletti e sciolti,</l>
     <l n="462">e quasi par ch'ivi se stessa annodi</l>
     <l n="463">l'aura ch'or gli alza, or gli rincrespa e gira,</l>
     <l n="464">e sempre in lor più dolcemente spira.</l>
    </lg>
    <lg n="59">
     <l n="465">Purpurea seta testa a gigli d'oro</l>
     <l n="466">le belle membra a quella asconde e cela;</l>
     <l n="467">gonna, ch'è del color del sacro alloro</l>
     <l n="468">sparsa di gemme, a questa il corpo vela;</l>
     <l n="469">ambo candidi sono i destrier loro,</l>
     <l n="470">adorni sin ai piè d'argentea tela;</l>
     <l n="471">tutti i loro scudieri a la divisa</l>
     <l n="472">con vesti vanno d'un'istessa guisa.</l>
    </lg>
    <lg n="60">
     <l n="473">Giunte queste ai guerrieri, ad ambo pria</l>
     <l n="474">fanno inchin riverente e grazioso;</l>
     <l n="475">poi richieggiono un dono il qual non fia</l>
     <l n="476">ad alcun di lor duo grave o noioso.</l>
     <l n="477">Rinaldo allor: — Chi dono a voi potria</l>
     <l n="478">negar, e sia quant'esser può dannoso?</l>
     <l n="479">Vostro è, signore, il comandarne, e poi</l>
     <l n="480">deggiam quel ch'imponete esseguir noi. —</l>
    </lg>
    <lg n="61">
     <l n="481">Ed elle a loro: — Il don che noi chiediamo,</l>
     <l n="482">e che voi di concederne affermate,</l>
     <l n="483">è che un nostro palagio ove alberghiamo</l>
     <l n="484">de la vostra presenzia oggi degniate;</l>
     <l n="485">indi, signor, non molto lungi siamo,</l>
     <l n="486">ch'è quel che dirimpetto or rimirate</l>
     <l n="487">là su la cima del piacevol colle,</l>
     <l n="488">che vagheggiando intorno alto s'estolle. —</l>
    </lg>
    <lg n="62">
     <l n="489">Così dicendo ancor, si fêro scorta</l>
     <l n="490">de' cavalier ch'a lor se 'n vanno a paro,</l>
     <l n="491">i quai però quanto il dover comporta</l>
     <l n="492">di tanta cortesia le ringraziaro.</l>
     <l n="493">Prendon la strada ch'è più vaga e corta,</l>
     <l n="494">sin che al colle vicin tosto arrivaro,</l>
     <l n="495">al bel colle dipinto il tergo e 'l seno,</l>
     <l n="496">cui lava i vaghi piedi il mar Tireno.</l>
    </lg>
    <lg n="63">
     <l n="497">Pausilippo quest'è, dove s'avanza</l>
     <l n="498">natura ed ha de l'opre sue stupore,</l>
     <l n="499">ove è di Clori la perpetua stanza,</l>
     <l n="500">ov'ha Pomona il suo tesor maggiore;</l>
     <l n="501">ove menan le Grazie eterna danza</l>
     <l n="502">in compagnia di Venere e d'Amore,</l>
     <l n="503">c'hanno l'antiquo Cipro in lui cangiato,</l>
     <l n="504">come in più degno albergo e più pregiato.</l>
    </lg>
    <lg n="64">
     <l n="505">Come a la cima fur del vago monte,</l>
     <l n="506">dolce sonar di nuovo un corno udiro.</l>
     <l n="507">Indi calossi del palagio il ponte,</l>
     <l n="508">onde molte donzelle insieme usciro.</l>
     <l n="509">Han tutte vaghe membra, amabil fronte,</l>
     <l n="510">abito eletto e d'artificio miro;</l>
     <l n="511">cortesi in vista son, ma nel bel volto</l>
     <l n="512">han virginal decoro insieme scolto.</l>
    </lg>
    <lg n="65">
     <l n="513">Una di loro, a cui la schiera bella</l>
     <l n="514">tutta portar parea maggior rispetto,</l>
     <l n="515">raccolse con benigna umil favella</l>
     <l n="516">i cavalier e con cortese aspetto:</l>
     <l n="517">e l'un con questa man, l'altro con quella</l>
     <l n="518">preso, gli addusse dentro il real tetto,</l>
     <l n="519">ricco e superbo per materia ed arte</l>
     <l n="520">in ogni sua men degna e nobil parte.</l>
    </lg>
    <lg n="66">
     <l n="521">Giunsero, ascesa pria la regia scala</l>
     <l n="522">ch'era di pietra alabastrina e viva,</l>
     <l n="523">in spaziosa e ben formata sala,</l>
     <l n="524">che scopre il piano e la tirena riva;</l>
     <l n="525">quivi da più fenestre il fiato esala</l>
     <l n="526">verso là dove il dì more o s'avviva,</l>
     <l n="527">verso settentrione e verso dove</l>
     <l n="528">cinto di pioggia i crini Austro si move.</l>
    </lg>
    <lg n="67">
     <l n="529">S'alza a punto nel mezo ornato altare,</l>
     <l n="530">ricco d'oro e di gemme a maraviglia,</l>
     <l n="531">ove di donna un bel ritratto appare</l>
     <l n="532">che sol se stessa e null'altra simiglia;</l>
     <l n="533">veggonsi in lei grazie divine e rare,</l>
     <l n="534">sguard'uman, chiara fronte, allegre ciglia,</l>
     <l n="535">aria gentil, benigno onesto riso,</l>
     <l n="536">e par ch'accoglia ognun con grato viso.</l>
    </lg>
    <lg n="68">
     <l n="537">Tiene aperte le mani in modo tale</l>
     <l n="538">che si mostra al donar pronta ed usata;</l>
     <l n="539">l'attraversa per mezo un motto, il quale</l>
     <l n="540">ha tal sentenza in lettre d'or segnata:</l>
     <l n="541">“Tra le figlie di Dio nata immortale</l>
     <l n="542">son io, non men d'ogni vertù pregiata:</l>
     <l n="543">né senza aver di me ripieno il core</l>
     <l n="544">ascender può mai l'uomo a vero onore.”</l>
    </lg>
    <lg n="69">
     <l n="545">Pendon dopoi da le pareti belle</l>
     <l n="546">molte imagin ritratte in tutti i lati;</l>
     <l n="547">di sesso e volto son diverse quelle,</l>
     <l n="548">e gli abiti tra loro han variati;</l>
     <l n="549">né so se tai le avria già fatte Apelle,</l>
     <l n="550">o se tai le fêsse oggi il Salviati,</l>
     <l n="551">che coi colori e col penello audace</l>
     <l n="552">scorno a Natura, invidia agli altri face.</l>
    </lg>
    <lg n="70">
     <l n="553">Come nel bel de le dipinte carte</l>
     <l n="554">la vista i cavalier hanno appagata,</l>
     <l n="555">e de la regia sala a parte a parte</l>
     <l n="556">la mirabil ricchezza ancor mirata,</l>
     <l n="557">chiedono a lei che gli divide e parte,</l>
     <l n="558">sendo tra l'uno e l'altro in mezo intrata,</l>
     <l n="559">di chi l'imagin sia che rende adorno</l>
     <l n="560">l'altare, e di chi l'altre appese intorno.</l>
    </lg>
    <lg n="71">
     <l n="561">L'esser suo chiedonle anco, e di coloro</l>
     <l n="562">che fan seco dimora in compagnia,</l>
     <l n="563">e come il feminil leggiadro coro</l>
     <l n="564">così da' cavalier sevro si stia.</l>
     <l n="565">Ella, a que' detti rispondendo loro,</l>
     <l n="566">disse: — Il saprete allor che tempo ei fia. —</l>
     <l n="567">Poscia in stanza men grande indi gli mena,</l>
     <l n="568">ove apparata è la superba cena.</l>
    </lg>
    <lg n="72">
     <l n="569">Gareggia insieme il nobil drapelletto</l>
     <l n="570">in far allor servigio a' duo baroni:</l>
     <l n="571">chi scarca lor de la corazza il petto,</l>
     <l n="572">chi di spade e pugnale ambi i galloni;</l>
     <l n="573">altra l'elmo e lo scudo e 'l braccialetto,</l>
     <l n="574">altra il resto lor trae fino agli sproni;</l>
     <l n="575">altri le mani lor da vasi aurati</l>
     <l n="576">sparge di liquor varii ed odorati.</l>
    </lg>
    <lg n="73">
     <l n="577">Vinti donzelle ne la mensa a canto</l>
     <l n="578">s'assidono ai guerrier; vint'altre han cura</l>
     <l n="579">di farla ricca e lieta, a pien di quanto</l>
     <l n="580">produce grato al gusto uman natura.</l>
     <l n="581">E spumante liquor di Bacco intanto</l>
     <l n="582">meschian vint'altre ancor con acqua pura,</l>
     <l n="583">ed altre tante ai lor vocali accenti</l>
     <l n="584">rendon concordi i musici stromenti.</l>
    </lg>
    <lg n="74">
     <l n="585">Come coi cibi fu, come coi vini</l>
     <l n="586">d¢ma la sete e l'importuna fame,</l>
     <l n="587">e si scoprir, levati i bianchi lini,</l>
     <l n="588">i bei tapeti adorni d'aureo stame,</l>
     <l n="589">disse ver' lor, rivolta ai pellegrini</l>
     <l n="590">baron, colei che fra quelle altre dame</l>
     <l n="591">maggior sembrava: — Ora, signor, saprete</l>
     <l n="592">quel che poco anzi a me voi chiesto avete.</l>
    </lg>
    <lg n="75">
     <l n="593">Di Napoli, città che 'n riva al mare</l>
     <l n="594">siede quindi vicin, già resse il freno</l>
     <l n="595">donna che fu de le più degne e rare</l>
     <l n="596">virtuti adorna e copiosa a pieno,</l>
     <l n="597">che sopra tutto non trovò mai pare</l>
     <l n="598">in cortesia, sì n'ebbe il cor ripieno;</l>
     <l n="599">ed in ciò vinse i più lodati essempi</l>
     <l n="600">che giamai furo negli antiqui tempi.</l>
    </lg>
    <lg n="76">
     <l n="601">Costei, vaga d'oprar cosa ch'ognora</l>
     <l n="602">la memoria di lei viva serbasse,</l>
     <l n="603">tai che, sì come in vita, in morte ancora</l>
     <l n="604">l'alta sua cortesia si celebrasse,</l>
     <l n="605">fece con l'arte maga, ond'essa allora</l>
     <l n="606">a pena ritrovò chi l'aguagliasse,</l>
     <l n="607">questo palagio in cima a questo colle,</l>
     <l n="608">ed a la cortesia sacrare il volle.</l>
    </lg>
    <lg n="77">
     <l n="609">Sendo a la cortesia poscia sacrato,</l>
     <l n="610">chiamollo Albergo de la Cortesia,</l>
     <l n="611">e l'imagin di lei sovra l'ornato</l>
     <l n="612">altar drizzò, dove ad ogni or si stia;</l>
     <l n="613">ritrasse poi ciascun che mai sia stato</l>
     <l n="614">raro tra' più cortesi o che pur fia,</l>
     <l n="615">ed i ritratti loro intorno appese,</l>
     <l n="616">sì che il muro più vago indi si rese.</l>
    </lg>
    <lg n="78">
     <l n="617">Lascia da poi che in cortesia si spenda</l>
     <l n="618">in questo albergo tanto argento ed oro,</l>
     <l n="619">che ve 'n fia sempre, benché il sol risplenda</l>
     <l n="620">mille volte or nel Cancro ed or nel Toro;</l>
     <l n="621">né crederò ch'a cotal pregio ascenda</l>
     <l n="622">altro cui re possegga ampio tesoro;</l>
     <l n="623">e vuol che le ricchezze e 'l luoco istesso</l>
     <l n="624">sia governato ognor dal nostro sesso:</l>
    </lg>
    <lg n="79">
     <l n="625">da donzelle però d'alti parenti</l>
     <l n="626">ne l'Italia felice al mondo nate,</l>
     <l n="627">le quali a note ed ad ignote genti</l>
     <l n="628">non sol ricetto dar siano obligate,</l>
     <l n="629">ma cercar anco co' pensieri intenti</l>
     <l n="630">deggian ch'ad albergar sempre menate</l>
     <l n="631">sian qui donne e donzelle e cavalieri,</l>
     <l n="632">del paese così come stranieri.</l>
    </lg>
    <lg n="80">
     <l n="633">Vuol anco ch'ognor vada a questo effetto</l>
     <l n="634">una copia di lor là presso il lito,</l>
     <l n="635">la qual tenti condurre al suo ricetto</l>
     <l n="636">ognun che passa con cortese invito.</l>
     <l n="637">E perché non le punga al cor sospetto</l>
     <l n="638">de l'onor suo, che non le sia rapito,</l>
     <l n="639">incantò il monte e intorno ancor sei miglia</l>
     <l n="640">con nuova ed incredibil meraviglia:</l>
    </lg>
    <lg n="81">
     <l n="641">che s'alcun donna ingiurioso offende</l>
     <l n="642">ne l'aver, ne la vita o ne l'onore,</l>
     <l n="643">d'invisibile ardor tutto s'accende,</l>
     <l n="644">sì che miseramente al fin ne more.</l>
     <l n="645">Ma sì come l'incanto ognor difende</l>
     <l n="646">chi serva in fatto il virginal suo fiore,</l>
     <l n="647">così qual donna il macchia e 'l tiene a vile</l>
     <l n="648">quinci discaccia con perpetuo stile.</l>
    </lg>
    <lg n="82">
     <l n="649">Come il mar scaccia d'uom le membra estinte,</l>
     <l n="650">come scaccia pastor le infette agnelle,</l>
     <l n="651">così con forza non veduta spinte</l>
     <l n="652">da questo spazio son le damigelle,</l>
     <l n="653">che da l'amore o dal gran premio vinte</l>
     <l n="654">misere furo al proprio onor rubelle;</l>
     <l n="655">e quinci avien che i padri nostri poi</l>
     <l n="656">non han, mentre stiam qui, cura di noi.</l>
    </lg>
    <lg n="83">
     <l n="657">Fe' da poi la regina, Alba nomata,</l>
     <l n="658">per mostrarsi cortese in ogni cosa,</l>
     <l n="659">e per farsi a coloro amica e grata</l>
     <l n="660">che van cercando ogni ventura ascosa,</l>
     <l n="661">una barca mirabile incantata</l>
     <l n="662">ch'ella chiamò la barca aventurosa;</l>
     <l n="663">perciò ch'ognun che in lei di gir si fida,</l>
     <l n="664">sempre a qualche aventura in breve guida.</l>
    </lg>
    <lg n="84">
     <l n="665">Senza nocchier, sol da l'incanto scorta,</l>
     <l n="666">se 'n va la barca per l'ondoso mare,</l>
     <l n="667">e gli erranti guerrier securi porta</l>
     <l n="668">là dove il lor ardir possin mostrare,</l>
     <l n="669">come, se 'l vostro core a ciò v'essorta,</l>
     <l n="670">voi potrete, signori, ancor provare,</l>
     <l n="671">ché la barca tegniam quinci vicina,</l>
     <l n="672">dove col nostro lito il mar confina.</l>
    </lg>
    <lg n="85">
     <l n="673">Or l'ordin che tra noi serbar sogliamo</l>
     <l n="674">riman che sol vi dica, ed egli è questo,</l>
     <l n="675">ch'ogn'anno tra noi tutte una eleggiamo,</l>
     <l n="676">ch'abbia a regger poi l'altre il pensier desto.</l>
     <l n="677">A quant'ella n'impon tutte obidiamo,</l>
     <l n="678">pur che comandi il licito e l'onesto.</l>
     <l n="679">Io che per nome Euridice son detta,</l>
     <l n="680">al degno grado fui poco anzi eletta.</l>
    </lg>
    <lg n="86">
     <l n="681">Fu Guilante il leggiadro padre mio,</l>
     <l n="682">e in Capua dominò mentre che visse. —</l>
     <l n="683">Qui tacque alquanto, indi il parlar seguio,</l>
     <l n="684">e de l'altre la stirpe e 'l nome disse.</l>
     <l n="685">Ma perché tinta già d'oscuro oblio</l>
     <l n="686">sorgea la notte, fe' ch'ognun si gisse</l>
     <l n="687">a riposar su l'addagiate piume,</l>
     <l n="688">sin ch'in ciel si mostrasse il nuovo lume.</l>
    </lg>
   </lg>
  </body>
 </text>
</TEI>