<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO SETTIMO</title>
    <author>Torquato Tasso</author>
   </titleStmt>
   <extent>
    <measure unit="stanza">122</measure>
    <measure unit="line">976</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-set</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO SETTIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO SETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Intanto Erminia infra le ombrose piante </l>
     <l n="2">d'antica selva dal cavallo è scòrta, </l>
     <l n="3">né più governa il fren la man tremante, </l>
     <l n="4">e mezza quasi par tra viva e morta. </l>
     <l n="5">Per tante strade si raggira e tante </l>
     <l n="6">il corridor ch'in sua balia la porta, </l>
     <l n="7">ch'al fin da gli occhi altrui pur si dilegua, </l>
     <l n="8">ed è soverchio omai ch'altri la segua. </l>
    </lg>
    <lg n="2">
     <l n="9">Qual dopo lunga e faticosa caccia </l>
     <l n="10">tornansi mesti ed anelanti i cani </l>
     <l n="11">che la fèra perduta abbian di traccia, </l>
     <l n="12">nascosta in selva da gli aperti piani, </l>
     <l n="13">tal pien d'ira e di vergogna in faccia </l>
     <l n="14">riedono stanchi i cavalier cristiani. </l>
     <l n="15">Ella pur fugge, e timida e smarrita </l>
     <l n="16">non si volge a mirar s'anco è seguita. </l>
    </lg>
    <lg n="3">
     <l n="17">Fuggì tutta la notte, e tutto il giorno </l>
     <l n="18">errò senza consiglio e senza guida, </l>
     <l n="19">non udendo o vedendo altro d'intorno, </l>
     <l n="20">che le lagrime sue, che le sue strida. </l>
     <l n="21">Ma ne l'ora che 'l sol dal carro adorno </l>
     <l n="22">scioglie i corsieri e in grembo al mar s'annida, </l>
     <l n="23">giunse del bel Giordano a le chiare acque </l>
     <l n="24">e scese in riva al fiume, e qui si giacque. </l>
    </lg>
    <lg n="4">
     <l n="25">Cibo non prende già, ché de' suoi mali </l>
     <l n="26">solo si pasce e sol di pianto ha sete; </l>
     <l n="27">ma 'l sonno, che de' miseri mortali </l>
     <l n="28">è co 'l suo dolce oblio posa e quiete, </l>
     <l n="29">sopì co' sensi i suoi dolori, e l'ali </l>
     <l n="30">dispiegò sovra lei placide e chete; </l>
     <l n="31">né però cessa Amor con varie forme </l>
     <l n="32">la sua pace turbar mentre ella dorme. </l>
    </lg>
    <lg n="5">
     <l n="33">Non si destò fin che garrir gli augelli </l>
     <l n="34">non sentì lieti e salutar gli albori, </l>
     <l n="35">e mormorar il fiume e gli arboscelli, </l>
     <l n="36">e con l'onda scherzar l'aura e co i fiori. </l>
     <l n="37">Apre i languidi lumi e guarda quelli </l>
     <l n="38">alberghi solitari de' pastori, </l>
     <l n="39">e parle voce udir tra l'acqua e i rami </l>
     <l n="40">ch'a i sospiri ed al pianto la richiami. </l>
    </lg>
    <lg n="6">
     <l n="41">Ma son, mentr'ella piange, i suoi lamenti </l>
     <l n="42">rotti da un chiaro suon ch'a lei ne viene, </l>
     <l n="43">che sembra ed è di pastorali accenti </l>
     <l n="44">misto e di boscareccie inculte avene. </l>
     <l n="45">Risorge, e là s'indrizza a passi lenti, </l>
     <l n="46">e vede un uom canuto a l'ombre amene </l>
     <l n="47">tesser fiscelle a la sua greggia a canto </l>
     <l n="48">ed ascoltar di tre fanciulli il canto. </l>
    </lg>
    <lg n="7">
     <l n="49">Vedendo quivi comparir repente </l>
     <l n="50">l'insolite arme, sbigottìr costoro; </l>
     <l n="51">ma li saluta Erminia e dolcemente </l>
     <l n="52">gli affida, e gli occhi scopre e i bei crin d'oro: </l>
     <l n="53">– Seguite, – dice – aventurosa gente </l>
     <l n="54">al Ciel diletta, il bel vostro lavoro, </l>
     <l n="55">ché non portano già guerra quest'armi </l>
     <l n="56">a l'opre vostre, a i vostri dolci carmi. – </l>
    </lg>
    <lg n="8">
     <l n="57">Soggiunse poscia: – O padre, or che d'intorno </l>
     <l n="58">d'alto incendio di guerra arde il paese, </l>
     <l n="59">come qui state in placido soggiorno </l>
     <l n="60">senza temer le militari offese? </l>
     <l n="61">– Figlio, – ei rispose – d'ogni oltraggio e scorno </l>
     <l n="62">la mia famiglia e la mia greggia illese </l>
     <l n="63">sempre qui fur, né strepito di Marte </l>
     <l n="64">ancor turbò questa remota parte. </l>
    </lg>
    <lg n="9">
     <l n="65">O sia grazia del Ciel che l'umiltade </l>
     <l n="66">d'innocente pastor salvi e sublime, </l>
     <l n="67">o che, sì come folgore non cade </l>
     <l n="68">in basso pian ma su l'eccelse cime, </l>
     <l n="69">così il furor di peregrine spade </l>
     <l n="70">sol de' gran re l'altere teste opprime, </l>
     <l n="71">né gli avidi soldati a preda alletta </l>
     <l n="72">la nostra povertà vile e negletta. </l>
    </lg>
    <lg n="10">
     <l n="73">Altrui vile e negletta, a me sì cara </l>
     <l n="74">che non bramo tesor né regal verga, </l>
     <l n="75">né cura o voglia ambiziosa o avara </l>
     <l n="76">mai nel tranquillo del mio petto alberga. </l>
     <l n="77">Spengo la sete mia ne l'acqua chiara, </l>
     <l n="78">che non tem'io che di venen s'asperga, </l>
     <l n="79">e questa greggia e l'orticel dispensa </l>
     <l n="80">cibi non compri a la mia parca mensa. </l>
    </lg>
    <lg n="11">
     <l n="81">Ché poco è il desiderio, e poco è il nostro </l>
     <l n="82">bisogno onde la vita si conservi. </l>
     <l n="83">Son figli miei questi ch'addito e mostro, </l>
     <l n="84">custodi de la mandra, e non ho servi. </l>
     <l n="85">Così me 'n vivo in solitario chiostro, </l>
     <l n="86">saltar veggendo i capri snelli e i cervi, </l>
     <l n="87">ed i pesci guizzar di questo fiume </l>
     <l n="88">e spiegar gli augelletti al ciel le piume. </l>
    </lg>
    <lg n="12">
     <l n="89">Tempo già fu, quando più l'uom vaneggia </l>
     <l n="90">ne l'età prima, ch'ebbi altro desio </l>
     <l n="91">e disdegnai di pasturar la greggia; </l>
     <l n="92">e fuggii dal paese a me natio, </l>
     <l n="93">e vissi in Menfi un tempo, e ne la reggia </l>
     <l n="94">fra i ministri del re fui posto anch'io, </l>
     <l n="95">e benché fossi guardian de gli orti </l>
     <l n="96">vidi e conobbi pur l'inique corti. </l>
    </lg>
    <lg n="13">
     <l n="97">Pur lusingato da speranza ardita </l>
     <l n="98">soffrii lunga stagion ciò che più spiace; </l>
     <l n="99">ma poi ch'insieme con l'età fiorita </l>
     <l n="100">mancò la speme e la baldanza audace, </l>
     <l n="101">piansi i riposi di quest'umil vita </l>
     <l n="102">e sospirai la mia perduta pace, </l>
     <l n="103">e dissi: &lt;&lt;O corte, a Dio.&gt;&gt; Così, a gli amici </l>
     <l n="104">boschi tornando, ho tratto i dì felici. – </l>
    </lg>
    <lg n="14">
     <l n="105">Mentre ei così ragiona, Erminia pende </l>
     <l n="106">da la soave bocca intenta e cheta; </l>
     <l n="107">e quel saggio parlar, ch'al cor le scende, </l>
     <l n="108">de' sensi in parte le procelle acqueta. </l>
     <l n="109">Dopo molto pensar, consiglio prende </l>
     <l n="110">in quella solitudine secreta </l>
     <l n="111">insino a tanto almen farne soggiorno </l>
     <l n="112">ch'agevoli fortuna il suo ritorno. </l>
    </lg>
    <lg n="15">
     <l n="113">Onde al buon vecchio dice: – O fortunato, </l>
     <l n="114">ch'un tempo conoscesti il male a prova, </l>
     <l n="115">se non t'invidii il Ciel sì dolce stato, </l>
     <l n="116">de le miserie mie pietà ti mova; </l>
     <l n="117">e me teco raccogli in così grato </l>
     <l n="118">albergo ch'abitar teco mi giova. </l>
     <l n="119">Forse fia che 'l mio core infra quest'ombre </l>
     <l n="120">del suo peso mortal parte disgombre. </l>
    </lg>
    <lg n="16">
     <l n="121">Ché se di gemme e d'or, che 'l vulgo adora </l>
     <l n="122">sì come idoli suoi, tu fossi vago, </l>
     <l n="123">potresti ben, tante n'ho meco ancora, </l>
     <l n="124">renderne il tuo desio contento e pago. – </l>
     <l n="125">Quinci, versando da' begli occhi fora </l>
     <l n="126">umor di doglia cristallino e vago, </l>
     <l n="127">parte narrò di sue fortune, e intanto </l>
     <l n="128">il pietoso pastor pianse al suo pianto. </l>
    </lg>
    <lg n="17">
     <l n="129">Poi dolce la consola e sì l'accoglie </l>
     <l n="130">come tutt'arda di paterno zelo, </l>
     <l n="131">e la conduce ov'è l'antica moglie </l>
     <l n="132">che di conforme cor gli ha dato il Cielo. </l>
     <l n="133">La fanciulla regal di rozze spiglie </l>
     <l n="134">s'ammanta, e cinge al crin ruvido velo; </l>
     <l n="135">ma nel moto de gli occhi e de le membra </l>
     <l n="136">non già di boschi abitatrice sembra. </l>
    </lg>
    <lg n="18">
     <l n="137">Non copre abito vil la nobil luce </l>
     <l n="138">e quanto è il lei d'altero e di gentile, </l>
     <l n="139">e fuor la maestà regia traluce </l>
     <l n="140">per gli atti ancor de l'essercizio umile. </l>
     <l n="141">Guida la greggia a i paschi e la riduce </l>
     <l n="142">con la povera verga al chiuso ovile, </l>
     <l n="143">e da l'irsute mamme il latte preme </l>
     <l n="144">e 'n giro accolto poi lo stringe insieme. </l>
    </lg>
    <lg n="19">
     <l n="145">Sovente, allor che su gli estivi ardori </l>
     <l n="146">giacean le pecorelle a l'ombre assise, </l>
     <l n="147">ne la scorza de' faggi e de gli allori </l>
     <l n="148">segnò l'amato nome in mille guise, </l>
     <l n="149">e de' suoi strani ed infelici amori </l>
     <l n="150">gli aspri successi in mille piante incise, </l>
     <l n="151">e in rileggendo poi le proprie note </l>
     <l n="152">rigò di belle lagrime le gote. </l>
    </lg>
    <lg n="20">
     <l n="153">Indi dicea piangendo: – In voi serbate </l>
     <l n="154">questa dolente istoria, amiche piante; </l>
     <l n="155">perché se fia ch'a le vostr'ombre grate </l>
     <l n="156">giamai soggiorni alcun fedele amante, </l>
     <l n="157">senta svegliarsi al cor dolce pietate </l>
     <l n="158">de le sventure mie sì varie e tante, </l>
     <l n="159">e dica: &lt;&lt;Ah troppo ingiusta empia mercede </l>
     <l n="160">diè Fortuna ed Amore a sì gran fede!&gt;&gt; </l>
    </lg>
    <lg n="21">
     <l n="161">Forse averrà, se 'l Ciel benigno ascolta </l>
     <l n="162">affettuoso alcun prego mortale, </l>
     <l n="163">che venga in queste selve anco talvolta </l>
     <l n="164">quegli a cui di me forse or nulla cale; </l>
     <l n="165">e rivolgendo gli occhi ove sepolta </l>
     <l n="166">giacerà questa spoglia inferma e frale, </l>
     <l n="167">tardo premio conceda a i miei martìri </l>
     <l n="168">di poche lagrimette e di sospiri; </l>
    </lg>
    <lg n="22">
     <l n="169">onde se in vita il cor misero fue, </l>
     <l n="170">sia lo spirito in morte almen felice, </l>
     <l n="171">e 'l cener freddo de le fiamme sue </l>
     <l n="172">goda quel ch'or godere a me non lice. – </l>
     <l n="173">Così ragiona a i sordi tronchi, e due </l>
     <l n="174">fonti di pianto da' begli occhi elice. </l>
     <l n="175">Tancredi intanto, ove fortuna il tira </l>
     <l n="176">lunge da lei, per lei seguir, s'aggira. </l>
    </lg>
    <lg n="23">
     <l n="177">Egli, seguendo le vestigia impresse, </l>
     <l n="178">rivolse il corso a la selva vicina; </l>
     <l n="179">ma quivi da le piante orride e spesse </l>
     <l n="180">nera e folta così l'ombra dechina </l>
     <l n="181">che più non può raffigurar tra esse </l>
     <l n="182">l'orme novelle, e 'n dubbio oltre camina, </l>
     <l n="183">porgendo intorno pur l'orecchie intente </l>
     <l n="184">se calpestio, se romor d'armi sente. </l>
    </lg>
    <lg n="24">
     <l n="185">E se pur la notturna aura percote </l>
     <l n="186">tenera fronde mai d'olmo o di faggio, </l>
     <l n="187">o se fèra od augello un ramo scote, </l>
     <l n="188">tosto a quel picciol suon drizza il viaggio. </l>
     <l n="189">Esce al fin de la selva, e per ignote </l>
     <l n="190">strade il conduce de la luna il raggio </l>
     <l n="191">verso un romor che di lontano udiva, </l>
     <l n="192">insin che giunse al loco ond'egli usciva. </l>
    </lg>
    <lg n="25">
     <l n="193">Giunse ove sorgean da vivo sasso </l>
     <l n="194">in molta copia chiare e lucide onde, </l>
     <l n="195">e fattosene un rio volgeva a basso </l>
     <l n="196">lo strepitoso piè tra verdi sponde. </l>
     <l n="197">Quivi egli ferma addolorato il passo </l>
     <l n="198">e chiama, e sola a i gridi Ecco risponde; </l>
     <l n="199">e vede intanto con serene ciglia </l>
     <l n="200">sorger l'aurora candida e vermiglia. </l>
    </lg>
    <lg n="26">
     <l n="201">Geme cruccioso, e 'n contra il Ciel si sdegna </l>
     <l n="202">che sperata gli neghi alta ventura; </l>
     <l n="203">ma de la donna sua, quand'ella vegna </l>
     <l n="204">offesa pur, far la vendetta giura. </l>
     <l n="205">Di rivolgersi al campo al fin disegna, </l>
     <l n="206">benché la via trovar non s'assecura, </l>
     <l n="207">ché gli sovien che presso è il dì prescritto </l>
     <l n="208">che pugnar dée co 'l cavalier d'Egitto. </l>
    </lg>
    <lg n="27">
     <l n="209">Partesi, e mentre va per dubbio calle </l>
     <l n="210">ode un corso appressar ch'ognor s'avanza, </l>
     <l n="211">ed al fine spuntar d'angusta valle </l>
     <l n="212">vede uom che di corriero avea sembianza. </l>
     <l n="213">Scotea mobile sferza, e da le spalle </l>
     <l n="214">pendea il corno su 'l fianco a nostra usanza. </l>
     <l n="215">Chiede Tancredi a lui per quale strada </l>
     <l n="216">al campo de' cristiani indi si vada. </l>
    </lg>
    <lg n="28">
     <l n="217">Quegli italico parla: – Or là m'invio </l>
     <l n="218">dove m'ha Boemondo in fretta spinto. – </l>
     <l n="219">Segue Tancredi lui che del gran zio </l>
     <l n="220">messaggio stima, e crede al parlar finto. </l>
     <l n="221">Giungono al fin là dove un sozzo e rio </l>
     <l n="222">lago impaluda, ed un castel n'è cinto, </l>
     <l n="223">ne la stagion che 'l sol par che s'immerga </l>
     <l n="224">ne l'ampio nido ove la notte alberga. </l>
    </lg>
    <lg n="29">
     <l n="225">Suona il corriero in arrivando il corno, </l>
     <l n="226">e tosto giù calar si vede un ponte: </l>
     <l n="227">– Quando latin sia tu, qui far soggiorno </l>
     <l n="228">potrai – gli dice – in fin che 'l sol rimonte, </l>
     <l n="229">ché questo loco, e non è il terzo giorno, </l>
     <l n="230">tolse a i pagani di Cosenza il conte. – </l>
     <l n="231">Mira il loco il guerrier, che d'ogni parte </l>
     <l n="232">inespugnabil fanno il sito e l'arte. </l>
    </lg>
    <lg n="30">
     <l n="233">Dubita alquanto poi ch'entro sì forte </l>
     <l n="234">magione alcuno inganno occulto giaccia; </l>
     <l n="235">ma come avezzo a i rischi de la morte, </l>
     <l n="236">motto non fanne, e no 'l dimostra in faccia, </l>
     <l n="237">ch'ovunque il guidi elezione o sorte, </l>
     <l n="238">vuol che securo la sua destra il faccia. </l>
     <l n="239">Pur l'obligo ch'egli ha d'altra battaglia </l>
     <l n="240">fa che di nova impresa or non gli caglia; </l>
    </lg>
    <lg n="31">
     <l n="241">sì ch'incontra al castello, ove in un prato </l>
     <l n="242">il curvo ponte si distende e posa, </l>
     <l n="243">ritiene alquanto il passo, ed invitato </l>
     <l n="244">non segue la sua scorta insidiosa. </l>
     <l n="245">Su 'l ponte intanto un cavaliero armato </l>
     <l n="246">con sembianza apparia fera e sdegnosa, </l>
     <l n="247">ch'avendo ne la destra il ferro ignudo </l>
     <l n="248">in suon parlava minaccioso e crudo: </l>
    </lg>
    <lg n="32">
     <l n="249">– O tu, che (siasi tua fortuna o voglia) </l>
     <l n="250">al paese fatal d'Armida arrive, </l>
     <l n="251">pensi indarno al fuggir; or l'arme spoglia </l>
     <l n="252">e porgi a i lacci suoi le man cattive, </l>
     <l n="253">ed entra pur ne la guardata soglia </l>
     <l n="254">con queste leggi ch'ella altrui prescrive, </l>
     <l n="255">né più sperar di riveder il cielo </l>
     <l n="256">per volger d'anni o per cangiar di pelo, </l>
    </lg>
    <lg n="33">
     <l n="257">se non giuri d'andar con gli altri sui </l>
     <l n="258">contra ciascun che da Giesù s'appella. – </l>
     <l n="259">S'affisa a quel parlar Tancredi in lui </l>
     <l n="260">e riconosce l'arme e la favella. </l>
     <l n="261">Rambaldo di Guascogna era costui </l>
     <l n="262">che partì con Armida, e sol per ella </l>
     <l n="263">pagan si fece e difensor divenne </l>
     <l n="264">di quell'usanza rea ch'ivi si tenne. </l>
    </lg>
    <lg n="34">
     <l n="265">Di santo sdegno il pio guerrier si tinse </l>
     <l n="266">nel volto, e gli rispose: – Empio fellone, </l>
     <l n="267">quel Tancredi son io che 'l ferro cinse </l>
     <l n="268">per Cristo sempre, e fui di lui campione; </l>
     <l n="269">e in sua virtute i suoi rubelli vinse, </l>
     <l n="270">come vuo' che tu vegga al paragone, </l>
     <l n="271">ché da l'ira del Ciel ministra eletta </l>
     <l n="272">è questa destra a far in te vendetta. – </l>
    </lg>
    <lg n="35">
     <l n="273">Turbossi udendo il glorioso nome </l>
     <l n="274">l'empio guerriero, e scolorissi in viso. </l>
     <l n="275">Pur celando il timor, gli disse: – Or come, </l>
     <l n="276">misero, vieni ove rimanga ucciso? </l>
     <l n="277">Qui saran le tue forze oppresse e dome, </l>
     <l n="278">e questo altero tuo capo reciso; </l>
     <l n="279">e manderollo a i duci franchi in dono, </l>
     <l n="280">s'altro da quel che soglio oggi non sono. – </l>
    </lg>
    <lg n="36">
     <l n="281">Così dicea il pagano; e perché il giorno </l>
     <l n="282">spento era omai sì che vedeasi a pena, </l>
     <l n="283">apparìr tante lampade d'intorno </l>
     <l n="284">che ne fu l'aria lucida e serena. </l>
     <l n="285">Splende il castel come in teatro adorno </l>
     <l n="286">suol fra notturne pompe altera scena, </l>
     <l n="287">ed in eccelsa parte Armida siede, </l>
     <l n="288">onde senz'esser vista e ode e vede. </l>
    </lg>
    <lg n="37">
     <l n="289">Il magnanimo eroe fra tanto appresta </l>
     <l n="290">a la fera tenzon l'arme e l'ardire, </l>
     <l n="291">né su 'l debil cavallo assiso resta </l>
     <l n="292">già veggendo il nemico a piè venire. </l>
     <l n="293">Vien chiuso ne lo scudo e l'elmo ha in testa, </l>
     <l n="294">la spada nuda, e in atto è di ferire. </l>
     <l n="295">Gli move incontra il principe feroce </l>
     <l n="296">con occhi torvi e con terribil voce. </l>
    </lg>
    <lg n="38">
     <l n="297">Quegli con larghe rote aggira i passi </l>
     <l n="298">stretto ne l'arme, e colpi accenna e finge; </l>
     <l n="299">questi, se ben ha i membri infermi e lassi, </l>
     <l n="300">va risoluto e gli s'appressa e stringe, </l>
     <l n="301">e là donde Rambaldo a dietro fassi </l>
     <l n="302">velocissimamente egli si spinge, </l>
     <l n="303">e s'avanza e l'incalza, e fulminando </l>
     <l n="304">spesso a la vista gli drizza il brando. </l>
    </lg>
    <lg n="39">
     <l n="305">E più ch'altrove impetuoso fère </l>
     <l n="306">ove più di vital formò natura, </l>
     <l n="307">a le percosse le minaccie altere </l>
     <l n="308">accompagnando, e 'l danno a la paura. </l>
     <l n="309">Di qua di là si volge, e sue leggiere </l>
     <l n="310">membra il presto guascone a i colpi fura, </l>
     <l n="311">e cerca or con lo scudo or con la spada </l>
     <l n="312">che 'l nemico furore indarno cada; </l>
    </lg>
    <lg n="40">
     <l n="313">ma veloce a lo schermo ei non è tanto </l>
     <l n="314">che più l'altro non sia pronto a l'offese. </l>
     <l n="315">Già spezzato lo scudo e l'elmo infranto </l>
     <l n="316">e forato e sanguigno avea l'arnese, </l>
     <l n="317">e colpo alcun de' suoi che tanto o quanto </l>
     <l n="318">impiagasse il nemico anco non scese; </l>
     <l n="319">e teme, e gli rimorde insieme il core </l>
     <l n="320">sdegno, vergogna, conscienza, amore. </l>
    </lg>
    <lg n="41">
     <l n="321">Disponsi al fin con disperata guerra </l>
     <l n="322">far prova omai de l'ultima fortuna. </l>
     <l n="323">Gitta lo scudo, e a due mani afferra </l>
     <l n="324">la spada ch'è di sangue ancor digiuna; </l>
     <l n="325">e co 'l nemico suo si stringe e serra </l>
     <l n="326">e cala un colpo, e non v'è piastra alcuna </l>
     <l n="327">che gli resista sì che grave angoscia </l>
     <l n="328">non dia piagando a la sinistra coscia. </l>
    </lg>
    <lg n="42">
     <l n="329">E poi su l'ampia fronte il ripercote </l>
     <l n="330">sì ch' il picchio rimbomba in suon di squilla; </l>
     <l n="331">l'elmo non fende già, ma lui ben scote, </l>
     <l n="332">tal ch'egli si rannicchia e ne vacilla. </l>
     <l n="333">Infiamma d'ira il principe le gote, </l>
     <l n="334">e ne gli occhi di foco arde e sfavilla; </l>
     <l n="335">e fuor de la visiera escono ardenti </l>
     <l n="336">gli sguardi, e insieme lo stridor de' denti. </l>
    </lg>
    <lg n="43">
     <l n="337">Il perfido pagan già non sostiene </l>
     <l n="338">la vista pur di sì feroce aspetto. </l>
     <l n="339">Sente fischiare il ferro, e tra le vene </l>
     <l n="340">già gli sembra d'averlo e in mezzo al petto. </l>
     <l n="341">Fugge dal colpo, e 'l colpo a cader viene </l>
     <l n="342">dove un pilastro è contra il ponte eretto; </l>
     <l n="343">ne van le scheggie e le scintille al cielo, </l>
     <l n="344">e passa al cor del traditor un gelo, </l>
    </lg>
    <lg n="44">
     <l n="345">onde al ponte rifugge, e sol nel corso </l>
     <l n="346">de la salute sua pone ogni speme. </l>
     <l n="347">Ma 'l seguita Tancredi, e già su 'l dorso </l>
     <l n="348">la man gli stende e 'l piè co 'l piè gli preme, </l>
     <l n="349">quando ecco (al fuggitivo alto soccorso) </l>
     <l n="350">sparir le faci ed ogni stella insieme, </l>
     <l n="351">né rimaner a l'orba notte alcuna, </l>
     <l n="352">sotto povero ciel, luce di luna. </l>
    </lg>
    <lg n="45">
     <l n="353">Fra l'ombre de la notte e de gli incanti </l>
     <l n="354">il vincitor no 'l segue più né 'l vede, </l>
     <l n="355">né può cosa vedersi a lato o inanti, </l>
     <l n="356">e muove dubbio e mal securo il piede. </l>
     <l n="357">Su l'entrare d'un uscio i passi erranti </l>
     <l n="358">a caso mette, né d'entrar s'avede, </l>
     <l n="359">ma sente poi che suona a lui di dietro </l>
     <l n="360">la porta, e 'n loco il serra oscuro e tetro. </l>
    </lg>
    <lg n="46">
     <l n="361">Come il pesce colà dove impaluda </l>
     <l n="362">ne i seni di Comacchio il nostro mare, </l>
     <l n="363">fugge da l'onda impetuosa e cruda </l>
     <l n="364">cercando in placide acque ove ripare, </l>
     <l n="365">e vien che da se stesso ei si rinchiuda </l>
     <l n="366">in palustre prigion né può tornare, </l>
     <l n="367">ché quel serraglio è con mirabil uso </l>
     <l n="368">sempre a l'entrare aperto, a l'uscir chiuso; </l>
    </lg>
    <lg n="47">
     <l n="369">così Tancredi allor, qual che si fosse </l>
     <l n="370">de l'estrania prigion l'ordigno e l'arte, </l>
     <l n="371">entrò per se medesmo, e ritrovosse </l>
     <l n="372">poi là rinchiuso ov'uom per sé non parte. </l>
     <l n="373">Ben con robusta man la porta scosse, </l>
     <l n="374">ma fur le sue fatiche indarno sparte, </l>
     <l n="375">e voce intanto udì che: – Indarno – grida – </l>
     <l n="376">uscir procuri, o prigionier d'Armida. </l>
    </lg>
    <lg n="48">
     <l n="377">Qui menerai (non temer già di morte) </l>
     <l n="378">nel sepolcro de' vivi i giorni e gli anni. – </l>
     <l n="379">Non risponde, ma preme il guerrier forte </l>
     <l n="380">nel cor profondo i gemiti e gli affanni, </l>
     <l n="381">e fra se stesso accusa Amor, la sorte, </l>
     <l n="382">la sua sciocchezza e gli altrui feri inganni; </l>
     <l n="383">e talor dice in tacite parole: </l>
     <l n="384">&lt;&lt;Leve perdita fia perdere il sole, </l>
    </lg>
    <lg n="49">
     <l n="385">ma di più vago sol più dolce vista, </l>
     <l n="386">misero! i' perdo, e non so già se mai </l>
     <l n="387">in loco tornerò che l'alma trista </l>
     <l n="388">si rassereni a gli amorosi rai.&gt;&gt; </l>
     <l n="389">Poi gli sovvien d'Argante, e più s'attrista </l>
     <l n="390">e: &lt;&lt;Troppo&gt;&gt; dice &lt;&lt;al mio dover mancai; </l>
     <l n="391">ed è ragion ch'ei mi disprezzi e scherna! </l>
     <l n="392">O mia gran colpa! o mia vergogna eterna!&gt;&gt; </l>
    </lg>
    <lg n="50">
     <l n="393">Così d'amor, d'onor cura mordace </l>
     <l n="394">quinci e quindi al guerrier l'animo rode. </l>
     <l n="395">Or mentre egli s'afflige, Argante audace </l>
     <l n="396">le molli piume di calcar non gode; </l>
     <l n="397">tanto è nel crudo petto odio di pace, </l>
     <l n="398">cupidigia di sangue, amor di lode, </l>
     <l n="399">che, de le piaghe sue non sano ancora, </l>
     <l n="400">brama che 'l sesto dì porti l'aurora. </l>
    </lg>
    <lg n="51">
     <l n="401">La notte che precede, il pagan fero </l>
     <l n="402">a pena inchina per dormir la fronte; </l>
     <l n="403">e sorge poi che 'l cielo anco è sì nero </l>
     <l n="404">che non dà luce in su la cima al monte. </l>
     <l n="405">– Recami – grida – l'arme – al suo scudiero, </l>
     <l n="406">ed esso aveale apparecchiate e pronte: </l>
     <l n="407">non le solite sue, ma dal re sono </l>
     <l n="408">dategli queste, e prezioso è il dono. </l>
    </lg>
    <lg n="52">
     <l n="409">Senza molto mirarle egli le prende </l>
     <l n="410">né dal gran peso è la persona onusta, </l>
     <l n="411">e la solita spada al fianco appende, </l>
     <l n="412">ch'è di tempra finissima e vetusta. </l>
     <l n="413">Qual con le chiome sanguinose orrende </l>
     <l n="414">splender cometa suol per l'aria adusta, </l>
     <l n="415">che i regni muta e i feri morbi adduce, </l>
     <l n="416">a i purpurei tiranni infausta luce; </l>
    </lg>
    <lg n="53">
     <l n="417">tal ne l'arme ei fiammeggia, e bieche e torte </l>
     <l n="418">volge le luci ebre di sangue e d'ira. </l>
     <l n="419">Spirano gli atti feri orror di morte, </l>
     <l n="420">e minaccie di morte il volto spira. </l>
     <l n="421">Alma non è così secura e forte </l>
     <l n="422">che non paventi, ove un sol guardo gira. </l>
     <l n="423">Nuda ha la spada e la solleva e scote </l>
     <l n="424">gridando, e l'aria e l'ombre in van percote. </l>
    </lg>
    <lg n="54">
     <l n="425">– Ben tosto – dice – il predator cristiano, </l>
     <l n="426">ch'audace è sì ch'a me vuole agguagliarsi, </l>
     <l n="427">caderà vinto e sanguinoso al piano, </l>
     <l n="428">bruttando ne la polve i crini sparsi; </l>
     <l n="429">e vedrà vivo ancor da questa mano </l>
     <l n="430">ad onta del suo Dio l'arme spogliarsi, </l>
     <l n="431">né morendo impetrar potrà co' preghi </l>
     <l n="432">ch'in pasto a' cani le sue membra i' neghi. – </l>
    </lg>
    <lg n="55">
     <l n="433">Non altramente il tauro, ove l'irriti </l>
     <l n="434">geloso amor co' stimuli pungenti, </l>
     <l n="435">orribilmente mugge, e co' muggiti </l>
     <l n="436">gli spirti in sé risveglia e l'ire ardenti, </l>
     <l n="437">e 'l corno aguzza a i tronchi, e par ch'inviti </l>
     <l n="438">con vani colpi a la battaglia i venti: </l>
     <l n="439">sparge co 'l piè l'arena, e 'l suo rivale </l>
     <l n="440">da lunge sfida a guerra aspra e mortale. </l>
    </lg>
    <lg n="56">
     <l n="441">Da sì fatto furor commosso, appella </l>
     <l n="442">l'araldo; e con parlar tronco gli impone: </l>
     <l n="443">– Vattene al campo, e la battaglia fella </l>
     <l n="444">nunzia a colui ch'è di Giesù campione. – </l>
     <l n="445">Quinci alcun non aspetta e monta in sella, </l>
     <l n="446">e fa condursi inanzi il suo prigione; </l>
     <l n="447">esce fuor de la terra, e per lo colle </l>
     <l n="448">in corso vien precipitoso e folle. </l>
    </lg>
    <lg n="57">
     <l n="449">Dà fiato intanto al corno, e n'esce un suono </l>
     <l n="450">che d'ogn'intorno orribile s'intende </l>
     <l n="451">e 'n guisa pur di strepitoso tuono </l>
     <l n="452">gli orecchi e 'l cor de gli ascoltanti offende. </l>
     <l n="453">Già i principi cristiani accolti sono </l>
     <l n="454">ne la tenda maggior de l'altre tende: </l>
     <l n="455">qui fe' l'araldo sue disfide e incluse </l>
     <l n="456">Tancredi pria, né però gli altri escluse. </l>
    </lg>
    <lg n="58">
     <l n="457">Goffredo intorno gli occhi gravi e tardi </l>
     <l n="458">volge con mente allor dubbia e sospesa, </l>
     <l n="459">né, perché molto pensi e molto guardi, </l>
     <l n="460">atto gli s'offre alcuno a tanta impresa. </l>
     <l n="461">Vi manca il fior de' suoi guerrier gagliardi: </l>
     <l n="462">di Tancredi non s'è novella intesa, </l>
     <l n="463">e lunge è Boemondo, ed ito è in bando </l>
     <l n="464">l'invitto eroe ch'uccise il fier Gernando. </l>
    </lg>
    <lg n="59">
     <l n="465">Ed oltre i diece che fur tratti a sorte, </l>
     <l n="466">i migliori del campo e i più famosi </l>
     <l n="467">seguìr d'Armida le fallaci scorte, </l>
     <l n="468">sotto il silenzio de la notte ascosi. </l>
     <l n="469">Gli altri di mano e d'animo men forte </l>
     <l n="470">taciti se ne stanno e vergognosi, </l>
     <l n="471">né vi è chi cerchi in sì gran rischio onore, </l>
     <l n="472">ché vinta la vergogna è dal timore. </l>
    </lg>
    <lg n="60">
     <l n="473">Al silenzio, a l'aspetto, ad ogni segno, </l>
     <l n="474">di lor temenza il capitan s'accorse, </l>
     <l n="475">e tutto pien di generoso sdegno </l>
     <l n="476">dal loco ove sedea repente sorse, </l>
     <l n="477">e disse: – Ah! ben sarei di vita indegno </l>
     <l n="478">se la vita negassi or porre in forse, </l>
     <l n="479">lasciando ch'un pagan così vilmente </l>
     <l n="480">calpestasse l'onor di nostra gente! </l>
    </lg>
    <lg n="61">
     <l n="481">Sieda in pace il mio campo, e da secura </l>
     <l n="482">parte miri ozioso il mio periglio. </l>
     <l n="483">Su su, datemi l'arme –; e l'armatura </l>
     <l n="484">gli fu recata in un girar di ciglio. </l>
     <l n="485">Ma il buon Raimondo, che in età matura </l>
     <l n="486">parimente maturo avea il consiglio, </l>
     <l n="487">e verdi ancor le forze a par di quanti </l>
     <l n="488">erano quivi, allor si trasse avanti, </l>
    </lg>
    <lg n="62">
     <l n="489">e disse a lui rivolto: – Ah non sia vero </l>
     <l n="490">ch'in un capo s'arrischi il campo tutto! </l>
     <l n="491">Duce sei tu, non semplice guerriero: </l>
     <l n="492">publico fòra e non privato il lutto. </l>
     <l n="493">In te la fé s'appoggia e 'l santo impero, </l>
     <l n="494">per te fia il regno di Babèl distrutto. </l>
     <l n="495">Tu il senno sol, lo scettro solo adopra; </l>
     <l n="496">ponga altri poi l'ardire e 'l ferro in opra. </l>
    </lg>
    <lg n="63">
     <l n="497">Ed io, bench'a gir curvo mi condanni </l>
     <l n="498">la grave età, non fia che ciò ricusi. </l>
     <l n="499">Schivino gli altri i marziali affanni, </l>
     <l n="500">me non vuo' già che la vecchiezza scusi. </l>
     <l n="501">Oh! foss'io pur su 'l mio vigor de gli anni </l>
     <l n="502">qual sète or voi, che qui temendo chiusi </l>
     <l n="503">vi state e non vi move ira o vergogna </l>
     <l n="504">contra lui che vi sgrida e vi rampogna, </l>
    </lg>
    <lg n="64">
     <l n="505">e quale allora fui, quando al cospetto </l>
     <l n="506">di tutta la Germania, a la gran corte </l>
     <l n="507">del secondo Corrado, apersi il petto </l>
     <l n="508">al feroce Leopoldo e 'l posi a morte! </l>
     <l n="509">E fu d'alto valor più chiaro effetto </l>
     <l n="510">le spoglie riportar d'uom così forte, </l>
     <l n="511">che s'alcun or fugasse inerme e solo </l>
     <l n="512">di questa ignobil turba un grande stuolo. </l>
    </lg>
    <lg n="65">
     <l n="513">Se fosse in me quella virtù, quel sangue, </l>
     <l n="514">di questo alter l'orgoglio avrei già spento. </l>
     <l n="515">Ma qualunque io mi sia, non però langue </l>
     <l n="516">il core in me, né vecchio anco pavento. </l>
     <l n="517">E s'io pur rimarrò nel campo essangue, </l>
     <l n="518">né il pagan di vittoria andrà contento. </l>
     <l n="519">Armarmi i' vuo': sia questo il dì ch'illustri </l>
     <l n="520">con novo onor tutti i miei scorsi lustri. – </l>
    </lg>
    <lg n="66">
     <l n="521">Così parla il gran vecchio, e sproni acuti </l>
     <l n="522">son le parole, onde virtù si desta. </l>
     <l n="523">Quei che fur prima timorosi e muti </l>
     <l n="524">hanno la lingua or baldanzosa e presta. </l>
     <l n="525">Né sol non v'è chi la tenzon rifiuti, </l>
     <l n="526">ma ella omai da molti a prova è chiesta; </l>
     <l n="527">Baldovin la domanda, e con Ruggiero </l>
     <l n="528">Guelfo, i due Guidi, e Stefano e Gerniero, </l>
    </lg>
    <lg n="67">
     <l n="529">e Pirro, quel che fe' il lodato inganno </l>
     <l n="530">dando Antiochia presa a Boemondo; </l>
     <l n="531">ed a prova richiesta anco ne fanno </l>
     <l n="532">Eberardo, Ridolfo e 'l pro' Rosmondo, </l>
     <l n="533">un di Scozia, un d'Irlanda, ed un britanno, </l>
     <l n="534">terre che parte il mar dal nostro mondo; </l>
     <l n="535">e ne son parimente anco bramosi </l>
     <l n="536">Gildippe ed Odoardo, amanti e sposi. </l>
    </lg>
    <lg n="68">
     <l n="537">Ma sovra tutti gli altri il fero vecchio </l>
     <l n="538">se ne dimostra cupido ed ardente. </l>
     <l n="539">Armato è già; sol manca a l'apparecchio </l>
     <l n="540">de gli altri arnesi il fino elmo lucente. </l>
     <l n="541">A cui dice Goffredo: – O vivo specchio </l>
     <l n="542">del valor prisco, in te la nostra gente </l>
     <l n="543">miri e virtù n'apprenda: in te di Marte </l>
     <l n="544">splende l'onor, la disciplina e l'arte. </l>
    </lg>
    <lg n="69">
     <l n="545">Oh! pur avessi fra l'etade acerba </l>
     <l n="546">diece altri di valor al tuo simìle, </l>
     <l n="547">come ardirei vincer Babèl superba </l>
     <l n="548">e la Croce spiegar da Battro a Tile. </l>
     <l n="549">Ma cedi or, prego, e te medesmo serba </l>
     <l n="550">a maggior opre e di virtù senile. </l>
     <l n="551">Pongansi poi tutti i nomi in un vaso, </l>
     <l n="552">come è l'usanza, e sia giudice il caso; </l>
    </lg>
    <lg n="70">
     <l n="553">anzi giudice Dio, de le cui voglie </l>
     <l n="554">ministra e serva è la fortuna e 'l fato. – </l>
     <l n="555">Ma non però dal suo pensier si toglie </l>
     <l n="556">Raimondo, e vuol anch'egli esser notato. </l>
     <l n="557">Ne l'elmo suo Goffredo i brevi accoglie; </l>
     <l n="558">e poi che l'ebbe scosso ed agitato, </l>
     <l n="559">nel primo breve che di là traesse, </l>
     <l n="560">del conte di Tolosa il nome lesse. </l>
    </lg>
    <lg n="71">
     <l n="561">Fu il nome suo con lieto grido accolto, </l>
     <l n="562">né di biasmar la sorte alcun ardisce. </l>
     <l n="563">Ei di fresco vigor la fronte e 'l volto </l>
     <l n="564">riempie; e così allor ringiovenisce </l>
     <l n="565">qual serpe fier che in nove spoglie avolto </l>
     <l n="566">d'oro fiammeggi e 'n contra il sol si lisce. </l>
     <l n="567">Ma più d'ogn'altro il capitan gli applaude </l>
     <l n="568">e gli annunzia vittoria, e gli dà laude. </l>
    </lg>
    <lg n="72">
     <l n="569">E la spada togliendosi dal fianco, </l>
     <l n="570">e porgendola a lui, così dicea: </l>
     <l n="571">– Questa è la spada che 'n battaglia il franco </l>
     <l n="572">rubello di Sassonia oprar solea, </l>
     <l n="573">ch'io già gli tolsi a forza, e gli tolsi anco </l>
     <l n="574">la vita allor di mille colpe rea; </l>
     <l n="575">questa, che meco ognor fu vincitrice, </l>
     <l n="576">prendi, e sia così teco ora felice. – </l>
    </lg>
    <lg n="73">
     <l n="577">Di loro indugio intanto è quell'altero </l>
     <l n="578">impaziente, e li minaccia e grida: </l>
     <l n="579">– O gente invitta, o popolo guerriero </l>
     <l n="580">d'Europa, un uomo solo è che vi sfida. </l>
     <l n="581">Venga Tancredi omai che par sì fero, </l>
     <l n="582">se ne la sua virtù tanto si fida; </l>
     <l n="583">o vuol, giacendo in piume, aspettar forse </l>
     <l n="584">la notte ch'altre volte a lui soccorse? </l>
    </lg>
    <lg n="74">
     <l n="585">Venga altri, s'egli teme; a stuolo a stuolo </l>
     <l n="586">venite insieme, o cavalieri, o fanti, </l>
     <l n="587">poi che di pugnar meco a solo a solo </l>
     <l n="588">non v'è fra mille schiere uom che si vanti. </l>
     <l n="589">Vedete là il sepolcro ove il figliuolo </l>
     <l n="590">di Maria giacque: or ché non gite avanti? </l>
     <l n="591">ché non sciogliete i voti? Ecco la strada! </l>
     <l n="592">A qual serbate uopo maggior la spada? – </l>
    </lg>
    <lg n="75">
     <l n="593">Con tali scherni il saracin atroce </l>
     <l n="594">quasi con dura sferza altrui percote, </l>
     <l n="595">ma più ch'altri Raimondo a quella voce </l>
     <l n="596">s'accende, e l'onte sofferir non pote. </l>
     <l n="597">La virtù stimolata è più feroce, </l>
     <l n="598">e s'aguzza de l'ira a l'aspra cote, </l>
     <l n="599">sì che tronca gli indugi e preme il dorso </l>
     <l n="600">del suo Aquilino, a cui diè 'l nome il corso. </l>
    </lg>
    <lg n="76">
     <l n="601">Questo su 'l Tago nacque, ove talora </l>
     <l n="602">l'avida madre del guerriero armento, </l>
     <l n="603">quando l'alma stagion che n'innamora </l>
     <l n="604">nel cor le instiga il natural talento, </l>
     <l n="605">volta l'aperta bocca incontra l'òra, </l>
     <l n="606">raccoglie i semi del fecondo vento, </l>
     <l n="607">e de' tiepidi fiati (oh meraviglia!) </l>
     <l n="608">cupidamente ella concipe e figlia. </l>
    </lg>
    <lg n="77">
     <l n="609">E ben questo Aquilin nato diresti </l>
     <l n="610">di quale aura del ciel più lieve spiri, </l>
     <l n="611">o se veloce sì ch'orma non resti </l>
     <l n="612">stendere il corso per l'arena il miri, </l>
     <l n="613">o se 'l vedi addoppiar leggieri e presti </l>
     <l n="614">a destra ed a sinistra angusti giri. </l>
     <l n="615">Sovra tal corridore il conte assiso </l>
     <l n="616">move a l'assalto, e volge al cielo il viso: </l>
    </lg>
    <lg n="78">
     <l n="617">– Signor, che tu drizzasti incontra l'empio </l>
     <l n="618">Golia l'arme inesperte in Terebinto, </l>
     <l n="619">sì ch'ei ne fu, che d'Israel fea scempio, </l>
     <l n="620">al primo sasso d'un garzone estinto; </l>
     <l n="621">tu fa' ch'or giaccia (e fia pari l'essempio) </l>
     <l n="622">questo fellon da me percosso e vinto, </l>
     <l n="623">e debil vecchio or la superbia opprima </l>
     <l n="624">come debil fanciul l'oppresse in prima. – </l>
    </lg>
    <lg n="79">
     <l n="625">Così pregava il conte, e le preghiere </l>
     <l n="626">mosse da la speranza in Dio secura </l>
     <l n="627">s'alzàr volando a le celesti spere, </l>
     <l n="628">come va foco al ciel per sua natura. </l>
     <l n="629">L'accolse il Padre eterno, e fra le schiere </l>
     <l n="630">de l'essercito suo tolse a la cura </l>
     <l n="631">un che 'l difenda, e sano e vincitore </l>
     <l n="632">da le man di quell'empio il tragga fuore. </l>
    </lg>
    <lg n="80">
     <l n="633">L'angelo, che fu già custode eletto </l>
     <l n="634">da l'alta Providenza al buon Raimondo </l>
     <l n="635">insin dal primo dì che pargoletto </l>
     <l n="636">se 'n venne a farsi peregrin del mondo, </l>
     <l n="637">or che di novo il Re del Ciel gli ha detto </l>
     <l n="638">che prenda in sé de la difesa il pondo, </l>
     <l n="639">ne l'alta rocca ascende, ove de l'oste </l>
     <l n="640">divina tutte son l'arme riposte. </l>
    </lg>
    <lg n="81">
     <l n="641">Qui l'asta si conserva onde il serpente </l>
     <l n="642">percosso giacque, e i gran fulminei strali, </l>
     <l n="643">e quegli ch'invisibili a la gente </l>
     <l n="644">portan l'orride pesti e gli altri mali; </l>
     <l n="645">e qui sospeso è in alto il gran tridente, </l>
     <l n="646">primo terror de' miseri mortali </l>
     <l n="647">quando egli avien che i fondamenti scota </l>
     <l n="648">de l'ampia terra, e le città percota. </l>
    </lg>
    <lg n="82">
     <l n="649">Si vedea fiammeggiar fra gli altri arnesi </l>
     <l n="650">scudo di lucidissimo diamante, </l>
     <l n="651">grande che può coprir genti e paesi </l>
     <l n="652">quanti ve n'ha fra il Caucaso e l'Atlante; </l>
     <l n="653">e sogliono da questo esser difesi </l>
     <l n="654">principi giusti e città caste e sante. </l>
     <l n="655">Questo l'angelo prende, e vien con esso </l>
     <l n="656">occultamente al suo Raimondo appresso. </l>
    </lg>
    <lg n="83">
     <l n="657">Piene intanto le mura eran già tutte </l>
     <l n="658">di varia turba, e 'l barbaro tiranno </l>
     <l n="659">manda Clorinda e molte genti instrutte, </l>
     <l n="660">che ferme a mezzo il colle oltre non vanno. </l>
     <l n="661">Da l'altro lato in ordine ridutte </l>
     <l n="662">alcune schiere di cristiani stanno, </l>
     <l n="663">e largamente a' duo campioni il campo </l>
     <l n="664">vòto riman fra l'uno e l'altro campo. </l>
    </lg>
    <lg n="84">
     <l n="665">Mirava Argante, e non vedea Tancredi, </l>
     <l n="666">ma d'ignoto campion sembianze nove. </l>
     <l n="667">Facesi il conte inanzi, e : – Quel che chiedi, </l>
     <l n="668">è – disse a lui – per tua ventura altrove. </l>
     <l n="669">Non superbir però, ché me qui vedi </l>
     <l n="670">apparecchiato a riprovar tue prove, </l>
     <l n="671">ch'io di lui posso sostener la vice </l>
     <l n="672">o venir come terzo a me qui lice. – </l>
    </lg>
    <lg n="85">
     <l n="673">Ne sorride il superbo, e gli risponde: </l>
     <l n="674">– Che fa dunque Tancredi? e dove stassi? </l>
     <l n="675">Minaccia il ciel con l'arme, e poi s'asconde </l>
     <l n="676">fidando sol ne' suoi fugaci passi; </l>
     <l n="677">ma fugga pur nel centro e 'n mezzo l'onde, </l>
     <l n="678">ché non fia loco ove securo il lassi. – </l>
     <l n="679">– Menti – replica l'altro – a dir ch'uom tale </l>
     <l n="680">fugga da te, ch'assai di te più vale. – </l>
    </lg>
    <lg n="86">
     <l n="681">Freme il circasso irato, e dice: – Or prendi </l>
     <l n="682">del campo tu, ch'in vece sua t'accetto; </l>
     <l n="683">e tosto e' si parrà come difendi </l>
     <l n="684">l'alta follia del temerario detto. – </l>
     <l n="685">Così mossero in giostra, e i colpi orrendi </l>
     <l n="686">parimente drizzaro ambi a l'elmetto; </l>
     <l n="687">e 'l buon Raimondo ove mirò scontrollo, </l>
     <l n="688">né dar gli fece ne l'arcion pur crollo. </l>
    </lg>
    <lg n="87">
     <l n="689">Da l'altra parte il fero Argante corse </l>
     <l n="690">(fallo insolito a lui) l'arringo in vano, </l>
     <l n="691">ché 'l difensor celeste il colpo torse </l>
     <l n="692">dal custodito cavalier cristiano. </l>
     <l n="693">Le labra il crudo per furor si morse, </l>
     <l n="694">e ruppe l'asta bestemmiando al piano. </l>
     <l n="695">Poi tragge il ferro, e va contra Raimondo </l>
     <l n="696">impetuoso al paragon secondo. </l>
    </lg>
    <lg n="88">
     <l n="697">E 'l possente corsiero urta per dritto, </l>
     <l n="698">quasi monton ch'al cozzo il capo abbassa. </l>
     <l n="699">Schiva Raimondo l'urto, al lato dritto </l>
     <l n="700">piegando il corso, e 'l fère in fronte e passa. </l>
     <l n="701">Torna di novo il cavalier d'Egitto, </l>
     <l n="702">ma quegli pur di novo a destra il lassa, </l>
     <l n="703">e pur su l'elmo il coglie, e 'ndarno sempre </l>
     <l n="704">ché l'elmo adamantine avea le tempre. </l>
    </lg>
    <lg n="89">
     <l n="705">Ma il feroce pagan, che seco vòle </l>
     <l n="706">più stretta zuffa, a lui s'aventa e serra. </l>
     <l n="707">L'altro, ch'al peso di sì vasta mole </l>
     <l n="708">teme d'andar co 'l suo destriero a terra, </l>
     <l n="709">qui cede, ed indi assale, e par che vole, </l>
     <l n="710">intorniando con girevol guerra, </l>
     <l n="711">e i lievi imperii il rapido cavallo </l>
     <l n="712">segue del freno, e non pone orma in fallo. </l>
    </lg>
    <lg n="90">
     <l n="713">Qual capitan ch'oppugni eccelsa torre </l>
     <l n="714">infra paludi posta o in alto monte, </l>
     <l n="715">mille aditi ritenta, e tutte scorre </l>
     <l n="716">l'arti e le vie, cotal s'aggira il conte; </l>
     <l n="717">e poi che non può scaglia d'arme tòrre </l>
     <l n="718">ch'armano il petto e la superba fronte, </l>
     <l n="719">fère i men forti arnesi, ed a la spada </l>
     <l n="720">cerca tra ferro e ferro aprir la strada. </l>
    </lg>
    <lg n="91">
     <l n="721">Ed in due parti o tre forate e fatte </l>
     <l n="722">l'arme nemiche ha già tepide e rosse, </l>
     <l n="723">ed egli ancor le sue conserva intatte, </l>
     <l n="724">né di cimier, né d'un sol fregio scosse. </l>
     <l n="725">Argante indarno arrabbia, a vòto batte </l>
     <l n="726">e spande senza pro l'ire e le posse; </l>
     <l n="727">non si stanca però, ma raddoppiando </l>
     <l n="728">va tagli e punte e si rinforza errando. </l>
    </lg>
    <lg n="92">
     <l n="729">Al fin tra mille colpi il saracino </l>
     <l n="730">cala un fendente, e 'l conte è così presso </l>
     <l n="731">che forse il velocissimo Aquilino </l>
     <l n="732">non sottraggeasi e rimaneane oppresso; </l>
     <l n="733">ma l'aiuto invisibile vicino </l>
     <l n="734">non mancò lui di quel superno messo, </l>
     <l n="735">che stese il braccio e tolse il ferro crudo </l>
     <l n="736">sovra il diamante del celeste scudo. </l>
    </lg>
    <lg n="93">
     <l n="737">Fragile è il ferro allor (ché non resiste </l>
     <l n="738">di fucina mortal tempra terrena </l>
     <l n="739">ad armi incorrottibili ed immiste </l>
     <l n="740">d'eterno fabro) e cade in su l'arena. </l>
     <l n="741">Il circasso, ch'andarne a terra ha viste </l>
     <l n="742">minutissime parti, il crede a pena; </l>
     <l n="743">stupisce poi, scorta la mano inerme, </l>
     <l n="744">ch'arme il campion nemico abbia sì ferme; </l>
    </lg>
    <lg n="94">
     <l n="745">e ben rotta la spada aver si crede </l>
     <l n="746">su l'altro scudo, onde è colui difeso, </l>
     <l n="747">e 'l buon Raimondo ha la medesma fede, </l>
     <l n="748">ché non sa già chi sia dal ciel disceso. </l>
     <l n="749">Ma però ch'egli disarmata vede </l>
     <l n="750">la man nemica, si riman sospeso, </l>
     <l n="751">ché stima ignobil palma e vili spoglie </l>
     <l n="752">quelle ch'altrui con tal vantaggio toglie. </l>
    </lg>
    <lg n="95">
     <l n="753">– Prendi – volea già dirgli – un'altra spada –, </l>
     <l n="754">quando novo pensier nacque nel core, </l>
     <l n="755">ch'alto scorno è de' suoi dove egli cada, </l>
     <l n="756">che di publica causa è difensore. </l>
     <l n="757">Così né indegna a lui vittoria aggrada, </l>
     <l n="758">né in dubbio vuol porre il comune onore. </l>
     <l n="759">Mentre egli dubbio stassi, Argante lancia </l>
     <l n="760">il pomo e l'else a la nemica guancia, </l>
    </lg>
    <lg n="96">
     <l n="761">e in quel tempo medesmo il destrier punge </l>
     <l n="762">e per venirne a lotta oltra si caccia. </l>
     <l n="763">La percossa lanciata a l'elmo giunge, </l>
     <l n="764">sì che ne pesta al tolosan la faccia; </l>
     <l n="765">ma però nulla sbigottisce, e lunge </l>
     <l n="766">ratto si svia da le robuste braccia, </l>
     <l n="767">ed impiaga la man ch'a dar di piglio </l>
     <l n="768">venia più fera che ferino artiglio. </l>
    </lg>
    <lg n="97">
     <l n="769">Poscia gira da questa a quella parte, </l>
     <l n="770">e rigirasi a questa indi da quella; </l>
     <l n="771">e sempre, e dove riede e donde parte, </l>
     <l n="772">fère il pagan d'aspra percossa e fella. </l>
     <l n="773">Quanto avea di vigor, quanto avea d'arte, </l>
     <l n="774">quanto può sdegno antico, ira novella, </l>
     <l n="775">a danno del circasso or tutto aduna, </l>
     <l n="776">e seco il Ciel congiura e la fortuna. </l>
    </lg>
    <lg n="98">
     <l n="777">Quei di fine arme e di se stesso armato, </l>
     <l n="778">a i gran colpi resiste e nulla pave; </l>
     <l n="779">e par senza governo in mar turbato, </l>
     <l n="780">rotte vele ed antenne, eccelsa nave, </l>
     <l n="781">che pur contesto avendo ogni suo lato </l>
     <l n="782">tenacemente di robusta trave, </l>
     <l n="783">sdrusciti i fianchi al tempestoso flutto </l>
     <l n="784">non mostra ancor, né si dispera in tutto. </l>
    </lg>
    <lg n="99">
     <l n="785">Argante, il tuo periglio allora tal era, </l>
     <l n="786">quando aiutarti Belzebù dispose. </l>
     <l n="787">Questi di cava nube ombra leggiera </l>
     <l n="788">(mirabil mostro) in forma d'uom compose; </l>
     <l n="789">e la sembianza di Clorinda altera </l>
     <l n="790">gli finse, e l'arme ricche e luminose: </l>
     <l n="791">diegli il parlare e senza mente il noto </l>
     <l n="792">suon de la voce, e 'l portamento e 'l moto. </l>
    </lg>
    <lg n="100">
     <l n="793">Il simulacro ad Oradin, esperto </l>
     <l n="794">sagittario famoso, andonne e disse: </l>
     <l n="795">– O famoso Oradin, ch'a segno certo, </l>
     <l n="796">come a te piace, le quadrella affisse, </l>
     <l n="797">ah! gran danno saria s'uom di tal merto, </l>
     <l n="798">difensor di Giudea, così morisse, </l>
     <l n="799">e di sue spoglie il suo nemico adorno </l>
     <l n="800">securo ne facesse a i suoi ritorno. </l>
    </lg>
    <lg n="101">
     <l n="801">Qui fa' prova de l'arte, e le saette </l>
     <l n="802">tingi nel sangue del ladron francese, </l>
     <l n="803">ch'oltra il perpetuo onor vuo' che n'aspette </l>
     <l n="804">premio al gran fatto egual dal re cortese. – </l>
     <l n="805">Così parlò, né quegli in dubbio stette, </l>
     <l n="806">tosto che 'l suon de le promesse intese; </l>
     <l n="807">da la grave faretra un quadrel prende </l>
     <l n="808">e su l'arco l'adatta, e l'arco tende. </l>
    </lg>
    <lg n="102">
     <l n="809">Sibila il teso nervo, e fuore spinto </l>
     <l n="810">vola il pennuto stral per l'aria e stride, </l>
     <l n="811">ed a percoter va dove del cinto </l>
     <l n="812">si congiungon le fibbie e le divide; </l>
     <l n="813">passa l'usbergo, e in sangue a pena tinto </l>
     <l n="814">qui su si ferma e sol la pelle incide, </l>
     <l n="815">ché 'l celeste guerrier soffrir non volse </l>
     <l n="816">ch'oltra passasse, e forza al colpo tolse. </l>
    </lg>
    <lg n="103">
     <l n="817">Da l'usbergo lo stral si tragge il conte </l>
     <l n="818">ed ispicciarne fuori il sangue vede; </l>
     <l n="819">e con parlar pien di minaccie ed onte </l>
     <l n="820">rimprovera al pagan la rotta fede. </l>
     <l n="821">Il capitan, che non torcea la fronte </l>
     <l n="822">da l'amato Raimondo, allor s'avede </l>
     <l n="823">che violato è il patto, e perché grave </l>
     <l n="824">stima la piaga, ne sospira e pave; </l>
    </lg>
    <lg n="104">
     <l n="825">e con la fronte le sue genti altere </l>
     <l n="826">e con la lingua a vendicarlo desta. </l>
     <l n="827">Vedi tosto inchinar giù le visiere, </l>
     <l n="828">lentare i freni e por le lancie in resta, </l>
     <l n="829">e quasi in un sol punto alcune schiere </l>
     <l n="830">da quella parte moversi e da questa. </l>
     <l n="831">Sparisce il campo, e la minuta polve </l>
     <l n="832">con densi globi al ciel s'inalza e volve. </l>
    </lg>
    <lg n="105">
     <l n="833">D'elmi e scudi percossi e d'aste infrante </l>
     <l n="834">ne' primi scontri un gran romor s'aggira. </l>
     <l n="835">Là giacere un cavallo, e girne errante </l>
     <l n="836">un altro là senza rettor si mira; </l>
     <l n="837">qui giace un guerrier morto, e qui spirante </l>
     <l n="838">altri singhiozza e geme, altri sospira. </l>
     <l n="839">Fera è la pugna, e quanto più si mesce </l>
     <l n="840">e stringe insieme, più s'inaspra e cresce. </l>
    </lg>
    <lg n="106">
     <l n="841">Salta Argante nel mezzo agile e sciolto, </l>
     <l n="842">e toglie ad un guerrier ferrata mazza; </l>
     <l n="843">e rompendo lo stuol calcato e folto, </l>
     <l n="844">la rota intorno e si fa larga piazza. </l>
     <l n="845">E sol cerca Raimondo, e in lui sol vòlto </l>
     <l n="846">ha il ferro e l'ira impetuosa e pazza, </l>
     <l n="847">e quasi avido lupo ei par che brame </l>
     <l n="848">ne le viscere sue pascer la fame. </l>
    </lg>
    <lg n="107">
     <l n="849">Ma duro ad impedir viengli il sentiero </l>
     <l n="850">e fero intoppo, acciò che 'l corso ei tardi. </l>
     <l n="851">Si trova incontra Ormanno, e con Ruggiero </l>
     <l n="852">di Balnavilla un Guido e duo Gherardi. </l>
     <l n="853">Non cessa, non s'allenta, anzi è più fero </l>
     <l n="854">quanto ristretto è più da que' gagliardi, </l>
     <l n="855">sì come a forza da rinchiuso loco </l>
     <l n="856">se n'esce e move alte ruine il foco. </l>
    </lg>
    <lg n="108">
     <l n="857">Uccide Ormanno, piaga Guido, atterra </l>
     <l n="858">Ruggiero infra gli estinti egro e languente, </l>
     <l n="859">ma contra lui crescon le turbe, e 'l serra </l>
     <l n="860">d'uomini e d'arme cerchio aspro e pungente. </l>
     <l n="861">Mentre in virtù di lui pari la guerra </l>
     <l n="862">si mantenea fra l'una e l'altra gente, </l>
     <l n="863">il buon duce Buglion chiama il fratello, </l>
     <l n="864">ed a lui dice: – Or movi il tuo drapello, </l>
    </lg>
    <lg n="109">
     <l n="865">e là dove battaglia è più mortale </l>
     <l n="866">vattene ad investir nel lato manco. – </l>
     <l n="867">Quegli si mosse, e fu lo scontro tale </l>
     <l n="868">ond'egli urtò de gli nemici al fianco, </l>
     <l n="869">che parve il popol d'Asia imbelle e frale, </l>
     <l n="870">né potè sostener l'impeto franco, </l>
     <l n="871">che gli ordini disperde, e co' destrieri </l>
     <l n="872">l'insegne insieme abbatte e i cavalieri. </l>
    </lg>
    <lg n="110">
     <l n="873">Da l'impeto medesmo in fuga è vòlto </l>
     <l n="874">il destro corno; e non v'è alcun che faccia </l>
     <l n="875">fuor ch'Argante difesa, a freno sciolto </l>
     <l n="876">così il timor precipiti li caccia. </l>
     <l n="877">Egli sol ferma il passo e mostra il volto, </l>
     <l n="878">né chi con mani cento e cento braccia </l>
     <l n="879">cinquanta scudi insieme ed altrettante </l>
     <l n="880">spade movesse, or più faria d'Argante. </l>
    </lg>
    <lg n="111">
     <l n="881">Ei gli stocchi e le mazze, egli de l'aste </l>
     <l n="882">e de' corsieri l'impeto sostenta; </l>
     <l n="883">e solo par che 'ncontra tutti baste, </l>
     <l n="884">ed ora a questo ed ora a quel s'aventa. </l>
     <l n="885">Peste ha le membra e rotte l'arme e guaste, </l>
     <l n="886">e sudor versa e sangue, e par no 'l senta. </l>
     <l n="887">Ma così l'urta il popol denso e 'l preme </l>
     <l n="888">ch'al fin lo svolge e seco il porta insieme. </l>
    </lg>
    <lg n="112">
     <l n="889">Volge il tergo a la forza ed al furore </l>
     <l n="890">di quel diluvio che 'l rapisce e 'l tira; </l>
     <l n="891">ma non già d'uom che fugga ha i passi e 'l core, </l>
     <l n="892">s'a l'opre de la mano il cor si mira. </l>
     <l n="893">Serbano ancora gli occhi il lor terrore </l>
     <l n="894">e le minaccie de la solita ira; </l>
     <l n="895">e cerca ritener con ogni prova </l>
     <l n="896">la fuggitiva turba, e nulla giova. </l>
    </lg>
    <lg n="113">
     <l n="897">Non può far quel magnanimo ch'almeno </l>
     <l n="898">sia lor fuga più tarda e più raccolta, </l>
     <l n="899">ché non ha la paura arte né freno, </l>
     <l n="900">né pregar qui né comandar s'ascolta. </l>
     <l n="901">Il pio Buglion, ch'i suoi pensieri a pieno </l>
     <l n="902">vede fortuna a favorir rivolta, </l>
     <l n="903">segue de la vittoria il lieto corso </l>
     <l n="904">e invia novello a i vincitor soccorso. </l>
    </lg>
    <lg n="114">
     <l n="905">E se non che non era il dì che scritto </l>
     <l n="906">Dio ne gli eterni suoi decreti avea, </l>
     <l n="907">quest'era forse il dì che 'l campo invitto </l>
     <l n="908">de le sante fatiche al fin giungea. </l>
     <l n="909">Ma la schiera infernal, ch'in quel conflitto </l>
     <l n="910">la tirannide sua cader vedea, </l>
     <l n="911">sendole ciò permesso, in un momento </l>
     <l n="912">l'aria in nube ristrinse e mosse il vento. </l>
    </lg>
    <lg n="115">
     <l n="913">Da gli occhi de'mortali un negro velo </l>
     <l n="914">rapisce il giorno e 'l sole, e par ch'avampi </l>
     <l n="915">negro via più ch'orror d'inferno il cielo, </l>
     <l n="916">così fiammeggia infra baleni e lampi. </l>
     <l n="917">Fremono i tuoni, e pioggia accolta in gelo </l>
     <l n="918">si versa, e i paschi abbatte e inonda i campi. </l>
     <l n="919">Schianta i rami il gran turbo, e par che crolli </l>
     <l n="920">non pur le quercie ma le rocche e i colli. </l>
    </lg>
    <lg n="116">
     <l n="921">L'acqua in un tempo, il vento e la tempesta </l>
     <l n="922">ne gli occhi a i Franchi impetuosa fère, </l>
     <l n="923">e l'improvisa violenza arresta </l>
     <l n="924">con un terror quasi fatal le schiere. </l>
     <l n="925">La minor parte d'esse accolta resta </l>
     <l n="926">(ché veder non le puote) a le bandiere. </l>
     <l n="927">Ma Clorinda, che quindi alquanto è lunge, </l>
     <l n="928">prende opportuno il tempo e 'l destrier punge. </l>
    </lg>
    <lg n="117">
     <l n="929">Ella gridava a i suoi: – Per noi combatte, </l>
     <l n="930">compagni, il Cielo, e la giustizia aita; </l>
     <l n="931">da l'ira sua le freccie nostre intatte </l>
     <l n="932">sono, e non è la destra indi impedita, </l>
     <l n="933">e ne la fronte solo irato ei batte </l>
     <l n="934">de la nemica gente impaurita, </l>
     <l n="935">e la scote de l'arme, e de la luce </l>
     <l n="936">la priva: andianne pur, ché 'l fato è duce. – </l>
    </lg>
    <lg n="118">
     <l n="937">Così spinge le genti, e ricevendo </l>
     <l n="938">sol nelle spalle l'impeto d'inferno, </l>
     <l n="939">urta i Francesi con assalto orrendo, </l>
     <l n="940">e i vani colpi lor si prende a scherno. </l>
     <l n="941">Ed in quel tempo Argante anco volgendo </l>
     <l n="942">fa de' gran vincitor aspro governo, </l>
     <l n="943">e quei lasciando il campo a tutto corso </l>
     <l n="944">volgono al ferro, a le procelle il dorso. </l>
    </lg>
    <lg n="119">
     <l n="945">Percotono le spalle a i fuggitivi </l>
     <l n="946">l'ire immortali e le mortali spade, </l>
     <l n="947">e 'l sangue corre e fa, commisto a i rivi </l>
     <l n="948">de la gran pioggia, rosseggiar le strade. </l>
     <l n="949">Qui tra 'l vulgo de' morti e de' mal vivi </l>
     <l n="950">e Pirro e 'l buon Ridolfo estinto cade; </l>
     <l n="951">e toglie a questo il fier circasso l'alma, </l>
     <l n="952">e Clorinda di quello ha nobil palma. </l>
    </lg>
    <lg n="120">
     <l n="953">Così fuggiano i Franchi, e di lor caccia </l>
     <l n="954">non rimaneano i Siri anco o i demoni. </l>
     <l n="955">Sol contra l'arme e contra ogni minaccia </l>
     <l n="956">di gragnuole, di turbini e di tuoni </l>
     <l n="957">volgea Goffredo la secura faccia, </l>
     <l n="958">rampognando aspramente i suoi baroni; </l>
     <l n="959">e, fermo anzi la porta il gran cavallo, </l>
     <l n="960">le genti sparse raccogliea nel vallo. </l>
    </lg>
    <lg n="121">
     <l n="961">E ben due volte il corridor sospinse </l>
     <l n="962">contra il feroce Argante e lui ripresse, </l>
     <l n="963">ed altrettante il nudo ferro spinse </l>
     <l n="964">dove le turbe ostili eran più spesse; </l>
     <l n="965">al fin con gli altri insieme ei si ristrinse </l>
     <l n="966">dentro a i ripari, e la vittoria cesse. </l>
     <l n="967">Tornano allora i saracini, e stanchi </l>
     <l n="968">restan nel vallo e sbigottiti i Franchi. </l>
    </lg>
    <lg n="122">
     <l n="969">Né quivi ancor de l'orride procelle </l>
     <l n="970">ponno a pieno schivar la forza e l'ira, </l>
     <l n="971">ma sono estinte or queste faci or quelle, </l>
     <l n="972">e per tutto entra l'acqua e 'l vento spira. </l>
     <l n="973">Squarcia le tele e spezza i pali, e svelle </l>
     <l n="974">le tende intere e lunge indi le gira; </l>
     <l n="975">la pioggia a i gridi, a i venti, a i tuon s'accorda </l>
     <l n="976">d'orribile armonia che 'l mondo assorda. </l>
    </lg>
   </lg>
  </body>
 </text>
</TEI>