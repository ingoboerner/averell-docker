<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 112</title>
    <author>Torquato Tasso</author>
   </titleStmt>
   <extent>
    <measure unit="stanza">12</measure>
    <measure unit="line">168</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-112</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 112</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 112</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel generoso mio guerriero interno,</l>
     <l n="2">ch'armato in guardia del mio core alberga</l>
     <l n="3">pur come duce di guerrieri eletti,</l>
     <l n="4">a lei, ch'in cima siede ove il governo</l>
     <l n="5">ha di nostra natura e tien la verga,</l>
     <l n="6">ch'al ben rivolge gli uni e gli altri affetti,</l>
     <l n="7">accusa quel ch'a i suoi dolci diletti</l>
     <l n="8">l'anima invoglia, vago e lusinghiero:</l>
     <l n="9">– Donna, del giusto impero</l>
     <l n="10">c'hai tu dal ciel, che ti creò sembiante</l>
     <l n="11">a la virtù che regge</l>
     <l n="12">i vaghi errori suoi con certa legge,</l>
     <l n="13">non fui contrario ancora o ribellante,</l>
     <l n="14">né mai trascorrer parmi</l>
     <l n="15">sì che non possa a tuo voler frenarmi.</l>
    </lg>
    <lg n="2">
     <l n="16">Ma ben presi per te l'armi sovente</l>
     <l n="17">contra il desio, quando da te si scioglie</l>
     <l n="18">ed a' richiami tuoi l'orecchie ha sorde,</l>
     <l n="19">e, qual di varie teste empio serpente,</l>
     <l n="20">se medesmo divide in molte voglie</l>
     <l n="21">rapide tutte e cupide ed ingorde,</l>
     <l n="22">e sovra l'alma stride e fischia e morde,</l>
     <l n="23">sì che dolente ella sospira e geme</l>
     <l n="24">e di perirne teme.</l>
     <l n="25">Queste sono da me percosse e dome,</l>
     <l n="26">e molte ne recido,</l>
     <l n="27">ne fiacco molte e lui non anco uccido:</l>
     <l n="28">ma le rinnova ei poscia e, non so come,</l>
     <l n="29">via più tosto ch'augello</l>
     <l n="30">o le piume o i tronchi rami arbor novello.</l>
    </lg>
    <lg n="3">
     <l n="31">Ben il sai tu, che sovra il fosco senso</l>
     <l n="32">nostro riluci sì da l'alta sede</l>
     <l n="33">come il sol che rotando esce di Gange;</l>
     <l n="34">e sai come il desio piacere intenso</l>
     <l n="35">in quelle sparge, ond'ei l'anima fiede,</l>
     <l n="36">profonde piaghe e le riapre e l'ange;</l>
     <l n="37">e sai come si svolga e come cange</l>
     <l n="38">di voglia in voglia al trasformar d'un viso,</l>
     <l n="39">quando ivi lieto un riso</l>
     <l n="40">o quando la pietà vi si dimostra,</l>
     <l n="41">o pur quando talora</l>
     <l n="42">qual viola il timor ei vi colora,</l>
     <l n="43">o la bella vergogna ivi s'inostra;</l>
     <l n="44">e sai come si suole</l>
     <l n="45">raddolcir anco al suon de le parole.</l>
    </lg>
    <lg n="4">
     <l n="46">E sai se quella che sì altera e vaga</l>
     <l n="47">si mostra in varie guise, e 'n varie forme</l>
     <l n="48">quasi nuovo e gentil mostro si mira,</l>
     <l n="49">per opra di natura o d'arte maga</l>
     <l n="50">se medesma e le voglie ancor trasforme</l>
     <l n="51">de l'alma nostra che per lei sospira.</l>
     <l n="52">Lasso! qual brina al sole o dove spira</l>
     <l n="53">tepido vento si discioglie il ghiaccio,</l>
     <l n="54">tal ancor io mi sfaccio</l>
     <l n="55">spesso a' begli occhi ed a la dolce voce;</l>
     <l n="56">e, mentre si dilegua</l>
     <l n="57">il mio vigor, pace io concedo o tregua</l>
     <l n="58">al mio nemico; e quanto è men feroce</l>
     <l n="59">tanto più forte il sento,</l>
     <l n="60">e volontario a' danni miei consento.</l>
    </lg>
    <lg n="5">
     <l n="61">Consento che la speme, onde ristoro</l>
     <l n="62">per mia natura prendo e mi rinfranco</l>
     <l n="63">e nel dubbio m'avanzo e nel periglio,</l>
     <l n="64">torca da l'alto obietto a' bei crin d'oro</l>
     <l n="65">o la raggiri al molle avorio e bianco</l>
     <l n="66">ed a quel volto candido e vermiglio;</l>
     <l n="67">o la rivolga al variar del ciglio,</l>
     <l n="68">quasi fosse di lui la spene ancella</l>
     <l n="69">e fatta a me ribella.</l>
     <l n="70">Ma non avvien che il traditor s'acqueti;</l>
     <l n="71">anzi del cor le porte</l>
     <l n="72">apre e dentro ricetta estranie scorte</l>
     <l n="73">e fora messi invia scaltri e secreti;</l>
     <l n="74">e, s'io del ver m'avveggio,</l>
     <l n="75">me prender tenta e te cacciar di seggio –.</l>
    </lg>
    <lg n="6">
     <l n="76">Così dic'egli, al seggio alto converso</l>
     <l n="77">di lei che palma pur dimostra e lauro;</l>
     <l n="78">e 'l dolce lusinghier così risponde:</l>
     <l n="79">– Alcun non fu de' miei consorti avverso</l>
     <l n="80">per sacra fame a te di lucido auro</l>
     <l n="81">ch'ivi men s'empie ov'ella più n'abonde;</l>
     <l n="82">né per brama d'onor ch'i tuoi confonde</l>
     <l n="83">ordini giusti. E s'io rara bellezza</l>
     <l n="84">seguii sol per vaghezza,</l>
     <l n="85">tu sai ch'a gli occhi desiosi apparse</l>
     <l n="86">donna così gentile</l>
     <l n="87">nel mio più lieto e più felice aprile</l>
     <l n="88">che 'l giovinetto cor subito n'arse:</l>
     <l n="89">per questa al piacer mossi</l>
     <l n="90">rapidamente e dal tuo fren mi scossi.</l>
    </lg>
    <lg n="7">
     <l n="91">Forse, io no 'l niego, incauto allor piagai</l>
     <l n="92">l'alma; e se quelle piaghe a lei fûr gravi,</l>
     <l n="93">ella se 'l sa tanto il languir le piace,</l>
     <l n="94">e per sì bella donna anzi trar guai</l>
     <l n="95">toglie che medicine ha sì soavi,</l>
     <l n="96">che gioir d'altra, e ne' sospir no 'l tace.</l>
     <l n="97">Ma questo altero mio nemico audace,</l>
     <l n="98">che per leve cagion, quando più scherza,</l>
     <l n="99">se stesso infiamma e sferza,</l>
     <l n="100">in quella fronte più del ciel serena</l>
     <l n="101">a pena vide un segno</l>
     <l n="102">d'irato orgoglio e d'orgoglioso sdegno</l>
     <l n="103">e d'avverso desire un'ombra a pena,</l>
     <l n="104">che schernito si tenne,</l>
     <l n="105">e del dispregio sprezzator divenne.</l>
    </lg>
    <lg n="8">
     <l n="106">Quanto ei superbì poscia e 'n quante guise</l>
     <l n="107">fu crudel sovra me, già vinto e lasso</l>
     <l n="108">nel corso e per repulse sbigottito,</l>
     <l n="109">il dica ei che mi vinse e non m'ancise;</l>
     <l n="110">se 'n glorii pur ch'io gloriare il lasso.</l>
     <l n="111">Questo io dirò, ch'ei folle, e non ardito,</l>
     <l n="112">incontra quel voler che teco unito</l>
     <l n="113">tale ognor segue chiare interne luci</l>
     <l n="114">qual io gli occhi per duci,</l>
     <l n="115">non men che sovra 'l mio l'armi distrinse;</l>
     <l n="116">perché 'l vedea sì vago</l>
     <l n="117">de la beltà d'una celeste imago</l>
     <l n="118">come foss'io, né lui da me distinse;</l>
     <l n="119">né par che ben s'avveda</l>
     <l n="120">che siam qua' figli de l'antica Leda.</l>
    </lg>
    <lg n="9">
     <l n="121">Non siam però gemelli: ei di celeste,</l>
     <l n="122">io nacqui poscia di terrena madre;</l>
     <l n="123">ma fu il padre l'istesso, o così stimo:</l>
     <l n="124">e ben par ch'egualmente ambo ci deste</l>
     <l n="125">un raggio di beltà, che di leggiadre</l>
     <l n="126">forme adorna e colora il terren limo</l>
     <l n="127">Egli s'erge sovente, ed a quel primo</l>
     <l n="128">eterno mar d'ogni bellezza arriva</l>
     <l n="129">ond'ogni altro deriva:</l>
     <l n="130">io caggio, e 'n questa umanità m'immergo:</l>
     <l n="131">pur a voci canore</l>
     <l n="132">tal volta ed a soave almo splendore</l>
     <l n="133">d'occhi sereni mi raffino ed ergo,</l>
     <l n="134">per dargli senza assalto</l>
     <l n="135">le chiavi di quel core in cui t'essalto.</l>
    </lg>
    <lg n="10">
     <l n="136">E con quel fido tuo, che d'alto lume</l>
     <l n="137">scòrto si move, anch'io raccolgo e mando</l>
     <l n="138">sguardi e sospiri, miei dolci messaggi.</l>
     <l n="139">Per questi egli talor con vaghe piume</l>
     <l n="140">n'esce, e tanto s'inalza al ciel volando</l>
     <l n="141">che lascia a dietro i tuoi pensier più saggi.</l>
     <l n="142">Altre forme più belle ad altri raggi</l>
     <l n="143">di più bel sol vagheggia; ed io felice</l>
     <l n="144">sarei, com'egli dice,</l>
     <l n="145">se tutto unito a lui seco m'alzassi:</l>
     <l n="146">ma la grave e mortale</l>
     <l n="147">mia natura mi stanca in guisa l'ale,</l>
     <l n="148">ch'oltre i begli occhi rado avvien ch'i' passi.</l>
     <l n="149">Con lor tratta gl'inganni</l>
     <l n="150">il tuo fedel seguace, e no 'l condanni.</l>
    </lg>
    <lg n="11">
     <l n="151">Ma s'a te non dispiace, alta regina,</l>
     <l n="152">che là donde in un tempo ambo partiste,</l>
     <l n="153">egli rapido torni e varchi il cielo,</l>
     <l n="154">condotto no, ma da virtù divina</l>
     <l n="155">rapto, di forme non intese o viste;</l>
     <l n="156">a me, che nacqui in terra, e 'n questo velo</l>
     <l n="157">vago d'altra bellezza, e non te 'l celo,</l>
     <l n="158">perdona, ove talor troppo mi stringa</l>
     <l n="159">con lui che mi lusinga.</l>
     <l n="160">Forse ancora avverrà ch'a poco a poco</l>
     <l n="161">di non bramarlo impari,</l>
     <l n="162">e col voler mi giunga e mi rischiari</l>
     <l n="163">a' rai del suo celeste e puro foco,</l>
     <l n="164">come nel ciel riluce</l>
     <l n="165">Castore unito a l'immortal Polluce –.</l>
    </lg>
    <lg n="12">
     <l n="166">Canzon, così l'un nostro affetto e l'altro</l>
     <l n="167">davanti a lei contende</l>
     <l n="168">ch'ambo li regge, e la sentenza attende.</l>
    </lg>
   </lg>
  </body>
 </text>
</TEI>