<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO PRIMO</title>
    <author>Torquato Tasso</author>
   </titleStmt>
   <extent>
    <measure unit="stanza">90</measure>
    <measure unit="line">720</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-pri</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO PRIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO PRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canto l'arme pietose e 'l capitano</l>
     <l n="2">che 'l gran sepolcro liberò di Cristo.</l>
     <l n="3">Molto egli oprò co 'l senno e con la mano, </l>
     <l n="4">molto soffrì nel glorioso acquisto; </l>
     <l n="5">e in van l'Inferno vi s'oppose, e in vano </l>
     <l n="6">s'armò d'Asia e di Libia il popol misto. </l>
     <l n="7">Il Ciel gli diè favore, e sotto a i santi </l>
     <l n="8">segni ridusse i suoi compagni erranti. </l>
    </lg>
    <lg n="2">
     <l n="9">O Musa, tu che di caduchi allori </l>
     <l n="10">non circondi la fronte in Elicona, </l>
     <l n="11">ma su nel cielo infra i beati cori </l>
     <l n="12">hai di stelle immortali aurea corona, </l>
     <l n="13">tu spira al petto mio celesti ardori, </l>
     <l n="14">tu rischiara il mio canto, e tu perdona </l>
     <l n="15">s'intesso fregi al ver, s'adorno in parte </l>
     <l n="16">d'altri diletti, che de' tuoi le carte. </l>
    </lg>
    <lg n="3">
     <l n="17">Sai che là corre il mondo ove più versi </l>
     <l n="18">di sue dolcezze il lusinghier Parnaso, </l>
     <l n="19">e che 'l vero, condito in molli versi, </l>
     <l n="20">i più schivi allettando ha persuaso. </l>
     <l n="21">Così a l'egro fanciul porgiamo aspersi </l>
     <l n="22">di soavi licor gli orli del vaso: </l>
     <l n="23">succhi amari ingannato intanto ei beve, </l>
     <l n="24">e da l'inganno suo vita riceve. </l>
    </lg>
    <lg n="4">
     <l n="25">Tu, magnanimo Alfonso, il qual ritogli </l>
     <l n="26">al furor di fortuna e guidi in porto </l>
     <l n="27">me peregrino errante, e fra gli scogli </l>
     <l n="28">e fra l'onde agitato e quasi absorto, </l>
     <l n="29">queste mie carte in lieta fronte accogli, </l>
     <l n="30">che quasi in voto a te sacrate i' porto. </l>
     <l n="31">Forse un dì fia che la presaga penna </l>
     <l n="32">osi scriver di te quel ch'or n'accenna. </l>
    </lg>
    <lg n="5">
     <l n="33">E' ben ragion, s'egli averrà ch'in pace </l>
     <l n="34">il buon popol di Cristo unqua si veda, </l>
     <l n="35">e con navi e cavalli al fero Trace </l>
     <l n="36">cerchi ritòr la grande ingiusta preda, </l>
     <l n="37">ch'a te lo scettro in terra o, se ti piace, </l>
     <l n="38">l'alto imperio de' mari a te conceda. </l>
     <l n="39">Emulo di Goffredo, i nostri carmi </l>
     <l n="40">intanto ascolta, e t'apparecchia a l'armi. </l>
    </lg>
    <lg n="6">
     <l n="41">Già 'l sesto anno volgea, ch'in oriente </l>
     <l n="42">passò il campo cristiano, a l'alta impresa; </l>
     <l n="43">e Nicea per assalto, e la potente </l>
     <l n="44">Antiochia con arte avea già presa. </l>
     <l n="45">L'avea poscia in battaglia incontra gente </l>
     <l n="46">di Persia innumerabile difesa, </l>
     <l n="47">e Tortosa espugnata; indi a la rea </l>
     <l n="48">stagion diè loco, e 'l novo anno attendea. </l>
    </lg>
    <lg n="7">
     <l n="49">E 'l fine omai di quel piovoso inverno </l>
     <l n="50">che fea l'arme cessar, lunge non era; </l>
     <l n="51">quando da l'alto soglio il Padre eterno, </l>
     <l n="52">ch'è ne la parte più del ciel sincera, </l>
     <l n="53">e quanto è da le stelle al basso inferno, </l>
     <l n="54">tanto è più in su de la stellata spera, </l>
     <l n="55">gli occhi in giù volse, e in un sol punto e in una </l>
     <l n="56">vista mirò ciò ch'in sé il mondo aduna. </l>
    </lg>
    <lg n="8">
     <l n="57">Mirò tutte le cose, ed in Soria </l>
     <l n="58">s'affisò poi ne' principi cristiani; </l>
     <l n="59">e con quel guardo suo ch'a dentro spia </l>
     <l n="60">nel più segreto lor gli affetti umani, </l>
     <l n="61">vide Goffredo che scacciar desia </l>
     <l n="62">de la santa città gli empi pagani, </l>
     <l n="63">e pien di fé, di zelo, ogni mortale </l>
     <l n="64">gloria, imperio, tesor mette in non cale. </l>
    </lg>
    <lg n="9">
     <l n="65">Ma vede in Baldovin cupido ingegno, </l>
     <l n="66">ch'a l'umane grandezze intento aspira: </l>
     <l n="67">vede Tancredi aver la vita a sdegno, </l>
     <l n="68">tanto un suo vano amor l'ange e martira: </l>
     <l n="69">e fondar Boemondo al novo regno </l>
     <l n="70">suo d'Antiochia alti princìpi mira, </l>
     <l n="71">e leggi imporre, ed introdur costume </l>
     <l n="72">ed arti e culto di verace nume; </l>
    </lg>
    <lg n="10">
     <l n="73">e cotanto internarsi in tal pensiero, </l>
     <l n="74">ch'altra impresa non par che più rammenti: </l>
     <l n="75">scorge in Rinaldo e animo guerriero </l>
     <l n="76">e spirti di riposo impazienti; </l>
     <l n="77">non cupidigia in lui d'oro o d'impero, </l>
     <l n="78">ma d'onor brame immoderate, ardenti: </l>
     <l n="79">scorge che da la bocca intento pende </l>
     <l n="80">di Guelfo, e i chiari antichi essempi apprende. </l>
    </lg>
    <lg n="11">
     <l n="81">Ma poi ch'ebbe di questi e d'altri cori </l>
     <l n="82">scòrti gl'intimi sensi il Re del mondo, </l>
     <l n="83">chiama a sè da gli angelici splendori </l>
     <l n="84">Gabriel, che ne' primi era secondo. </l>
     <l n="85">E' tra Dio questi e l'anime migliori </l>
     <l n="86">interprete fedel, nunzio giocondo: </l>
     <l n="87">giù i decreti del Ciel porta, ed al Cielo </l>
     <l n="88">riporta de' mortali i preghi e 'l zelo. </l>
    </lg>
    <lg n="12">
     <l n="89">Disse al suo nunzio Dio: – Goffredo trova, </l>
     <l n="90">e in mio nome di' lui: perché si cessa? </l>
     <l n="91">perché la guerra omai non si rinova </l>
     <l n="92">a liberar Gierusalemme oppressa? </l>
     <l n="93">Chiami i duci a consiglio, e i tardi mova </l>
     <l n="94">a l'alta impresa: ei capitan fia d'essa. </l>
     <l n="95">Io qui l'eleggo; e 'l faran gli altri in terra, </l>
     <l n="96">già suoi compagni, or suoi ministri in guerra. – </l>
    </lg>
    <lg n="13">
     <l n="97">Così parlogli, e Gabriel s'accinse </l>
     <l n="98">veloce ad esseguir l'imposte cose: </l>
     <l n="99">la sua forma invisibil d'aria cinse </l>
     <l n="100">ed al senso mortal la sottopose. </l>
     <l n="101">Umane membra, aspetto uman si finse, </l>
     <l n="102">ma di celeste maestà il compose; </l>
     <l n="103">tra giovene e fanciullo età confine </l>
     <l n="104">prese, ed ornò di raggi il biondo crine. </l>
    </lg>
    <lg n="14">
     <l n="105">Ali bianche vestì, ch'han d'or le cime, </l>
     <l n="106">infaticabilmente agili e preste. </l>
     <l n="107">Fende i venti e le nubi, e va sublime </l>
     <l n="108">sovra la terra e sovra il mar con queste. </l>
     <l n="109">Così vestito, indirizzossi a l'ime </l>
     <l n="110">parti del mondo il messaggier celeste: </l>
     <l n="111">pria sul Libano monte ei si ritenne, </l>
     <l n="112">e si librò su l'adeguate penne; </l>
    </lg>
    <lg n="15">
     <l n="113">e vèr le piaggie di Tortosa poi </l>
     <l n="114">drizzò precipitando il volo in giuso. </l>
     <l n="115">Sorgeva il novo sol da i lidi eoi, </l>
     <l n="116">parte già fuor, ma 'l più ne l'onde chiuso; </l>
     <l n="117">e porgea matutini i preghi suoi </l>
     <l n="118">Goffredo a Dio, come egli avea per uso; </l>
     <l n="119">quando a paro co 'l sol, ma più lucente, </l>
     <l n="120">l'angelo gli apparì da l'oriente; </l>
    </lg>
    <lg n="16">
     <l n="121">e gli disse: – Goffredo, ecco opportuna </l>
     <l n="122">già la stagion ch'al guerreggiar s'aspetta; </l>
     <l n="123">perché dunque trapor dimora alcuna </l>
     <l n="124">a liberar Gierusalem soggetta? </l>
     <l n="125">Tu i principi a consiglio omai raguna, </l>
     <l n="126">tu al fin de l'opra i neghittosi affretta. </l>
     <l n="127">Dio per lor duce già t'elegge, ed essi </l>
     <l n="128">sopporran volontari a te se stessi. </l>
    </lg>
    <lg n="17">
     <l n="129">Dio messaggier mi manda: io ti rivelo </l>
     <l n="130">la sua mente in suo nome. Oh quanta spene </l>
     <l n="131">aver d'alta vittoria, oh quanto zelo </l>
     <l n="132">de l'oste a te commessa or ti conviene! – </l>
     <l n="133">Tacque; e, sparito, rivolò del cielo </l>
     <l n="134">a le parti più eccelse e più serene. </l>
     <l n="135">Resta Goffredo a i detti, a lo splendore, </l>
     <l n="136">d'occhi abbagliato, attonito di core. </l>
    </lg>
    <lg n="18">
     <l n="137">Ma poi che si riscote, e che discorre </l>
     <l n="138">chi venne, chi mandò, che gli fu detto, </l>
     <l n="139">se già bramava, or tutto arde d'imporre </l>
     <l n="140">fine a la guerra ond'egli è duce eletto. </l>
     <l n="141">Non che 'l vedersi a gli altri in Ciel preporre </l>
     <l n="142">d'aura d'ambizion gli gonfi il petto, </l>
     <l n="143">ma il suo voler più nel voler s'infiamma </l>
     <l n="144">del suo Signor, come favilla in fiamma. </l>
    </lg>
    <lg n="19">
     <l n="145">Dunque gli eroi compagni, i quai non lunge </l>
     <l n="146">erano sparsi, a ragunarsi invita; </l>
     <l n="147">lettere a lettre, e messi a messi aggiunge, </l>
     <l n="148">sempre al consiglio è la preghiera unita; </l>
     <l n="149">ciò ch'alma generosa alletta e punge, </l>
     <l n="150">ciò che può risvegliar virtù sopita, </l>
     <l n="151">tutto par che ritrovi, e in efficace </l>
     <l n="152">modo l'adorna sì che sforza e piace. </l>
    </lg>
    <lg n="20">
     <l n="153">Vennero i duci, e gli altri anco seguiro, </l>
     <l n="154">e Boemondo sol qui non convenne. </l>
     <l n="155">Parte fuor s'attendò, parte nel giro </l>
     <l n="156">e tra gli alberghi suoi Tortosa tenne. </l>
     <l n="157">I grandi de l'essercito s'uniro </l>
     <l n="158">(glorioso senato) in dì solenne. </l>
     <l n="159">Qui il pio Goffredo incominciò tra loro, </l>
     <l n="160">augusto in volto ed in sermon sonoro: </l>
    </lg>
    <lg n="21">
     <l n="161">– Guerrier di Dio, ch'a ristorar i danni </l>
     <l n="162">de la sua fede il Re del Cielo elesse, </l>
     <l n="163">e securi fra l'arme e fra gl'inganni </l>
     <l n="164">de la terra e del mar vi scòrse e resse, </l>
     <l n="165">sì ch'abbiam tante e tante in sì pochi anni </l>
     <l n="166">ribellanti provincie a lui sommesse, </l>
     <l n="167">e fra le genti debellate e dome </l>
     <l n="168">stese l'insegne sue vittrici e 'l nome, </l>
    </lg>
    <lg n="22">
     <l n="169">già non lasciammo i dolci pegni e 'l nido </l>
     <l n="170">nativo noi (se 'l creder mio non erra), </l>
     <l n="171">né la vita esponemmo al mare infido </l>
     <l n="172">ed a i perigli di lontana guerra, </l>
     <l n="173">per acquistar di breve suono un grido </l>
     <l n="174">vulgare e posseder barbara terra, </l>
     <l n="175">ché proposto ci avremmo angusto e scarso </l>
     <l n="176">premio, e in danno de l'alme il sangue sparso. </l>
    </lg>
    <lg n="23">
     <l n="177">Ma fu de' pensier nostri ultimo segno </l>
     <l n="178">espugnar di Sion le nobil mura, </l>
     <l n="179">e sottrarre ai cristiani al giogo indegno </l>
     <l n="180">di servitù così spiacente e dura, </l>
     <l n="181">fondando in Palestina un novo regno, </l>
     <l n="182">ov'abbia la pietà sede secura; </l>
     <l n="183">né sia chi neghi al peregrin devoto </l>
     <l n="184">d'adorar la gran tomba e sciòrre il voto. </l>
    </lg>
    <lg n="24">
     <l n="185">Dunque il fatto sin ora al rischio è molto, </l>
     <l n="186">più che molto al travaglio, a l'onor poco, </l>
     <l n="187">nulla al disegno, ove o si fermi o vòlto </l>
     <l n="188">sia l'impeto de l'armi in altro loco. </l>
     <l n="189">Che gioverà l'aver d'Europa accolto </l>
     <l n="190">sì grande sforzo, e posto in Asia il foco, </l>
     <l n="191">quando sia poi di sì gran moti il fine </l>
     <l n="192">non fabriche di regni, ma ruine? </l>
    </lg>
    <lg n="25">
     <l n="193">Non edifica quei che vuol gl'imperi </l>
     <l n="194">su fondamenti fabricar mondani, </l>
     <l n="195">ove ha pochi di patria e fé stranieri </l>
     <l n="196">fra gl'infiniti popoli pagani, </l>
     <l n="197">ove ne' Greci non conven che speri, </l>
     <l n="198">e i favor d'Occidente ha sì lontani; </l>
     <l n="199">ma ben move ruine, ond'egli oppresso </l>
     <l n="200">sol costrutto un sepolcro abbia a se stesso. </l>
    </lg>
    <lg n="26">
     <l n="201">Turchi, Persi, Antiochia (illustre suono </l>
     <l n="202">e di nome magnifico e di cose) </l>
     <l n="203">opre nostre non già, ma del Ciel dono </l>
     <l n="204">furo, e vittorie fur meravigliose. </l>
     <l n="205">Or se da noi rivolte e torte sono </l>
     <l n="206">contra quel fin che 'l donator dispose, </l>
     <l n="207">temo ce 'n privi, e favola a le genti </l>
     <l n="208">quel sì chiaro rimbombo al fin diventi. </l>
    </lg>
    <lg n="27">
     <l n="209">Ah non sia alcun, per Dio, che sì graditi </l>
     <l n="210">doni in uso sì reo perda e diffonda! </l>
     <l n="211">A quei che sono alti princìpi orditi </l>
     <l n="212">di tutta l'opra il filo e 'l fin risponda. </l>
     <l n="213">Ora che i passi liberi e spediti, </l>
     <l n="214">ora che la stagion abbiam seconda, </l>
     <l n="215">ché non corriamo a la città ch'è mèta </l>
     <l n="216">d'ogni nostra vittoria? e che più 'l vieta? </l>
    </lg>
    <lg n="28">
     <l n="217">Principi, io vi protesto (i miei protesti </l>
     <l n="218">udrà il mondo presente, udrà il futuro, </l>
     <l n="219">l'odono or su nel Cielo anco i Celesti): </l>
     <l n="220">il tempo de l'impresa è già maturo; </l>
     <l n="221">men diviene opportun più che si resti, </l>
     <l n="222">incertissimo fia quel ch'è securo. </l>
     <l n="223">Presago son, s'è lento il nostro corso, </l>
     <l n="224">avrà d'Egitto il Palestin soccorso. – </l>
    </lg>
    <lg n="29">
     <l n="225">Disse, e a i detti seguì breve bisbiglio; </l>
     <l n="226">ma sorse poscia il solitario Piero, </l>
     <l n="227">che privato fra' principi a consiglio </l>
     <l n="228">sedea, del gran passaggio autor primiero: </l>
     <l n="229">– Ciò ch'essorta Goffredo, ed io consiglio, </l>
     <l n="230">né loco a dubbio v'ha, sì certo è il vero </l>
     <l n="231">e per sé noto: ei dimostrollo a lungo, </l>
     <l n="232">voi l'approvate, io questo sol v'aggiungo: </l>
    </lg>
    <lg n="30">
     <l n="233">se ben raccolgo le discordie e l'onte </l>
     <l n="234">quasi a prova da voi fatte e patite, </l>
     <l n="235">i ritrosi pareri, e le non pronte </l>
     <l n="236">e in mezzo a l'esseguire opre impedite, </l>
     <l n="237">reco ad un'altra originaria fonte </l>
     <l n="238">la cagion d'ogni indugio e d'ogni lite, </l>
     <l n="239">a quella autorità che, in molti e vari </l>
     <l n="240">d'opinion quasi librata, è pari. </l>
    </lg>
    <lg n="31">
     <l n="241">Ove un sol non impera, onde i giudìci </l>
     <l n="242">pendano poi de' premi e de le pene, </l>
     <l n="243">onde sian compartite opre ed uffici, </l>
     <l n="244">ivi errante il governo esser conviene. </l>
     <l n="245">Deh! fate un corpo sol de' membri amici, </l>
     <l n="246">fate un capo che gli altri indrizzi e frene, </l>
     <l n="247">date ad un sol lo scettro e la possanza, </l>
     <l n="248">e sostenga di re vece e sembianza. – </l>
    </lg>
    <lg n="32">
     <l n="249">Qui tacque il veglio. Or quai pensier, quai petti </l>
     <l n="250">son chiusi a te, sant'Aura e divo Ardore? </l>
     <l n="251">Inspiri tu de l'Eremita i detti, </l>
     <l n="252">e tu gl'imprimi a i cavalier nel core; </l>
     <l n="253">sgombri gl'inserti, anzi gl'innati affetti </l>
     <l n="254">di sovrastar, di libertà, d'onore, </l>
     <l n="255">sì che Guglielmo e Guelfo, i più sublimi, </l>
     <l n="256">chiamàr Goffredo per lor duce i primi. </l>
    </lg>
    <lg n="33">
     <l n="257">L'appovàr gli altri: esser sue parti denno </l>
     <l n="258">deliberar e comandar altrui. </l>
     <l n="259">Imponga ai vinti legge egli a suo senno, </l>
     <l n="260">porti la guerra e quando vòle e a cui; </l>
     <l n="261">gli altri, già pari, ubidienti al cenno </l>
     <l n="262">siano or ministri de gl'imperii sui. </l>
     <l n="263">Concluso ciò, fama ne vola, e grande </l>
     <l n="264">per le lingue de gli uomini si spande. </l>
    </lg>
    <lg n="34">
     <l n="265">Ei si mostra a i soldati, e ben lor pare </l>
     <l n="266">degno de l'alto grado ove l'han posto, </l>
     <l n="267">e riceve i saluti e 'l militare </l>
     <l n="268">applauso, in volto placido e composto. </l>
     <l n="269">Poi ch'a le dimostranze umili e care </l>
     <l n="270">d'amor, d'ubidienza ebbe risposto, </l>
     <l n="271">impon che 'l dì seguente in un gran campo </l>
     <l n="272">tutto si mostri a lui schierato il campo. </l>
    </lg>
    <lg n="35">
     <l n="273">Facea ne l'oriente il sol ritorno, </l>
     <l n="274">sereno e luminoso oltre l'usato, </l>
     <l n="275">quando co' raggi uscì del novo giorno </l>
     <l n="276">sotto l'insegne ogni guerriero armato, </l>
     <l n="277">e si mostrò quanto poté più adorno </l>
     <l n="278">al pio Buglion, girando il largo prato. </l>
     <l n="279">S'era egli fermo, e si vedea davanti </l>
     <l n="280">passar distinti i cavalieri e i fanti. </l>
    </lg>
    <lg n="36">
     <l n="281">Mente, de gli anni e de l'oblio nemica, </l>
     <l n="282">de le cose custode e dispensiera, </l>
     <l n="283">vagliami tua ragion, sì ch'io ridica </l>
     <l n="284">di quel campo ogni duce ed ogni schiera: </l>
     <l n="285">suoni e risplenda la lor fama antica, </l>
     <l n="286">fatta da gli anni omai tacita e nera; </l>
     <l n="287">tolto da' tuoi tesori, orni mia lingua </l>
     <l n="288">ciò ch'ascolti ogni età, nulla l'estingua. </l>
    </lg>
    <lg n="37">
     <l n="289">Prima i Franchi mostràrsi: il duce loro </l>
     <l n="290">Ugone esser solea, del re fratello. </l>
     <l n="291">Ne l'Isola di Francia eletti foro, </l>
     <l n="292">fra quattro fiumi, ampio paese e bello. </l>
     <l n="293">Poscia ch'Ugon morì, de' gigli d'oro </l>
     <l n="294">seguì l'usata insegna il fer drappello </l>
     <l n="295">sotto Clotareo, capitano egregio, </l>
     <l n="296">a cui, se nulla manca, è il nome regio. </l>
    </lg>
    <lg n="38">
     <l n="297">Mille son di gravissima armatura, </l>
     <l n="298">sono altrettanti i cavalier seguenti, </l>
     <l n="299">di disciplina a i primi e di natura </l>
     <l n="300">e d'arme e di sembianza indifferenti; </l>
     <l n="301">normandi tutti, e gli ha Roberto in cura, </l>
     <l n="302">che principe nativo è de le genti. </l>
     <l n="303">Poi duo pastor de' popoli spiegaro </l>
     <l n="304">le squadre lor, Guglielmo ed Ademaro. </l>
    </lg>
    <lg n="39">
     <l n="305">L'uno e l'altro di lor, che ne' divini </l>
     <l n="306">uffici già trattò pio ministero, </l>
     <l n="307">sotto l'elmo premendo i lunghi crini, </l>
     <l n="308">essercita de l'arme or l'uso fero. </l>
     <l n="309">Da la città d'Orange e da i confini </l>
     <l n="310">quattrocento guerrier scelse il primiero; </l>
     <l n="311">ma guida quei di Poggio in guerra l'altro, </l>
     <l n="312">numero egual, né men ne l'arme scaltro. </l>
    </lg>
    <lg n="40">
     <l n="313">Baldovin poscia in mostra addur si vede </l>
     <l n="314">co' Bolognesi suoi quei del germano, </l>
     <l n="315">ché le sue genti il pio fratel gli cede </l>
     <l n="316">or ch'ei de' capitani è capitano. </l>
     <l n="317">Il conte di Carnuti indi succede, </l>
     <l n="318">potente di consiglio e pro' di mano; </l>
     <l n="319">van con lui quattrocento, e triplicati </l>
     <l n="320">conduce Baldovino in sella armati. </l>
    </lg>
    <lg n="41">
     <l n="321">Occupa Guelfo il campo a lor vicino, </l>
     <l n="322">uom ch'a l'alta fortuna agguaglia il merto; </l>
     <l n="323">conta costui per genitor latino </l>
     <l n="324">de gli avi Estensi un lungo ordine e certo. </l>
     <l n="325">Ma german di cognome e di domino, </l>
     <l n="326">ne la gran casa de' Guelfoni è inserto: </l>
     <l n="327">regge Carinzia, e presso l'Istro e 'l Reno </l>
     <l n="328">ciò che i prischi Suevi e i Reti avièno. </l>
    </lg>
    <lg n="42">
     <l n="329">A questo, che retaggio era materno, </l>
     <l n="330">acquisti ei giunse gloriosi e grandi. </l>
     <l n="331">Quindi gente traea che prende a scherno </l>
     <l n="332">d'andar contra la morte, ov'ei comandi: </l>
     <l n="333">usa a temprar ne' caldi alberghi il verno, </l>
     <l n="334">e celebrar con lieti inviti i prandi. </l>
     <l n="335">Fur cinquemila a la partenza, e a pena </l>
     <l n="336">(de' Persi avanzo) il terzo or qui ne mena. </l>
    </lg>
    <lg n="43">
     <l n="337">Seguia la gente poi candida e bionda </l>
     <l n="338">che tra i Franchi e i Germani e 'l mar si giace, </l>
     <l n="339">ove la Mosa ed ove il Reno inonda, </l>
     <l n="340">terra di biade e d'animai ferace; </l>
     <l n="341">e gl'insulani lor, che d'alta sponda </l>
     <l n="342">riparo fansi a l'ocean vorace: </l>
     <l n="343">l'ocean che non pur le merci e i legni, </l>
     <l n="344">ma intere inghiotte le cittadi e i regni. </l>
    </lg>
    <lg n="44">
     <l n="345">Gli uni e gli altri son mille, e tutti vanno </l>
     <l n="346">sotto un altro Roberto insieme a stuolo. </l>
     <l n="347">Maggior alquanto è lo squadron britanno; </l>
     <l n="348">Guglielmo il regge, al re minor figliuolo. </l>
     <l n="349">Sono gl'Inglesi sagittari, ed hanno </l>
     <l n="350">gente con lor ch'è più vicina al polo: </l>
     <l n="351">questi da l'alte selve irsuti manda </l>
     <l n="352">la divisa dal mondo ultima Irlanda. </l>
    </lg>
    <lg n="45">
     <l n="353">Vien poi Tancredi, e non è alcun fra tanti </l>
     <l n="354">(tranne Rinaldo) o feritor maggiore, </l>
     <l n="355">o più bel di maniere e di sembianti, </l>
     <l n="356">o più eccelso ed intrepido di core. </l>
     <l n="357">S'alcun'ombra di colpa i suoi gran vanti </l>
     <l n="358">rende men chiari, è sol follia d'amore: </l>
     <l n="359">nato fra l'arme, amor di breve vista, </l>
     <l n="360">che si nutre d'affanni, e forza acquista. </l>
    </lg>
    <lg n="46">
     <l n="361">E' fama che quel dì che glorioso </l>
     <l n="362">fe' la rotta de' Persi il popol franco, </l>
     <l n="363">poi che Tancredi al fin vittorioso </l>
     <l n="364">i fuggitivi di seguir fu stanco, </l>
     <l n="365">cercò di refrigerio e di riposo </l>
     <l n="366">a l'arse labbia, al travagliato fianco, </l>
     <l n="367">e trasse ove invitollo al rezzo estivo </l>
     <l n="368">cinto di verdi seggi un fonte vivo. </l>
    </lg>
    <lg n="47">
     <l n="369"> Quivi a lui d'improviso una donzella </l>
     <l n="370">tutta, fuor che la fronte, armata apparse: </l>
     <l n="371">era pagana, e là venuta anch'ella </l>
     <l n="372">per l'istessa cagion di ristorarse. </l>
     <l n="373">Egli mirolla, ed ammirò la bella </l>
     <l n="374">sembianza, e d'essa si compiacque, e n'arse. </l>
     <l n="375">Oh meraviglia! Amor, ch'a pena è nato, </l>
     <l n="376">già grande vola, e già trionfa armato. </l>
    </lg>
    <lg n="48">
     <l n="377">Ella d'elmo coprissi, e se non era </l>
     <l n="378">ch'altri quivi arrivàr, ben l'assaliva. </l>
     <l n="379">Partì dal vinto suo la donna altera, </l>
     <l n="380">ch'è per necessità sol fuggitiva; </l>
     <l n="381">ma l'imagine sua bella e guerriera </l>
     <l n="382">tale ei serbò nel cor, qual essa è viva; </l>
     <l n="383">e sempre ha nel pensiero e l'atto e 'l loco </l>
     <l n="384">in che la vide, esca continua al foco. </l>
    </lg>
    <lg n="49">
     <l n="385">E ben nel volto suo la gente accorta </l>
     <l n="386">legger potria: &lt;&lt;Questi arde, e fuor di spene&gt;&gt;; </l>
     <l n="387">così vien sospiroso, e così porta </l>
     <l n="388">basse le ciglia e di mestizia piene. </l>
     <l n="389">Gli ottocento a cavallo, a cui fa scorta, </l>
     <l n="390">lasciàr le piaggie di Campagna amene, </l>
     <l n="391">pompa maggior de la natura, e i colli </l>
     <l n="392">che vagheggia il Tirren fertili e molli. </l>
    </lg>
    <lg n="50">
     <l n="393">Venian dietro ducento in Grecia nati, </l>
     <l n="394">che son quasi di ferro in tutto scarchi: </l>
     <l n="395">pendon spade ritorte a l'un de' lati, </l>
     <l n="396">suonano al tergo lor faretre ed archi; </l>
     <l n="397">asciutti hanno i cavalli, al corso usati, </l>
     <l n="398">a la fatica invitti, al cibo parchi: </l>
     <l n="399">ne l'assalir son pronti e nel ritrarsi, </l>
     <l n="400">e combatton fuggendo erranti e sparsi. </l>
    </lg>
    <lg n="51">
     <l n="401">Tatin regge la schiera, e sol fu questi </l>
     <l n="402">che, greco, accompagnò l'arme latine. </l>
     <l n="403">Oh vergogna! oh misfatto! or non avesti </l>
     <l n="404">tu, Grecia, quelle guerre a te vicine? </l>
     <l n="405">E pur quasi a spettacolo sedesti, </l>
     <l n="406">lenta aspettando de' grand'atti il fine. </l>
     <l n="407">Or, se tu se' vil serva, è il tuo servaggio </l>
     <l n="408">(non ti lagnar) giustizia, e non oltraggio. </l>
    </lg>
    <lg n="52">
     <l n="409">Squadra d'ordine estrema ecco vien poi </l>
     <l n="410">ma d'onor prima e di valor e d'arte. </l>
     <l n="411">Son qui gli aventurieri, invitti eroi, </l>
     <l n="412">terror de l'Asia e folgori di Marte. </l>
     <l n="413">Taccia Argo i Mini, e taccia Artù que' suoi </l>
     <l n="414">erranti, che di sogni empion le carte; </l>
     <l n="415">ch'ogni antica memoria appo costoro </l>
     <l n="416">perde: or qual duce fia degno di loro? </l>
    </lg>
    <lg n="53">
     <l n="417">Dudon di Consa è il duce; e perché duro </l>
     <l n="418">fu il giudicar di sangue e di virtute, </l>
     <l n="419">gli altri sopporsi a lui concordi furo, </l>
     <l n="420">ch'avea più cose fatte e più vedute. </l>
     <l n="421">Ei di virilità grave e maturo, </l>
     <l n="422">mostra in fresco vigor chiome canute; </l>
     <l n="423">mostra, quasi d'onor vestigi degni, </l>
     <l n="424">di non brutte ferite impressi segni. </l>
    </lg>
    <lg n="54">
     <l n="425">Eustazio è poi fra i primi; e i propri pregi </l>
     <l n="426">illustre il fanno, e più il fratel Buglione. </l>
     <l n="427">Gernando v'è, nato di re norvegi, </l>
     <l n="428">che scettri vanta e titoli e corone. </l>
     <l n="429">Ruggier di Balnavilla infra gli egregi </l>
     <l n="430">la vecchia fama ed Engerlan ripone; </l>
     <l n="431">e celebrati son fra' più gagliardi </l>
     <l n="432">un Gentonio, un Rambaldo e duo Gherardi. </l>
    </lg>
    <lg n="55">
     <l n="433">Son fra' lodati Ubaldo anco, e Rosmondo </l>
     <l n="434">del gran ducato di Lincastro erede; </l>
     <l n="435">non fia ch'Obizzo il Tosco aggravi al fondo </l>
     <l n="436">chi fa de le memorie avare prede, </l>
     <l n="437">né i tre frati lombardi al chiaro mondo </l>
     <l n="438">involi, Achille, Sforza e Palamede, </l>
     <l n="439">o 'l forte Otton, che conquistò lo scudo </l>
     <l n="440">in cui da l'angue esce il fanciullo ignudo. </l>
    </lg>
    <lg n="56">
     <l n="441">Né Guasco né Ridolfo a dietro lasso, </l>
     <l n="442">né l'un né l'altro Guido, ambo famosi, </l>
     <l n="443">non Eberardo e non Gernier trapasso </l>
     <l n="444">sotto silenzio ingratamente ascosi. </l>
     <l n="445">Ove voi me, di numerar già lasso, </l>
     <l n="446">Gildippe ed Odoardo, amanti e sposi, </l>
     <l n="447">rapite? o ne la guerra anco consorti, </l>
     <l n="448">non sarete disgiunti ancor che morti! </l>
    </lg>
    <lg n="57">
     <l n="449">Ne le scole d'Amor che non s'apprende? </l>
     <l n="450">Ivi si fe' costei guerriera ardita: </l>
     <l n="451">va sempre affissa al caro fianco, e pende </l>
     <l n="452">da un fato solo l'una e l'altra vita. </l>
     <l n="453">Colpo che ad un sol noccia unqua non scende, </l>
     <l n="454">ma indiviso è il dolor d'ogni ferita; </l>
     <l n="455">e spesso è l'un ferito, e l'altro langue, </l>
     <l n="456">e versa l'alma quel, se questa il sangue. </l>
    </lg>
    <lg n="58">
     <l n="457">Ma il fanciullo Rinaldo, e sovra questi </l>
     <l n="458">e sovra quanti in mostra eran condutti, </l>
     <l n="459">dolcemente feroce alzar vedresti </l>
     <l n="460">la regal fronte, e in lui mirar sol tutti. </l>
     <l n="461">L'età precorse e la speranza, e presti </l>
     <l n="462">pareano i fior quando n'usciro i frutti; </l>
     <l n="463">se 'l miri fulminar ne l'arme avolto, </l>
     <l n="464">Marte lo stimi; Amor, se scopre il volto. </l>
    </lg>
    <lg n="59">
     <l n="465">Lui ne la riva d'Adige produsse </l>
     <l n="466">a Bertoldo Sofia, Sofia la bella </l>
     <l n="467">a Bertoldo il possente; e pria che fusse </l>
     <l n="468">tolto quasi il bambin da la mammella, </l>
     <l n="469">Matilda il volse, e nutricollo, e instrusse </l>
     <l n="470">ne l'arti regie; e sempre ei fu con ella, </l>
     <l n="471">sin ch'invaghì la giovanetta mente </l>
     <l n="472">la tromba che s'udia da l'oriente. </l>
    </lg>
    <lg n="60">
     <l n="473">Allor (né pur tre lustri avea forniti) </l>
     <l n="474">fuggì soletto, e corse strade ignote; </l>
     <l n="475">varcò l'Egeo, passò di Grecia i liti, </l>
     <l n="476">giunse nel campo in region remote. </l>
     <l n="477">Nobilissima fuga, e che l'imìti </l>
     <l n="478">ben degna alcun magnanimo nepote. </l>
     <l n="479">Tre anni son che è in guerra, e intempestiva </l>
     <l n="480">molle piuma del mento a pena usciva. </l>
    </lg>
    <lg n="61">
     <l n="481">Passati i cavalieri, in mostra viene </l>
     <l n="482">la gente a piede, ed è Raimondo inanti. </l>
     <l n="483">Regea Tolosa, e scelse infra Pirene </l>
     <l n="484">e fra Garona e l'ocean suoi fanti. </l>
     <l n="485">Son quattromila, e ben armati e bene </l>
     <l n="486">instrutti, usi al disagio e toleranti; </l>
     <l n="487">buona è la gente, e non può da più dotta </l>
     <l n="488">o da più forte guida esser condotta. </l>
    </lg>
    <lg n="62">
     <l n="489">Ma cinquemila Stefano d'Ambuosa </l>
     <l n="490">e di Blesse e di Turs in guerra adduce. </l>
     <l n="491">Non è gente robusta o faticosa, </l>
     <l n="492">se ben tutta di ferro ella riluce. </l>
     <l n="493">La terra molle, lieta e dilettosa, </l>
     <l n="494">simili a sé gli abitator produce. </l>
     <l n="495">Impeto fan ne le battaglie prime, </l>
     <l n="496">ma di leggier poi langue, e si reprime. </l>
    </lg>
    <lg n="63">
     <l n="497">Alcasto il terzo vien, qual presso a Tebe </l>
     <l n="498">già Capaneo, con minaccioso volto: </l>
     <l n="499">seimila Elvezi, audace e fera plebe, </l>
     <l n="500">da gli alpini castelli avea raccolto, </l>
     <l n="501">che 'l ferro uso a far solchi, a franger glebe, </l>
     <l n="502">in nove forme e in più degne opre ha vòlto; </l>
     <l n="503">e con la man, che guardò rozzi armenti, </l>
     <l n="504">par ch'i regni sfidar nulla paventi. </l>
    </lg>
    <lg n="64">
     <l n="505">Vedi appresso spiegar l'alto vessillo </l>
     <l n="506">co 'l diadema di Piero e con le chiavi. </l>
     <l n="507">Qui settemila aduna il buon Camillo </l>
     <l n="508">pedoni, d'arme rilucenti e gravi, </l>
     <l n="509">lieto ch'a tanta impresa il Ciel sortillo, </l>
     <l n="510">ove rinovi il prisco onor de gli avi, </l>
     <l n="511">o mostri almen ch'a la virtù latina </l>
     <l n="512">o nulla manca, o sol la disciplina. </l>
    </lg>
    <lg n="65">
     <l n="513">Ma già tutte le squadre eran con bella </l>
     <l n="514">mostra passate, e l'ultima fu questa, </l>
     <l n="515">quando Goffredo i maggior duci appella, </l>
     <l n="516">e la sua mente a lor fa manifesta: </l>
     <l n="517">– Come appaia diman l'alba novella </l>
     <l n="518">vuo' che l'oste s'invii leggiera e presta, </l>
     <l n="519">sì ch'ella giunga a la città sacrata, </l>
     <l n="520">quanto è possibil più, meno aspettata. </l>
    </lg>
    <lg n="66">
     <l n="521">Preparatevi dunque ed al viaggio </l>
     <l n="522">ed a la pugna e a la vittoria ancora. – </l>
     <l n="523">Questo ardito parlar d'uom così saggio </l>
     <l n="524">sollecita ciascuno e l'avvalora. </l>
     <l n="525">Tutti d'andar son pronti al nuovo raggio, </l>
     <l n="526">e impazienti in aspettar l'aurora. </l>
     <l n="527">Ma 'l provido Buglion senza ogni tema </l>
     <l n="528">non è però, benché nel cor la prema. </l>
    </lg>
    <lg n="67">
     <l n="529">Perch'egli avea certe novelle intese </l>
     <l n="530">che s'è d'Egitto il re già posto in via </l>
     <l n="531">inverso Gaza, bello e forte arnese </l>
     <l n="532">da fronteggiar i regni di Soria. </l>
     <l n="533">Né creder può che l'uomo a fere imprese </l>
     <l n="534">avvezzo sempre, or lento in ozio stia; </l>
     <l n="535">ma, d'averlo aspettando aspro nemico, </l>
     <l n="536">parla al fedel suo messaggiero Enrico: </l>
    </lg>
    <lg n="68">
     <l n="537">– Sovra una lieta saettia tragitto </l>
     <l n="538">vuo' che tu faccia ne la greca terra. </l>
     <l n="539">Ivi giunger dovea (così m'ha scritto </l>
     <l n="540">chi mai per uso in avisar non erra) </l>
     <l n="541">un giovene regal, d'animo invitto, </l>
     <l n="542">ch'a farsi vien nostro compagno in guerra: </l>
     <l n="543">prence è de' Dani, e mena un grande stuolo </l>
     <l n="544">sin da i paesi sottoposti al polo. </l>
    </lg>
    <lg n="69">
     <l n="545">Ma perché 'l greco imperator fallace </l>
     <l n="546">seco forse userà le solite arti, </l>
     <l n="547">per far ch'o torni indietro o 'l corso audace </l>
     <l n="548">torca in altre da noi lontane parti, </l>
     <l n="549">tu, nunzio mio, tu, consiglier verace, </l>
     <l n="550">in mio nome il disponi a ciò che parti </l>
     <l n="551">nostro e suo bene, e di' che tosto vegna, </l>
     <l n="552">ché di lui fòra ogni tardanza indegna. </l>
    </lg>
    <lg n="70">
     <l n="553">Non venir seco tu, ma resta appresso </l>
     <l n="554">al re de' Greci a procurar l'aiuto, </l>
     <l n="555">che già più d'una volta a noi promesso </l>
     <l n="556">e per ragion di patto anco è dovuto. – </l>
     <l n="557">Così parla e l'informa, e poi che 'l messo </l>
     <l n="558">le lettre ha di credenza e di saluto, </l>
     <l n="559">toglie, affrettando il suo partir, congedo, </l>
     <l n="560">e tregua fa co' suoi pensier Goffredo. </l>
    </lg>
    <lg n="71">
     <l n="561">Il dì seguente, allor ch'aperte sono </l>
     <l n="562">del lucido oriente al sol le porte, </l>
     <l n="563">di trombe udissi e di tamburi un suono, </l>
     <l n="564">ond'al camino ogni guerrier s'essorte. </l>
     <l n="565">Non è sì grato a i caldi giorni il tuono </l>
     <l n="566">che speranza di pioggia al mondo apporte, </l>
     <l n="567">come fu caro a le feroci genti </l>
     <l n="568">l'altero suon de' bellici instrumenti. </l>
    </lg>
    <lg n="72">
     <l n="569">Tosto ciascun, da gran desio compunto, </l>
     <l n="570">veste le membra de l'usate spoglie, </l>
     <l n="571">e tosto appar di tutte l'arme in punto, </l>
     <l n="572">tosto sotto i suoi duci ogn'uom s'accoglie, </l>
     <l n="573">e l'ordinato essercito congiunto </l>
     <l n="574">tutte le sue bandiere al vento scioglie: </l>
     <l n="575">e nel vessillo imperiale e grande </l>
     <l n="576">la trionfante Croce al ciel si spande. </l>
    </lg>
    <lg n="73">
     <l n="577">Intanto il sol, che de' celesti campi </l>
     <l n="578">va più sempre avanzando e in alto ascende, </l>
     <l n="579">l'arme percote e ne trae fiamme e lampi </l>
     <l n="580">tremuli e chiari, onde le viste offende: </l>
     <l n="581">L'aria par di faville intorno avampi, </l>
     <l n="582">e quasi d'alto incendio in forma splende, </l>
     <l n="583">e co' feri nitriti il suono accorda </l>
     <l n="584">del ferro scosso e le campagne assorda. </l>
    </lg>
    <lg n="74">
     <l n="585">Il capitan, che da' nemici agguati </l>
     <l n="586">le schiere sue d'assecurar desia, </l>
     <l n="587">molti a cavallo leggiermente armati </l>
     <l n="588">a scoprire il paese intorno invia; </l>
     <l n="589">e inanzi i guastatori avea mandati, </l>
     <l n="590">da cui si debbe agevolar la via, </l>
     <l n="591">e i vòti luoghi empire e spianar gli erti, </l>
     <l n="592">e da cui siano i chiusi passi aperti. </l>
    </lg>
    <lg n="75">
     <l n="593">Non è gente pagana insieme accolta, </l>
     <l n="594">non muro cinto di profonda fossa, </l>
     <l n="595">non gran torrente, o monte alpestre, o folta </l>
     <l n="596">selva, che 'l lor viaggio arrestar possa. </l>
     <l n="597">Così de gli altri fiumi il re tal volta, </l>
     <l n="598">quando superbo oltra misura ingrossa, </l>
     <l n="599">sovra le sponde ruinoso scorre, </l>
     <l n="600">né cosa è mai che gli s'ardisca opporre. </l>
    </lg>
    <lg n="76">
     <l n="601">Sol di Tripoli il re, che 'n ben guardate </l>
     <l n="602">mura, genti, tesori ed arme serra, </l>
     <l n="603">forse le schiere franche avria tardate, </l>
     <l n="604">ma non osò di provocarle in guerra. </l>
     <l n="605">Lor con messi e con doni anco placate </l>
     <l n="606">ricettò volontario entro la terra, </l>
     <l n="607">e ricevé condizion di pace, </l>
     <l n="608">sì come imporle al pio Goffredo piace. </l>
    </lg>
    <lg n="77">
     <l n="609">Qui del monte Seir, ch'alto e sovrano </l>
     <l n="610">da l'oriente a la cittade è presso, </l>
     <l n="611">gran turba scese de' fedeli al piano </l>
     <l n="612">d'ogni età mescolata e d'ogni sesso: </l>
     <l n="613">portò suoi doni al vincitor cristiano, </l>
     <l n="614">godea di mirarlo e in ragionar con esso, </l>
     <l n="615">stupia de l'arme pellegrine; e guida </l>
     <l n="616">ebbe da lor Goffredo amica e fida. </l>
    </lg>
    <lg n="78">
     <l n="617">Conduce ei sempre a le maritime onde </l>
     <l n="618">vicino il campo per diritte strade, </l>
     <l n="619">sapendo ben che le propinque sponde </l>
     <l n="620">l'amica armata costeggiando rade, </l>
     <l n="621">la qual può far che tutto il campo abonde </l>
     <l n="622">de' necessari arnesi e che le biade </l>
     <l n="623">ogni isola de' Greci a lui sol mieta, </l>
     <l n="624">e Scio pietrosa gli vendemmi e Creta. </l>
    </lg>
    <lg n="79">
     <l n="625">Geme il vicino mar sotto l'incarco </l>
     <l n="626">de l'alte navi e de' più levi pini, </l>
     <l n="627">sì che non s'apre omai securo varco </l>
     <l n="628">nel mar Mediterraneo a i saracini; </l>
     <l n="629">ch'oltra quei c'ha Georgio armati e Marco </l>
     <l n="630">ne' veneziani e liguri confini, </l>
     <l n="631">altri Inghilterra e Francia ed altri Olanda, </l>
     <l n="632">e la fertil Sicilia altri ne manda. </l>
    </lg>
    <lg n="80">
     <l n="633">E questi, che son tutti insieme uniti </l>
     <l n="634">con saldissimi lacci in un volere, </l>
     <l n="635">s'eran carchi e provisti in vari liti </l>
     <l n="636">di ciò ch'è d'uopo a le terrestri schiere, </l>
     <l n="637">le quai, trovando liberi e sforniti </l>
     <l n="638">i passi de' nemici a le frontiere, </l>
     <l n="639">in corso velocissimo se 'n vanno </l>
     <l n="640">là 've Cristo soffrì mortale affanno. </l>
    </lg>
    <lg n="81">
     <l n="641">Ma precorsa è la fama, apportatrice </l>
     <l n="642">de' veraci romori e de' bugiardi, </l>
     <l n="643">ch'unito è il campo vincitor felice, </l>
     <l n="644">che già s'è mosso e che non è chi 'l tardi; </l>
     <l n="645">quante e quai sian le squadre ella ridice, </l>
     <l n="646">narra il nome e 'valor de' più gagliardi, </l>
     <l n="647">narra i lor vanti, e con terribil faccia </l>
     <l n="648">gli usurpatori di Sion minaccia. </l>
    </lg>
    <lg n="82">
     <l n="649">E l'aspettar del male è mal peggiore, </l>
     <l n="650">forse, che non parrebbe il mal presente; </l>
     <l n="651">pende ad ogn'aura incerta di romore </l>
     <l n="652">ogni orecchia sospesa ed ogni mente; </l>
     <l n="653">e un confuso bisbiglio entro e di fore </l>
     <l n="654">trascorre i campi e la città dolente. </l>
     <l n="655">Ma il vecchio re ne' già vicin perigli </l>
     <l n="656">volge nel dubbio cor feri consigli. </l>
    </lg>
    <lg n="83">
     <l n="657">Aladin detto è il re, che, di quel regno </l>
     <l n="658">novo signor, vive in continua cura: </l>
     <l n="659">uom già crudel, ma 'l suo feroce ingegno </l>
     <l n="660">pur mitigato avea l'età matura. </l>
     <l n="661">Egli, che de' Latini udì il disegno </l>
     <l n="662">c'han d'assalir di sua città le mura, </l>
     <l n="663">giunge al vecchio timor novi sospetti, </l>
     <l n="664">e de' nemici pave e de' soggetti. </l>
    </lg>
    <lg n="84">
     <l n="665">Però che dentro a una città commisto </l>
     <l n="666">popolo alberga di contraria fede: </l>
     <l n="667">la debil parte e la minore in Cristo, </l>
     <l n="668">la grande e forte in Macometto crede. </l>
     <l n="669">Ma quando il re fe' di Sion l'acquisto, </l>
     <l n="670">e vi cercò di stabilir la sede, </l>
     <l n="671">scemò i publici pesi a' suoi pagani, </l>
     <l n="672">ma più gravonne i miseri cristiani. </l>
    </lg>
    <lg n="85">
     <l n="673">Questo pensier la ferità nativa, </l>
     <l n="674">che da gli anni sopita e fredda langue, </l>
     <l n="675">irritando inasprisce, e la ravviva </l>
     <l n="676">sì ch'assetata è più che mai di sangue. </l>
     <l n="677">Tal fero torna a la stagion estiva </l>
     <l n="678">quel che parve nel gel piacevol angue, </l>
     <l n="679">così leon domestico riprende </l>
     <l n="680">l'innato suo furor, s'altri l'offende. </l>
    </lg>
    <lg n="86">
     <l n="681">&lt;&lt;Veggio&gt;&gt; dicea &lt;&lt;de la letizia nova </l>
     <l n="682">veraci segni in questa turba infida; </l>
     <l n="683">il danno universal solo a lei giova, </l>
     <l n="684">sol nel pianto comun par ch'ella rida; </l>
     <l n="685">e forse insidie e tradimenti or cova, </l>
     <l n="686">rivolgendo fra sé come m'uccida, </l>
     <l n="687">o come al mio nemico, e suo consorte </l>
     <l n="688">popolo, occultamente apra le porte. </l>
    </lg>
    <lg n="87">
     <l n="689">Ma no 'l farà: prevenirò questi empi </l>
     <l n="690">disegni lor, e sfogherommi a pieno. </l>
     <l n="691">Gli ucciderò, faronne acerbi scempi, </l>
     <l n="692">svenerò i figli a le lor madri in seno, </l>
     <l n="693">arderò loro alberghi e insieme i tèmpi, </l>
     <l n="694">questi i debiti roghi a i morti fièno; </l>
     <l n="695">e su quel lor sepolcro in mezzo a i voti </l>
     <l n="696">vittime pria farò de' sacerdoti.&gt;&gt; </l>
    </lg>
    <lg n="88">
     <l n="697">Così l'iniquo fra suo cor ragiona, </l>
     <l n="698">pur non segue pensier sì mal concetto; </l>
     <l n="699">ma s'a quegli innocenti egli perdona, </l>
     <l n="700">è di viltà, non di pietade effetto, </l>
     <l n="701">ché s'un timor a incrudelir lo sprona, </l>
     <l n="702">il ritien più potente altro sospetto: </l>
     <l n="703">troncar le vie d'accordo, e de' nemici </l>
     <l n="704">troppo teme irritar l'arme vittrici. </l>
    </lg>
    <lg n="89">
     <l n="705">Tempra dunque il fellon la rabbia insana, </l>
     <l n="706">anzi altrove pur cerca ove la sfoghi; </l>
     <l n="707">i rustici edifici abbatte e spiana, </l>
     <l n="708">e dà in preda a le fiamme i culti luoghi; </l>
     <l n="709">parte alcuna non lascia integra o sana </l>
     <l n="710">ove il Franco vi pasca, ove s'alloghi; </l>
     <l n="711">turba le fonti e i rivi, e le pure onde </l>
     <l n="712">di veneni mortiferi confonde. </l>
    </lg>
    <lg n="90">
     <l n="713">Spietatamente è cauto, e non oblia </l>
     <l n="714">di rinforzar Gierusalem fra tanto. </l>
     <l n="715">Da tre lati fortissima era pria, </l>
     <l n="716">sol verso Borea è men secura alquanto, </l>
     <l n="717">ma da' primi sospetti ei le munia </l>
     <l n="718">d'alti ripari il suo men forte canto, </l>
     <l n="719">e v'accogliea gran quantitade in fretta </l>
     <l n="720">di gente mercenaria e di soggetta. </l>
    </lg>
   </lg>
  </body>
 </text>
</TEI>