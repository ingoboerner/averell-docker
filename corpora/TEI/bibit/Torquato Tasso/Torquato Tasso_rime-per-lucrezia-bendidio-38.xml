<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 38</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-38</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 38</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 38</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Erba felice, che già in sorte avesti</l>
     <l n="2">di vento in vece e di temprato sole</l>
     <l n="3">il raggio de' begli occhi accorti onesti</l>
     <l n="4">e l'aura di dolcissime parole,</l>
    </lg>
    <lg n="2">
     <l n="5">e sotto amico ciel lieta crescesti,</l>
     <l n="6">e qualor più la terra arsa si duole</l>
     <l n="7">pronta a scemar il fero ardor vedesti</l>
     <l n="8">la bella man che l'alme accender sòle;</l>
    </lg>
    <lg n="3">
     <l n="9">ben sei tu dono avventuroso e grato</l>
     <l n="10">ond'addolcisca il molto amaro e sazio</l>
     <l n="11">il digiuno amoroso in parte i' renda:</l>
    </lg>
    <lg n="4">
     <l n="12">già, novo Glauco, in ampio mar mi spazio</l>
     <l n="13">d'immensa gioia, e 'n più tranquillo stato</l>
     <l n="14">quasi mi par ch'immortal forma i' prenda.</l>
    </lg>
   </lg>
  </body>
 </text>
</TEI>