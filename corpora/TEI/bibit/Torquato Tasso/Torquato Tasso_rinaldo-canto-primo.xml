<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto primo</title>
    <author>Torquato Tasso</author>
   </titleStmt>
   <extent>
    <measure unit="stanza">93</measure>
    <measure unit="line">744</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto primo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto primo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canto i felici affanni e i primi ardori</l>
     <l n="2">che giovanetto ancor soffrì Rinaldo,</l>
     <l n="3">e come il trasse in perigliosi errori</l>
     <l n="4">desir di gloria ed amoroso caldo,</l>
     <l n="5">allor che, vinti dal gran Carlo, i Mori</l>
     <l n="6">mostraro il cor più che le forze saldo;</l>
     <l n="7">e Troiano, Agolante e 'l fiero Almonte</l>
     <l n="8">restar pugnando uccisi in Aspramonte.</l>
    </lg>
    <lg n="2">
     <l n="9">Musa, che 'n rozo stil meco sovente</l>
     <l n="10">umil cantasti le mie fiamme accese,</l>
     <l n="11">sì che, stando le selve al suono intente,</l>
     <l n="12">Eco a ridir l'amato nome apprese:</l>
     <l n="13">or ch'ad opra maggior movo la mente,</l>
     <l n="14">ed audace m'accingo ad alte imprese,</l>
     <l n="15">ver' me cotanto il tuo favor s'accresca,</l>
     <l n="16">ch'al raddoppiato peso egual riesca.</l>
    </lg>
    <lg n="3">
     <l n="17">Forse un giorno ardirai de' chiari fregi</l>
     <l n="18">del gran Luigi Estense ornar mie carte,</l>
     <l n="19">onde, mercé del suo valor, si pregi</l>
     <l n="20">e viva il nostro nome in ogni parte;</l>
     <l n="21">non perch'io stimi ch'a' suoi fatti egregi</l>
     <l n="22">possa dar luce umano ingegno od arte,</l>
     <l n="23">ch'egli e tal ch'altrui dona e gloria e vita,</l>
     <l n="24">e vola al ciel senza terrena aita.</l>
    </lg>
    <lg n="4">
     <l n="25">E voi, sacro signor, ch'adorno avete</l>
     <l n="26">d'ostro la chioma e di virtude il core,</l>
     <l n="27">e sì lucidi raggi omai spargete</l>
     <l n="28">che se n'oscura ogni più chiaro onore,</l>
     <l n="29">quando ai gravi pensier la via chiudete,</l>
     <l n="30">prestate al mio cantar grato favore:</l>
     <l n="31">ch'ivi vedrete al men, se non espresso,</l>
     <l n="32">adombrato in altrui forse voi stesso.</l>
    </lg>
    <lg n="5">
     <l n="33">Ma quando, il crin di tre corone cinto,</l>
     <l n="34">v'avrem l'empia eresia domar già visto,</l>
     <l n="35">e spinger, pria da santo amor sospinto,</l>
     <l n="36">contra l'Egitto i principi di Cristo,</l>
     <l n="37">onde il fiero Ottomano oppresso e vinto</l>
     <l n="38">vi ceda a forza il suo mal fatto acquisto,</l>
     <l n="39">cangiar la lira in tromba e 'n maggior carme</l>
     <l n="40">dir tentarò le vostre imprese e l'arme.</l>
    </lg>
    <lg n="6">
     <l n="41">Già Carlo Magno in più battaglie avea</l>
     <l n="42">d¢mo e represso l'impeto affricano,</l>
     <l n="43">e per opra d'Orlando omai giacea</l>
     <l n="44">estinto Almonte e 'l suo fratel Troiano;</l>
     <l n="45">pur in sì rio destin si difendea</l>
     <l n="46">ne' forti luoghi ancor lo stuol pagano,</l>
     <l n="47">che molti in riva al mar, molti fra terra</l>
     <l n="48">pria n'occupò nel cominciar la guerra.</l>
    </lg>
    <lg n="7">
     <l n="49">Ma Carlo, il pian ridotto in suo potere,</l>
     <l n="50">e l'uno e l'altro mare a quel vicino,</l>
     <l n="51">stringea più sempre con l'armate schiere</l>
     <l n="52">da varie parti il campo saracino,</l>
     <l n="53">ch'avendo gran cagion del suo temere</l>
     <l n="54">paventava il furor d'empio destino;</l>
     <l n="55">pur, con audace e generoso core,</l>
     <l n="56">era a' nemici suoi d'alto terrore.</l>
    </lg>
    <lg n="8">
     <l n="57">E ciascun giorno sempre alcun di loro</l>
     <l n="58">fuor da le mura e da' ripari usciva,</l>
     <l n="59">per provar s'al francese il valor moro</l>
     <l n="60">pari al men ne' duelli riusciva.</l>
     <l n="61">Poi, quando il sol celava i bei crin d'oro,</l>
     <l n="62">e sotto l'ali il ciel notte copriva,</l>
     <l n="63">tutti assaliano insieme il nostro campo,</l>
     <l n="64">per tentar con lor gloria alcuno scampo.</l>
    </lg>
    <lg n="9">
     <l n="65">Ma sempre il primo onore, il primo vanto,</l>
     <l n="66">in generale e in singolar battaglia,</l>
     <l n="67">rapporta Orlando il giovanetto, e intanto</l>
     <l n="68">gli antichi eroi d'alte prodezze agguaglia:</l>
     <l n="69">guerriero alcun non è feroce tanto,</l>
     <l n="70">né piastra fatta per incanto o maglia,</l>
     <l n="71">ch'al suo valor resista; e Marte istesso</l>
     <l n="72">avria forse la palma a lui concesso.</l>
    </lg>
    <lg n="10">
     <l n="73">Oh quante volte e quante ei fece solo</l>
     <l n="74">a mille cavalier volger le piante,</l>
     <l n="75">e quante ancor rendette il terren suolo</l>
     <l n="76">del mauro sangue caldo e rosseggiante!</l>
     <l n="77">Quante volte colmò d'estremo duolo</l>
     <l n="78">i miseri seguaci d'Agolante,</l>
     <l n="79">ch'alzar gli vider sanguinosi monti</l>
     <l n="80">de' duci lor più gloriosi e conti!</l>
    </lg>
    <lg n="11">
     <l n="81">Tosto la vaga fama il suo valore</l>
     <l n="82">e l'opre sue va divolgando intorno:</l>
     <l n="83">picciola è prima, e poi divien maggiore,</l>
     <l n="84">ch'acquista forze ognor di giorno in giorno.</l>
     <l n="85">Ovunque arriva sparge alto romore,</l>
     <l n="86">e finge quel d'ogni virtute adorno:</l>
     <l n="87">col vero il falso meschia e in varie forme</l>
     <l n="88">si mostra altrui, né mai riposa o dorme.</l>
    </lg>
    <lg n="12">
     <l n="89">Fra gli altri molti del figliuol d'Amone</l>
     <l n="90">ella giunge a l'orecchie, e i fatti egregi</l>
     <l n="91">del valoroso suo cugin gli espone</l>
     <l n="92">a parte a parte, e gli acquistati fregi.</l>
     <l n="93">Sùbito a quel magnanimo garzone,</l>
     <l n="94">c'ha ne la gloria posto i sommi pregi,</l>
     <l n="95">invidia accende generosa il petto,</l>
     <l n="96">che negli altieri spirti ha sol ricetto.</l>
    </lg>
    <lg n="13">
     <l n="97">E tal invidia ha in lui maggior potere,</l>
     <l n="98">perché gli par che 'l fior de' suoi verdi anni,</l>
     <l n="99">quando l'uom deve tra l'armate schiere</l>
     <l n="100">soffrir di Marte i gloriosi affanni,</l>
     <l n="101">ei consumi in fugace e van piacere,</l>
     <l n="102">involto in molli e delicati panni,</l>
     <l n="103">quasi vil donna che 'l cor d'ozio ha vago,</l>
     <l n="104">e sol adopri la conocchia e l'ago.</l>
    </lg>
    <lg n="14">
     <l n="105">Da queste cure combattuto geme,</l>
     <l n="106">e sospir tragge dal profondo core;</l>
     <l n="107">d'esser guardato vergognoso teme,</l>
     <l n="108">ché desta l'altrui vista in lui rossore;</l>
     <l n="109">crede ch'ognun l'additi e scioglia insieme</l>
     <l n="110">in tai voci la lingua a suo disnore,</l>
     <l n="111">come de' suoi maggior le lucid'opre</l>
     <l n="112">con le tenebre sue questi ricopre.</l>
    </lg>
    <lg n="15">
     <l n="113">Tra sé tai cose rivolgeva ancora,</l>
     <l n="114">quando il tetto real lasciossi a tergo,</l>
     <l n="115">e da Parigi uscio, ché quivi allora</l>
     <l n="116">insieme con la madre avea l'albergo;</l>
     <l n="117">e caminando in breve spazio d'ora</l>
     <l n="118">giunse d'un prato in sul fiorito tergo,</l>
     <l n="119">che si giacea tra molte piante ascoso,</l>
     <l n="120">ond'era poi formato un bosco ombroso.</l>
    </lg>
    <lg n="16">
     <l n="121">Quivi, perché gli pare acconcio il luoco</l>
     <l n="122">a lamentarsi, e non teme esser visto,</l>
     <l n="123">si ferma e siede, e 'n suon languido e fioco</l>
     <l n="124">così comincia a dir, doglioso e tristo:</l>
     <l n="125">— Deh! perché, lasso! un vivo ardente foco</l>
     <l n="126">di dolor, di vergogna e d'ira misto</l>
     <l n="127">non m'arde e volge in polve, onde novella</l>
     <l n="128">di me mai più non s'oda, o buona o fella?</l>
    </lg>
    <lg n="17">
     <l n="129">Poi ch'oprar non poss'io che di me s'oda</l>
     <l n="130">con mia gloria ed onor novella alcuna,</l>
     <l n="131">o cosa ond'io pregio n'acquisti e loda,</l>
     <l n="132">e mia fama rischiari oscura e bruna;</l>
     <l n="133">poscia che non son tal che lieto goda</l>
     <l n="134">di mia virtute, o pur di mia fortuna,</l>
     <l n="135">ma il più vil cavaliero, al ciel più in ira,</l>
     <l n="136">che veggia il sol tra quanto scalda e gira;</l>
    </lg>
    <lg n="18">
     <l n="137">deh! perché almeno oscura stirpe umile</l>
     <l n="138">a me non diede o padre ignoto il Fato,</l>
     <l n="139">o femina non son tenera e vile,</l>
     <l n="140">ché non andrei d'infamia tal macchiato;</l>
     <l n="141">perciò ch'in sangue illustre e signorile,</l>
     <l n="142">in uom d'alti parenti al mondo nato</l>
     <l n="143">la viltà si raddoppia e più si scorge,</l>
     <l n="144">che 'n coloro il cui grado alto non sorge.</l>
    </lg>
    <lg n="19">
     <l n="145">Ah! quanto a me de' miei maggior gradito</l>
     <l n="146">poco è il valor e la virtù suprema;</l>
     <l n="147">quanto d'Orlando a me di sangue unito</l>
     <l n="148">l'ardir mi noce e la possanza estrema.</l>
     <l n="149">Egli or, di fino acciar cinto e vestito,</l>
     <l n="150">l'alte inimiche forze abbatte e scema,</l>
     <l n="151">e con l'invitta sua fulminea spada</l>
     <l n="152">fa ch'Africa superba umil se 'n vada.</l>
    </lg>
    <lg n="20">
     <l n="153">Io quasi a l'ozio, a la lascivia, agli agi</l>
     <l n="154">nato, in vani soggiorni il tempo spendo,</l>
     <l n="155">e ne le molli piume e ne' palagi</l>
     <l n="156">sicuri tutto intero il sonno prendo;</l>
     <l n="157">e per soffrire i marzial disagi</l>
     <l n="158">tempo miglior, età più ferma attendo,</l>
     <l n="159">ai materni conforti ed a que' preghi</l>
     <l n="160">cui viril petto indegno è che si pieghi. —</l>
    </lg>
    <lg n="21">
     <l n="161">Mentre così si lagna, ode un feroce</l>
     <l n="162">innito di cavallo al cielo alzarsi;</l>
     <l n="163">chiude le labbra allor, frena la voce</l>
     <l n="164">Rinaldo, e non è tardo a rivoltarsi,</l>
     <l n="165">e vide al tronco d'una antica noce</l>
     <l n="166">per la briglia un destrier legato starsi,</l>
     <l n="167">superbo in vista, che mordendo il freno</l>
     <l n="168">s'aggira, scuote il crin, pesta il terreno.</l>
    </lg>
    <lg n="22">
     <l n="169">Nel medesmo troncone un'armatura</l>
     <l n="170">vide di gemme e d'or chiara e lucente,</l>
     <l n="171">che par di tempra adamantina e dura,</l>
     <l n="172">ed opra di man dotta e diligente.</l>
     <l n="173">Cervo che fonte di dolc'acqua e pura</l>
     <l n="174">trovi allor ch'è di maggior sete ardente,</l>
     <l n="175">od amador cui s'offra a l'improviso</l>
     <l n="176">il caro volto che gli ha il cor conquiso,</l>
    </lg>
    <lg n="23">
     <l n="177">non si rallegra come il cavaliero,</l>
     <l n="178">che così larga strada aprir vedea</l>
     <l n="179">per mandar ad effetto il suo pensiero,</l>
     <l n="180">che tutto intento ad oprar l'arme avea.</l>
     <l n="181">Corre dove sbuffando il bel destriero</l>
     <l n="182">con la bocca spumosa il fren mordea,</l>
     <l n="183">e lo discioglie e per la briglia il prende,</l>
     <l n="184">e ne l'arcion, senz'oprar staffa, ascende.</l>
    </lg>
    <lg n="24">
     <l n="185">Ma l'arme che facean, quasi trofeo</l>
     <l n="186">sacro al gran Marte, l'alboro pomposo,</l>
     <l n="187">distaccò prima, e adorno se 'n rendeo,</l>
     <l n="188">di tal ventura stupido e gioioso;</l>
     <l n="189">conosce ben che chi quelle arme feo,</l>
     <l n="190">fu di servirlo sol vago e bramoso,</l>
     <l n="191">ch'erano ai membri suoi commode ed atte</l>
     <l n="192">qual se per lui Vulcan l'avesse fatte.</l>
    </lg>
    <lg n="25">
     <l n="193">Oltra che de lo scudo il campo aurato</l>
     <l n="194">da sbarrata pantera adorno scorge,</l>
     <l n="195">che con guardo crudel, con rabbuffato</l>
     <l n="196">pelo terror ai rimiranti porge:</l>
     <l n="197">ha la bocca e l'unghion tinto e macchiato</l>
     <l n="198">di sangue, e su duo piedi in aria sorge.</l>
     <l n="199">Già tal insegna acquistò l'avo, e poi</l>
     <l n="200">la portar molti de' nepoti suoi.</l>
    </lg>
    <lg n="26">
     <l n="201">Poi che saltando sul destriero ascese,</l>
     <l n="202">e tutto fu di lucide arme adorno,</l>
     <l n="203">l'usbergo, l'aureo scudo e l'altro arnese</l>
     <l n="204">si vagheggiava con lieto occhio intorno.</l>
     <l n="205">Indi con ratta man la lancia prese,</l>
     <l n="206">la lancia ond'ebber molti oltraggio e scorno;</l>
     <l n="207">ma la spada lasciò, ché gli sovenne</l>
     <l n="208">d'un giuramento ch'ei già fe' solenne.</l>
    </lg>
    <lg n="27">
     <l n="209">Avea di Carlo al signoril cospetto</l>
     <l n="210">vantando fatto un giuramento altero,</l>
     <l n="211">quando da lui coi frati insieme eletto</l>
     <l n="212">al degno grado fu di cavaliero,</l>
     <l n="213">di spada non oprar, quantunque astretto</l>
     <l n="214">ne fosse da periglio orrendo e fiero,</l>
     <l n="215">s'in guerra pria non lo toglieva a forza</l>
     <l n="216">a guerrier di gran fama e di gran forza.</l>
    </lg>
    <lg n="28">
     <l n="217">Ed or come colui ch'audace aspira</l>
     <l n="218">a degne imprese, ad opre altere e nove,</l>
     <l n="219">ciò por vuole ad effetto, e 'l destrier gira,</l>
     <l n="220">e 'l batte e sprona ed a gran passi il muove;</l>
     <l n="221">e sì lo sdegno generoso e l'ira,</l>
     <l n="222">e 'l desio di trovar venture dove</l>
     <l n="223">la lancia adopri, in suo camin l'affretta,</l>
     <l n="224">ch'in breve tempo uscì de la selvetta.</l>
    </lg>
    <lg n="29">
     <l n="225">Come al marzo errar suol giumenta mossa</l>
     <l n="226">dagli amorosi stimoli ferventi,</l>
     <l n="227">onde non è che ritenerla possa</l>
     <l n="228">fren, rupi, scogli o rapidi torrenti;</l>
     <l n="229">così il garzon cui l'alma ognor percossa</l>
     <l n="230">è da sproni d'onor caldi e pungenti,</l>
     <l n="231">erra di qua di là, raddoppia i passi,</l>
     <l n="232">per fiumi, boschi e per alpestri sassi;</l>
    </lg>
    <lg n="30">
     <l n="233">tal ch'allor che 'l villan, disciolti i buoi</l>
     <l n="234">dal giogo, a riposar lieto s'accinge,</l>
     <l n="235">e ritogliendo il sol la luce a noi</l>
     <l n="236">l'altro avverso emispero orna e dipinge,</l>
     <l n="237">giunge in Ardenna, ove de' fati suoi</l>
     <l n="238">l'immutabil voler l'indrizza e spinge;</l>
     <l n="239">quivi nuovo desir l'alma gli accense,</l>
     <l n="240">che quel primier in lui però non spense.</l>
    </lg>
    <lg n="31">
     <l n="241">Errò tutta la notte intera; e quando</l>
     <l n="242">ne riportò l'Aurora il giorno in seno,</l>
     <l n="243">uom riscontrò d'aspetto venerando,</l>
     <l n="244">di crespe rughe il volto ingombro e pieno,</l>
     <l n="245">che sovra un bastoncel giva appoggiando</l>
     <l n="246">le membra che parean venir già meno;</l>
     <l n="247">ed a tai segni, ed al crin raro e bianco,</l>
     <l n="248">mostrava esser dagli anni oppresso e stanco.</l>
    </lg>
    <lg n="32">
     <l n="249">Questi, verso Rinaldo alzando 'l viso,</l>
     <l n="250">così gli disse in parlar grave e scorto:</l>
     <l n="251">— Dove vai, cavalier, ch'egli m'è aviso</l>
     <l n="252">vederti tutto omai lacero e morto?</l>
     <l n="253">Ché già più d'un guerriero è stato ucciso</l>
     <l n="254">ch'errando per lo bosco iva a diporto,</l>
     <l n="255">e, troppo altero del suo gran valore,</l>
     <l n="256">ha voluto provar tanto furore.</l>
    </lg>
    <lg n="33">
     <l n="257">Sappi che novamente in questa selva</l>
     <l n="258">è comparso un cavallo aspro e feroce,</l>
     <l n="259">di cui non è la più gagliarda belva</l>
     <l n="260">o dove aghiaccia o dove il sol più cuoce.</l>
     <l n="261">Da lui qual lepre fugge e si rinselva</l>
     <l n="262">il leone, il cinghial e l'orso atroce;</l>
     <l n="263">dovunque passa l'alte piante atterra,</l>
     <l n="264">e intorno tremar fa l'aria e la terra.</l>
    </lg>
    <lg n="34">
     <l n="265">Dunque fuggi, meschino, o in cavo e fosco</l>
     <l n="266">luogo t'ascondi, ché d'udir già parmi</l>
     <l n="267">rimbombar al suo corso intorno il bosco,</l>
     <l n="268">né contra lui varran tue forze e armi:</l>
     <l n="269">ch'io quanto a me, s'a segni il ver conosco,</l>
     <l n="270">cagion non ho di quinci allontanarmi,</l>
     <l n="271">per servar questa spoglia inferma e vecchia</l>
     <l n="272">cui Natura disfar già s'apparecchia. —</l>
    </lg>
    <lg n="35">
     <l n="273">Al parlar di quel vecchio il buon Rinaldo</l>
     <l n="274">non si smarrì, né di timor diè segno,</l>
     <l n="275">ma d'ardente desir divenne caldo</l>
     <l n="276">di farsi qui d'eterna fama degno;</l>
     <l n="277">e con parlar rispose audace e saldo,</l>
     <l n="278">acceso dentro d'onorato sdegno,</l>
     <l n="279">che co' detti a vil fuga altri l'esorte,</l>
     <l n="280">quasi ei paventi una famosa morte.</l>
    </lg>
    <lg n="36">
     <l n="281">— Fugga chi fuggir vuol, ché cavaliero</l>
     <l n="282">non dee più che la lancia oprar lo sprone;</l>
     <l n="283">e quanto è più il periglio orrendo e fiero,</l>
     <l n="284">più francamente il forte a lui s'oppone;</l>
     <l n="285">ed io già stabilito ho nel pensiero</l>
     <l n="286">di far del mio valor qui paragone;</l>
     <l n="287">e se ben fussi ov'è più ardente il polo,</l>
     <l n="288">qui ratto ne verrei per questo solo. —</l>
    </lg>
    <lg n="37">
     <l n="289">Allor l'antico vecchio a lui rivolto,</l>
     <l n="290">in voci tai l'accorta lingua sciolse:</l>
     <l n="291">— Con gran diletto, o cavaliero, ascolto</l>
     <l n="292">il grande ardir ch'in te Natura accolse;</l>
     <l n="293">né vidi uom mai più dal timor disciolto,</l>
     <l n="294">da poi che 'l mio parlar non ti distolse</l>
     <l n="295">da l'alta impresa, né tue brame estinse,</l>
     <l n="296">ma loro infiammò più, te più sospinse.</l>
    </lg>
    <lg n="38">
     <l n="297">E credo che conforme abbia a l'ardire</l>
     <l n="298">infuso in te 'l valor l'alma Natura,</l>
     <l n="299">e che per le tue man deggia finire</l>
     <l n="300">tosto sì perigliosa alta ventura.</l>
     <l n="301">Segui pur dunque il tuo gentil desire,</l>
     <l n="302">e di gloria e d'onor l'accesa cura:</l>
     <l n="303">ch'a degne imprese il tuo destin ti chiama,</l>
     <l n="304">e vivrai dopo morte ancor per fama.</l>
    </lg>
    <lg n="39">
     <l n="305">E perché possi, quando a cruda guerra</l>
     <l n="306">ti troverai con quel destrier possente,</l>
     <l n="307">la furia sua, che l'altrui forze atterra,</l>
     <l n="308">vincere e superar più agevolmente,</l>
     <l n="309">vedi di trarlo mal suo grado in terra,</l>
     <l n="310">ché mansueto ei diverrà repente,</l>
     <l n="311">ed a te sì fedel che non fu tanto</l>
     <l n="312">fedel al magno Ettorre il fiero Xanto.</l>
    </lg>
    <lg n="40">
     <l n="313">Di lui quel ti dirò ch'a molti è ignoto,</l>
     <l n="314">che ti parrà quasi impossibil cosa.</l>
     <l n="315">Amadigi di Francia, a tutti noto,</l>
     <l n="316">che la bella Oriana ebbe in sua sposa,</l>
     <l n="317">solcando il mar fu dal piovoso Noto</l>
     <l n="318">spinto a l'isola detta or Perigliosa;</l>
     <l n="319">ch'allor con nome tal non fu chiamata,</l>
     <l n="320">ma tra l'altre perdute annoverata.</l>
    </lg>
    <lg n="41">
     <l n="321">Quivi il destrier vins'ei già carco d'anni,</l>
     <l n="322">ed in Francia suo regno il menò seco;</l>
     <l n="323">ma poi ch'a volo glorioso i vanni,</l>
     <l n="324">di sé lasciando il mondo orbato e cieco,</l>
     <l n="325">spiegò felice in ver' gli empirei scanni,</l>
     <l n="326">incantato il destrier entro uno speco</l>
     <l n="327">fu qui vicin dal saggio Alchiso il mago,</l>
     <l n="328">di far qualch'opra memorabil vago.</l>
    </lg>
    <lg n="42">
     <l n="329">Sotto tai leggi allor quel buon destriero</l>
     <l n="330">fu dal mago gentil quivi incantato,</l>
     <l n="331">che non potesse mai da cavaliero</l>
     <l n="332">per ingegno o per forza esser domato,</l>
     <l n="333">se dal sangue colui reale altero</l>
     <l n="334">d'Amadigi non fusse al mondo nato,</l>
     <l n="335">e s'in valor ancor no 'l superasse,</l>
     <l n="336">o pari almeno in arme a lui n'andasse.</l>
    </lg>
    <lg n="43">
     <l n="337">Dopo che 'l mago la bell'opra fece,</l>
     <l n="338">non s'è 'l cavallo se non or veduto,</l>
     <l n="339">ma da ch'apparve, diece volte e diece</l>
     <l n="340">ha 'l suo torto camin Cinzia compiuto:</l>
     <l n="341">onde da segno tal comprender lece</l>
     <l n="342">che 'l termine prefisso è già venuto,</l>
     <l n="343">ch'esser disfatto dee lo strano incanto,</l>
     <l n="344">e domato il destrier feroce tanto.</l>
    </lg>
    <lg n="44">
     <l n="345">Né ti maravigliar se 'l destrier vive</l>
     <l n="346">dopo sì lungo girar d'anni ancora,</l>
     <l n="347">ch'il fil troncar d'alcun le Parche dive</l>
     <l n="348">non ponno, s'incantato egli dimora;</l>
     <l n="349">né fra l'imposte al viver suo gli ascrive</l>
     <l n="350">il fato di quel tempo una sol'ora.</l>
     <l n="351">Grande è il poter de' maghi oltra misura,</l>
     <l n="352">e quasi eguale a quel de la Natura.</l>
    </lg>
    <lg n="45">
     <l n="353">Nel fin di questa selva un antro giace:</l>
     <l n="354">indi il cavallo mai non si discosta,</l>
     <l n="355">ma misero colui che troppo audace</l>
     <l n="356">a quella parte ov'egli sta s'accosta.</l>
     <l n="357">Tu perché partir vuo', rimanti in pace;</l>
     <l n="358">e s'a l'impresa ancor l'alma hai disposta,</l>
     <l n="359">in oblio non porrai, ché s'ei la terra</l>
     <l n="360">col fianco premerà, vinta hai la guerra. —</l>
    </lg>
    <lg n="46">
     <l n="361">Non avea detto ancor queste parole,</l>
     <l n="362">che ne la selva si cacciò più folta,</l>
     <l n="363">veloce sì che più veloce il sole</l>
     <l n="364">dechinando il suo carro al mar non volta.</l>
     <l n="365">Restò Rinaldo allor sì come suole</l>
     <l n="366">debile infermo rimaner tal volta,</l>
     <l n="367">cui ne' sonni interrotti appaion cose</l>
     <l n="368">impossibili, strane e monstruose.</l>
    </lg>
    <lg n="47">
     <l n="369">Questi, ch'era apparito al giovinetto</l>
     <l n="370">in forma d'uom ch'a vecchia etate è giunto,</l>
     <l n="371">era il buon Malagigi, a lui di stretto</l>
     <l n="372">nodo di sangue e d'alto amor congiunto:</l>
     <l n="373">mago de la sua etade il più perfetto,</l>
     <l n="374">che 'l buon voler mai dal saper disgiunto</l>
     <l n="375">non ebbe, anzi ad ognor suoi giorni spese</l>
     <l n="376">altrui giovando in onorate imprese.</l>
    </lg>
    <lg n="48">
     <l n="377">Egli avea ritenuto il suo germano</l>
     <l n="378">Rinaldo alquanto in Francia e quasi a forza,</l>
     <l n="379">sin ch'un influsso rio gisse lontano,</l>
     <l n="380">e cresciesse con gli anni in lui la forza.</l>
     <l n="381">Or, passato il furor troppo inumano</l>
     <l n="382">del ciel, cui spesso uom saggio e piega e sforza,</l>
     <l n="383">gli permise il partirsi e fegli appesi</l>
     <l n="384">tornar al tronco i necessari arnesi.</l>
    </lg>
    <lg n="49">
     <l n="385">Rinaldo intanto per la selva caccia</l>
     <l n="386">il suo destrier per vie longhe e distorte,</l>
     <l n="387">e de l'altro corsier segue la traccia,</l>
     <l n="388">senza saper qual strada a quello il porte;</l>
     <l n="389">e per ogni romor che l'aura faccia,</l>
     <l n="390">par che rallegri l'animo e conforte,</l>
     <l n="391">credendo allor trovarlo: e così in vano</l>
     <l n="392">errò fin che 'l sol gio ne l'oceano.</l>
    </lg>
    <lg n="50">
     <l n="393">Allor su l'erba a piè d'un fonte scese,</l>
     <l n="394">ch'era de' quattro l'un che fe' Merlino,</l>
     <l n="395">e con frutti selvaggi ed acqua prese</l>
     <l n="396">ristor de la fatica e del camino.</l>
     <l n="397">Ma quando Febo in Oriente accese</l>
     <l n="398">di nuovo il vago raggio matutino,</l>
     <l n="399">ritorno fece a la primiera inchiesta,</l>
     <l n="400">e 'l viaggio seguì per la foresta.</l>
    </lg>
    <lg n="51">
     <l n="401">Per quello andò gran spazio, avendo intenti</l>
     <l n="402">gli occhi e 'l pensiero a l'alta impresa solo;</l>
     <l n="403">ed ecco, allor che co' suoi raggi ardenti</l>
     <l n="404">insino a l'imo fende Appollo il suolo,</l>
     <l n="405">strepito pargli d'animai correnti</l>
     <l n="406">sentir nel bosco; onde ne corre a volo</l>
     <l n="407">là ond'il suono a le sue orecchie viene,</l>
     <l n="408">e raddoppia nel cor desire e spene.</l>
    </lg>
    <lg n="52">
     <l n="409">E in questa apparir da lungi vede</l>
     <l n="410">leggiadra cerva e più che latte bianca,</l>
     <l n="411">che ratta move a tutto corso il piede,</l>
     <l n="412">ed annelando vien sudata e stanca;</l>
     <l n="413">e sì il timor il cor le punge e fiede,</l>
     <l n="414">e la lena e 'l vigor in lei rinfranca,</l>
     <l n="415">ch'ov'è 'l garzone, arriva e inanzi passa,</l>
     <l n="416">e gran parte del bosco a tergo lassa.</l>
    </lg>
    <lg n="53">
     <l n="417">Vien dietro a lei sovra un cavallo assisa,</l>
     <l n="418">che veloce se 'n va come saetta,</l>
     <l n="419">di nuovo abito adorna in strana guisa</l>
     <l n="420">disposta e vaga e snella giovinetta,</l>
     <l n="421">dal cui dardo ferita e poscia uccisa</l>
     <l n="422">fu la fugace e timida cervetta,</l>
     <l n="423">dal dardo ch'ella di lanciar maestra</l>
     <l n="424">tutto le fisse entro la spalla destra.</l>
    </lg>
    <lg n="54">
     <l n="425">Mira il leggiadro altero portamento</l>
     <l n="426">Rinaldo, e 'nsieme il ricco abito eletto,</l>
     <l n="427">e vede il crin parte ondeggiar al vento,</l>
     <l n="428">parte in aurati nodi avolto e stretto;</l>
     <l n="429">e la vesta cui fregia oro ed argento,</l>
     <l n="430">sotto la qual traspar l'eburneo petto,</l>
     <l n="431">alzata alquanto discoprir a l'occhio</l>
     <l n="432">la gamba e 'l piede fin presso al ginocchio:</l>
    </lg>
    <lg n="55">
     <l n="433">la gamba e 'l piede, il cui candor traluce</l>
     <l n="434">fuor per seta vermiglia a l'altrui vista.</l>
     <l n="435">Degli occhi poi la dolce e pura luce,</l>
     <l n="436">e la guancia di gigli e rose mista,</l>
     <l n="437">e la fronte d'avorio, ond'uom s'induce</l>
     <l n="438">ad obliar ciò che più l'alma attrista,</l>
     <l n="439">e le perle e i rubin, fiamme d'amore,</l>
     <l n="440">rimira, ingombro ancor d'alto stupore.</l>
    </lg>
    <lg n="56">
     <l n="441">Non quando vista ne le gelid'acque</l>
     <l n="442">da l'incauto Atteon fusti, Diana,</l>
     <l n="443">tant'egli ne stupì né tanto piacque</l>
     <l n="444">a lui la tua beltà rara e soprana,</l>
     <l n="445">quant'or nel petto al buon Rinaldo nacque</l>
     <l n="446">fiamma amorosa e maraviglia strana,</l>
     <l n="447">vedendo in selva solitaria ed adra</l>
     <l n="448">sì vago aspetto e forma sì leggiadra.</l>
    </lg>
    <lg n="57">
     <l n="449">La vaga e cara imago in cui risplende</l>
     <l n="450">de la beltà del ciel raggio amoroso,</l>
     <l n="451">dolcemente per gli occhi al cor gli scende,</l>
     <l n="452">con grata forza ed impeto nascoso;</l>
     <l n="453">quivi il suo albergo lusingando prende.</l>
     <l n="454">Al fin con modo altero imperioso</l>
     <l n="455">rapisce a forza il fren del core e 'l regge,</l>
     <l n="456">ad ogn'altro pensier ponendo legge.</l>
    </lg>
    <lg n="58">
     <l n="457">Ma come quel che pronto era ed audace,</l>
     <l n="458">e Fortuna nel crin prender sapea,</l>
     <l n="459">e tanto più quant'era più vivace</l>
     <l n="460">quel dolce ardor che l'alma gli accendea,</l>
     <l n="461">disse: — V'apporti il ciel salute e pace</l>
     <l n="462">sempre, qual che vi siate, o donna o dea;</l>
     <l n="463">e come vi fe' già leggiadra e bella,</l>
     <l n="464">così beata or voi faccia ogni stella.</l>
    </lg>
    <lg n="59">
     <l n="465">E s'a la grazia, a la beltà del viso,</l>
     <l n="466">pari felicità dal ciel v'è data,</l>
     <l n="467">ardisco dir che non è in Paradiso</l>
     <l n="468">alma di voi più lieta e più beata;</l>
     <l n="469">ché tai son quelle in voi, ch'egli m'è aviso</l>
     <l n="470">ch'angiola siate di là su mandata:</l>
     <l n="471">onde per me felice io mi terrei</l>
     <l n="472">di spender, voi servendo, i giorni miei.</l>
    </lg>
    <lg n="60">
     <l n="473">Ma da poi che mostrarvi il ciel cortese</l>
     <l n="474">ha per sì raro dono a me voluto,</l>
     <l n="475">facciamisi or per voi chiaro e palese</l>
     <l n="476">quel che sin qui nascosto ei m'ha tenuto;</l>
     <l n="477">ch'avendo l'altre qualitati intese,</l>
     <l n="478">come quelle apparenti ho già veduto,</l>
     <l n="479">rimarrà sol che con onor divini</l>
     <l n="480">voi mia dea riverisca, a voi m'inchini. —</l>
    </lg>
    <lg n="61">
     <l n="481">Al parlar di Rinaldo la donzella</l>
     <l n="482">d'un onesto rossor le guancie sparse;</l>
     <l n="483">e qual veggiam del sol l'alma sorella,</l>
     <l n="484">quando vento minaccia, in volto apparse:</l>
     <l n="485">il che più la rendette adorna e bella,</l>
     <l n="486">e di fiamma più calda il giovin'arse.</l>
     <l n="487">Indi mosse ver' lui parole tali,</l>
     <l n="488">che gli fur tutte al cor fiammelle e strali:</l>
    </lg>
    <lg n="62">
     <l n="489">— Non son qual mi formate, o cavaliero,</l>
     <l n="490">né va 'l mio merto al parlar vostro eguale;</l>
     <l n="491">ma di Carlo soggiaccio al magno impero,</l>
     <l n="492">come ancor voi da Dio fatta mortale;</l>
     <l n="493">ben è 'l fratello mio prode guerriero,</l>
     <l n="494">e di sangue chiarissimo e reale;</l>
     <l n="495">ei che Guascogna, ond'è signor, governa,</l>
     <l n="496">or segue Carlo a fiera guerra esterna.</l>
    </lg>
    <lg n="63">
     <l n="497">Ed io ch'al giogo maritale unita</l>
     <l n="498">non sono, e seguir Cinzia ancor mi lice,</l>
     <l n="499">in un castel vicin tranquilla vita</l>
     <l n="500">vivo, e meco ne sta mia genitrice,</l>
     <l n="501">e compagnia, qual bramar so, gradita;</l>
     <l n="502">resta or che 'l nome dica: egli è Clarice.</l>
     <l n="503">Ma chi sète, guerriero, e di qual merto,</l>
     <l n="504">voi che 'l vostro servir m'avete offerto? —</l>
    </lg>
    <lg n="64">
     <l n="505">Allor Rinaldo a lei così rispose:</l>
     <l n="506">— Traggo l'origin io da Costantino,</l>
     <l n="507">che l'imperial sede in Grecia pose,</l>
     <l n="508">lasciando altrui d'Italia il bel domino.</l>
     <l n="509">Amone è 'l padre mio, le cui famose</l>
     <l n="510">prove al grado l'alzar di paladino:</l>
     <l n="511">Chiaramonte il cognome, io son Rinaldo,</l>
     <l n="512">solo di servir voi bramoso e caldo. —</l>
    </lg>
    <lg n="65">
     <l n="513">— Chi de' vostri avi invitti e del gran padre</l>
     <l n="514">non ha sentito l'onorato grido?</l>
     <l n="515">S'è testimon de l'opre lor leggiadre</l>
     <l n="516">ogni remota piaggia e ogni lido:</l>
     <l n="517">e chi d'Orlando, a le cristiane squadre</l>
     <l n="518">prima difesa contra il Mauro infido?</l>
     <l n="519">Ma di voi null'ancor la fama apporta. —</l>
     <l n="520">Così a lui disse la donzella accorta.</l>
    </lg>
    <lg n="66">
     <l n="521">E con que' detti gli traffisse il core,</l>
     <l n="522">e 'l colmò di dolore e di vergogna,</l>
     <l n="523">onde in se stesso, d'ira e di furore</l>
     <l n="524">acceso, morte e più null'altro agogna.</l>
     <l n="525">Tratte dal petto al fin tai voci fuore,</l>
     <l n="526">rispose a quella tacita rampogna:</l>
     <l n="527">— Affermo anch'io che molto Orlando vaglia,</l>
     <l n="528">e che raro è colui che se gli aguaglia.</l>
    </lg>
    <lg n="67">
     <l n="529">Ma 'l suo valor però non tanto parmi,</l>
     <l n="530">ch'io col vostro favor punto temessi</l>
     <l n="531">seco venir al paragon de l'armi,</l>
     <l n="532">senza che biasmo a riportar n'avessi;</l>
     <l n="533">e s'occasion tal vorrà mai darmi</l>
     <l n="534">il ciel, voi ne vedrete i segni espressi. —</l>
     <l n="535">Fra tanto ei scorse e la donzella altera</l>
     <l n="536">di donne e di guerrier leggiadra schiera.</l>
    </lg>
    <lg n="68">
     <l n="537">Eran costor la nobil compagnia</l>
     <l n="538">di Clarice, che lei givan cercando,</l>
     <l n="539">non ben sicuri che Fortuna ria</l>
     <l n="540">non venga il lor seren stato turbando,</l>
     <l n="541">ché lasciati gli avea ella tra via,</l>
     <l n="542">dietro la cerva il suo destrier spronando,</l>
     <l n="543">sì che, vedendola ora a l'improviso,</l>
     <l n="544">segni mostrar d'alta letizia al viso.</l>
    </lg>
    <lg n="69">
     <l n="545">Ella, veduto i suoi, tosto rivolse</l>
     <l n="546">sorridendo a Rinaldo il vago aspetto,</l>
     <l n="547">e gli disse: — Baron, s'il ciel raccolse</l>
     <l n="548">tanto ardir e valor nel vostro petto,</l>
     <l n="549">ch'ad Orlando, in cui porre il tutto volse</l>
     <l n="550">che se richiede a cavalier perfetto,</l>
     <l n="551">ne gite par nel gran mistier di Marte,</l>
     <l n="552">mostrate qui vostra possanza in parte:</l>
    </lg>
    <lg n="70">
     <l n="553">ché se d'Orlando voi non men valete,</l>
     <l n="554">questo de' miei guerrier ardito stuolo</l>
     <l n="555">giostrando superar ancor potrete,</l>
     <l n="556">benché contra lor tutti andiate or solo.</l>
     <l n="557">Io dirò poi che tal ne l'arme sète</l>
     <l n="558">che mostrate d'Amone esser figliuolo,</l>
     <l n="559">e che voi con la spada e con la lancia</l>
     <l n="560">alzate al par di lui l'onor di Francia. —</l>
    </lg>
    <lg n="71">
     <l n="561">A sì grate parole ingombra l'alma</l>
     <l n="562">nova dolcezza al buon figliuol d'Amone,</l>
     <l n="563">che spera aver di quei guerrier la palma,</l>
     <l n="564">e far del suo valor qui paragone;</l>
     <l n="565">pur a lei disse: — Assai difficil salma</l>
     <l n="566">quella è, che 'l parlar vostro ora m'impone:</l>
     <l n="567">ma quest'alma beltà tai forze aviva</l>
     <l n="568">in me, che spero addur l'impresa a riva. —</l>
    </lg>
    <lg n="72">
     <l n="569">Così detto, il destrier veloce gira,</l>
     <l n="570">e tosto gionto a quei guerrieri a fronte,</l>
     <l n="571">pria le fattezze altere intento mira,</l>
     <l n="572">poi così parla con audace fronte:</l>
     <l n="573">— Valorosi signor, non sdegno od ira,</l>
     <l n="574">non da voi ricevute ingiurie ed onte,</l>
     <l n="575">ma più bella cagion ora mi sforza</l>
     <l n="576">provar quanto s'estenda in voi la forza.</l>
    </lg>
    <lg n="73">
     <l n="577">Accingetevi dunque a la battaglia,</l>
     <l n="578">che si vedrà chi di servir più degno</l>
     <l n="579">sia l'alta dama, e più ne l'armi vaglia,</l>
     <l n="580">tosto con chiaro ed apparente segno. —</l>
     <l n="581">Il forte Alcasto allor, cui di Tessaglia,</l>
     <l n="582">morto 'l padre, obedir doveva il regno,</l>
     <l n="583">qual uom d'amore acceso e qual superbo,</l>
     <l n="584">così rispose con parlare acerbo:</l>
    </lg>
    <lg n="74">
     <l n="585">— Ben come hai detto, folle, or or vedrai</l>
     <l n="586">quanto sia questa lancia e soda e dura;</l>
     <l n="587">e qual error commette ancor saprai</l>
     <l n="588">quel che le forze sue non ben misura. —</l>
     <l n="589">Avea di Grecia in Francia a trager guai</l>
     <l n="590">costui condutto empia sua ventura,</l>
     <l n="591">ch'in Clarice non pria fisò lo sguardo,</l>
     <l n="592">ch'al cor sentio d'amor l'acuto dardo.</l>
    </lg>
    <lg n="75">
     <l n="593">E sendo tra il re Carlo e 'l genitore</l>
     <l n="594">molti anni pria grave odio e sdegno nato,</l>
     <l n="595">non si volse scoprir, ch'ebbe timore</l>
     <l n="596">di non essere offeso e oltraggiato;</l>
     <l n="597">ma spinto, lasso! dal tiranno Amore,</l>
     <l n="598">esser fingendo di più basso stato,</l>
     <l n="599">s'era a' servigii posto ei di Clarice,</l>
     <l n="600">ch'in ciò la sorte alquanto ebbe adiutrice.</l>
    </lg>
    <lg n="76">
     <l n="601">E perché amor da gelosia diviso</l>
     <l n="602">rado o non mai del tutto esser si vede,</l>
     <l n="603">con fiera voce e con turbato viso</l>
     <l n="604">la superba risposta allor ei diede.</l>
     <l n="605">Ma Rinaldo, che sente a l'improviso</l>
     <l n="606">che con detti orgogliosi altri lo fiede,</l>
     <l n="607">volge 'l cavallo e pon la lancia in resta:</l>
     <l n="608">né men tardo di lui quegli l'arresta.</l>
    </lg>
    <lg n="77">
     <l n="609">L'uno e l'altro la lancia a un tempo impugna,</l>
     <l n="610">e l'un si move e l'altro anco in un punto;</l>
     <l n="611">ma l'un mira che 'l colpo a l'elmo giugna</l>
     <l n="612">là dove è con la fronte il crin congiunto;</l>
     <l n="613">l'altro che via men dotto è di tal pugna,</l>
     <l n="614">cerca che 'l petto sia dal ferro punto;</l>
     <l n="615">nessun l'asta nerbosa indarno corse,</l>
     <l n="616">ma con quella al nemico affanno porse.</l>
    </lg>
    <lg n="78">
     <l n="617">A mezo 'l petto il fier garzon fu colto</l>
     <l n="618">dal forte Alcasto col nodoso legno,</l>
     <l n="619">ch'ogn'uom più saldo avria sozzopra volto,</l>
     <l n="620">ed ei non fece di cader pur segno.</l>
     <l n="621">Fu il nemico da lui più offeso molto,</l>
     <l n="622">che la terra calcò senza ritegno,</l>
     <l n="623">ferito in testa d'aspra e mortal piaga,</l>
     <l n="624">sì che 'l terren di sangue intorno allaga.</l>
    </lg>
    <lg n="79">
     <l n="625">Rinaldo in sella si rassetta, e poscia</l>
     <l n="626">verso gli altri guerrier ratto si scaglia:</l>
     <l n="627">un ferisce nel capo, un ne la coscia,</l>
     <l n="628">e pon fin con duo colpi a la battaglia.</l>
     <l n="629">Indi agli altri col tronco estrema angoscia</l>
     <l n="630">porge, e con l'urto ancor gli apre e sbaraglia:</l>
     <l n="631">ma in pochi colpi rotti in su la strada</l>
     <l n="632">convien ch'in mille pezzi il tronco vada.</l>
    </lg>
    <lg n="80">
     <l n="633">Nel cader del troncon, speme e baldanza</l>
     <l n="634">negli aversarii suoi poggiando sorse;</l>
     <l n="635">non già l'ardir si rompe o la speranza</l>
     <l n="636">nel fier garzon, che rotto esser lo scorse,</l>
     <l n="637">ché questa e quello in lui tanto s'avanza,</l>
     <l n="638">quanto 'l suo stato più si trova in forse:</l>
     <l n="639">così ben spesso core invito e forte</l>
     <l n="640">prende vigor da la contraria sorte.</l>
    </lg>
    <lg n="81">
     <l n="641">Clarice in questa con immote ciglia</l>
     <l n="642">mira 'l valor del nobil giovinetto;</l>
     <l n="643">dal valor nasce in lei la maraviglia,</l>
     <l n="644">e da la maraviglia indi il diletto:</l>
     <l n="645">poscia il diletto che in mirarlo piglia</l>
     <l n="646">le accende il cor di dolce ardente affetto;</l>
     <l n="647">e mentre ammira e loda 'l cavaliero,</l>
     <l n="648">pian piano a nuovo amore apre 'l sentiero.</l>
    </lg>
    <lg n="82">
     <l n="649">Erano corsi più feroci a dosso</l>
     <l n="650">al gran guerriero i suoi nemici intanto,</l>
     <l n="651">ed altri l'elmo del cimier gli ha scosso,</l>
     <l n="652">altri lo scudo in varie parti infranto,</l>
     <l n="653">altr'il viso, altr'il braccio, altri percosso</l>
     <l n="654">gli have l'armato corpo in ogni canto.</l>
     <l n="655">Rinaldo or spinge inanzi, or si ritira,</l>
     <l n="656">e coraggioso a la vittoria aspira.</l>
    </lg>
    <lg n="83">
     <l n="657">E 'l cavallo volgendo a la man dritta,</l>
     <l n="658">il più feroce a mezzo 'l collo afferra;</l>
     <l n="659">e scrollandolo poi ben lungi il gitta</l>
     <l n="660">da sé disteso e tramortito in terra.</l>
     <l n="661">Un che la lancia a lui ne l'elmo ha fitta,</l>
     <l n="662">e crede omai finita aver la guerra,</l>
     <l n="663">con l'urto del corsier manda sozzopra,</l>
     <l n="664">poi con un altro il grave pugno adopra.</l>
    </lg>
    <lg n="84">
     <l n="665">Di sì terribil pugno un ne percosse,</l>
     <l n="666">che, rotto l'elmo, gli stordì la testa,</l>
     <l n="667">e d'ogni senso e di vigor lo scosse.</l>
     <l n="668">Né per questo il furor degli altri arresta,</l>
     <l n="669">ché Linco, un di color, ver' lui si mosse</l>
     <l n="670">ratto sì che la fiamma è via men presta,</l>
     <l n="671">e venne seco a perigliosa lotta,</l>
     <l n="672">credendo aver la man più forte e dotta.</l>
    </lg>
    <lg n="85">
     <l n="673">Ma da l'arcion Rinaldo il leva a forza,</l>
     <l n="674">e rotandol per l'aria entorno il gira;</l>
     <l n="675">indi con strano modo e molta forza</l>
     <l n="676">tra l'inimici suoi scagliando il tira,</l>
     <l n="677">onde a ritrarsi al fin gli induce e sforza,</l>
     <l n="678">ed a schivare il suo disdegno e l'ira.</l>
     <l n="679">Clarice allor d'alto stupor ripiena</l>
     <l n="680">n'andò con fronte a lui lieta e serena,</l>
    </lg>
    <lg n="86">
     <l n="681">e disse: — Alto guerriero, a pruova aperta</l>
     <l n="682">già tutte viste abbiam la virtù vostra,</l>
     <l n="683">e qui nulla è di noi che non sia certa</l>
     <l n="684">ch'oggi vinta riman la gente nostra,</l>
     <l n="685">e che la palma sol da voi si merta.</l>
     <l n="686">Cessi omai dunque sì terribil giostra:</l>
     <l n="687">e poi che cessa la cagione, insieme</l>
     <l n="688">cessi il furor, ch'ogn'uom vi cede e teme. —</l>
    </lg>
    <lg n="87">
     <l n="689">Come, allor che 'l Tiren torbo e sonante</l>
     <l n="690">leva al ciel l'onde, e i legni al fondo caccia,</l>
     <l n="691">se Nettuno in sul carro trionfante</l>
     <l n="692">scorge ir con lieta e venerabil faccia,</l>
     <l n="693">la furia affrena e 'n placido sembiante</l>
     <l n="694">par che senz'onda nel suo letto giaccia:</l>
     <l n="695">così al caro apparir, a l'amorose</l>
     <l n="696">note, ogni sdegno il cavalier depose.</l>
    </lg>
    <lg n="88">
     <l n="697">Ma perché Appollo in ver' gli esperii liti</l>
     <l n="698">già dechinava l'auree rote ardenti,</l>
     <l n="699">sopra più barre por fatto i feriti</l>
     <l n="700">ed inanzi portar quei da' serventi,</l>
     <l n="701">donne e guerrieri in vaga schiera uniti</l>
     <l n="702">partir di là con passi tardi e lenti;</l>
     <l n="703">e con la sua bellissima Clarice</l>
     <l n="704">gia ragionando il cavalier felice,</l>
    </lg>
    <lg n="89">
     <l n="705">che tra via pur tal volta a lei movea</l>
     <l n="706">d'amor parole e tacite preghiere:</l>
     <l n="707">ma sempre o non intenderle fingea,</l>
     <l n="708">o gli dav'ella aspre risposte altere,</l>
     <l n="709">con le quai l'alma al giovin traffigea</l>
     <l n="710">e sciemava in gran parte il suo piacere;</l>
     <l n="711">ché, benché eguale ardore al cor sentisse,</l>
     <l n="712">non volea ch'in lei quello altri scoprisse.</l>
    </lg>
    <lg n="90">
     <l n="713">Lassa! non sa che l'amorosa face,</l>
     <l n="714">se vien celata, più ferve e s'avanza,</l>
     <l n="715">sì come fuoco suol chiuso in fornace,</l>
     <l n="716">ch'arde più molto ed ha maggior possanza.</l>
     <l n="717">Pur il guerrier, che ciò ch'ascoso giace</l>
     <l n="718">sotto sdegnosa e rigida sembianza</l>
     <l n="719">scorger non puote e crede al finto volto,</l>
     <l n="720">si trova in mille acerbe pene involto.</l>
    </lg>
    <lg n="91">
     <l n="721">Deh! quante donne son ch'aspro rigore</l>
     <l n="722">mostran nel volto ed indurato sdegno,</l>
     <l n="723">c'hanno poi molle e delicato il core,</l>
     <l n="724">degli strali d'amor continuo segno;</l>
     <l n="725">incauto è quel che ciò ch'appar di fuore</l>
     <l n="726">tien del chiuso voler per certo pegno:</l>
     <l n="727">ch'un'arte è questa per far scempi e prede</l>
     <l n="728">d'uom che drieto a chi fuga affrett'il piede.</l>
    </lg>
    <lg n="92">
     <l n="729">Quel che più rende il cavalier doglioso</l>
     <l n="730">è, perché non gli sembra esser amato</l>
     <l n="731">per lo suo poco merto, a lei d'ascoso</l>
     <l n="732">fuoco il cor non vedendo arso e infiammato;</l>
     <l n="733">ma speme ha pur di farsi ancor famoso,</l>
     <l n="734">sì che da lei ne deggia esser pregiato:</l>
     <l n="735">così ad un nobil core amor sovente</l>
     <l n="736">è qual lo sprone ad un destrier corrente.</l>
    </lg>
    <lg n="93">
     <l n="737">Giunto intanto al castel, congiedo prese</l>
     <l n="738">l'acceso cavalier da la donzella,</l>
     <l n="739">ch'a restar seco l'invitò cortese,</l>
     <l n="740">raddolcendo lo sguardo e la favella;</l>
     <l n="741">ei, che prima ha disposto illustri imprese</l>
     <l n="742">condur al fin per farsi grato a quella,</l>
     <l n="743">ai dolci umani inviti il cor non piega,</l>
     <l n="744">e ciò che brama a se medesmo niega.</l>
    </lg>
   </lg>
  </body>
 </text>
</TEI>