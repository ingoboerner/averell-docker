<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 60</title>
    <author>Torquato Tasso</author>
   </titleStmt>
   <extent>
    <measure unit="stanza">6</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-60</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 60</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 60</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che lunge me si gira il sole</l>
     <l n="2">e la sua lontananza a me fa verno,</l>
     <l n="3">lontan da voi, che del pianeta eterno</l>
     <l n="4">imagin sete, questo cor si dole</l>
     <l n="5">in tenebre vivendo oscure e sole;</l>
     <l n="6">e non si leva mai né si nasconde</l>
     <l n="7">sì mesto il sol ne l'onde,</l>
     <l n="8">che non sia cinto di più fosco orrore</l>
     <l n="9">l'infelice mio core;</l>
     <l n="10">né si perpetui rivi han gli alti monti</l>
     <l n="11">come i duo caldi e lacrimosi fonti.</l>
    </lg>
    <lg n="2">
     <l n="12">Fonti profondi son d'amare vene</l>
     <l n="13">quelli ond'io porto sparso il seno e 'l volto</l>
     <l n="14">è 'nfinito il dolor che dentro accolto</l>
     <l n="15">si sparge in caldo pianto e si mantene,</l>
     <l n="16">né scema una giammai di tante pene</l>
     <l n="17">perch'il mio core in dolorose stille</l>
     <l n="18">le versi a mille a mille;</l>
     <l n="19">ma, s'io piango e mi dolgo, ei più m'invoglia</l>
     <l n="20">di lacrime e di doglia;</l>
     <l n="21">onde l'amor gradito esser dovrebbe,</l>
     <l n="22">che senza fin, come il dolor, s'accrebbe.</l>
    </lg>
    <lg n="3">
     <l n="23">E s'alcun di mercede o di pietate</l>
     <l n="24">obligo mai vi stringe, esser non deve</l>
     <l n="25">circoscritto da fine angusto e breve;</l>
     <l n="26">perch'è ragion che sì pietosa abbiate,</l>
     <l n="27">com'io dolente, l'alma e no 'l celiate.</l>
     <l n="28">Felice il mio dolor se 'l duro affetto</l>
     <l n="29">si v'ammollisse il petto,</l>
     <l n="30">ch'a me voi ne mandaste i messaggieri</l>
     <l n="31">d'amor, dolci pensieri!</l>
     <l n="32">Ma per continua prova ei non vi spetra</l>
     <l n="33">ché sete quasi dura e fredda pietra.</l>
    </lg>
    <lg n="4">
     <l n="34">Né pur due lagrimette ancor de' lumi,</l>
     <l n="35">crudel, vi trassi; e, s'al partir mostraste</l>
     <l n="36">doglia o pietà d'opre gentili o caste,</l>
     <l n="37">quest'è fera cagion ch'io mi consumi</l>
     <l n="38">e mi distempri in lagrimosi fiumi.</l>
     <l n="39">Forse talor, di me fra voi pensando,</l>
     <l n="40">dite: – Ei si strugge amando;</l>
     <l n="41">ma non fia ch'ei mi piaccia o tanto o quanto</l>
     <l n="42">per amore o per pianto;</l>
     <l n="43">e vana speme l'error suo lusinga</l>
     <l n="44">qual d'uom che l'ombre in sogno abbracci e stringa –.</l>
    </lg>
    <lg n="5">
     <l n="45">Ma siate pur crudel quanto a voi piace,</l>
     <l n="46">che, s'al candido petto io mai non toglio</l>
     <l n="47">tutto il freddo rigore e l'aspro orgoglio,</l>
     <l n="48">né voi torrete a me quel che mi sface</l>
     <l n="49">mortai dolore o quell'amor vivace;</l>
     <l n="50">né mi torrete mai che bella e viva</l>
     <l n="51">non vi formi e descriva,</l>
     <l n="52">per voi dolce stimando ogni mia sorte</l>
     <l n="53">e dolce ancor la morte,</l>
     <l n="54">s'avverrà mai che per voi bella e cruda</l>
     <l n="55">Amor quest'occhi lacrimando chiuda.</l>
    </lg>
    <lg n="6">
     <l n="56">Vanne, mesta canzone,</l>
     <l n="57">ov'è lieta madonna; e, s'ella gira</l>
     <l n="58">i begli occhi senz'ira,</l>
     <l n="59">dille che l'amor mio sempre s'avanza</l>
     <l n="60">nudrito di memoria e di speranza.</l>
    </lg>
   </lg>
  </body>
 </text>
</TEI>