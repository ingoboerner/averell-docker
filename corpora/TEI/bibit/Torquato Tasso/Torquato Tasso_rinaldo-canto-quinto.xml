<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto quinto</title>
    <author>Torquato Tasso</author>
   </titleStmt>
   <extent>
    <measure unit="stanza">68</measure>
    <measure unit="line">544</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto quinto</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto quinto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già sparito era 'l carro, e nube densa</l>
     <l n="2">sparso per l'aria avea d'oscura polve,</l>
     <l n="3">che più sempre s'ingrossa e si condensa,</l>
     <l n="4">sì ch'il puro seren del cielo involve,</l>
     <l n="5">quando alzato il corsier con furia immensa</l>
     <l n="6">calci accopiando in giro si rivolve,</l>
     <l n="7">ed è presto a lo spron, presto a la mano,</l>
     <l n="8">ché non gli noce più l'incanto strano.</l>
    </lg>
    <lg n="2">
     <l n="9">Rinaldo alquanto il cor dal duolo oppresso</l>
     <l n="10">solleva, poi che 'n piè risorto il vede,</l>
     <l n="11">e per lo segno c'han le rote impresso</l>
     <l n="12">altamente nel suol lo sprona e fiede.</l>
     <l n="13">Quel cangia i passi sì veloce e spesso</l>
     <l n="14">che non serba il terreno orma del piede,</l>
     <l n="15">e ne l'aria sospeso augel rassembra,</l>
     <l n="16">che con l'ali sostenga alto le membra.</l>
    </lg>
    <lg n="3">
     <l n="17">Ma fermezza maggior la nube prende</l>
     <l n="18">a poco a poco, e maggior spazio abbraccia,</l>
     <l n="19">tal che vista mortal più non s'estende,</l>
     <l n="20">benché di lince fosse, oltra duo braccia.</l>
     <l n="21">Intanto pioggia ruinosa scende,</l>
     <l n="22">e si turba del ciel la vaga faccia:</l>
     <l n="23">il paladin non sa dove si vada,</l>
     <l n="24">né però punto neghittoso bada;</l>
    </lg>
    <lg n="4">
     <l n="25">ma con giudizio di Baiardo il corso</l>
     <l n="26">regge ed indrizza, e sempre inanzi passa,</l>
     <l n="27">lo sprone oprando e rallentando il morso,</l>
     <l n="28">sì che 'l cavallo respirar non lassa.</l>
     <l n="29">Al fine, allor che a' suoi corsieri il dorso</l>
     <l n="30">Febo disgrava e sotto 'l mar s'abbassa,</l>
     <l n="31">s'aprì la nube e 'n aria si disperse,</l>
     <l n="32">ed ei né 'l carro né l'Ispano scerse.</l>
    </lg>
    <lg n="5">
     <l n="33">Nulla egli vidde se non piante ed ombre,</l>
     <l n="34">e la Senna ch'altera il suol diparte.</l>
     <l n="35">Or chi fia mai che con la penna adombre,</l>
     <l n="36">e co l'inchiostro pur dissegni in parte</l>
     <l n="37">qual varia passion l'animo ingombre</l>
     <l n="38">al cavaliero in sì remota parte?</l>
     <l n="39">Ciò ben eccede ogni poter mortale:</l>
     <l n="40">tu sol sei, Febo, al gran soggetto eguale.</l>
    </lg>
    <lg n="6">
     <l n="41">Fu per uscir di sé, fu per passarsi</l>
     <l n="42">col proprio ferro il tormentato core;</l>
     <l n="43">fu per morir di duol, fu per gittarsi,</l>
     <l n="44">sì che s'immerga nel profondo umore.</l>
     <l n="45">Sospiri accesi a stuol per l'aria sparsi,</l>
     <l n="46">gemiti tratti dal più interno fuore,</l>
     <l n="47">stridi e querele in lamentevol suono:</l>
     <l n="48">di quel ch'ei sente i minor segni or sono.</l>
    </lg>
    <lg n="7">
     <l n="49">Ma la speranza, che non prima manca</l>
     <l n="50">in tutto altrui che manchi ancor la vita,</l>
     <l n="51">benché debole sia, benché sia stanca,</l>
     <l n="52">e quasi oppressa omai, non che smarita,</l>
     <l n="53">pur quanto può s'inalza e si rinfranca</l>
     <l n="54">e gli è contro al dolor schermo ed aita;</l>
     <l n="55">e tai cose nel core a lui ragiona,</l>
     <l n="56">ch'a fatto in preda al duol non s'abbandona;</l>
    </lg>
    <lg n="8">
     <l n="57">ma determina in fin di gir cercando</l>
     <l n="58">Clarice bella ovunque Apollo illustri,</l>
     <l n="59">e quando il verno imbianca i campi, e quando</l>
     <l n="60">Flora gli orna di rose e di ligustri,</l>
     <l n="61">né, perché a lui più volte il sol girando</l>
     <l n="62">rapporti in sen gli anni fugaci e i lustri,</l>
     <l n="63">lasciar l'impresa, se non trova prima</l>
     <l n="64">lei che de' suoi pensier si siede in cima;</l>
    </lg>
    <lg n="9">
     <l n="65">ché poi non teme, se trovar la puote,</l>
     <l n="66">di non la riaver mal grado altrui,</l>
     <l n="67">benché quanti guerrier son tra Boote</l>
     <l n="68">ed Austro fusser giunti ai danni sui;</l>
     <l n="69">ché già gli son l'alte sue forze note,</l>
     <l n="70">e da l'amor l'ardir s'avanza in lui.</l>
     <l n="71">Con tal pensier la via prende a traverso</l>
     <l n="72">negli amorosi suoi pensier sommerso.</l>
    </lg>
    <lg n="10">
     <l n="73">Così ne va ne le sue cure involto,</l>
     <l n="74">e se tallor riscontra alcun per via,</l>
     <l n="75">no 'l mira e non gli parla, e quasi tolto</l>
     <l n="76">la favella e 'l veder par che gli sia;</l>
     <l n="77">ma fisso e intento ne l'amato volto</l>
     <l n="78">tutt'altro e insieme sé medesmo oblia;</l>
     <l n="79">e se pur scorge alcun, a lui novella</l>
     <l n="80">richiede sol de la sua donna bella.</l>
    </lg>
    <lg n="11">
     <l n="81">Mentre da' suoi martiri accompagnato</l>
     <l n="82">camina pur, venir d'appresso sente</l>
     <l n="83">voce che sembra d'uom mesto e turbato,</l>
     <l n="84">che gli fiede l'orrechie in suon dolente.</l>
     <l n="85">L'animoso guerrier verso quel lato</l>
     <l n="86">sprona l'agil cavallo immantinente,</l>
     <l n="87">forse anco scorto da speranza vana,</l>
     <l n="88">che dagli amanti mai non s'allontana;</l>
    </lg>
    <lg n="12">
     <l n="89">ed un vago e bellissimo garzone</l>
     <l n="90">vide che sotto un pin steso giacea,</l>
     <l n="91">ed era di sua età nella stagione</l>
     <l n="92">sacra e dicata a la ciprigna dea,</l>
     <l n="93">quando a sua voglia Amor di noi dispone:</l>
     <l n="94">né del fiorir del pelo in lui parea</l>
     <l n="95">pur segno alcun, ma netto e bianco il mento</l>
     <l n="96">avea, qual terso avorio o puro argento.</l>
    </lg>
    <lg n="13">
     <l n="97">Involto in pastoral candida pelle</l>
     <l n="98">sparsa di nere macchie egli si stava,</l>
     <l n="99">e le chiome qualor lucide e belle</l>
     <l n="100">mirto ed alloro in un gli circondava;</l>
     <l n="101">i ben formati piè, le gambe snelle</l>
     <l n="102">sino al ghinocchio ricoprendo ornava</l>
     <l n="103">di cuoio azuro, e quel con aurei nodi</l>
     <l n="104">era da poi legato in mille modi.</l>
    </lg>
    <lg n="14">
     <l n="105">Tal forse Endimione a Cinzia parve,</l>
     <l n="106">qualor dal primo giro ella discese,</l>
     <l n="107">di sogni cinta e di notturne larve,</l>
     <l n="108">e seco l'ore dolcemente spese.</l>
     <l n="109">Tal fuor de l'ocean sovente apparve,</l>
     <l n="110">d'un candido splendor le gote accese,</l>
     <l n="111">la stella cara a l'amorosa diva,</l>
     <l n="112">che 'l giorno estinto innanzi tempo aviva.</l>
    </lg>
    <lg n="15">
     <l n="113">In così dolci modi e sì pietosi</l>
     <l n="114">si lamentava il pastorello adorno,</l>
     <l n="115">ch'avria commossi ancor gli orsi rabbiosi</l>
     <l n="116">ove affetto gentil non fa soggiorno.</l>
     <l n="117">Avea le guancie e gli occhi rugiadosi,</l>
     <l n="118">gli occhi ch'apriano quasi un novo giorno;</l>
     <l n="119">e co' caldi sospir l'aria accendea,</l>
     <l n="120">che dal profondo del suo cor traea.</l>
    </lg>
    <lg n="16">
     <l n="121">— Lasso! dicea, perché venisti, Amore,</l>
     <l n="122">Amor d'ogni mio bene invidioso,</l>
     <l n="123">con le tue fiamme a tormentarmi il core</l>
     <l n="124">e turbar la mia pace e 'l mio riposo?</l>
     <l n="125">Deh! qual gloria te aspetti e qual onore,</l>
     <l n="126">s'io tale schermo alcun non far pur oso,</l>
     <l n="127">s'a pena l'arco steso, a pena accinto</l>
     <l n="128">eri a ferir, ch'io mi rendei per vinto?</l>
    </lg>
    <lg n="17">
     <l n="129">Chi crederia che gli tuo' strali infesti</l>
     <l n="130">fussero a pastoral rustico petto,</l>
     <l n="131">non sendo quei di Giove unqua molesti</l>
     <l n="132">a l'ignobil capanna, al basso tetto?</l>
     <l n="133">Ma poi che far, oimè! tu pur volesti</l>
     <l n="134">così vil pruova in così vil suggetto:</l>
     <l n="135">non dovevi il mio core in luoco porre</l>
     <l n="136">u' senza speme ognor se stesso aborre.</l>
    </lg>
    <lg n="18">
     <l n="137">Tu, perfido signor, tu disleale,</l>
     <l n="138">che sotto ombra di ben copri il mal vero,</l>
     <l n="139">oggetto desti impare e diseguale,</l>
     <l n="140">onde a pieno m'affliga, al mio pensiero.</l>
     <l n="141">Deh! mie stelle crudeli, or quando tale</l>
     <l n="142">scempio fu visto e così strano e fero?</l>
     <l n="143">Ché dove in altri amor da speme nasce,</l>
     <l n="144">dal non sperar in me s'aviva e pasce.</l>
    </lg>
    <lg n="19">
     <l n="145">Segue il rozo monton la pecorella,</l>
     <l n="146">scorto da speme, per gli erbosi campi;</l>
     <l n="147">segue il colombo a la diurna stella</l>
     <l n="148">la cara amica ed a' notturni lampi;</l>
     <l n="149">combatte il toro a la stagion novella</l>
     <l n="150">da speme tratto, e par che d'ira avampi:</l>
     <l n="151">sempr'è speranza, ov'è d'amor il foco,</l>
     <l n="152">quella in me no, ma sì ben questo ha loco. —</l>
    </lg>
    <lg n="20">
     <l n="153">Mentre in soavi note ei si dolea,</l>
     <l n="154">stava Rinaldo a le querele intento,</l>
     <l n="155">e la pietà che del fanciullo avea</l>
     <l n="156">maggior in lui rendeva il suo tormento,</l>
     <l n="157">ch'a pensar ai suoi casi il conducea,</l>
     <l n="158">al suo perduto bene, al gaudio spento.</l>
     <l n="159">Poi che si tacque, a lui cortese disse,</l>
     <l n="160">le luci avendo nel bel volto fisse:</l>
    </lg>
    <lg n="21">
     <l n="161">— Vago garzon, che 'n sì bel modo fuora</l>
     <l n="162">mostri l'alto dolor che in te s'asconde,</l>
     <l n="163">e ti lagni d'amor, ti lagni ancora</l>
     <l n="164">de l'empie stelle a te poco seconde,</l>
     <l n="165">e nel tuo lamentar parte tallora</l>
     <l n="166">tocchi de le mie piaghe alte e profonde:</l>
     <l n="167">deh! se il ciel ed Amor ti sia cortese,</l>
     <l n="168">la cagion del tuo duol fammi palese.</l>
    </lg>
    <lg n="22">
     <l n="169">Io sono un cavalier cui similmente</l>
     <l n="170">è il destino ed Amor crudo e spietato,</l>
     <l n="171">ché vivo ognora in mezzo 'l fuoco ardente,</l>
     <l n="172">poco a me stesso e meno ad altri grato.</l>
     <l n="173">Narra dunque il tuo duol securamente</l>
     <l n="174">ad uom che da egual pena è tormentato,</l>
     <l n="175">perché recar ciascun dessi a guadagno</l>
     <l n="176">ne le sventure sue trovar compagno. —</l>
    </lg>
    <lg n="23">
     <l n="177">A quei detti cortesi il giovinetto,</l>
     <l n="178">verso Rinaldo alzando il viso bello,</l>
     <l n="179">per cui rigando il puro avorio schietto</l>
     <l n="180">scendea nel grembo un tepido ruscello,</l>
     <l n="181">gli disse: — Cavalier, s'hai pur diletto</l>
     <l n="182">d'udir quanto Amor siami iniquo e fello,</l>
     <l n="183">e quanto la Fortuna empia ed acerba,</l>
     <l n="184">dal corsier scendi e posati in su l'erba;</l>
    </lg>
    <lg n="24">
     <l n="185">ch'io te 'l dirò, poiché, qual dici, sei</l>
     <l n="186">servo d'Amore, ed ei di te fa scempio.</l>
     <l n="187">Ma vedrai bene al fine che i casi miei</l>
     <l n="188">son senza paragone e senza essempio,</l>
     <l n="189">e che quel duolo onde gir carco déi,</l>
     <l n="190">è null'a par del mio gravoso ed empio.</l>
     <l n="191">Ben caro avrò che tu mi narri poscia</l>
     <l n="192">qual passion t'affliga e quale angoscia.</l>
    </lg>
    <lg n="25">
     <l n="193">Là dove già l'alta Numanzia sorse,</l>
     <l n="194">ch'osò ben spesso al gran popol romano</l>
     <l n="195">co l'intrepido ferro audace opporse,</l>
     <l n="196">e fe' del latin sangue umido 'l piano,</l>
     <l n="197">dove or per abitar usan raccôrse</l>
     <l n="198">solo i pastor del territorio ispano,</l>
     <l n="199">nacqui io, ma sotto stella iniqua e ria,</l>
     <l n="200">del più ricco uom ch'in quelle parti sia.</l>
    </lg>
    <lg n="26">
     <l n="201">Siede ivi un tempio a maraviglia adorno,</l>
     <l n="202">ch'a Venere sacrar nostri maggiori,</l>
     <l n="203">dove sempre di maggio il primo giorno</l>
     <l n="204">vengono cavalier, vengon pastori,</l>
     <l n="205">donne e donzelle dal vicin contorno</l>
     <l n="206">a porgere a la dea solenni onori;</l>
     <l n="207">né questo antiquo stil ponto è dismesso,</l>
     <l n="208">perch'or s'adori il gran Macone in esso:</l>
    </lg>
    <lg n="27">
     <l n="209">anzi premii son posti a qual più dotta</l>
     <l n="210">gagliarda mano il pal di ferro tira,</l>
     <l n="211">a chi il nemico al gioco della lotta</l>
     <l n="212">con maggior forza ed arte alza e raggira,</l>
     <l n="213">a chi con l'arco di più certa botta</l>
     <l n="214">ferisce il segno, ov'altri indarno mira,</l>
     <l n="215">a chi con ratto piè gli altri precorre,</l>
     <l n="216">a chi la lancia più leggiadro corre.</l>
    </lg>
    <lg n="28">
     <l n="217">Le donne poi, che son di basso stato,</l>
     <l n="218">menano insieme vaghe danze a gara;</l>
     <l n="219">l'altre ch'in maggior grado ha 'l ciel locato,</l>
     <l n="220">e che di stirpe son nobile e chiara,</l>
     <l n="221">si baciano a vicenda; e chi più grato</l>
     <l n="222">il bascio porge, in ciò più dolce e cara</l>
     <l n="223">a giudizio commun rapporta il pregio,</l>
     <l n="224">ch'orna la sua beltà di nuovo fregio.</l>
    </lg>
    <lg n="29">
     <l n="225">Soleano già, quando concesso ei n'era</l>
     <l n="226">da' secoli miglior più libertate,</l>
     <l n="227">i giovanetti ch'a la primavera</l>
     <l n="228">erano giunti di lor verde etate,</l>
     <l n="229">anch'essi intrar confusamente in schiera</l>
     <l n="230">con le vaghe donzelle inamorate,</l>
     <l n="231">e insieme gareggiar nel dolce gioco:</l>
     <l n="232">ma ciò l'uso corresse a poco a poco.</l>
    </lg>
    <lg n="30">
     <l n="233">Avenne, ed or passato è il secondo anno,</l>
     <l n="234">ché i dì non sol, ma l'ore in mente anch'aggio,</l>
     <l n="235">ch'al tempio venne per mio eterno danno</l>
     <l n="236">la vaga Olinda il dì primo di maggio:</l>
     <l n="237">la vaga Olinda, mio gravoso affanno,</l>
     <l n="238">c'ha bellissimo il volto, il cor selvaggio,</l>
     <l n="239">Olinda ch'è del nostro re figliuola,</l>
     <l n="240">di cui chiaro romor per tutto vola.</l>
    </lg>
    <lg n="31">
     <l n="241">Lasso! non prima in lei gli occhi affisai,</l>
     <l n="242">che per l'ossa un tremor freddo mi scorse.</l>
     <l n="243">Pallido ed aghiacciato io diventai</l>
     <l n="244">allora, e fui de la mia vita in forse;</l>
     <l n="245">quasi in un tratto ancor poi m'infiammai,</l>
     <l n="246">e contra il giel l'ardore il cor soccorse,</l>
     <l n="247">spargendo il volto d'un color di fuoco,</l>
     <l n="248">né dentro o fuor potea trovar mai luoco.</l>
    </lg>
    <lg n="32">
     <l n="249">Non conobbi io l'infirmità mortale</l>
     <l n="250">a segni, ohimè! ma nel bel volto intento,</l>
     <l n="251">misero! dava a l'amoroso male</l>
     <l n="252">esca soave e dolce nutrimento.</l>
     <l n="253">Ben me n'avidi al fin, ma che mi vale,</l>
     <l n="254">s'ogni rimedio era già tardo e lento,</l>
     <l n="255">ed ogni sforzo van, ché 'l crudo Amore</l>
     <l n="256">s'era in tutto di me fatto signore?</l>
    </lg>
    <lg n="33">
     <l n="257">Conosceva il mio error, vedeva aperto,</l>
     <l n="258">quanto a lo stato mio si sconvenisse</l>
     <l n="259">in donna di tal sangue e di tal merto</l>
     <l n="260">l'insane voglie aver locate e fisse,</l>
     <l n="261">e che era ben per sentiero aspro ed erto</l>
     <l n="262">fuggir pria ch'altro mal di ciò seguisse:</l>
     <l n="263">ma mi sforzava il micidial tiranno</l>
     <l n="264">gir volontario a procacciarmi danno.</l>
    </lg>
    <lg n="34">
     <l n="265">Non così fonte di chiar'acqua pura</l>
     <l n="266">a stanco cervo ed assettato aggrada,</l>
     <l n="267">né tanto al gregge il prato e la pastura</l>
     <l n="268">piace ch'è sparsa ancor da la rugiada,</l>
     <l n="269">né tanto il rezo e la fresca ombra oscura</l>
     <l n="270">a peregrin ch'errando il luglio vada,</l>
     <l n="271">quanto sua dolce vista a me piacea,</l>
     <l n="272">bench'ella fosse di mia morte rea.</l>
    </lg>
    <lg n="35">
     <l n="273">L'ora de' giuochi era venuta intanto,</l>
     <l n="274">ed al palo tirar si cominciava,</l>
     <l n="275">e già fra gli altri omai la palma e 'l vanto</l>
     <l n="276">un gagliardo pastor ne riportava.</l>
     <l n="277">Siegue la lotta: io che mostrarmi alquanto</l>
     <l n="278">al mio gradito amor pur desiava,</l>
     <l n="279">corro al certame; e tal fu la mia sorte</l>
     <l n="280">che giudicato fui d'ognun più forte.</l>
    </lg>
    <lg n="36">
     <l n="281">Si giostrò poscia, e i giuochi anco si fêro</l>
     <l n="282">de le donzelle; ed io che vidi allora</l>
     <l n="283">molte che baci a la mia donna diero,</l>
     <l n="284">e che gli ricever più cari ancora,</l>
     <l n="285">arsi di dolce invidia, e col pensiero</l>
     <l n="286">mi formai grate frodi ad ora ad ora,</l>
     <l n="287">perché mi parve, inganno aventuroso,</l>
     <l n="288">d'esser fra loro al bel gioco amoroso.</l>
    </lg>
    <lg n="37">
     <l n="289">Ultimamente al corso poi si venne,</l>
     <l n="290">di cui teneva Olinda il pregio in mano;</l>
     <l n="291">io m'accinsi al certame, e non ritenne</l>
     <l n="292">il corpo stanco l'appetito insano.</l>
     <l n="293">M'aggiunse ai piedi Amor veloci penne,</l>
     <l n="294">e mi rendè l'andar facile e piano,</l>
     <l n="295">tal che gli altri precorsi, e giunsi dove</l>
     <l n="296">sedean l'alte bellezze altere e nove.</l>
    </lg>
    <lg n="38">
     <l n="297">Come fui sì vicino al mio bel sole,</l>
     <l n="298">un gelato tremor tosto m'assalse,</l>
     <l n="299">tal ch'io mi dibattea sì come suole</l>
     <l n="300">tenero giunco in riva a l'acque salse.</l>
     <l n="301">Quasi lasciò le membra vuote e sole</l>
     <l n="302">l'alma, che gli occhi bei soffrir non valse.</l>
     <l n="303">Al fin mi porse Amor cotanto ardire</l>
     <l n="304">che 'n parte sodisfeci al mio desire;</l>
    </lg>
    <lg n="39">
     <l n="305">e con sùbita astuzia, di cadere</l>
     <l n="306">fingendo, nel bel sen quasi mi stesi.</l>
     <l n="307">Or chi potria mai dir quanto piacere</l>
     <l n="308">e qual dolcezza in quel istante io presi?</l>
     <l n="309">Ma non deggio di ciò punto godere,</l>
     <l n="310">da poi che fu cagion che più m'accesi:</l>
     <l n="311">ché se caldo era pria, non fu in me dramma</l>
     <l n="312">da indi in qua se non di fuoco e fiamma.</l>
    </lg>
    <lg n="40">
     <l n="313">Poi tolsi il pregio, e lieve in tôrlo strinsi</l>
     <l n="314">la man che quel tenea bianca e gentile,</l>
     <l n="315">e in questa di rossor le guancie tinsi,</l>
     <l n="316">ed a terra chinai lo sguardo umile.</l>
     <l n="317">Or veder pòi quant'oltre io mi sospinsi,</l>
     <l n="318">io di nissun valore uom basso e vile,</l>
     <l n="319">verso dama sì degna e sì sovrana,</l>
     <l n="320">e s'Amor mi rendea la mente insana.</l>
    </lg>
    <lg n="41">
     <l n="321">Ma già dal ciel Apollo era sparito,</l>
     <l n="322">onde ancor seco il mio bel sol spario,</l>
     <l n="323">ed io restai di tenebre vestito,</l>
     <l n="324">preda del duol che soffro ognor più rio.</l>
     <l n="325">Oh pur, oimè! di queste membra uscito</l>
     <l n="326">se 'n fusse allor l'infermo spirto mio,</l>
     <l n="327">ch'a maggior pene ed a più fera sorte</l>
     <l n="328">tolto m'avria quell'opportuna morte.</l>
    </lg>
    <lg n="42">
     <l n="329">Quella inquieta notte in quanti e quanti</l>
     <l n="330">angosciosi martir, lasso! passai;</l>
     <l n="331">quanti trassi dagli occhi amari pianti,</l>
     <l n="332">quanti dal petto arsi sospir mandai,</l>
     <l n="333">non credendo i celesti almi sembianti</l>
     <l n="334">e gli occhi belli riveder più mai:</l>
     <l n="335">ma vietò questo per maggior mio male</l>
     <l n="336">l'atrocissimo mio destin fatale.</l>
    </lg>
    <lg n="43">
     <l n="337">Perciò ch'Olinda, a chi il paese piacque</l>
     <l n="338">per lo ciel che temprato era e sereno,</l>
     <l n="339">per l'amene selvette e limpid'acque,</l>
     <l n="340">e' bei colli che 'l fan vago ed ameno,</l>
     <l n="341">perché di caccie, a cui da ch'ella nacque</l>
     <l n="342">ebbe il cor volto, è copioso e pieno,</l>
     <l n="343">in un castel che signoreggia intorno</l>
     <l n="344">tutto il paese, elesse far soggiorno.</l>
    </lg>
    <lg n="44">
     <l n="345">E quinci ella uscia poi sovente fuori</l>
     <l n="346">coi primi rai, con l'aura matutina,</l>
     <l n="347">allor che le verdi erbe e i vaghi fiori</l>
     <l n="348">aprono il seno a la celeste brina,</l>
     <l n="349">cinta da cavalier, da cacciatori,</l>
     <l n="350">e da schiera di dame pellegrina;</l>
     <l n="351">ed or seguiva i lepri e i cervi snelli,</l>
     <l n="352">or tendea reti ai semplicetti augelli.</l>
    </lg>
    <lg n="45">
     <l n="353">Io c'ho tutti i miei dì cacciando spesi</l>
     <l n="354">con quei che sono in ciò dotti e maestri,</l>
     <l n="355">e ch'era annoverato in quei paesi</l>
     <l n="356">tra i più veloci e tra i più cauti e destri,</l>
     <l n="357">oltre che sapea i luochi ove son presi</l>
     <l n="358">più facilmente gli animai silvestri,</l>
     <l n="359">ne la sua compagnia tosto raccolto</l>
     <l n="360">fui con grate parole e lieto volto.</l>
    </lg>
    <lg n="46">
     <l n="361">Sempre era seco e gli pendea dal lato,</l>
     <l n="362">e per felice allor mi riputava,</l>
     <l n="363">ch'avea il suo cane a lassa o l'arco aurato,</l>
     <l n="364">o la carca faretra io le portava;</l>
     <l n="365">felicissimo poi se m'era dato</l>
     <l n="366">toccar le veste ond'ella cinta andava.</l>
     <l n="367">Così ne vissi insin ch'il solar raggio</l>
     <l n="368">portò di nuovo il dì primo di maggio.</l>
    </lg>
    <lg n="47">
     <l n="369">Ma 'l crudo Amor, ch'altrui piacer perfetto</l>
     <l n="370">non fa sentire, insin ch'al fin s'arriva,</l>
     <l n="371">e traendo di questo in quel diletto</l>
     <l n="372">l'uom, sempre in lui più il desiderio avviva,</l>
     <l n="373">mi sospinse a mortale infausto effetto,</l>
     <l n="374">onde ogni mio tormento in me deriva,</l>
     <l n="375">e 'l lume di ragion sì mi coperse,</l>
     <l n="376">ch'egli dal bene il mal punto non scerse.</l>
    </lg>
    <lg n="48">
     <l n="377">Deliberai, feminil vesta presa,</l>
     <l n="378">tra le donzelle anch'io meschiarmi, quando</l>
     <l n="379">vengono insieme a placida contesa,</l>
     <l n="380">l'una soavi baci a l'altra dando,</l>
     <l n="381">per poter poscia, oh temeraria impresa!</l>
     <l n="382">cagion ch'or sia d'ogni mio bene in bando,</l>
     <l n="383">congiunger con la mia la rosea bocca,</l>
     <l n="384">onde Amor mille strali aventa e scocca.</l>
    </lg>
    <lg n="49">
     <l n="385">E mi pensava ben poter ciò fare</l>
     <l n="386">sicuramente, perché 'l pelo ancora,</l>
     <l n="387">che suol più ferma età seco apportare,</l>
     <l n="388">non mi spuntava da le guancie fuora.</l>
     <l n="389">Vesti trovai d'oro fregiate e care,</l>
     <l n="390">e molti altri ornamenti in poco d'ora;</l>
     <l n="391">e solo il tutto ad un compagno dissi,</l>
     <l n="392">con cui d'estremo amor congionto vissi.</l>
    </lg>
    <lg n="50">
     <l n="393">Così al tempio ne venni ove si fêa</l>
     <l n="394">l'amoroso duello, e già col volto</l>
     <l n="395">in un candido vel, quanto potea</l>
     <l n="396">senza sospetto dar, chiuso ed involto.</l>
     <l n="397">De le donne lo stuol che concorrea</l>
     <l n="398">insieme al dolce gioco era sì folto,</l>
     <l n="399">che non fu chi 'l mio nome a me chiedesse,</l>
     <l n="400">o in conoscermi pur cura prendesse.</l>
    </lg>
    <lg n="51">
     <l n="401">Onde tra lor sicuro io mi meschiai,</l>
     <l n="402">donna creduto da le donne anch'io.</l>
     <l n="403">Molte abbracciai di lor, molte basciai</l>
     <l n="404">con poca gioia e con minor disio,</l>
     <l n="405">sin ch'ad Olinda al fin pur arrivai,</l>
     <l n="406">stabile oggetto d'ogni pensier mio,</l>
     <l n="407">cui com'edera tronco il collo cinsi:</l>
     <l n="408">indi le labbra disiose spinsi.</l>
    </lg>
    <lg n="52">
     <l n="409">Con voglia così ingorda affettuosa,</l>
     <l n="410">con sì fervidi baci e con sì spessi,</l>
     <l n="411">spinto da forza interna ed amorosa</l>
     <l n="412">ne le sue labbra le mie labbra impressi;</l>
     <l n="413">ch'allor quasi stupita e sospettosa</l>
     <l n="414">ella fissò ne' miei gli occhi suoi stessi,</l>
     <l n="415">onde io cangiai pur nel medesmo istante</l>
     <l n="416">in color mille il timido sembiante.</l>
    </lg>
    <lg n="53">
     <l n="417">Il che forse il sospetto a doppio rese</l>
     <l n="418">maggiore in lei di quel che prima egli era,</l>
     <l n="419">tal che più fiso a rimirarmi prese,</l>
     <l n="420">ed al fin mi conobbe, ahi, sorte fera!</l>
     <l n="421">onde le luci di furore accese.</l>
     <l n="422">Disse con voce in un bassa ed altera:</l>
     <l n="423">“Come a tal tradimento unqua pensasti?</l>
     <l n="424">Come, falso villan, tant'oltra osasti?</l>
    </lg>
    <lg n="54">
     <l n="425">Sgombra orsù via di qua, togliti ratto</l>
     <l n="426">dal nostro regno, e più non t'accostarli;</l>
     <l n="427">e s'a l'audace o scelerato fatto</l>
     <l n="428">quelle pene non do che dovrei darli,</l>
     <l n="429">e sì placidamente ora ti tratto,</l>
     <l n="430">fo per non dar materia onde altri parli:</l>
     <l n="431">ben la tua morte a me saria gradita,</l>
     <l n="432">non meno, anzi via più de la mia vita.”</l>
    </lg>
    <lg n="55">
     <l n="433">Ma perché, lasso! ti racconto a pieno</l>
     <l n="434">quel che duro già fu tanto a patire?</l>
     <l n="435">E ch'or è duro a ricordar non meno,</l>
     <l n="436">sì che 'l cor sento in mille parti aprire.</l>
     <l n="437">Uccider mi vols'io, ma pose freno</l>
     <l n="438">a la man disperata ed al desire,</l>
     <l n="439">dopo molta fatica e mille preghi,</l>
     <l n="440">quel mio compagno a cui null'è ch'io neghi.</l>
    </lg>
    <lg n="56">
     <l n="441">Ed a venir in Francia ei mi dispose,</l>
     <l n="442">ov'è, se pur il ver la fama dice,</l>
     <l n="443">un antro a cui fra l'opre alte e famose</l>
     <l n="444">null'altro al mondo oggi agguagliarsi lice;</l>
     <l n="445">ch'ivi a' suoi servi le future cose</l>
     <l n="446">da un aureo simulacro Amor predice,</l>
     <l n="447">e con certe risposte util consigli</l>
     <l n="448">dà ne l'aversitati e ne' perigli.</l>
    </lg>
    <lg n="57">
     <l n="449">Ed oggi a punto, allor che s'apre il giorno,</l>
     <l n="450">tra via mi disse uom vecchio e peregrino,</l>
     <l n="451">che quinci presso sotto un colle adorno</l>
     <l n="452">giacea lo speco, e m'insegnò il camino.</l>
     <l n="453">Or dimmi tu, guerrier, qual danno o scorno</l>
     <l n="454">ti faccia Amor o 'l tuo crudel destino:</l>
     <l n="455">ch'ambo da poi n'andremo al loco sacro</l>
     <l n="456">per richieder consiglio al simulacro. —</l>
    </lg>
    <lg n="58">
     <l n="457">Rinaldo i casi suoi più brevemente</l>
     <l n="458">narrogli, e 'nsieme poi la via pigliaro;</l>
     <l n="459">né molto gir ch'altero ed eminente</l>
     <l n="460">il colle e poi lo speco ancor miraro.</l>
     <l n="461">Occupava l'entrata un foco ardente;</l>
     <l n="462">alta colonna di forbito acciaro</l>
     <l n="463">gli stava a dirimpeto in terra fitta,</l>
     <l n="464">e v'era tal sentenza in carmi scritta:</l>
    </lg>
    <lg n="59">
     <l n="465">“A' leali d'Amor concesso è 'l passo,</l>
     <l n="466">agli altri no, per mezo il vivo foco.”</l>
     <l n="467">Era 'l colle d'un netto e vivo sasso,</l>
     <l n="468">vago e lucente del color di croco,</l>
     <l n="469">opra d'incanto, e dimostrava al basso,</l>
     <l n="470">tutte scolpite in apparente loco,</l>
     <l n="471">le vittorie d'Amor, gli alti trofei,</l>
     <l n="472">ch'egli acquistò contra celesti dei.</l>
    </lg>
    <lg n="60">
     <l n="473">Florindo, ch'il pastor tal nome avea,</l>
     <l n="474">ch'era ne l'amor suo fido e leale,</l>
     <l n="475">sùbito entrò dove più il foco ardea</l>
     <l n="476">con grand'ardire a la gran fede eguale;</l>
     <l n="477">ed andar per un aere a lui parea,</l>
     <l n="478">sottilissimo e puro e forse quale</l>
     <l n="479">è l'elemento men condenso e greve,</l>
     <l n="480">ch'agli altri sorvolò spedito e lieve.</l>
    </lg>
    <lg n="61">
     <l n="481">Il cavalier che rimirava intento</l>
     <l n="482">de' favolosi dei gli antichi amori,</l>
     <l n="483">entrar vedendo senza alcun spavento</l>
     <l n="484">Florindo tra le fiamme e tra gli ardori,</l>
     <l n="485">a seguirlo non fu pigro né lento,</l>
     <l n="486">ma 'l feroce destrier lasciando fuori</l>
     <l n="487">a Vulcan si credette: indi per quello</l>
     <l n="488">entrò sicuro nel sacrato ostello.</l>
    </lg>
    <lg n="62">
     <l n="489">Da tre leggiadri e vaghi sacerdoti</l>
     <l n="490">ch'a la cura del loco erano eletti,</l>
     <l n="491">del faretrato arcier fidi e devoti,</l>
     <l n="492">ambi furo raccolti i giovinetti,</l>
     <l n="493">ed a l'altar menati, u' preghi e voti</l>
     <l n="494">dovean porger al dio con puri affetti,</l>
     <l n="495">come da quei ch'ivi gli avean condutti</l>
     <l n="496">erano a pieno ammaestrati e instrutti.</l>
    </lg>
    <lg n="63">
     <l n="497">Ma il paladino in cui verace fede</l>
     <l n="498">per rara grazia ognor cresce ed abonda,</l>
     <l n="499">ciò si sdegna di far, perché non crede</l>
     <l n="500">che divin nume in sé quel or nasconda,</l>
     <l n="501">ma spirto aereo o de l'inferna sede,</l>
     <l n="502">che narrando il futuro altrui risponda:</l>
     <l n="503">onde in disparte alquanto ei si ritira,</l>
     <l n="504">e 'l vaneggiar di quei tacendo mira.</l>
    </lg>
    <lg n="64">
     <l n="505">E ben avria l'idol, sdegnato alquanto,</l>
     <l n="506">ogni risposta al cavalier negato,</l>
     <l n="507">ma da Merlino allor, che fe' l'incanto,</l>
     <l n="508">a risponder mai sempre ei fu sforzato;</l>
     <l n="509">e per simil cagion, tanto né quanto</l>
     <l n="510">del ver tacer altrui gli era vietato:</l>
     <l n="511">ché 'l saggio mago il tutto già previsto</l>
     <l n="512">e similmente al tutto avea provisto.</l>
    </lg>
    <lg n="65">
     <l n="513">Un candido torel, che sotto 'l peso</l>
     <l n="514">del grave aratro non gemeva ancora,</l>
     <l n="515">ed avea nuovamente il petto acceso</l>
     <l n="516">di quel soave ardor che n'inamora,</l>
     <l n="517">sendo a giacer sovra l'altar disteso,</l>
     <l n="518">sacrificaro al dio ch'ivi s'adora;</l>
     <l n="519">ed a te poscia, o sua vezzosa madre,</l>
     <l n="520">due colombe bianchissime e leggiadre.</l>
    </lg>
    <lg n="66">
     <l n="521">Finito il sacrificio, ecco si scuote</l>
     <l n="522">lo speco, e par che 'l suol dal fondo treme;</l>
     <l n="523">e con strano romor di voci ignote</l>
     <l n="524">tutto d'intorno omai rimbomba e geme:</l>
     <l n="525">così s'Austro lo fiede e lo percuote,</l>
     <l n="526">il mare irato orribilmente freme.</l>
     <l n="527">Crolla la statua il capo e batte l'ali,</l>
     <l n="528">sonangli a tergo l'arco e gli aurei strali.</l>
    </lg>
    <lg n="67">
     <l n="529">Quinci il dio così poi la lingua scioglie:</l>
     <l n="530">— Segui, Rinaldo, il tuo desir primiero</l>
     <l n="531">di venir chiaro in arme; e fia tua moglie</l>
     <l n="532">Clarice allora, e pago il tuo pensiero.</l>
     <l n="533">Fu Malagigi, a ciò che più ti invoglie</l>
     <l n="534">a l'onorato marzial mestiero,</l>
     <l n="535">quel che sul carro te la tolse, e poi</l>
     <l n="536">salva ed illesa l'ha renduta a' suoi.</l>
    </lg>
    <lg n="68">
     <l n="537">E tu, Florindo, segui l'arme ancora,</l>
     <l n="538">ché esse ti conduranno al fin bramato,</l>
     <l n="539">perché, se ben no 'l sai né 'l cognosci ora,</l>
     <l n="540">sei di sangue reale al mondo nato. —</l>
     <l n="541">Ad oracolo tal rimase allora</l>
     <l n="542">dubioso ognun di lor, ma consolato,</l>
     <l n="543">e scacciò de' martir la schiera folta</l>
     <l n="544">che intorn'intorno al cor se gli era accolta.</l>
    </lg>
   </lg>
  </body>
 </text>
</TEI>