<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 94</title>
    <author>Torquato Tasso</author>
   </titleStmt>
   <extent>
    <measure unit="stanza">5</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-94</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 94</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 94</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piante, frondose piante</l>
     <l n="2">che tra le foglie e i fiori</l>
     <l n="3">nutriste i frutti in bel giardino adorno;</l>
     <l n="4">e tu, di Flora amante,</l>
     <l n="5">che ne' felici amori</l>
     <l n="6">soavemente sospiravi intorno;</l>
     <l n="7">sole, ch'in quel soggiorno</l>
     <l n="8">spiegasti i dolci raggi;</l>
     <l n="9">fiume, che i tronchi e l'erbe</l>
     <l n="10">fai più liete e superbe</l>
     <l n="11">girando spesso i liquidi viaggi,</l>
     <l n="12">odi, ch'io mi querelo,</l>
     <l n="13">odilo, o terra o cielo!</l>
    </lg>
    <lg n="2">
     <l n="14">Madonna prende i doni</l>
     <l n="15">d'amante insidioso</l>
     <l n="16">ed a' nemici occulti apre la via;</l>
     <l n="17">e gusta (or mi perdoni)</l>
     <l n="18">dolce veneno ascoso</l>
     <l n="19">nel caro cibo che fuggir dovria.</l>
     <l n="20">Mortal dolcezza e ria,</l>
     <l n="21">deh, non l'ingombri il petto:</l>
     <l n="22">e s'attoscar Natura</l>
     <l n="23">volle alma così pura,</l>
     <l n="24">fe' la mia morte ne l'altrui diletto.</l>
     <l n="25">Natura, iniqua maga,</l>
     <l n="26">del mio dolor s'appaga.</l>
    </lg>
    <lg n="3">
     <l n="27">E tu, crudel, ne ridi;</l>
     <l n="28">ma rugiade fûr quelle</l>
     <l n="29">de la bell'alba, e pianto dolce e chiaro.</l>
     <l n="30">E, per ch'io più diffidi,</l>
     <l n="31">le mie nemiche stelle</l>
     <l n="32">sul dono lagrimâr, che fu sì caro.</l>
     <l n="33">Dono a me solo amaro,</l>
     <l n="34">che mi strugge, pensando,</l>
     <l n="35">ed a me sol crudele,</l>
     <l n="36">che suggo assenzio e fele;</l>
     <l n="37">dove ti colse il mio nemico, o quando?</l>
     <l n="38">O don, che m'uccidesti,</l>
     <l n="39">dove, dove nascesti?</l>
    </lg>
    <lg n="4">
     <l n="40">Amor, se dentro a' rami</l>
     <l n="41">volavi, come augello,</l>
     <l n="42">piagar dovevi di mortal ferita;</l>
     <l n="43">or per ch'io me 'n richiami,</l>
     <l n="44">sol dispietato e fello</l>
     <l n="45">ti mostri a me, c'ho sì dogliosa vita.</l>
     <l n="46">Qual pianta è sì gradita,</l>
     <l n="47">in cui vi colga i frutti?</l>
     <l n="48">Se d'odioso germe</l>
     <l n="49">son le speranze inferme</l>
     <l n="50">e la mia fede e i miei sospiri e i lutti,</l>
     <l n="51">qual sì lontana terra,</l>
     <l n="52">che 'l mar divide o serra?</l>
    </lg>
    <lg n="5">
     <l n="53">Canzone, io sono il tronco e le mie fronde</l>
     <l n="54">son mille miei desiri,</l>
     <l n="55">e i pomi aspri martiri.</l>
    </lg>
   </lg>
  </body>
 </text>
</TEI>