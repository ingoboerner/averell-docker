<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 99</title>
    <author>Torquato Tasso</author>
   </titleStmt>
   <extent>
    <measure unit="stanza">7</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-99</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 99</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 99</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O ne l'amor che mesci</l>
     <l n="2">d'amar novo sospetto,</l>
     <l n="3">o sollecito dubbio e fredda tema,</l>
     <l n="4">che pensando t'accresci</l>
     <l n="5">e t'avanzi nel petto</l>
     <l n="6">quanto la speme si dilegua e scema;</l>
     <l n="7">s'amo beltà suprema,</l>
     <l n="8">angelici costumi</l>
     <l n="9">e sembianti celesti</l>
     <l n="10">e portamenti onesti</l>
     <l n="11">per ch'avvien che temendo io mi consumi?</l>
     <l n="12">e che mi strugga e roda,</l>
     <l n="13">s'altri li mira e loda?</l>
    </lg>
    <lg n="2">
     <l n="14">Già difetto non sei</l>
     <l n="15">de la gentil mia donna,</l>
     <l n="16">ché nulla manca in lei se non pietate;</l>
     <l n="17">e temer non devrei</l>
     <l n="18">ch'ove onestà s'indonna</l>
     <l n="19">regnasse Amor fra voglie aspre e gelate:</l>
     <l n="20">pur la sua gran beltate</l>
     <l n="21">ch'altrui si rasserena</l>
     <l n="22">e lo mio picciol merto</l>
     <l n="23">mi fa dubbioso e 'ncerto,</l>
     <l n="24">tal che sei colpa mia, non sol mia pena:</l>
     <l n="25">sei colpa e pena mia,</l>
     <l n="26">o cruda Gelosia.</l>
    </lg>
    <lg n="3">
     <l n="27">E me stesso n'accuso</l>
     <l n="28">ch'al mio martir consento</l>
     <l n="29">sol per troppo voler, per troppo amare;</l>
     <l n="30">e quel che dentro è chiuso</l>
     <l n="31">con cento lumi e cento</l>
     <l n="32">veder i' bramo, e non sol ciò ch'appare.</l>
     <l n="33">Luci serene e chiare,</l>
     <l n="34">soavi e cari detti,</l>
     <l n="35">riso benigno e lieto,</l>
     <l n="36">che fa nel più secreto</l>
     <l n="37">albergo l'alma fra celati affetti?</l>
     <l n="38">Fra gli occulti pensieri</l>
     <l n="39">che vuol? ch'io tema o speri?</l>
    </lg>
    <lg n="4">
     <l n="40">Voi, sospiri cortesi</l>
     <l n="41">e fidi suoi messaggi,</l>
     <l n="42">a chi ve 'n gite, a cui portate or pace?</l>
     <l n="43">Deh, mi fusser palesi</l>
     <l n="44">vostri dolci viaggi,</l>
     <l n="45">e quel che nel suo core ascende e tace!</l>
     <l n="46">Oimè, che più le piace</l>
     <l n="47">valore o chiara fama,</l>
     <l n="48">o bella giovinezza,</l>
     <l n="49">o giovenil bellezza,</l>
     <l n="50">o più sangue reale onora ed ama!</l>
     <l n="51">Ma, se d'amor s'appaga,</l>
     <l n="52">forse del nostro è vaga.</l>
    </lg>
    <lg n="5">
     <l n="53">È il mio vero ed ardente,</l>
     <l n="54">e per timor non gela,</l>
     <l n="55">né s'estingue per ira o per disdegno,</l>
     <l n="56">e cresce ne la mente</l>
     <l n="57">s'egli si copre o cela:</l>
     <l n="58">però, se rade volte ascoso il legno,</l>
     <l n="59">ben di pietade è degno</l>
     <l n="60">e degni di mercede</l>
     <l n="61">sono i pensier miei lassi.</l>
     <l n="62">Così solo io l'amassi</l>
     <l n="63">come il mio vivo foco ogni altro eccede,</l>
     <l n="64">ché non temerei sempre</l>
     <l n="65">in disusate tempre.</l>
    </lg>
    <lg n="6">
     <l n="66">Né solo il dolce suono</l>
     <l n="67">e l'accorte parole</l>
     <l n="68">di che seco ragiona e i bei sembianti,</l>
     <l n="69">ma spesso il lampo e 'l tuono</l>
     <l n="70">e l'aura e 'l vento e 'l sole</l>
     <l n="71">mi fan geloso e gli altri divi erranti.</l>
     <l n="72">Temo i celesti amanti:</l>
     <l n="73">e se ne l'aria io veggio</l>
     <l n="74">o nube vaga o nembo,</l>
     <l n="75">dico: – Or le cade in grembo</l>
     <l n="76">la ricca pioggia –; e col pensier vaneggio,</l>
     <l n="77">che spesso ancor m'adombra</l>
     <l n="78">duci ed eroi ne l'ombra.</l>
    </lg>
    <lg n="7">
     <l n="79">Canzon, pria mancherà fiume per verno</l>
     <l n="80">che nel mio dubbio core</l>
     <l n="81">manchi per gelo amore.</l>
    </lg>
   </lg>
  </body>
 </text>
</TEI>