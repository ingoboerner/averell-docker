<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1704</title>
    <author>Torquato Tasso</author>
   </titleStmt>
   <extent>
    <measure unit="stanza">7</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1704</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1704</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1704</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Stava appresso la Croce</l>
     <l n="2">la Madre lagrimosa,</l>
     <l n="3">mentre il Figliuol pendea su l'aspro monte;</l>
     <l n="4">e con querula voce,</l>
     <l n="5">dolente e sospirosa,</l>
     <l n="6">mirava il fianco e la sanguigna fronte,</l>
     <l n="7">gl'indegni oltraggi e l'onte,</l>
     <l n="8">e l'aspre piaghe e 'l sangue</l>
     <l n="9">del suo caro Figliuolo;</l>
     <l n="10">e le trafisse il duolo</l>
     <l n="11">l'anima, che s'affligge e plora e langue.</l>
     <l n="12">O quanto è afflitta Madre,</l>
     <l n="13">con guance umide ed adre!</l>
    </lg>
    <lg n="2">
     <l n="14">Ne' lamenti e nel lutto</l>
     <l n="15">parea tremula canna,</l>
     <l n="16">mirando del Figliuol l'acerbe pene.</l>
     <l n="17">Chi terria 'l volto asciutto</l>
     <l n="18">nel dolor che l'affanna</l>
     <l n="19">o ne la morte ch'ei per noi sostiene?</l>
     <l n="20">Chi nel suo duol s'astiene</l>
     <l n="21">da lagrime e sospiri,</l>
     <l n="22">là dove Maria piange</l>
     <l n="23">e Gesù muore e s'ange,</l>
     <l n="24">e soffre anzi la morte aspri martiri?</l>
     <l n="25">Dov'ella sparge il pianto,</l>
     <l n="26">ei versa il sangue intanto.</l>
    </lg>
    <lg n="3">
     <l n="27">Vide, vide Maria</l>
     <l n="28">il Figliuol ne' tormenti,</l>
     <l n="29">tutto di sangue e di sudor vermiglio;</l>
     <l n="30">vide la Madre pia,</l>
     <l n="31">per colpa d'empie genti,</l>
     <l n="32">lacero, sconsolato e morto il Figlio,</l>
     <l n="33">con tenebroso ciglio;</l>
     <l n="34">udì con quai parole</l>
     <l n="35">rendé lo spirto al cielo;</l>
     <l n="36">parte squarciossi il velo,</l>
     <l n="37">tremò la terra, impallidissi il sole,</l>
     <l n="38">e 'n tenebre notturne</l>
     <l n="39">s'aprir sepolcri ed urne.</l>
    </lg>
    <lg n="4">
     <l n="40">Madre, fonte d'amore,</l>
     <l n="41">ove ogni odio s'ammorza,</l>
     <l n="42">che sù dal ciel tanta dolcezza stille,</l>
     <l n="43">fa ch'io del tuo dolore</l>
     <l n="44">senta nel cor la forza,</l>
     <l n="45">le lagrime spargendo a mille a mille;</l>
     <l n="46">fa che 'n chiare faville</l>
     <l n="47">tutto il mio cor si sfaccia</l>
     <l n="48">e per amor si stempre,</l>
     <l n="49">lui solo amando e sempre;</l>
     <l n="50">purché 'l mio foco a lui risplenda e piaccia,</l>
     <l n="51">figgi ne l'alma vaga</l>
     <l n="52">ogni sua dolce piaga.</l>
    </lg>
    <lg n="5">
     <l n="53">Del tuo Figliuol piagato,</l>
     <l n="54">che morir per me volse,</l>
     <l n="55">parti meco ogni pena, ogni ferita;</l>
     <l n="56">fa ch'io non sembri ingrato</l>
     <l n="57">a lui, che mi disciolse</l>
     <l n="58">da la catena da Satan ordita;</l>
     <l n="59">mentre avrò spirto e vita</l>
     <l n="60">fa che 'l duol sia verace</l>
     <l n="61">e 'l mio pianto sia vero,</l>
     <l n="62">perch'io di cor sincero</l>
     <l n="63">sia teco appo la Croce e tuo seguace.</l>
     <l n="64">E fa ch'io t'accompagni,</l>
     <l n="65">Maria, dove ti lagni.</l>
    </lg>
    <lg n="6">
     <l n="66">Fra vergini più chiare,</l>
     <l n="67">o chiarissima lampa,</l>
     <l n="68">Maria, sii, prego, a me pietosa e dolce,</l>
     <l n="69">de le sue piaghe amare,</l>
     <l n="70">la dolcissima stampa</l>
     <l n="71">m'imprima il Re che 'l ciel col ciglio folce;</l>
     <l n="72">e 'l duol che m'ange e molce,</l>
     <l n="73">d'amore ebro ed acceso,</l>
     <l n="74">e la sua stessa morte,</l>
     <l n="75">in me soffra e comporte,</l>
     <l n="76">nel giorno estremo alfin da te difeso,</l>
     <l n="77">e mi sia guardia e scampo</l>
     <l n="78">la Croce in duro campo.</l>
    </lg>
    <lg n="7">
     <l n="79">Canzon mia, perché muoia il corpo infermo,</l>
     <l n="80">si doni il cielo a l'alma</l>
     <l n="81">e gloria eterna e palma.</l>
    </lg>
   </lg>
  </body>
 </text>
</TEI>