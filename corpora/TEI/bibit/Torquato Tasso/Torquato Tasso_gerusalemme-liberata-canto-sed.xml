<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO SEDICESIMO</title>
    <author>Torquato Tasso</author>
   </titleStmt>
   <extent>
    <measure unit="stanza">75</measure>
    <measure unit="line">600</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-sed</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO SEDICESIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO SEDICESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tondo è il ricco edificio, e nel più chiuso </l>
     <l n="2">grembo di lui, ch'è quasi centro al giro, </l>
     <l n="3">un giardin v'ha ch'adorno è sovra l'uso </l>
     <l n="4">di quanti più famosi unqua fioriro. </l>
     <l n="5">D'intorno inosservabile e confuso </l>
     <l n="6">ordin di loggie i demon fabri ordiro, </l>
     <l n="7">e tra le oblique vie di quel fallace </l>
     <l n="8">ravolgimento impenetrabil giace. </l>
    </lg>
    <lg n="2">
     <l n="9">Per l'entrata maggior (però che cento </l>
     <l n="10">l'ampio albergo n'avea) passàr costoro. </l>
     <l n="11">Le porte qui d'effigiato argento </l>
     <l n="12">su i cardini stridean di lucid'oro. </l>
     <l n="13">Fermàr ne le figure il guardo intento, </l>
     <l n="14">ché vinta la materia è dal lavoro: </l>
     <l n="15">manca il parlar, di vivo altro non chiedi; </l>
     <l n="16">né manca questo ancor, s'a gli occhi credi. </l>
    </lg>
    <lg n="3">
     <l n="17">Mirasi qui fra le meonie ancelle </l>
     <l n="18">favoleggiar con la conocchia Alcide. </l>
     <l n="19">Se l'inferno espugnò, resse le stelle, </l>
     <l n="20">or torce il fuso; Amor se 'l guarda, e ride. </l>
     <l n="21">Mirasi Iole con la destra imbelle </l>
     <l n="22">per ischerno trattar l'armi omicide; </l>
     <l n="23">e indosso ha il cuoio del leon, che sembra </l>
     <l n="24">ruvido troppo a sì tenere membra. </l>
    </lg>
    <lg n="4">
     <l n="25">D'incontra è un mare, e di canuto flutto </l>
     <l n="26">vedi spumanti i suoi cerulei campi. </l>
     <l n="27">Vedi nel mezzo un doppio ordine instrutto </l>
     <l n="28">di navi e d'arme, e uscir da l'arme i lampi. </l>
     <l n="29">D'oro fiammeggia l'onda, e par che tutto </l>
     <l n="30">d'incendio marzial Leucate avampi. </l>
     <l n="31">Quinci Augusto i Romani, Antonio quindi </l>
     <l n="32">trae l'Oriente: Egizi, Arabi ed Indi. </l>
    </lg>
    <lg n="5">
     <l n="33">Svelte notar le Cicladi diresti </l>
     <l n="34">per l'onde, e i monti co i gran monti urtarsi; </l>
     <l n="35">l'impeto è tanto, onde quei vanno e questi </l>
     <l n="36">co' legni torreggianti ad incontrarsi. </l>
     <l n="37">Già volàr faci e dardi, e già funesti </l>
     <l n="38">sono di nova strage i mari sparsi. </l>
     <l n="39">Ecco (né punto ancor la pugna inchina) </l>
     <l n="40">ecco fuggir la barbara reina. </l>
    </lg>
    <lg n="6">
     <l n="41">E fugge Antonio, e lasciar può la speme </l>
     <l n="42">de l'imperio del mondo ov'egli aspira. </l>
     <l n="43">Non fugge no, non teme il fier, non teme, </l>
     <l n="44">ma segue lei che fugge e seco il tira. </l>
     <l n="45">Vedresti lui, simile ad uom che freme </l>
     <l n="46">d'amore a un tempo e di vergogna e d'ira, </l>
     <l n="47">mirar alternamente or la crudele </l>
     <l n="48">pugna ch'è in dubbio, or le fuggenti vele. </l>
    </lg>
    <lg n="7">
     <l n="49">Ne le latebre poi del Nilo accolto </l>
     <l n="50">attender par in grembo a lei la morte, </l>
     <l n="51">e nel piacer d'un bel leggiadro volto </l>
     <l n="52">sembra che 'l duro fato egli conforte. </l>
     <l n="53">Di cotai segni variato e scolto </l>
     <l n="54">era il metallo de le regie porte. </l>
     <l n="55">I due guerrier, poi che dal vago obietto </l>
     <l n="56">rivolser gli occhi, entràr nel dubbio tetto. </l>
    </lg>
    <lg n="8">
     <l n="57">Qual Meandro fra rive oblique e incerte </l>
     <l n="58">scherza e con dubbio corso or cala or monta, </l>
     <l n="59">queste acque a i fonti e quelle al mar converte, </l>
     <l n="60">e mentre ei vien, sé che ritorna affronta, </l>
     <l n="61">tali e più inestricabili conserte </l>
     <l n="62">son queste vie, ma il libro in sé le impronta </l>
     <l n="63">(il libro, don del mago) e d'esse in modo </l>
     <l n="64">parla che le risolve, e spiega il nodo. </l>
    </lg>
    <lg n="9">
     <l n="65">Poi che lasciàr gli aviluppati calli, </l>
     <l n="66">in lieto aspetto il bel giardin s'aperse: </l>
     <l n="67">acque stagnanti, mobili cristalli, </l>
     <l n="68">fior vari e varie piante, erbe diverse, </l>
     <l n="69">apriche collinette, ombrose valli, </l>
     <l n="70">selve e spelonche in una vista offerse; </l>
     <l n="71">e quel che 'l bello e 'l caro accresce a l'opre, </l>
     <l n="72">l'arte, che tutto fa, nulla si scopre. </l>
    </lg>
    <lg n="10">
     <l n="73">Stimi (sì misto il culto è co 'l negletto) </l>
     <l n="74">sol naturali e gli ornamenti e i siti. </l>
     <l n="75">Di natura arte par, che per diletto </l>
     <l n="76">l'imitatrice sua scherzando imiti. </l>
     <l n="77">L'aura, non ch'altro, è de la maga effetto, </l>
     <l n="78">l'aura che rende gli alberi fioriti: </l>
     <l n="79">co' fiori eterni eterno il frutto dura, </l>
     <l n="80">e mentre spunta l'un, l'altro matura. </l>
    </lg>
    <lg n="11">
     <l n="81">Nel tronco istesso e tra l'istessa foglia </l>
     <l n="82">sovra il nascente fico invecchia il fico; </l>
     <l n="83">pendono a un ramo, un con dorata spoglia, </l>
     <l n="84">l'altro con verde, il novo e 'l pomo antico; </l>
     <l n="85">lussureggiante serpe alto e germoglia </l>
     <l n="86">la torta vite ov'è più l'orto aprico: </l>
     <l n="87">qui l'uva ha in fiori acerba, e qui d'or l'have </l>
     <l n="88">e di piropo e già di nèttar grave. </l>
    </lg>
    <lg n="12">
     <l n="89">Vezzosi augelli infra le verdi fronde </l>
     <l n="90">temprano a prova lascivette note; </l>
     <l n="91">mormora l'aura, e fa le foglie e l'onde </l>
     <l n="92">garrir che variamente ella percote. </l>
     <l n="93">Quando taccion gli augelli alto risponde, </l>
     <l n="94">quando cantan gli augei più lieve scote; </l>
     <l n="95">sia caso od arte, or accompagna, ed ora </l>
     <l n="96">alterna i versi lor la musica òra. </l>
    </lg>
    <lg n="13">
     <l n="97">Vola fra gli altri un che le piume ha sparte </l>
     <l n="98">di color vari ed ha purpureo il rostro, </l>
     <l n="99">la lingua snoda in guisa larga, e parte </l>
     <l n="100">la voce sì ch'assembra il sermon nostro. </l>
     <l n="101">Questi ivi allor continovò con arte </l>
     <l n="102">tanta il parlar che fu mirabil mostro. </l>
     <l n="103">Tacquero gli altri ad ascoltarlo intenti, </l>
     <l n="104">e fermaro i susurri in aria i venti. </l>
    </lg>
    <lg n="14">
     <l n="105">– Deh mira – egli cantò – spuntar la rosa </l>
     <l n="106">dal verde suo modesta e verginella, </l>
     <l n="107">che mezzo aperta ancora e mezzo ascosa, </l>
     <l n="108">quanto si mostra men, tanto è più bella. </l>
     <l n="109">Ecco poi nudo il sen già baldanzosa </l>
     <l n="110">dispiega; ecco poi langue e non par quella, </l>
     <l n="111">quella non par che desiata inanti </l>
     <l n="112">fu da mille donzelle e mille amanti. </l>
    </lg>
    <lg n="15">
     <l n="113">Così trapassa al trapassar d'un giorno </l>
     <l n="114">de la vita mortale il fiore e 'l verde; </l>
     <l n="115">né perché faccia indietro april ritorno, </l>
     <l n="116">si rinfiora ella mai, né si rinverde. </l>
     <l n="117">Cogliam la rosa in su 'l mattino adorno </l>
     <l n="118">di questo dì, che tosto il seren perde; </l>
     <l n="119">cogliam d'amor la rosa: amiamo or quando </l>
     <l n="120">esser si puote riamato amando. – </l>
    </lg>
    <lg n="16">
     <l n="121">Tacque, e concorde de gli augelli il coro, </l>
     <l n="122">quasi approvando, il canto indi ripiglia. </l>
     <l n="123">Raddoppian le colombe i baci loro, </l>
     <l n="124">ogni animal d'amar si riconsiglia; </l>
     <l n="125">par che la dura quercia e 'l casto alloro </l>
     <l n="126">e tutta la frondosa ampia famiglia, </l>
     <l n="127">par che la terra e l'acqua e formi e spiri </l>
     <l n="128">dolcissimi d'amor sensi e sospiri. </l>
    </lg>
    <lg n="17">
     <l n="129">Fra melodia sì tenera, fra tante </l>
     <l n="130">vaghezze allettatrici e lusinghiere, </l>
     <l n="131">va quella coppia, e rigida e costante </l>
     <l n="132">se stessa indura a i vezzi del piacere. </l>
     <l n="133">Ecco tra fronde e fronde il guardo inante </l>
     <l n="134">penetra e vede, o pargli di vedere, </l>
     <l n="135">vede pur certo il vago e la diletta, </l>
     <l n="136">ch'egli è in grembo a la donna, essa a l'erbetta. </l>
    </lg>
    <lg n="18">
     <l n="137">Ella dinanzi al petto ha il vel diviso, </l>
     <l n="138">e 'l crin sparge incomposto al vento estivo; </l>
     <l n="139">langue per vezzo, e 'l suo infiammato viso </l>
     <l n="140">fan biancheggiando i bei sudor più vivo: </l>
     <l n="141">qual raggio in onda, le scintilla un riso </l>
     <l n="142">ne gli umidi occhi tremulo e lascivo. </l>
     <l n="143">Sovra lui pende; ed ei nel grembo molle </l>
     <l n="144">le posa il capo, e 'l volto al volto attolle </l>
    </lg>
    <lg n="19">
     <l n="145">e i famelici sguardi avidamente </l>
     <l n="146">in lei pascendo si consuma e strugge. </l>
     <l n="147">S'inchina, e i dolci baci ella sovente </l>
     <l n="148">liba or da gli occhi e da le labra or sugge, </l>
     <l n="149">ed in quel punto ei sospirar si sente </l>
     <l n="150">profondo sì che pensi: &lt;&lt;Or l'alma fugge </l>
     <l n="151">e 'n lei trapassa peregrina.&gt;&gt; Ascosi </l>
     <l n="152">mirano i duo guerrier gli atti amorosi. </l>
    </lg>
    <lg n="20">
     <l n="153">Dal fianco de l'amante (estranio arnese) </l>
     <l n="154">un cristallo pendea lucido e netto. </l>
     <l n="155">Sorse, e quel fra le mani a lui sospese </l>
     <l n="156">a i misteri d'Amor ministro eletto. </l>
     <l n="157">Con luci ella ridenti, ei con accese, </l>
     <l n="158">mirano in vari oggetti un solo oggetto: </l>
     <l n="159">ella del vetro a sé fa specchio, ed egli </l>
     <l n="160">gli occhi di lei sereni a sé fa spegli. </l>
    </lg>
    <lg n="21">
     <l n="161">L'uno di servitù, l'altra d'impero </l>
     <l n="162">si gloria, ella in se stessa ed egli in lei. </l>
     <l n="163">– Volgi, – dicea – deh volgi – il cavaliero </l>
     <l n="164">– a me quegli occhi onde beata bèi, </l>
     <l n="165">ché son, se tu no'l sai, ritratto vero </l>
     <l n="166">de le bellezze tue gli incendi miei; </l>
     <l n="167">la forma lor, la meraviglia a pieno </l>
     <l n="168">più che il cristallo tuo mostra il mio seno. </l>
    </lg>
    <lg n="22">
     <l n="169">Deh! poi che sdegni me, com'egli è vago </l>
     <l n="170">mirar tu almen potessi il proprio volto; </l>
     <l n="171">ché il guardo il tuo, ch'altrove non è pago, </l>
     <l n="172">gioirebbe felice in sé rivolto. </l>
     <l n="173">Non può specchio ritrar sì dolce imago, </l>
     <l n="174">né in picciol vetro è un paradiso accolto: </l>
     <l n="175">specchio t'è degno il cielo, e ne le stelle </l>
     <l n="176">puoi riguardar le tue sembianze belle. – </l>
    </lg>
    <lg n="23">
     <l n="177">Ride Armida a quel dir, ma non che cesse </l>
     <l n="178">dal vagheggiarsi e da' suoi bei lavori. </l>
     <l n="179">Poi che intrecciò le chiome e che ripresse </l>
     <l n="180">con ordin vago i lor lascivi errori, </l>
     <l n="181">torse in anella i crin minuti e in esse, </l>
     <l n="182">quasi smalto su l'or, cosparse i fiori; </l>
     <l n="183">e nel bel sen le peregrine rose </l>
     <l n="184">giunse a i nativi gigli, e 'l vel compose. </l>
    </lg>
    <lg n="24">
     <l n="185">Né 'l superbo pavon sì vago in mostra </l>
     <l n="186">spiega la pompa de l'occhiute piume, </l>
     <l n="187">né l'iride sì bella indora e inostra </l>
     <l n="188">il curvo grembo e rugiadoso al lume. </l>
     <l n="189">Ma bel sovra ogni fregio il cinto mostra </l>
     <l n="190">che né pur nuda ha di lasciar costume. </l>
     <l n="191">Diè corpo a chi non l'ebbe; e quando il fece, </l>
     <l n="192">tempre mischiò ch'altrui mescer non lece. </l>
    </lg>
    <lg n="25">
     <l n="193">Teneri sdegni e placide e tranquille </l>
     <l n="194">repulse, e cari vezzi, e liete paci, </l>
     <l n="195">sorrise parolette, e dolci stille </l>
     <l n="196">di pianto, e sospir tronchi, e molli baci: </l>
     <l n="197">fuse tai cose tutte, e poscia unille </l>
     <l n="198">ed al foco temprò di lente faci, </l>
     <l n="199">e ne formò quel sì mirabil cinto </l>
     <l n="200">di ch'ella aveva il bel fianco succinto. </l>
    </lg>
    <lg n="26">
     <l n="201">Fine alfin posto al vagheggiar, richiede </l>
     <l n="202">a lui commiato, e 'l bacia e si diparte. </l>
     <l n="203">Ella per uso il dì n'esce e rivede </l>
     <l n="204">gli affari suoi, le sue magiche carte. </l>
     <l n="205">Egli riman, ch'a lui non si concede </l>
     <l n="206">por orma o trar momento in altra parte, </l>
     <l n="207">e tra le fère spazia e tra le piante, </l>
     <l n="208">se non quanto è con lei, romito amante. </l>
    </lg>
    <lg n="27">
     <l n="209">Ma quando l'ombra co i silenzi amici </l>
     <l n="210">rappella a i furti lor gli amanti accorti </l>
     <l n="211">traggono le notturne ore felici </l>
     <l n="212">sotto un tetto medesmo entro a quegli orti. </l>
     <l n="213">Ma poi che vòlta a più severi uffici </l>
     <l n="214">lasciò Armida il giardino e i suoi diporti, </l>
     <l n="215">i duo, che tra i cespugli eran celati, </l>
     <l n="216">scoprìrsi a lui pomposamente armati. </l>
    </lg>
    <lg n="28">
     <l n="217">Qual feroce destrier ch'al faticoso </l>
     <l n="218">onor de l'arme vincitor sia tolto, </l>
     <l n="219">e lascivo marito in vil riposo </l>
     <l n="220">fra gli armenti e ne' paschi erri disciolto, </l>
     <l n="221">se 'l desta o suon di tromba o luminoso </l>
     <l n="222">acciar, colà tosto annitrendo è vòlto, </l>
     <l n="223">già già brama l'arringo e, l'uom su 'l dorso </l>
     <l n="224">portando, urtato riurtar nel corso; </l>
    </lg>
    <lg n="29">
     <l n="225">tal si fece il garzon, quando repente </l>
     <l n="226">de l'arme il lampo gli occhi suoi percosse. </l>
     <l n="227">Quel sì guerrier, quel sì feroce ardente </l>
     <l n="228">suo spirto a quel fulgor tutto si scosse, </l>
     <l n="229">benché tra gli agi morbidi languente, </l>
     <l n="230">e tra i piaceri ebro e sopito ei fosse. </l>
     <l n="231">Intanto Ubaldo oltra ne viene, e 'l terso </l>
     <l n="232">adamantino scudo ha in lui converso. </l>
    </lg>
    <lg n="30">
     <l n="233">Egli al lucido scudo il guardo gira, </l>
     <l n="234">onde si specchia in lui qual siasi e quanto </l>
     <l n="235">con delicato culto adorno; spira </l>
     <l n="236">tutto odori e lascivie il crine e 'l manto, </l>
     <l n="237">e 'l ferro, il ferro aver, non ch'altro, mira </l>
     <l n="238">dal troppo lusso effeminato a canto: </l>
     <l n="239">guernito è sì ch'inutile ornamento </l>
     <l n="240">sembra, non militar fero instrumento. </l>
    </lg>
    <lg n="31">
     <l n="241">Qual uom da cupo e grave sonno oppresso </l>
     <l n="242">dopo vaneggiar lungo in sé riviene, </l>
     <l n="243">tal ei tornò nel rimirar se stesso, </l>
     <l n="244">ma se stesso mirar già non sostiene; </l>
     <l n="245">giù cade il guardo, e timido e dimesso, </l>
     <l n="246">guardando a terra, la vergogna il tiene. </l>
     <l n="247">Si chiuderebbe e sotto il mare e dentro </l>
     <l n="248">il foco per celarsi, e giù nel centro. </l>
    </lg>
    <lg n="32">
     <l n="249">Ubaldo incominciò parlando allora: </l>
     <l n="250">– Va l'Asia tutta e va l'Europa in guerra: </l>
     <l n="251">chiunque e pregio e brama e Cristo adora </l>
     <l n="252">travaglia in arme or ne la siria terra. </l>
     <l n="253">Te solo, o figlio di Bertoldo, fuora </l>
     <l n="254">del mondo, in ozio, un breve angolo serra; </l>
     <l n="255">te sol de l'universo il moto nulla </l>
     <l n="256">move, egregio campion d'una fanciulla. </l>
    </lg>
    <lg n="33">
     <l n="257">Qual sonno o qual letargo ha sì sopita </l>
     <l n="258">la tua virtute? o qual viltà l'alletta? </l>
     <l n="259">Su su; te il campo e te Goffredo invita, </l>
     <l n="260">te la fortuna e la vittoria aspetta. </l>
     <l n="261">Vieni, o fatal guerriero, e sia fornita </l>
     <l n="262">la ben comincia impresa; e l'empia setta, </l>
     <l n="263">che già crollasti, a terra estinta cada </l>
     <l n="264">sotto l'inevitabile tua spada. – </l>
    </lg>
    <lg n="34">
     <l n="265">Tacque, e 'l nobil garzon restò per poco </l>
     <l n="266">spazio confuso e senza moto e voce. </l>
     <l n="267">Ma poi che diè vergogna a sdegno loco, </l>
     <l n="268">sdegno guerrier de la ragion feroce, </l>
     <l n="269">e ch'al rossor del volto un novo foco </l>
     <l n="270">successe, che più avampa e che più coce, </l>
     <l n="271">squarciossi i vani fregi e quelle indegne </l>
     <l n="272">pompe, di servitù misera insegne; </l>
    </lg>
    <lg n="35">
     <l n="273">ed affrettò il partire, e de la torta </l>
     <l n="274">confusione uscì del labirinto. </l>
     <l n="275">Intanto Armida de la regal porta </l>
     <l n="276">mirò giacere il fier custode estinto. </l>
     <l n="277">Sospettò prima, e si fu poscia accorta </l>
     <l n="278">ch'era il suo caro al dipartirsi accinto; </l>
     <l n="279">e 'l vide (ahi fera vista!) al dolce albergo </l>
     <l n="280">dar, frettoloso, fuggitivo il tergo. </l>
    </lg>
    <lg n="36">
     <l n="281">Volea gridar: &lt;&lt;Dove, o crudel, me sola </l>
     <l n="282">lasci?&gt;&gt;, ma il varco al suon chiuse il dolore, </l>
     <l n="283">sì che tornò la flebile parola </l>
     <l n="284">più amara indietro a rimbombar su 'l core. </l>
     <l n="285">Misera! i suoi diletti ora le invola </l>
     <l n="286">forza e saper, del suo saper maggiore. </l>
     <l n="287">Ella se 'l vede, e invan pur s'argomenta </l>
     <l n="288">di ritenerlo e l'arti sue ritenta. </l>
    </lg>
    <lg n="37">
     <l n="289">Quante mormorò mai profane note </l>
     <l n="290">tessala maga con la bocca immonda, </l>
     <l n="291">ciò ch'arrestar può le celesti rote </l>
     <l n="292">e l'ombre trar de la prigion profonda, </l>
     <l n="293">sapea ben tutte; e pur oprar non pote </l>
     <l n="294">ch'almen l'inferno al suo parlar risponda. </l>
     <l n="295">Lascia gli incanti, e vuol provar se vaga </l>
     <l n="296">e supplice beltà sia miglior maga. </l>
    </lg>
    <lg n="38">
     <l n="297">Corre, e non ha d'onor cura o ritegno. </l>
     <l n="298">Ahi! dove or sono i suoi trionfi e i vanti? </l>
     <l n="299">Costei d'Amor, quanto egli è grande, il regno </l>
     <l n="300">volse e rivolse sol co 'l cenno inanti, </l>
     <l n="301">e così pari al fasto ebbe lo sdegno, </l>
     <l n="302">ch'amò d'essere amata, odiò gli amanti; </l>
     <l n="303">sé gradì sola, e fuor di sé in altrui </l>
     <l n="304">sol qualche effetto de' begli occhi sui. </l>
    </lg>
    <lg n="39">
     <l n="305">Or negletta e schernita in abbandono </l>
     <l n="306">rimasa, segue pur chi fugge e sprezza; </l>
     <l n="307">e procura adornar co' pianti il dono </l>
     <l n="308">rifiutato per sé di sua bellezza. </l>
     <l n="309">Vassene, ed al piè tenero non sono </l>
     <l n="310">quel gelo intoppo e quella alpina asprezza; </l>
     <l n="311">e invia per messaggieri inanzi i gridi, </l>
     <l n="312">né giunge lui pria ch'ei sia giunto a i lidi. </l>
    </lg>
    <lg n="40">
     <l n="313">Forsennata gridava. – O tu che porte </l>
     <l n="314">parte teco di me, parte ne lassi, </l>
     <l n="315">o prendi l'una o rendi l'altra, o morte </l>
     <l n="316">dà insieme ad ambe: arresta, arresta i passi, </l>
     <l n="317">sol che ti sian le voci ultime porte; </l>
     <l n="318">non dico i baci, altra più degna avrassi </l>
     <l n="319">quelli da te. Che temi, empio, se resti? </l>
     <l n="320">Potrai negar, poi che fuggir potesti. – </l>
    </lg>
    <lg n="41">
     <l n="321">Dissegli Ubaldo allor: – Già non conviene </l>
     <l n="322">che d'aspettar costei, signor, ricusi; </l>
     <l n="323">di beltà armata e de' suoi preghi or viene, </l>
     <l n="324">dolcemente nel pianto amaro infusi. </l>
     <l n="325">Qual più forte di te, se le sirene </l>
     <l n="326">vedendo ed ascoltando a vincer t'usi? </l>
     <l n="327">così ragion pacifica reina </l>
     <l n="328">de' sensi fassi, e se medesma affina. –Tutti gli editori moderni conservano questa ottava (Dissegli Ubaldo...) benché non si trovi in B2. In O è tra quelle «rifiutate», mentre in alcuni manoscritti è cassata o reca un segno evidente di riprovazione. Fu dal T. ricuperata nella CONQ. con qualche variante (XIII). Anch'io la conservo per non alterare un ordine ormai tradizionale, ma segnalo con il corsivo la sua “estravaganza” rispetto alle altre ottave. Seguo il testo di B1. </l>
    </lg>
    <lg n="42">
     <l n="329">Allor ristette il cavaliero, ed ella </l>
     <l n="330">sovragiunse anelante e lagrimosa: </l>
     <l n="331">dolente sì che nulla più, ma bella </l>
     <l n="332">altrettanto però quanto dogliosa. </l>
     <l n="333">Lui guarda e in lui s'affisa, e non favella, </l>
     <l n="334">o che sdegna o che pensa o che non osa. </l>
     <l n="335">Ei lei non mira; e se pur mira, il guardo </l>
     <l n="336">furtivo volge e vergognoso e tardo. </l>
    </lg>
    <lg n="43">
     <l n="337">Qual musico gentil, prima che chiara </l>
     <l n="338">altamente la voce al canto snodi, </l>
     <l n="339">a l'armonia gli animi altrui prepara </l>
     <l n="340">con dolci ricercate in bassi modi, </l>
     <l n="341">così costei, che ne la doglia amara </l>
     <l n="342">già tutte non oblia l'arti e le frodi, </l>
     <l n="343">fa di sospir breve concento in prima </l>
     <l n="344">per dispor l'alma in cui le voci imprima. </l>
    </lg>
    <lg n="44">
     <l n="345">Poi cominciò: – Non aspettar ch'io preghi, </l>
     <l n="346">crudel, te, come amante amante deve. </l>
     <l n="347">Tai fummo un tempo; or se tal esser neghi, </l>
     <l n="348">e di ciò la memoria anco t'è greve, </l>
     <l n="349">come nemico almeno ascolta: i preghi </l>
     <l n="350">d'un nemico talor l'altro riceve. </l>
     <l n="351">Ben quel ch'io chieggio è tal che darlo puoi </l>
     <l n="352">e integri conservar gli sdegni tuoi. </l>
    </lg>
    <lg n="45">
     <l n="353">Se m'odii, e in ciò diletto alcun tu senti, </l>
     <l n="354">non te 'n vengo a privar: godi pur d'esso. </l>
     <l n="355">Giusto a te pare, e siasi. Anch'io le genti </l>
     <l n="356">cristiane odiai, no 'l nego, odiai te stesso. </l>
     <l n="357">Nacqui pagana, usai vari argomenti </l>
     <l n="358">che per me fosse il vostro imperio oppresso; </l>
     <l n="359">te perseguii, te presi, e te lontano </l>
     <l n="360">da l'arme trassi in loco ignoto e strano. </l>
    </lg>
    <lg n="46">
     <l n="361">Aggiunsi a questo ancor quel ch'a maggiore </l>
     <l n="362">onta tu rechi ed a maggior tuo danno: </l>
     <l n="363">t'ingannai, t'allettai nel nostro amore; </l>
     <l n="364">empia lusinga certo, iniquo inganno, </l>
     <l n="365">lasciarsi còrre il virginal suo fiore, </l>
     <l n="366">far de le sue bellezze altrui tiranno, </l>
     <l n="367">quelle ch'a mille antichi in premio sono </l>
     <l n="368">negate, offrire a novo amante in dono! </l>
    </lg>
    <lg n="47">
     <l n="369">Sia questa pur tra le mie frodi, e vaglia </l>
     <l n="370">sì di tante mie colpe in te il difetto </l>
     <l n="371">che tu quinci ti parta e non ti caglia </l>
     <l n="372">di questo albergo tuo già sì diletto. </l>
     <l n="373">Vattene, passa il mar, pugna, travaglia, </l>
     <l n="374">struggi la fede nostra: anch'io t'affretto. </l>
     <l n="375">Che dico nostra? ah non più mia! fedele </l>
     <l n="376">sono a te solo, idolo mio crudele. </l>
    </lg>
    <lg n="48">
     <l n="377">Solo ch'io segua te mi si conceda: </l>
     <l n="378">picciola fra nemici anco richiesta. </l>
     <l n="379">Non lascia indietro il predator la preda; </l>
     <l n="380">va il trionfante, il prigionier non resta. </l>
     <l n="381">Ma fra l'altre tue spoglie il campo veda </l>
     <l n="382">ed a l'altre tue lodi aggiunga questa, </l>
     <l n="383">che la tua schernitrice abbia schernito </l>
     <l n="384">mostrando me sprezzata ancella a dito. </l>
    </lg>
    <lg n="49">
     <l n="385">Sprezzata ancella, a chi fo più conserva </l>
     <l n="386">di questa chioma, or ch'a te fatta è vile? </l>
     <l n="387">Raccorcierolla: al titolo di serva </l>
     <l n="388">vuo' portamento accompagnar servile. </l>
     <l n="389">Te seguirò, quando l'ardor più ferva </l>
     <l n="390">de la battaglia, entro la turba ostile. </l>
     <l n="391">Animo ho bene, ho ben vigor che baste </l>
     <l n="392">a condurti i cavalli, a portar l'aste. </l>
    </lg>
    <lg n="50">
     <l n="393">Sarò qual più vorrai scudiero o scudo: </l>
     <l n="394">non fia ch'in tua difesa io mi risparmi. </l>
     <l n="395">Per questo sen, per questo collo ignudo, </l>
     <l n="396">pria che giungano a te, passeran l'armi. </l>
     <l n="397">Barbaro forse non sarà sì crudo </l>
     <l n="398">che ti voglia ferir, per non piagarmi, </l>
     <l n="399">condonando il piacer de la vendetta </l>
     <l n="400">a questa, qual si sia, beltà negletta. </l>
    </lg>
    <lg n="51">
     <l n="401">Misera! ancor presumo? ancor mi vanto </l>
     <l n="402">di schernita beltà che nulla impetra? – </l>
     <l n="403">Volea pur dir, ma l'interruppe il pianto </l>
     <l n="404">che qual fonte sorgea d'alpina pietra. </l>
     <l n="405">Prendergli cerca allor la destra o 'l manto, </l>
     <l n="406">supplichevole in atto, ed ei s'arretra, </l>
     <l n="407">resiste e vince; e in lui trova impedita </l>
     <l n="408">Amor l'entrata, il lagrimar l'uscita. </l>
    </lg>
    <lg n="52">
     <l n="409">Non entra Amor a rinovar nel seno, </l>
     <l n="410">che ragion congelò, la fiamma antica; </l>
     <l n="411">v'entra pietate in quella vece almeno, </l>
     <l n="412">pur compagna d'Amor, benché pudica </l>
     <l n="413">e lui commove in guisa tal ch'a freno </l>
     <l n="414">può ritener le lagrime a fatica. </l>
     <l n="415">Pur quel tenero affetto entro restringe, </l>
     <l n="416">e quanto può gli atti compone e infinge. </l>
    </lg>
    <lg n="53">
     <l n="417">Poi le risponde: – Armida, assai mi pesa </l>
     <l n="418">di te; sì potess'io, come il farei, </l>
     <l n="419">del mal concetto ardor l'anima accesa </l>
     <l n="420">sgombrarti: odii non son, né sdegni i miei, </l>
     <l n="421">né vuo' vendetta, né rammento offesa; </l>
     <l n="422">né serva tu, né tu nemica sei. </l>
     <l n="423">Errasti, è vero, e trapassasti i modi, </l>
     <l n="424">ora gli amori essercitando, or gli odi; </l>
    </lg>
    <lg n="54">
     <l n="425">ma che? son colpe umane e colpe usate: </l>
     <l n="426">scuso la natia legge, il sesso e gli anni. </l>
     <l n="427">Anch'io parte fallii; s' a me pietate </l>
     <l n="428">negar non vuo', non fia ch'io te condanni. </l>
     <l n="429">Fra le care memorie ed onorate </l>
     <l n="430">mi sarai ne le gioie e ne gli affanni, </l>
     <l n="431">sarò tuo cavalier quanto concede </l>
     <l n="432">la guerra d'Asia e con l'onor la fede. </l>
    </lg>
    <lg n="55">
     <l n="433">Deh! che del fallir nostro or qui sia il fine </l>
     <l n="434">e di nostre vergogne omai ti spiaccia, </l>
     <l n="435">ed in questo del mondo ermo confine </l>
     <l n="436">la memoria di lor sepolta giaccia. </l>
     <l n="437">Sola, in Europa e ne le due vicine </l>
     <l n="438">parti, fra l'opre mie questa si taccia. </l>
     <l n="439">Deh! non voler che segni ignobil fregio </l>
     <l n="440">la tua beltà, tuo valor, tuo sangue regio. </l>
    </lg>
    <lg n="56">
     <l n="441">Rimanti in pace, i' vado; a te non lice </l>
     <l n="442">meco venir, chi mi conduce il vieta. </l>
     <l n="443">Rimanti, o va per altra via felice, </l>
     <l n="444">e come saggia i tuoi consigli acqueta. – </l>
     <l n="445">Ella, mentre il guerrier così le dice, </l>
     <l n="446">non trova loco, torbida, inquieta; </l>
     <l n="447">già buona pezza in dispettosa fronte </l>
     <l n="448">torva riguarda, al fin prorompe a l'onte: </l>
    </lg>
    <lg n="57">
     <l n="449">– Né te Sofia produsse e non sei nato </l>
     <l n="450">de l'azio sangue tu; te l'onda insana </l>
     <l n="451">del mar produsse e 'l Caucaso gelato, </l>
     <l n="452">e le mammelle allattàr di tigre ircana. </l>
     <l n="453">Che dissimulo io più? l'uomo spietato </l>
     <l n="454">pur un segno non diè di mente umana. </l>
     <l n="455">Forse cambiò color? forse al mio duolo </l>
     <l n="456">bagnò almen gli occhi o sparse un sospir solo? </l>
    </lg>
    <lg n="58">
     <l n="457">Quali cose tralascio o quai ridico? </l>
     <l n="458">S'offre per mio, mi fugge e m'abbandona; </l>
     <l n="459">quasi buon vincitor, di reo nemico </l>
     <l n="460">oblia le offese, i falli aspri perdona. </l>
     <l n="461">Odi come consiglia! odi il pudico </l>
     <l n="462">Senocrate d'amor come ragiona! </l>
     <l n="463">O Cielo, o dèi, perché soffrir questi empi </l>
     <l n="464">fulminar poi le torri e i vostri tèmpi? </l>
    </lg>
    <lg n="59">
     <l n="465">Vattene pur, crudel, con quella pace </l>
     <l n="466">che lasci a me; vattene, iniquo, omai. </l>
     <l n="467">Me tosto ignudo spirto, ombra seguace </l>
     <l n="468">indivisibilmete a tergo avrai. </l>
     <l n="469">Nova furia, co' serpi e con la face </l>
     <l n="470">tanto t'agiterò quanto t'amai. </l>
     <l n="471">E s'è destin ch'esca del mar, che schivi </l>
     <l n="472">gli scogli e l'onde e che a la pugna arrivi, </l>
    </lg>
    <lg n="60">
     <l n="473">là tra 'l sangue e le morti egro giacente </l>
     <l n="474">mi pagherai le pene, empio guerriero. </l>
     <l n="475">Per nome Armida chiamerai sovente </l>
     <l n="476">ne gli ultimi singulti: udir ciò spero. – </l>
     <l n="477">Or qui mancò lo spirto a la dolente, </l>
     <l n="478">né quest'ultimo suono espresse intero; </l>
     <l n="479">e cadde tramortita e si diffuse </l>
     <l n="480">di gelato sudore, e i lumi chiuse. </l>
    </lg>
    <lg n="61">
     <l n="481">Chiudesti i lumi, Armida; il Cielo avaro </l>
     <l n="482">invidiò il conforto a i tuoi martìri. </l>
     <l n="483">Apri, misera, gli occhi; il pianto amaro </l>
     <l n="484">ne gli occhi al tuo nemico or ché non miri? </l>
     <l n="485">Oh s'udir tu potessi, oh come caro </l>
     <l n="486">t'addolcirebbe il suon de' suoi sospiri! </l>
     <l n="487">Dà quanto ei pote, e prende (e tu no 'l credi!) </l>
     <l n="488">pietoso in vista gli ultimi congedi. </l>
    </lg>
    <lg n="62">
     <l n="489">Or che farà? dée su l'ignuda arena </l>
     <l n="490">costei lasciar così tra viva e morta? </l>
     <l n="491">Cortesia lo ritien, pietà l'affrena, </l>
     <l n="492">dura necessità seco ne 'l porta. </l>
     <l n="493">Parte, e di lievi zefiri è ripiena </l>
     <l n="494">la chioma di colei che gli fa scorta. </l>
     <l n="495">Vola per l'alto mar l'aurata vela: </l>
     <l n="496">ei guarda il lido, e 'l lido ecco si cela. </l>
    </lg>
    <lg n="63">
     <l n="497">Poi ch'ella in sé tornò, deserto e muto </l>
     <l n="498">quanto mirar poté d'intorno scorse. </l>
     <l n="499">– Ito se n'è pur, – disse – ed ha potuto </l>
     <l n="500">me qui lasciar de la mia vita in forse? </l>
     <l n="501">Né un momento indugiò, né un breve aiuto </l>
     <l n="502">nel caso estremo il traditor mi porse? </l>
     <l n="503">Ed io pur ancor l'amo, e in questo lido </l>
     <l n="504">invendicata ancor piango e m'assido? </l>
    </lg>
    <lg n="64">
     <l n="505">Che fa più meco il pianto? altr'arme, altr'arte </l>
     <l n="506">io non ho dunque? Ahi! seguirò pur l'empio, </l>
     <l n="507">né l'abisso per lui riposta parte, </l>
     <l n="508">né il ciel sarà per lui securo tempio. </l>
     <l n="509">Già 'l giungo, e 'l prendo, e 'l cor gli svello, e sparte </l>
     <l n="510">le membra appendo, a i dispietati essempio. </l>
     <l n="511">Mastro è di ferità? vuo' superarlo </l>
     <l n="512">ne l'arti sue...Ma dove son? che parlo? </l>
    </lg>
    <lg n="65">
     <l n="513">Misera Armida, allor dovevi, e degno </l>
     <l n="514">ben era, in quel crudele incrudelire </l>
     <l n="515">che tu prigion l'avesti; or tardo sdegno </l>
     <l n="516">t'infiamma, e movi neghittosa a l'ire. </l>
     <l n="517">Pur se beltà può nulla o scaltro ingegno, </l>
     <l n="518">non fia vòto d'effetto il mio desire. </l>
     <l n="519">O mia sprezzata forma, a te s'aspetta </l>
     <l n="520">(ché tua l'ingiuria fu) l'alta vendetta. </l>
    </lg>
    <lg n="66">
     <l n="521">Questa bellezza mia sarà mercede </l>
     <l n="522">del troncator de l'essecrabil testa. </l>
     <l n="523">O miei famosi amanti, ecco si chiede </l>
     <l n="524">difficil sì da voi ma impresa onesta. </l>
     <l n="525">Io che sarò d'ampie ricchezze erede, </l>
     <l n="526">d'una vendetta in guiderdon son presta. </l>
     <l n="527">S'esser compra a tal prezzo indegna sono, </l>
     <l n="528">beltà, sei di natura inutil dono. </l>
    </lg>
    <lg n="67">
     <l n="529">Dono infelice, io ti rifiuto; e insieme </l>
     <l n="530">odio l'esser reina e l'esser viva, </l>
     <l n="531">e l'esser nata mai; sol fa la speme </l>
     <l n="532">de la dolce vendetta ancor ch'io viva. – </l>
     <l n="533">Così in voci interrotte irata freme </l>
     <l n="534">e torce il piè da la deserta riva, </l>
     <l n="535">mostrando ben quanto ha furor raccolto, </l>
     <l n="536">sparsa il crin, bieca gli occhi, accesa il volto. </l>
    </lg>
    <lg n="68">
     <l n="537">Giunta a gli alberghi suoi chiamò trecento </l>
     <l n="538">con lingua orrenda deità d'Averno. </l>
     <l n="539">S'empie il ciel d'atre nubi, e in un momento </l>
     <l n="540">impallidisce il gran pianeta eterno, </l>
     <l n="541">e soffia e scote i gioghi alpestri il vento. </l>
     <l n="542">Ecco già sotto i piè mugghiar l'inferno: </l>
     <l n="543">quanto gira il palagio udresti irati </l>
     <l n="544">sibili ed urli e fremiti e latrati. </l>
    </lg>
    <lg n="69">
     <l n="545">Ombra più che di notte, in cui di luce </l>
     <l n="546">raggio misto non è, tutto il circonda, </l>
     <l n="547">se non se in quanto un lampeggiar riluce </l>
     <l n="548">per entro la caligine profonda. </l>
     <l n="549">Cessa al fin l'ombra, e i raggi il sol riduce </l>
     <l n="550">pallidi; né ben l'aura anco è gioconda, </l>
     <l n="551">né più il palagio appar, né pur le sue </l>
     <l n="552">vestigia, né dir puossi: &lt;&lt;Egli qui fue.&gt;&gt; </l>
    </lg>
    <lg n="70">
     <l n="553">Come imagin talor d'immensa mole </l>
     <l n="554">forman nubi ne l'aria e poco dura, </l>
     <l n="555">ché 'l vento la disperde o solve il sole, </l>
     <l n="556">come sogno se 'n va ch'egro figura, </l>
     <l n="557">così sparver gli alberghi, e restàr sole </l>
     <l n="558">l'alpe e l'orror che fece ivi natura. </l>
     <l n="559">Ella su 'l carro suo, che presto aveva, </l>
     <l n="560">s'assise, e come ha in uso al ciel si leva. </l>
    </lg>
    <lg n="71">
     <l n="561">Calca le nubi e tratta l'aure a volo, </l>
     <l n="562">cinta di nembi e turbini sonori, </l>
     <l n="563">passa i lidi soggetti a l'altro polo </l>
     <l n="564">e le terre d'ignoti abitatori; </l>
     <l n="565">passa d'Alcide i termini, né 'l suolo </l>
     <l n="566">appressa de gli Espèri o quel de' Mori, </l>
     <l n="567">ma su i mari sospeso il corso tiene </l>
     <l n="568">insin che a i lidi di Soria perviene. </l>
    </lg>
    <lg n="72">
     <l n="569">Quinci a Damasco non s'invia, ma schiva </l>
     <l n="570">il già sì caro de la patria aspetto, </l>
     <l n="571">e drizza il carro a l'infeconda riva </l>
     <l n="572">ove è tra l'onde il suo castello eretto. </l>
     <l n="573">Qui giunta, i servi e le donzelle priva </l>
     <l n="574">di sua presenza e sceglie ermo ricetto; </l>
     <l n="575">e fra vari pensier dubbia s'aggira, </l>
     <l n="576">ma tosto cede la vergogna a l'ira. </l>
    </lg>
    <lg n="73">
     <l n="577">– Io n'andrò pur, – dice ella – anzi che l'armi </l>
     <l n="578">de l'Oriente il re d'Egitto mova. </l>
     <l n="579">Ritentar ciascun'arte e trasmutarmi </l>
     <l n="580">in ogni forma insolita mi giova, </l>
     <l n="581">trattar l'arco e la spada, e serva farmi </l>
     <l n="582">de' più potenti e concitargli a prova: </l>
     <l n="583">pur che le mie vendette io veggia in parte, </l>
     <l n="584">il rispetto e l'onor stiasi in disparte. </l>
    </lg>
    <lg n="74">
     <l n="585">Non accusi già me, biasmi se stesso </l>
     <l n="586">il mio custode e zio che così volse. </l>
     <l n="587">Ei l'alma baldanzosa e 'l fragil sesso </l>
     <l n="588">a i non debiti uffici in prima volse; </l>
     <l n="589">esso mi fe' donna vagante, ed esso </l>
     <l n="590">spronò l'ardire e la vergogna sciolse: </l>
     <l n="591">tutto si rechi a lui ciò che d'indegno </l>
     <l n="592">fei per amore o che farò per sdegno. – </l>
    </lg>
    <lg n="75">
     <l n="593">Così risolse, e cavalieri e donne, </l>
     <l n="594">paggi e sergenti frettolosa aduna; </l>
     <l n="595">e ne' superbi arnesi e ne le gonne </l>
     <l n="596">l'arte dispiega e la regal fortuna, </l>
     <l n="597">e in via si pone; e non è mai ch'assonne </l>
     <l n="598">o che si posi al sole od a la luna, </l>
     <l n="599">sin che non giunge ove le schiere amiche </l>
     <l n="600">coprian di Gaza le campagne apriche. </l>
    </lg>
   </lg>
  </body>
 </text>
</TEI>