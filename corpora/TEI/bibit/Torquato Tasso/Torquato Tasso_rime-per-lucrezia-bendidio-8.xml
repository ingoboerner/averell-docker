<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 8</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 8</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se d'Amor queste son reti e legami,</l>
     <l n="2">oh com'è dolce l'amoroso impaccio!</l>
     <l n="3">Se questo è 'l cibo ov'io son preso al laccio,</l>
     <l n="4">come son dolci l'esche e dolci gli ami!</l>
    </lg>
    <lg n="2">
     <l n="5">Quanta dolcezza a gl'inveschiati rami</l>
     <l n="6">il vischio aggiunge ed a l'ardore il ghiaccio!</l>
     <l n="7">Quanto è dolce il soffrir s'io penso e taccio</l>
     <l n="8">e dolce il lamentar ch'altri non ami!</l>
    </lg>
    <lg n="3">
     <l n="9">Quanto soavi ancor le piaghe interne;</l>
     <l n="10">e lacrime stillar per gli occhi rei,</l>
     <l n="11">e d'un colpo mortal querele eterne!</l>
    </lg>
    <lg n="4">
     <l n="12">Se questa è vita, io mille al cor tôrrei</l>
     <l n="13">ferite e mille, e tante gioie averne;</l>
     <l n="14">se morte, sacro a morte i giorni miei.</l>
    </lg>
   </lg>
  </body>
 </text>
</TEI>