<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 109</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-109</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 109</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 109</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah! quale angue infernale, in questo seno</l>
     <l n="2">serpendo, tanto in lui veneno accolse?</l>
     <l n="3">E chi formò le voci e chi disciolse</l>
     <l n="4">a la mia folle ardita lingua il freno,</l>
    </lg>
    <lg n="2">
     <l n="5">sì che turbò madonna e 'l bel sereno</l>
     <l n="6">de la sua luce in atra nebbia involse?</l>
     <l n="7">Quel ferro ch'Efialte al ciel rivolse</l>
     <l n="8">vinse il mio stile o pareggiollo almeno.</l>
    </lg>
    <lg n="3">
     <l n="9">Or qual arena sì deserta o folto</l>
     <l n="10">bosco sarà tra l'alpi ov'io m'invole</l>
     <l n="11">da la mia vista solitario e vago?</l>
    </lg>
    <lg n="4">
     <l n="12">O come ardisco or di mirare il sole,</l>
     <l n="13">se le bellezze sue sprezzai nel volto</l>
     <l n="14">de la mia donna, quasi in propria imago?</l>
    </lg>
   </lg>
  </body>
 </text>
</TEI>