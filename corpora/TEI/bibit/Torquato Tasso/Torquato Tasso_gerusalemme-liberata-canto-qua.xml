<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO QUATTORDICESIMO</title>
    <author>Torquato Tasso</author>
   </titleStmt>
   <extent>
    <measure unit="stanza">79</measure>
    <measure unit="line">632</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-qua</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO QUATTORDICESIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO QUATTORDICESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Usciva omai dal molle e fresco grembo </l>
     <l n="2">de la gran madre sua la notte oscura, </l>
     <l n="3">aure lievi portando e largo nembo </l>
     <l n="4">di sua rugiada preziosa e pura; </l>
     <l n="5">e scotendo del vel l'umido lembo, </l>
     <l n="6">ne spargeva i fioretti e la verdura, </l>
     <l n="7">e i venticelli, dibattendo l'ali, </l>
     <l n="8">lusingavano il sonno de' mortali. </l>
    </lg>
    <lg n="2">
     <l n="9">Ed essi ogni pensier che 'l dì conduce </l>
     <l n="10">tuffato aveano in dolce oblio profondo. </l>
     <l n="11">Ma vigilando ne l'eterna luce </l>
     <l n="12">sedeva al suo governo il Re del mondo, </l>
     <l n="13">e rivolgea dal Cielo al franco duce </l>
     <l n="14">lo sguardo favorevole e giocondo; </l>
     <l n="15">quinci a lui ne inviava un sogno cheto </l>
     <l n="16">perché gli rivelasse alto decreto. </l>
    </lg>
    <lg n="3">
     <l n="17">Non lunge a l'auree porte ond'esce il sole </l>
     <l n="18">è cristallina porta in oriente, </l>
     <l n="19">che per costume inanti aprir si sòle </l>
     <l n="20">che si dischiuda l'uscio al dì nascente. </l>
     <l n="21">Da questa escono i sogni, i quai Dio vòle </l>
     <l n="22">mandar per grazia a pura e casta mente; </l>
     <l n="23">da questa or quel ch'al pio Buglion discende </l>
     <l n="24">l'ali dorate inverso lui distende. </l>
    </lg>
    <lg n="4">
     <l n="25">Nulla mai vision nel sonno offerse </l>
     <l n="26">altrui sì vaghe imagini o sì belle </l>
     <l n="27">come ora questa a lui, la qual gli aperse </l>
     <l n="28">i secreti del cielo e de le stelle; </l>
     <l n="29">onde, sì come entro uno speglio, ei scerse </l>
     <l n="30">ciò che là suso è veramente in elle. </l>
     <l n="31">Pareagli esser traslato in un sereno </l>
     <l n="32">candido e d'auree fiamme adorno e pieno; </l>
    </lg>
    <lg n="5">
     <l n="33">e mentre ammira in quell'eccelso loco </l>
     <l n="34">l'ampiezza, i moti, i lumi e l'armonia, </l>
     <l n="35">ecco cinto di rai, cinto di foco, </l>
     <l n="36">un cavaliero incontra a lui venia, </l>
     <l n="37">e 'n suono, a lato a cui sarebbe roco </l>
     <l n="38">qual più dolce è qua giù, parlar l'udia: </l>
     <l n="39">– Goffredo, non m'accogli? e non ragione </l>
     <l n="40">al fido amico? or non conosci Ugone? – </l>
    </lg>
    <lg n="6">
     <l n="41">Ed ei gli rispondea: – Quel novo aspetto </l>
     <l n="42">che par d'un sol mirabilmente adorno, </l>
     <l n="43">da l'antica notizia il mio intelletto </l>
     <l n="44">sviat'ha sì che tardi a lui ritorno. – </l>
     <l n="45">Gli stendea poi con dolce amico affetto </l>
     <l n="46">tre fiate le braccia al collo intorno, </l>
     <l n="47">e tre fiate invan cinta l'imago </l>
     <l n="48">fuggia, qual leve sogno od aer vago. </l>
    </lg>
    <lg n="7">
     <l n="49">Sorridea quegli, e: – Non già, come credi, – </l>
     <l n="50">dicea – son cinto di terrena veste: </l>
     <l n="51">semplice forma e nudo spirto vedi </l>
     <l n="52">qui cittadin de la città celeste. </l>
     <l n="53">Questo è tempio di Dio: qui son le sedi </l>
     <l n="54">de' suoi guerrieri, e tu avrai loco in queste. </l>
     <l n="55">– Quando ciò fia? – rispose – il mortal laccio </l>
     <l n="56">sciolgasi omai, s'al restar qui m'è impaccio. </l>
    </lg>
    <lg n="8">
     <l n="57">– Ben – replicogli Ugon – tosto raccolto </l>
     <l n="58">ne la gloria sarai de' trionfanti; </l>
     <l n="59">pur militando converrà che molto </l>
     <l n="60">sangue e sudor là giù tu versi inanti. </l>
     <l n="61">Da te prima a i pagani esser ritolto </l>
     <l n="62">deve l'imperio de' paesi santi, </l>
     <l n="63">e stabilirsi in lor cristiana reggia </l>
     <l n="64">in cui regnare il tuo fratel poi deggia. </l>
    </lg>
    <lg n="9">
     <l n="65">Ma perché più lo tuo desir s'avvive </l>
     <l n="66">ne l'amor di qua su, più fiso or mira </l>
     <l n="67">questi lucidi alberghi e queste vive </l>
     <l n="68">fiamme che mente eterna informa e gira, </l>
     <l n="69">e 'n angeliche tempre odi le dive </l>
     <l n="70">sirene e 'l suon di lor celeste lira. </l>
     <l n="71">China – poi disse (e gli additò la terra) </l>
     <l n="72">– gli occhi a ciò che quel globo ultimo serra. </l>
    </lg>
    <lg n="10">
     <l n="73">Quanto è vil la cagion ch'a la virtude </l>
     <l n="74">umana è colà giù premio e contrasto! </l>
     <l n="75">in che picciolo cerchio e fra che nude </l>
     <l n="76">solitudini è stretto il vostro fasto! </l>
     <l n="77">Lei come isola il mare intorno chiude, </l>
     <l n="78">e lui, ch'or ocean chiamat'è or vasto, </l>
     <l n="79">nulla eguale a tai nomi ha in sé di magno, </l>
     <l n="80">ma è bassa palude e breve stagno. – </l>
    </lg>
    <lg n="11">
     <l n="81">Così l'un disse; e l'altro in giuso i lumi </l>
     <l n="82">volse, quasi sdegnando, e ne sorrise, </l>
     <l n="83">ché vide un punto sol, mar, terre e fiumi, </l>
     <l n="84">che qui paion distinti in tante guise, </l>
     <l n="85">ed ammirò che pur a l'ombre, a i fumi, </l>
     <l n="86">la nostra folle umanità s'affise, </l>
     <l n="87">servo imperio cercando e muta fama, </l>
     <l n="88">né miri il ciel ch'a sé n'invita e chiama. </l>
    </lg>
    <lg n="12">
     <l n="89">Onde rispose: – Poi ch'a Dio non piace </l>
     <l n="90">dal mio carcer terreno anco disciorme, </l>
     <l n="91">prego che del camin, ch'è men fallace </l>
     <l n="92">fra gli errori del mondo, or tu m'informe. – </l>
     <l n="93">– E' – replicogli Ugon – la via verace </l>
     <l n="94">questa che tieni; indi non torcer l'orme: </l>
     <l n="95">sol che richiami dal lontano essiglio </l>
     <l n="96">il figliuol di Bertoldo io ti consiglio. </l>
    </lg>
    <lg n="13">
     <l n="97">Perché se l'alta Providenza elesse </l>
     <l n="98">te de l'impresa sommo capitano, </l>
     <l n="99">destinò insieme ch'egli esser dovesse </l>
     <l n="100">de' tuoi consigli essecutor soprano. </l>
     <l n="101">A te le prime parti, a lui concesse </l>
     <l n="102">son le seconde: tu sei capo, ei mano </l>
     <l n="103">di questo campo; e sostener sua vece </l>
     <l n="104">altrui non pote, e farlo a te non lece. </l>
    </lg>
    <lg n="14">
     <l n="105">A lui sol di troncar non fia disdetto </l>
     <l n="106">il bosco c'ha gli incanti in sua difesa; </l>
     <l n="107">e da lui il campo tuo che, per difetto </l>
     <l n="108">di gente, inabil sembra a tanta impresa, </l>
     <l n="109">e par che sia di ritirarsi astretto, </l>
     <l n="110">prenderà maggior forza a nova impresa; </l>
     <l n="111">e i rinforzati muri e d'Oriente </l>
     <l n="112">supererà l'essercito possente. – </l>
    </lg>
    <lg n="15">
     <l n="113">Tacque, e 'l Buglion rispose: – Oh quanto grato </l>
     <l n="114">fòra me che tornasse il cavaliero! </l>
     <l n="115">Voi che vedete ogni pensier celato, </l>
     <l n="116">sapete s'amo lui, se dico il vero. </l>
     <l n="117">Ma di', con quai proposte od in qual lato </l>
     <l n="118">si deve a lui mandarne il messaggiero? </l>
     <l n="119">Vuoi ch'io preghi o comandi? e come questo </l>
     <l n="120">atto sarà legitimo ed onesto? – </l>
    </lg>
    <lg n="16">
     <l n="121">Allor ripigliò l'altro: – Il Rege eterno, </l>
     <l n="122">che te di tante somme grazie onora, </l>
     <l n="123">vuol che da quegli onde ti diè il governo </l>
     <l n="124">tu sia onorato e riverito ancora. </l>
     <l n="125">Però non chieder tu (né senza scherno </l>
     <l n="126">forse del sommo imperio il chieder fòra), </l>
     <l n="127">ma richiesto concedi; ed al perdono </l>
     <l n="128">scendi degli altrui preghi al primo suono. </l>
    </lg>
    <lg n="17">
     <l n="129">Guelfo ti pregherà (Dio sì l'inspira) </l>
     <l n="130">ch'assolva il fer garzon di quell'errore </l>
     <l n="131">in cui trascorse per soverchio d'ira, </l>
     <l n="132">sì che al campo egli torni ed al suo onore. </l>
     <l n="133">E bench'or lunge il giovene delira </l>
     <l n="134">e vaneggia ne l'ozio e ne l'amore, </l>
     <l n="135">non dubitar però che 'n pochi giorni </l>
     <l n="136">opportuno a grand'uopo ei non ritorni; </l>
    </lg>
    <lg n="18">
     <l n="137">che 'l vostro Piero, a cui lo Ciel comparte </l>
     <l n="138">l'alta notizia de' secreti sui, </l>
     <l n="139">saprà drizzare i messaggieri in parte </l>
     <l n="140">ove certe novelle avran di lui, </l>
     <l n="141">e sarà lor dimostro il modo e l'arte </l>
     <l n="142">di liberarlo e di condurlo a vui. </l>
     <l n="143">Così al fin tutti i tuoi compagni erranti </l>
     <l n="144">ridurrà il Ciel sotto i tuoi segni santi. </l>
    </lg>
    <lg n="19">
     <l n="145">Or chiuderò il mio dir con una breve </l>
     <l n="146">conclusion che so ch'a te fia cara: </l>
     <l n="147">sarà il tuo sangue al suo commisto, e deve </l>
     <l n="148">progenie uscirne gloriosa e chiara. – </l>
     <l n="149">Qui tacque, e sparve come fumo leve </l>
     <l n="150">al vento o nebbia al sole arida e rara; </l>
     <l n="151">e sgombrò il sonno, e gli lasciò nel petto </l>
     <l n="152">di gioia e di stupor confuso affetto. </l>
    </lg>
    <lg n="20">
     <l n="153">Apre allora le luci il pio Buglione </l>
     <l n="154">e nato vede e già cresciuto il giorno, </l>
     <l n="155">onde lascia i riposi, e sovrapone </l>
     <l n="156">l'arme a le membra faticose intorno. </l>
     <l n="157">E poco stante a lui nel padiglione </l>
     <l n="158">venieno i duci al solito soggiorno, </l>
     <l n="159">ove a consiglio siedono, e per uso </l>
     <l n="160">ciò ch'altrove si fa quivi è concluso. </l>
    </lg>
    <lg n="21">
     <l n="161">Quivi il buon Guelfo, che 'l novel pensiero </l>
     <l n="162">infuso avea ne l'inspirata mente, </l>
     <l n="163">incominciando a ragionar primiero </l>
     <l n="164">disse a Goffredo: – O principe clemente, </l>
     <l n="165">perdono a chieder ne vegn'io, ch'in vero </l>
     <l n="166">è perdon di peccato anco recente, </l>
     <l n="167">onde potrà parer per aventura </l>
     <l n="168">frettolosa dimanda ed immatura; </l>
    </lg>
    <lg n="22">
     <l n="169">ma pensando che chiesto al pio Goffredo </l>
     <l n="170">per lo forte Rinaldo è tal perdono, </l>
     <l n="171">e riguardando a me che in grazia il chiedo </l>
     <l n="172">che vile a fatto intercessor non sono, </l>
     <l n="173">agevolmente d'impetrar mi credo </l>
     <l n="174">questo ch'a tutti fia giovevol dono. </l>
     <l n="175">Deh! consenti ch'ei rieda e che, in ammenda </l>
     <l n="176">del fallo, in pro comune il sangue spenda. </l>
    </lg>
    <lg n="23">
     <l n="177">E chi sarà, s'egli non è, quel forte </l>
     <l n="178">ch'osi troncar le spaventose piante? </l>
     <l n="179">chi girà incontra a i rischi de la morte </l>
     <l n="180">con più intrepido petto e più costante? </l>
     <l n="181">Scoter le mura ed atterrar le porte </l>
     <l n="182">vedrailo, e salir solo a tutti inante. </l>
     <l n="183">Rendi al tuo campo omai, rendi per Dio </l>
     <l n="184">lui ch'è sua alta speme e suo desio. </l>
    </lg>
    <lg n="24">
     <l n="185">Rendi il nipote a me, sì valoroso </l>
     <l n="186">e pronto essecutor rendi a te stesso; </l>
     <l n="187">né soffrir ch'egli torpa in vil riposo, </l>
     <l n="188">ma rendi insieme la sua gloria ad esso. </l>
     <l n="189">Segua il vessillo tuo vittorioso, </l>
     <l n="190">sia testimonio a sua virtù concesso, </l>
     <l n="191">faccia opre di sé degne in chiara luce </l>
     <l n="192">e rimirando te maestro e duce. – </l>
    </lg>
    <lg n="25">
     <l n="193">Così pregava e ciascun altro i preghi </l>
     <l n="194">con favorevol fremito seguia. </l>
     <l n="195">Onde Goffredo allor, quasi egli pieghi </l>
     <l n="196">la mente a cosa non pensata in pria, </l>
     <l n="197">– Come esser può – dicea – che grazia i' neghi </l>
     <l n="198">che da voi si dimanda e si desia? </l>
     <l n="199">Ceda il rigore, e sia ragione e legge </l>
     <l n="200">ciò che 'l consenso universale elegge. </l>
    </lg>
    <lg n="26">
     <l n="201">Torni Rinaldo, e da qui inanzi affrene </l>
     <l n="202">più moderato l'impeto de l'ire, </l>
     <l n="203">e risponda con l'opre a l'alta spene </l>
     <l n="204">di lui concetta ed al comun desire. </l>
     <l n="205">Ma il richiamarlo, o Guelfo, a te conviene: </l>
     <l n="206">frettoloso egli fia, credo, al venire; </l>
     <l n="207">tu scegli il messo, e tu l'indrizza dove </l>
     <l n="208">pensi che 'l fero giovene si trove. – </l>
    </lg>
    <lg n="27">
     <l n="209">Tacque, e disse sorgendo il guerrier dano: </l>
     <l n="210">– Esser io chieggio il messaggier che vada, </l>
     <l n="211">né ricuso camin dubbio o lontano </l>
     <l n="212">per far il don de l'onorata spada. – </l>
     <l n="213">Questi è di cor fortissimo e di mano, </l>
     <l n="214">onde al buon Guelfo assai l'offerta aggrada: </l>
     <l n="215">vuol che sia l'un de' messi e che sia l'altro </l>
     <l n="216">Ubaldo, uom cauto ed aveduto e scaltro. </l>
    </lg>
    <lg n="28">
     <l n="217">Veduti Ubaldo in giovenezza e cerchi </l>
     <l n="218">vari costumi avea, vari paesi, </l>
     <l n="219">peregrinando da i più freddi cerchi </l>
     <l n="220">del nostro mondo a gli Etiopi accesi, </l>
     <l n="221">e come uom che virtute e senno merchi, </l>
     <l n="222">le favelle, l'usanze e i riti appresi; </l>
     <l n="223">poscia in matura età da Guelfo accolto </l>
     <l n="224">fu tra' compagni, e caro a lui fu molto. </l>
    </lg>
    <lg n="29">
     <l n="225">A tai messaggi l'onorata cura </l>
     <l n="226">di richiamar l'alto campion si diede; </l>
     <l n="227">e gli indrizzava Guelfo a quelle mura </l>
     <l n="228">tra cui Boemondo ha la sua regia sede, </l>
     <l n="229">ché per publica fama, e per secura </l>
     <l n="230">opinion, ch'egli vi sia si crede. </l>
     <l n="231">Ma 'l buon romito, che lor mal diretti </l>
     <l n="232">conosce, entra fra loro e turba i detti, </l>
    </lg>
    <lg n="30">
     <l n="233">e dice: – O cavalier, seguendo il grido </l>
     <l n="234">de la fallace opinion vulgare, </l>
     <l n="235">duce seguite temerario e infido </l>
     <l n="236">che vi fa gire indarno e traviare. </l>
     <l n="237">Or d'Ascalona nel propinquo lido </l>
     <l n="238">itene, dove un fiume entra nel mare. </l>
     <l n="239">Quivi fia che v'appaia uom nostro amico: </l>
     <l n="240">credete a lui; ciò che diravvi, io 'l dico. </l>
    </lg>
    <lg n="31">
     <l n="241">Ei molto per sé vede, e molto intese </l>
     <l n="242">del preveduto vostro alto viaggio </l>
     <l n="243">(già gran tempo ha) da me: so che cortese </l>
     <l n="244">altrettanto vi fia quanto egli è saggio. – </l>
     <l n="245">Così lor disse: e più da lui non chiese </l>
     <l n="246">Carlo o l'altro che seco iva messaggio, </l>
     <l n="247">ma furo ubidienti a le parole </l>
     <l n="248">che spirito divin dettar gli suole. </l>
    </lg>
    <lg n="32">
     <l n="249">Preser commiato, e sì il desio gli sprona </l>
     <l n="250">che, senza indugio alcun posti in camino, </l>
     <l n="251">drizzaro il lor corso ad Ascalona, </l>
     <l n="252">dove a i lidi si frange il mar vicino. </l>
     <l n="253">E non udian ancor come risuona </l>
     <l n="254">il roco ed alto fremito marino, </l>
     <l n="255">quando giunsero a un fiume il qual di nova </l>
     <l n="256">acqua accresciuto è per novella piova, </l>
    </lg>
    <lg n="33">
     <l n="257">sì che non può capir dentro al suo letto, </l>
     <l n="258">e se 'n va più che stral corrente e presto. </l>
     <l n="259">Mentre essi stan sospesi, a lor d'aspetto </l>
     <l n="260">venerabile appare un vecchio onesto, </l>
     <l n="261">coronato di faggio, in lungo e schietto </l>
     <l n="262">vestir che di lin candido è contesto. </l>
     <l n="263">Scote questi una verga, e 'l fiume calca </l>
     <l n="264">co' piedi asciutti e contra il corso il valca. </l>
    </lg>
    <lg n="34">
     <l n="265">Sì come soglion là vicino al polo, </l>
     <l n="266">s'avien che 'l verno i fiumi agghiaccia e indure, </l>
     <l n="267">correr su 'l Ren le villanelle a stuolo </l>
     <l n="268">con lunghi strisci e sdrucciolar secure, </l>
     <l n="269">così ei ne vien sovra l'instabil suolo </l>
     <l n="270">di queste acque non gelide e non dure; </l>
     <l n="271">e tosto colà giunse onde in lui fisse </l>
     <l n="272">tenean le luci i due guerrieri, e disse: </l>
    </lg>
    <lg n="35">
     <l n="273">– Amici, dura e faticosa inchiesta </l>
     <l n="274">seguite; e d'uopo è ben ch'altri vi guidi, </l>
     <l n="275">ché 'l cercato guerrier lunge è da questa </l>
     <l n="276">terra in paesi incogniti ed infidi. </l>
     <l n="277">Quanto, oh quanto de l'opra anco vi resta! </l>
     <l n="278">quanti mar correrete e quanti lidi! </l>
     <l n="279">E convien che si stenda il cercar vostro </l>
     <l n="280">oltre i confini ancor del mondo nostro. </l>
    </lg>
    <lg n="36">
     <l n="281">Ma non vi spiaccia entrar ne le nascose </l>
     <l n="282">spelonche ov'ho la mia secreta sede, </l>
     <l n="283">ch'ivi udrete da me non lievi cose </l>
     <l n="284">e ciò ch'a voi saper più si richiede. – </l>
     <l n="285">Disse, e ch'a lor dia loco a l'acqua impose; </l>
     <l n="286">ed ella tosto si ritira e cede, </l>
     <l n="287">e quinci e quindi di montagna in guisa </l>
     <l n="288">curvata pende e 'n mezzo appar divisa. </l>
    </lg>
    <lg n="37">
     <l n="289">Ei, presili per man, ne le più interne </l>
     <l n="290">profondità sotto del rio lor mena. </l>
     <l n="291">Debile e incerta luce ivi si scerne, </l>
     <l n="292">qual tra boschi di Cinzia ancor non piena; </l>
     <l n="293">ma pur gravide d'acque ampie caverne </l>
     <l n="294">veggiono, onde tra noi sorge ogni vena </l>
     <l n="295">la qual rampilli in fonte, o in fiume vago </l>
     <l n="296">discorra, o stagni o si dilati in lago. </l>
    </lg>
    <lg n="38">
     <l n="297">E veder ponno onde il Po nasca ed onde </l>
     <l n="298">Idaspe, Gange, Eufrate, Istro derivi, </l>
     <l n="299">ond'esca pria la Tana; e non asconde </l>
     <l n="300">gli occulti suoi princìpi il Nilo quivi. </l>
     <l n="301">Trovano un rio più sotto, il qual diffonde </l>
     <l n="302">vivaci zolfi e vaghi argenti e vivi; </l>
     <l n="303">questi il sol poi raffina, e 'l licor molle </l>
     <l n="304">stringe in candide masse e in auree zolle. </l>
    </lg>
    <lg n="39">
     <l n="305">E miran d'ogni intorno il ricco fiume </l>
     <l n="306">di care pietre il margine dipinto; </l>
     <l n="307">onde, come a più fiaccole s'allume, </l>
     <l n="308">splende quel loco, e 'l fosco orror n'è vinto. </l>
     <l n="309">Quivi scintilla con ceruleo lume </l>
     <l n="310">il celeste zafiro ed il giacinto; </l>
     <l n="311">vi fiammeggia il carbonchio, e luce il saldo </l>
     <l n="312">diamante, e lieto ride il bel smeraldo. </l>
    </lg>
    <lg n="40">
     <l n="313">Stupidi i guerrier vanno, e ne le nove </l>
     <l n="314">cose sì tutto il lor pensier s'impiega </l>
     <l n="315">che non fanno alcun motto. Al fin pur move </l>
     <l n="316">la voce Ubaldo e la sua scorta prega: </l>
     <l n="317">– Deh, padre, dinne ove noi siamo ed ove </l>
     <l n="318">ci guidi, e tua condizion ne spiega, </l>
     <l n="319">ch'io non so se 'l ver miri o sogno od ombra, </l>
     <l n="320">così alto stupore il cor m'ingombra. – </l>
    </lg>
    <lg n="41">
     <l n="321">Risponde: – Sète voi nel grembo immenso </l>
     <l n="322">de la terra, che tutto in sé produce; </l>
     <l n="323">né già potreste penetrar nel denso </l>
     <l n="324">de le viscere sue senza me duce. </l>
     <l n="325">Vi scòrgo al mio palagio, il qual accenso </l>
     <l n="326">tosto vedrete di mirabil luce. </l>
     <l n="327">Nacqui io pagan, ma poi ne le sant'acque </l>
     <l n="328">rigenerarmi a Dio per grazia piacque. </l>
    </lg>
    <lg n="42">
     <l n="329">Né in virtù fatte son d'angioli stigi </l>
     <l n="330">l'opere mie meravigliose e conte </l>
     <l n="331">(tolga Dio ch'usi note o suffumigi </l>
     <l n="332">per isforzar Cocito e Flegetonte), </l>
     <l n="333">ma spiando me 'n vo da' lor vestigi </l>
     <l n="334">qual in sé virtù celi o l'erba o 'l fonte, </l>
     <l n="335">e gli altri arcani di natura ignoti </l>
     <l n="336">contemplo, e de le stelle i vari moti. </l>
    </lg>
    <lg n="43">
     <l n="337">Però che non ognor lunge dal cielo </l>
     <l n="338">tra sotterranei chiostri è la mia stanza, </l>
     <l n="339">ma su 'l Libano spesso e su 'l Carmelo </l>
     <l n="340">in aerea magion fo dimoranza; </l>
     <l n="341">ivi spiegansi a me senza alcun velo </l>
     <l n="342">Venere e Marte in ogni lor sembianza, </l>
     <l n="343">e veggio come ogn'altra o presto o tardi </l>
     <l n="344">roti, o benigna o minaccievol guardi. </l>
    </lg>
    <lg n="44">
     <l n="345">E sotto i piè mi veggio or folte or rade </l>
     <l n="346">le nubi, or negre ed or pinte da Iri; </l>
     <l n="347">e generar le pioggie e le rugiade </l>
     <l n="348">risguardo, e come il vento obliquo spiri, </l>
     <l n="349">come il folgor s'infiammi e per quai strade </l>
     <l n="350">tortuose in giù rispinto ei si raggiri; </l>
     <l n="351">scorgo comete e fochi altri sì presso </l>
     <l n="352">che soleva invaghir già di me stesso. </l>
    </lg>
    <lg n="45">
     <l n="353">Di me medesmo fui pago cotanto </l>
     <l n="354">ch'io stimai già che 'l mio saper misura </l>
     <l n="355">certa fosse e infallibile di quanto </l>
     <l n="356">può far l'alto Fattor de la natura; </l>
     <l n="357">ma quando il vostro Piero al fiume santo </l>
     <l n="358">m'asperse il crine e lavò l'alma impura, </l>
     <l n="359">drizzò più su il mio guardo, e 'l fece accorto </l>
     <l n="360">ch'ei per se stesso è tenebroso e corto. </l>
    </lg>
    <lg n="46">
     <l n="361">Conobbi allor ch'augel notturno al sole </l>
     <l n="362">è nostra mente a i rai del primo Vero, </l>
     <l n="363">e di me stesso risi e de le fole </l>
     <l n="364">che già cotanto insuperbir mi fèro; </l>
     <l n="365">ma pur seguito ancor, come egli vòle, </l>
     <l n="366">le solite arti e l'uso mio primiero. </l>
     <l n="367">Ben son in parte altr'uom da quel ch'io fui, </l>
     <l n="368">ch'or da lui pendo e mi rivolgo a lui, </l>
    </lg>
    <lg n="47">
     <l n="369">e in lui m'acqueto. Egli comanda e insegna, </l>
     <l n="370">mastro insieme e signor sommo e sovrano, </l>
     <l n="371">né già per nostro mezzo oprar disdegna </l>
     <l n="372">cose degne talor de la sua mano. </l>
     <l n="373">Or sarà cura mia ch'al campo vegna </l>
     <l n="374">l'invitto eroe dal suo carcer lontano, </l>
     <l n="375">ch'ei la m'impose; e già gran tempo aspetto </l>
     <l n="376">il venir vostro, a me per lui predetto. – </l>
    </lg>
    <lg n="48">
     <l n="377">Così con lor parlando, al loco viene </l>
     <l n="378">ov'egli ha il suo soggiorno e 'l suo riposo. </l>
     <l n="379">Questo è in forma di speco e in sé contiene </l>
     <l n="380">camare e sale, grande e spazioso. </l>
     <l n="381">E ciò che nudre entro le ricche vene </l>
     <l n="382">di più chiaro la terra e prezioso, </l>
     <l n="383">splende ivi tutto; ed ei n'è in guisa ornato </l>
     <l n="384">ch'ogni suo fregio è non fatto, ma nato. </l>
    </lg>
    <lg n="49">
     <l n="385">Non mancàr qui cento ministri e cento </l>
     <l n="386">che accorti e pronti a servir gli osti foro, </l>
     <l n="387">né poi in mensa magnifica d'argento </l>
     <l n="388">mancàr gran vasi e di cristallo e d'oro; </l>
     <l n="389">ma quando sazio il natural talento </l>
     <l n="390">fu de' cibi e la sete estinta in loro: </l>
     <l n="391">– Tempo è ben – disse a i cavalieri il mago </l>
     <l n="392">– che 'l maggior desir vostro omai sia pago. – </l>
    </lg>
    <lg n="50">
     <l n="393">Quivi ricominciò: – L'opre e le frodi </l>
     <l n="394">note in parte a voi son de l'empia Armida: </l>
     <l n="395">come ella al campo venne, e con quai modi </l>
     <l n="396">molti guerrier ne trasse e lor fu guida. </l>
     <l n="397">Sapete ancor che di tenaci nodi </l>
     <l n="398">gli avinse poscia, albergatrice infida, </l>
     <l n="399">e ch'indi a Gaza gli inviò con molti </l>
     <l n="400">custodi, e che tra via furon disciolti. </l>
    </lg>
    <lg n="51">
     <l n="401">Or vi narrerò quel ch'appresso occorse, </l>
     <l n="402">vera istoria da voi non anco intesa. </l>
     <l n="403">Poi che la maga rea vide ritòrse </l>
     <l n="404">la preda sua, già con tant'arte presa, </l>
     <l n="405">ambe le mani per dolor si morse </l>
     <l n="406">e fra sé disse di disdegno accesa: </l>
     <l n="407">&lt;&lt;Ah! vero unqua non fia che d'aver tanti </l>
     <l n="408">miei prigion liberati egli si vanti. </l>
    </lg>
    <lg n="52">
     <l n="409">Se gli altri sciolse, ei serva ed ei sostegna </l>
     <l n="410">le pene altrui serbate e 'l lungo affanno; </l>
     <l n="411">né questo anco mi basta: i' vo' che vegna </l>
     <l n="412">su gli altri tutti universale il danno.&gt;&gt; </l>
     <l n="413">Così tra sé dicendo, ordir disegna </l>
     <l n="414">questo ch'or udirete iniquo inganno. </l>
     <l n="415">Viensene al loco ove Rinaldo vinse </l>
     <l n="416">in pugna i suoi guerrieri, e parte estinse. </l>
    </lg>
    <lg n="53">
     <l n="417">Quivi egli avendo l'arme sue deposto, </l>
     <l n="418">indosso quelle d'un pagan si pose; </l>
     <l n="419">forse perché bramava irsene ascosto </l>
     <l n="420">sotto insegne men note e men famose. </l>
     <l n="421">Prese l'armi la maga, e in esse tosto </l>
     <l n="422">un tronco busto avolse e poi l'espose; </l>
     <l n="423">l'espose in ripa a un fiume ove doveva </l>
     <l n="424">stuol de' Franchi arrivar, e 'l prevedeva. </l>
    </lg>
    <lg n="54">
     <l n="425">E questo antiveder potea ben ella </l>
     <l n="426">che mandar mille spie solea d'intorno, </l>
     <l n="427">onde spesso del campo avea novella </l>
     <l n="428">e s'altri indi partiva o fea ritorno; </l>
     <l n="429">oltre che con gli spirti anco favella </l>
     <l n="430">sovente, e fa con lor lungo soggiorno. </l>
     <l n="431">Collocò dunque il corpo morto in parte </l>
     <l n="432">molto opportuna a sua ingannevol arte. </l>
    </lg>
    <lg n="55">
     <l n="433">Non lunge un sagacissimo valletto </l>
     <l n="434">pose, di panni pastorai vestito, </l>
     <l n="435">e impose lui ciò ch'esser fatto o detto </l>
     <l n="436">fintamente doveva; e fu essequito. </l>
     <l n="437">Questi parlò co' vostri, e di sospetto </l>
     <l n="438">sparse quel seme in lor ch'indi nutrito </l>
     <l n="439">fruttò risse e discordie, e quasi al fine </l>
     <l n="440">sediziose guerre e cittadine. </l>
    </lg>
    <lg n="56">
     <l n="441">Ché fu, com'ella disegnò, creduto </l>
     <l n="442">per opra del Buglion Rinaldo ucciso, </l>
     <l n="443">benché alfine il sospetto a torto avuto </l>
     <l n="444">del ver si dileguasse al primo aviso. </l>
     <l n="445">Cotal d'Armida l'artificio astuto </l>
     <l n="446">primieramente fu qual io diviso. </l>
     <l n="447">Or udirete ancor come seguisse </l>
     <l n="448">poscia Rinaldo, e quel ch'indi avenisse. </l>
    </lg>
    <lg n="57">
     <l n="449">Qual cauta cacciatrice, Armida aspetta </l>
     <l n="450">Rinaldo al varco. Ei su l'Oronte giunge, </l>
     <l n="451">ove un rio si dirama e, un'isoletta </l>
     <l n="452">formando, tosto a lui si ricongiunge; </l>
     <l n="453">e 'n su la riva una colonna eretta </l>
     <l n="454">vede, e un picciol battello indi non lunge. </l>
     <l n="455">Fisa egli tosto gli occhi al bel lavoro </l>
     <l n="456">del bianco marmo e legge in lettre d'oro: </l>
    </lg>
    <lg n="58">
     <l n="457">&lt;&lt;O chiunque tu sia, che voglia o caso </l>
     <l n="458">peregrinando adduce a queste sponde, </l>
     <l n="459">meraviglie maggior l'orto o l'occaso </l>
     <l n="460">non ha di ciò che l'isoletta asconde. </l>
     <l n="461">Passa, se vuoi vederla.&gt;&gt; E' persuaso </l>
     <l n="462">tosto l'incauto a girne oltra quell'onde; </l>
     <l n="463">e perché mal capace era la barca, </l>
     <l n="464">gli scudieri abbandona ed ei sol varca. </l>
    </lg>
    <lg n="59">
     <l n="465">Come è là giunto, cupido e vagante </l>
     <l n="466">volge intorno lo sguardo, e nulla vede </l>
     <l n="467">fuor ch'antri ed acque e fiori ed erbe e piante, </l>
     <l n="468">onde quasi schernito esser si crede; </l>
     <l n="469">ma pur quel loco è così lieto e in tante </l>
     <l n="470">guise l'alletta ch'ei si ferma e siede, </l>
     <l n="471">e disarma la fronte e la ristaura </l>
     <l n="472">al soave spirar di placid'aura. </l>
    </lg>
    <lg n="60">
     <l n="473">Il fiume gorgogliar fra tanto udio </l>
     <l n="474">con novo suono, e là con gli occhi corse, </l>
     <l n="475">e mover vide un'onda in mezzo al rio </l>
     <l n="476">che in se stessa si volse e si ritorse; </l>
     <l n="477">e quinci alquanto d'un crin biondo uscio, </l>
     <l n="478">e quinci di donzella un volto sorse, </l>
     <l n="479">e quinci il petto e le mammelle, e de la </l>
     <l n="480">sua forma infin dove vergogna cela. </l>
    </lg>
    <lg n="61">
     <l n="481">Così dal palco di notturna scena </l>
     <l n="482">o ninfa o dea, tarda sorgendo, appare. </l>
     <l n="483">Questa, benché non sia vera sirena </l>
     <l n="484">ma sia magica larva, una ben pare </l>
     <l n="485">di quelle che già presso a la tirrena </l>
     <l n="486">piaggia abitàr l'insidioso mare; </l>
     <l n="487">né men ch'in viso bella, in suono è dolce, </l>
     <l n="488">e così canta, e 'l cielo e l'aure molce: </l>
    </lg>
    <lg n="62">
     <l n="489">&lt;&lt;O giovenetti, mentre aprile e maggio </l>
     <l n="490">v'ammantan di fiorite e verdi spoglie, </l>
     <l n="491">di gloria e di virtù fallace raggio </l>
     <l n="492">la tenerella mente ah non v'invoglie! </l>
     <l n="493">Solo chi segue ciò che piace è saggio, </l>
     <l n="494">e in sua stagion de gli anni il frutto coglie. </l>
     <l n="495">Questo grida natura. Or dunque voi </l>
     <l n="496">indurarete l'alma a i detti suoi? </l>
    </lg>
    <lg n="63">
     <l n="497">Folli, perché gettate il caro dono, </l>
     <l n="498">che breve è sì, di vostra età novella? </l>
     <l n="499">Nome, e senza soggetto idoli sono </l>
     <l n="500">ciò che pregio e valore il mondo appella. </l>
     <l n="501">La fama che invaghisce a un dolce suono </l>
     <l n="502">voi superbi mortali, e par sì bella, </l>
     <l n="503">è un'ecco, un sogno, anzi del sogno un'ombra, </l>
     <l n="504">ch'ad ogni vento si dilegua e sgombra. </l>
    </lg>
    <lg n="64">
     <l n="505">Goda il corpo sicuro, e in lieti oggetti </l>
     <l n="506">l'alma tranquilla appaghi i sensi frali; </l>
     <l n="507">oblii le noie andate, e non affretti </l>
     <l n="508">le sue miserie in aspettando i mali. </l>
     <l n="509">Nulla curi se 'l ciel tuoni o saetti, </l>
     <l n="510">minacci egli a sua voglia e infiammi strali. </l>
     <l n="511">Questo è saver, questa è felice vita: </l>
     <l n="512">sì l'insegna natura e sì l'addita.&gt;&gt; </l>
    </lg>
    <lg n="65">
     <l n="513">Sì canta l'empia, e 'l giovenetto al sonno </l>
     <l n="514">con note invoglia sì soavi e scorte. </l>
     <l n="515">Quel serpe a poco a poco e si fa donno </l>
     <l n="516">sovra i sensi di lui possente e forte; </l>
     <l n="517">né i tuoni omai destar, non ch'altri, il ponno </l>
     <l n="518">da quella queta imagine di morte. </l>
     <l n="519">Esce d'aguato allor la falsa maga </l>
     <l n="520">e gli va sopra, di vendetta vaga. </l>
    </lg>
    <lg n="66">
     <l n="521">Ma quando in lui fissò lo sguardo e vide </l>
     <l n="522">come placido in vista egli respira, </l>
     <l n="523">e ne' begli occhi un dolce atto che ride, </l>
     <l n="524">benché sian chiusi (or che fia s'ei li gira?), </l>
     <l n="525">pria s'arresta sospesa, e gli s'asside </l>
     <l n="526">poscia vicina, e placar sente ogn'ira </l>
     <l n="527">mentre il risguarda; e 'n su la vaga fronte </l>
     <l n="528">pende omai sì che par Narciso al fonte. </l>
    </lg>
    <lg n="67">
     <l n="529">E quei ch'ivi sorgean vivi sudori </l>
     <l n="530">accoglie lievemente in un suo velo, </l>
     <l n="531">e con un dolce ventillar gli ardori </l>
     <l n="532">gli va temprando de l'estivo cielo. </l>
     <l n="533">Così (chi 'l crederia?) sopiti ardori </l>
     <l n="534">d'occhi nascosi distempràr quel gelo </l>
     <l n="535">che s'indurava al cor più che diamante, </l>
     <l n="536">e di nemica ella divenne amante. </l>
    </lg>
    <lg n="68">
     <l n="537">Di ligustri, di gigli e de le rose </l>
     <l n="538">le quai fiorian per quelle piaggie amene, </l>
     <l n="539">con nov'arte congiunte, indi compose </l>
     <l n="540">lente ma tenacissime catene. </l>
     <l n="541">Queste al collo, a le braccia, a i piè gli pose: </l>
     <l n="542">così l'avinse e così preso il tiene; </l>
     <l n="543">quinci, mentre egli dorme, il fa riporre </l>
     <l n="544">sovra un suo carro, e ratta il ciel trascorre. </l>
    </lg>
    <lg n="69">
     <l n="545">Né già ritorna di Damasco al regno, </l>
     <l n="546">né dove ha il suo castello in mezzo a l'onde; </l>
     <l n="547">ma ingelosita di sì caro pegno, </l>
     <l n="548">e vergognosa del suo amor, s'asconde </l>
     <l n="549">ne l'oceano immenso, ove alcun legno </l>
     <l n="550">rado, o non mai, va de le nostre sponde, </l>
     <l n="551">fuor tutti i nostri lidi; e quivi eletta </l>
     <l n="552">per solinga sua stanza è un'isoletta. </l>
    </lg>
    <lg n="70">
     <l n="553">Un'isoletta la qual nome prende </l>
     <l n="554">con le vicine sue da la Fortuna. </l>
     <l n="555">Quinci ella in cima a una montagna ascende </l>
     <l n="556">disabitata e d'ombre oscura e bruna, </l>
     <l n="557">e per incanto a lei nevose rende </l>
     <l n="558">le spalle e i fianchi, e senza neve alcuna </l>
     <l n="559">gli lascia il capo verdeggiante e vago, </l>
     <l n="560">e vi fonda un palagio appresso un lago, </l>
    </lg>
    <lg n="71">
     <l n="561">ove in perpetuo april molle amorosa </l>
     <l n="562">vita seco ne mena il suo diletto. </l>
     <l n="563">Or da così lontana e così ascosa </l>
     <l n="564">prigion trar voi dovete il giovenetto, </l>
     <l n="565">e vincer de la timida e gelosa </l>
     <l n="566">le guardie, ond'è difeso il monte e 'l tetto; </l>
     <l n="567">e già non mancherà chi là vi scòrga, </l>
     <l n="568">e chi per l'alta impresa arme vi porga. </l>
    </lg>
    <lg n="72">
     <l n="569">Trovarete, del fiume a pena sorti, </l>
     <l n="570">donna giovin di viso, antica d'anni, </l>
     <l n="571">ch'a i lunghi crini in su la fronte attorti </l>
     <l n="572">fia nota ed al color vario de' panni. </l>
     <l n="573">Questa per l'alto mar fia che vi porti </l>
     <l n="574">più ratta che non spiega aquila i vanni, </l>
     <l n="575">più che non vola il folgore; né guida </l>
     <l n="576">la trovareta al ritornar men fida. </l>
    </lg>
    <lg n="73">
     <l n="577">A piè del monte ove la maga alberga, </l>
     <l n="578">sibilando strisciar novi pitoni </l>
     <l n="579">e cinghiali arrizzar l'aspre lor terga </l>
     <l n="580">ed aprir la gran bocca orsi e leoni </l>
     <l n="581">vedrete; ma scotendo una mia verga, </l>
     <l n="582">temeranno appressarsi ove ella suoni. </l>
     <l n="583">Poi via maggior (se dritto il ver s'estima) </l>
     <l n="584">si troverà il periglio in su la cima. </l>
    </lg>
    <lg n="74">
     <l n="585">Un fonte sorge in lei che vaghe e monde </l>
     <l n="586">ha l'acque sì che i riguardanti asseta; </l>
     <l n="587">ma dentro a i freddi suoi cristalli asconde </l>
     <l n="588">di tòsco e stran malvagità secreta, </l>
     <l n="589">ch'un picciol sorso di sue lucide onde </l>
     <l n="590">inebria l'alma tosto e la fa lieta, </l>
     <l n="591">indi a rider uom move, e tanto il riso </l>
     <l n="592">s'avanza alfin ch'ei ne rimane ucciso. </l>
    </lg>
    <lg n="75">
     <l n="593">Lunge la bocca disdegnosa e schiva </l>
     <l n="594">torcete voi da l'acque empie omicide, </l>
     <l n="595">né le vivande poste in verde riva </l>
     <l n="596">v'allettin poi, né le donzelle infide </l>
     <l n="597">che voce avran piacevole e lasciva </l>
     <l n="598">e dolce aspetto che lusinga e ride; </l>
     <l n="599">ma voi, gli sguardi e le parole accorte </l>
     <l n="600">sprezzando, entrate pur ne l'alte porte. </l>
    </lg>
    <lg n="76">
     <l n="601">Dentro è di muri inestricabil cinto </l>
     <l n="602">che mille torce in sé confusi giri, </l>
     <l n="603">ma in breve foglio io ve 'l darò distinto, </l>
     <l n="604">sì che nessun error fia che v'aggiri. </l>
     <l n="605">Siede in mezzo un giardin del labirinto </l>
     <l n="606">che par che da ogni fronde amore spiri; </l>
     <l n="607">quivi in grembo a la verde erba novella </l>
     <l n="608">giacerà il cavaliero e la donzella. </l>
    </lg>
    <lg n="77">
     <l n="609">Ma come essa lasciando il caro amante </l>
     <l n="610">in altra parte il piede avrà rivolto, </l>
     <l n="611">vuo' ch'a lui vi scopriate, e d'adamante </l>
     <l n="612">un scudo ch'io darò gli alziate al volto, </l>
     <l n="613">sì ch'egli vi si specchi, e 'l suo sembiante </l>
     <l n="614">veggia e l'abito molle onde fu involto, </l>
     <l n="615">ch'a tal vista potrà vergogna e sdegno </l>
     <l n="616">scacciar dal petto suo l'amor indegno. </l>
    </lg>
    <lg n="78">
     <l n="617">Altro che dirvi omai nulla m'avanza </l>
     <l n="618">se non ch'assai securi ir ne potrete </l>
     <l n="619">e penetrar de l'intricata stanza </l>
     <l n="620">ne le più interne parti e più secrete, </l>
     <l n="621">perché non fia che magica possanza </l>
     <l n="622">a voi ritardi il corso o 'l passo viete; </l>
     <l n="623">né potrà pur, cotal virtù vi guida, </l>
     <l n="624">il giunger vostro antiveder Armida. </l>
    </lg>
    <lg n="79">
     <l n="625">Né men secura da gli alberghi suoi </l>
     <l n="626">l'uscita vi sarà poscia e 'l ritorno. </l>
     <l n="627">Ma giunge omai l'ora del sonno, e voi </l>
     <l n="628">sorger diman dovete a par co 'l giorno. – </l>
     <l n="629">Così lor disse, e li menò dopoi </l>
     <l n="630">ove essi avean la notte a far soggiorno. </l>
     <l n="631">Ivi lasciando lor lieti e pensosi, </l>
     <l n="632">si ritrasse il buon vecchio a i suoi riposi. </l>
    </lg>
   </lg>
  </body>
 </text>
</TEI>