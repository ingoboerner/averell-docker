<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1677</title>
    <author>Torquato Tasso</author>
   </titleStmt>
   <extent>
    <measure unit="stanza">7</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1677</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1677</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1677</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mira devotamente, alma pentita,</l>
     <l n="2">un tempio augusto e grande,</l>
     <l n="3">e le nove opre in lui del novo Sisto,</l>
     <l n="4">che d'ogni parte a contemplar n'invita;</l>
     <l n="5">ove il sol raggi spande,</l>
     <l n="6">ed egli le sue grazie, anzi di Cristo,</l>
     <l n="7">ch'oggi è nato, oggi apparso ed oggi è visto,</l>
     <l n="8">divina imago d'invisibil Padre,</l>
     <l n="9">che seco fece e col suo spirto il mondo.</l>
     <l n="10">Quel ch'apparse a Mosè qual viva fiamma,</l>
     <l n="11">che luce e non infiamma;</l>
     <l n="12">quel ch'Egitto percosse e 'n mar profondo</l>
     <l n="13">aperse a' fidi il passo e l'empie squadre</l>
     <l n="14">lasciò sommerse al fondo;</l>
     <l n="15">quel d'eserciti Dio, che dona e toglie</l>
     <l n="16">le vittorie e le spoglie;</l>
     <l n="17">quel Re di gloria e Re del ciel superno</l>
     <l n="18">oggi si mostra qui nel Figlio eterno.</l>
    </lg>
    <lg n="2">
     <l n="19">E con divinità mirabil tempre</l>
     <l n="20">d'umanità contesta</l>
     <l n="21">unisce, e quel ch'appare o cela a' sensi</l>
     <l n="22">solo egli sa, com'il congiunga e 'l tempre;</l>
     <l n="23">ma 'l volo han corto a questa</l>
     <l n="24">opra sublime i miei pensieri accensi,</l>
     <l n="25">od altra mente ch'invaghisca e pensi,</l>
     <l n="26">mentre maravigliando a' santi giri</l>
     <l n="27">piena di riverenza e di spavento,</l>
     <l n="28">vinta natura si conosce e vede</l>
     <l n="29">da l'animosa fede,</l>
     <l n="30">con l'ingegno immortal, che meno è lento.</l>
     <l n="31">E qual cristallo, in cui non passi o spiri</l>
     <l n="32">o pioggia od aura o vento,</l>
     <l n="33">tal a quel raggio sol d'eterno amore</l>
     <l n="34">s'apre il virgineo fiore;</l>
     <l n="35">e perché arroge al mondo empio e protervo,</l>
     <l n="36">Vergine è Madre, e 'l Re somiglia il servo.</l>
    </lg>
    <lg n="3">
     <l n="37">Pensiero, aperto è il cielo, e mille e mille</l>
     <l n="38">corone e fiamme e lampi</l>
     <l n="39">d'angelico splendor l'han fatto adorno;</l>
     <l n="40">ma da le parti lucide e tranquille</l>
     <l n="41">di que' celesti campi,</l>
     <l n="42">sparsi d'un bel candor che vince il giorno,</l>
     <l n="43">e da quell'armonia che gira intorno,</l>
     <l n="44">la rozza turba a contemplare inchina,</l>
     <l n="45">desta a la nova luce e desta al canto.</l>
     <l n="46">E quell'umile albergo, ov'è nascosa</l>
     <l n="47">già ne la notte ombrosa,</l>
     <l n="48">che stende riverente il sacro manto,</l>
     <l n="49">de gli angeli e del cielo alta Regina,</l>
     <l n="50">col vecchierello accanto,</l>
     <l n="51">e 'l parto adora, che promesso fue</l>
     <l n="52">tra l'asinello e 'l bue,</l>
     <l n="53">e vedrai dove un loco angusto il serra</l>
     <l n="54">miracolo a' celesti eguale in terra.</l>
    </lg>
    <lg n="4">
     <l n="55">O maggior, come credo e veggio, o parmi,</l>
     <l n="56">ch'ogni divina mente,</l>
     <l n="57">ogni sfera celeste ancor l'onori.</l>
     <l n="58">Per lui deposte già l'insegne e l'armi</l>
     <l n="59">ne l'ultimo oriente</l>
     <l n="60">e ne l'avversa parte, e queti i cori</l>
     <l n="61">che di Marte accendean fiamme e furori;</l>
     <l n="62">e non è sol fra sé la terra amica,</l>
     <l n="63">serrando a Giano favoloso il tempio;</l>
     <l n="64">ma fra la terra e 'l cielo è stabil pace,</l>
     <l n="65">nato uomo e Dio verace,</l>
     <l n="66">che offrendo se medesmo al fero scempio,</l>
     <l n="67">sosterrà pena sol di colpa antica,</l>
     <l n="68">e può domar quell'empio</l>
     <l n="69">ch'ordì per nostra morte il primo inganno,</l>
     <l n="70">fatto di noi tiranno;</l>
     <l n="71">e qual trofeo lasciando il preso incarco,</l>
     <l n="72">aprir del cielo e d'Acheronte il varco.</l>
    </lg>
    <lg n="5">
     <l n="73">Già divien muto Apollo e l'antro e l'onde</l>
     <l n="74">e gli dei falsi e vani,</l>
     <l n="75">la cui morte nel canto egli predisse;</l>
     <l n="76">né Dafne ne la quercia altrui risponde</l>
     <l n="77">più con accenti umani;</l>
     <l n="78">ma quel fine ha lo spirto, ond'ella visse,</l>
     <l n="79">ch'a gl'idoli superbi il ciel prescrisse;</l>
     <l n="80">e giace Amon ne la deserta arena,</l>
     <l n="81">ove tempesta fece Austro spirando</l>
     <l n="82">pur come soglia in procelloso Egeo;</l>
     <l n="83">co' templi di Mitreo</l>
     <l n="84">giace il gran carro, ove legò domando</l>
     <l n="85">Berecinzia i leoni; or non gli affrena;</l>
     <l n="86">giacciono o sono in bando</l>
     <l n="87">i Coribanti ancor di Creta e d'Ida,</l>
     <l n="88">che rimbombò di strida;</l>
     <l n="89">e da gli altari suoi dolente fugge</l>
     <l n="90">Api ed Anubi, e più non latra o mugge.</l>
    </lg>
    <lg n="6">
     <l n="91">E 'l vero ch'adombrar le prime carte,</l>
     <l n="92">sparge luce novella,</l>
     <l n="93">luce, ch'è luce de l'eterna luce.</l>
     <l n="94">Correte, o genti, da lontana parte</l>
     <l n="95">con la serena stella,</l>
     <l n="96">ch'a ritrovare il Signor vostro è duce.</l>
     <l n="97">Ed offrite co' regi, a cui riluce,</l>
     <l n="98">come a Dio, come a Re, che il fine attende,</l>
     <l n="99">mirra odorata e 'nsieme incenso ed oro;</l>
     <l n="100">co' pastori il lodate, e 'l vostro affetto</l>
     <l n="101">non vinca un rozzo petto;</l>
     <l n="102">e con gli angeli fate i balli e 'l coro,</l>
     <l n="103">e con qual mente più s'illustra e 'ntende,</l>
     <l n="104">coronati fra loro,</l>
     <l n="105">ch'a le schiere celesti, a le terrene</l>
     <l n="106">egual gioia conviene;</l>
     <l n="107">e d'uom, ch'è vero Dio, l'amore e 'l zelo</l>
     <l n="108">oggi esalta la terra, umilia il cielo.</l>
    </lg>
    <lg n="7">
     <l n="109">Sisto, la nostra mente al ciel solleva</l>
     <l n="110">con l'imagini sante, e i sensi interni</l>
     <l n="111">purgati, e l'alma dal terreno e grave</l>
     <l n="112">desta al maraviglioso ed alto suono:</l>
     <l n="113">però quasi umil dono</l>
     <l n="114">t'offre, canzone, il core e spera e pave,</l>
     <l n="115">ed invaghisce di que' cori eterni,</l>
     <l n="116">a l'armonia soave,</l>
     <l n="117">anzi se stesso pur gli sacra e molce</l>
     <l n="118">al suon canoro e dolce:</l>
     <l n="119">poich'odori non ho, ch'io sparga o incenda,</l>
     <l n="120">o statue o spoglie d'or, ch'al tempio appenda.</l>
    </lg>
   </lg>
  </body>
 </text>
</TEI>