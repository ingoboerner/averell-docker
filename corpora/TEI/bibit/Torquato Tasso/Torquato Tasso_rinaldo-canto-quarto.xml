<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto quarto</title>
    <author>Torquato Tasso</author>
   </titleStmt>
   <extent>
    <measure unit="stanza">60</measure>
    <measure unit="line">480</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-quarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto quarto</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto quarto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre di Senna la superba sponda</l>
     <l n="2">premendo van Rinaldo ed Isoliero,</l>
     <l n="3">veggion, là donde al mar la rapida onda</l>
     <l n="4">porta dal natio fonte il fiume altero,</l>
     <l n="5">barca venir con lieta aura seconda</l>
     <l n="6">solcando il molle e liquido sentiero,</l>
     <l n="7">di fiori e frondi e d'aurei panni ornata,</l>
     <l n="8">e la vela d'argento al ciel spiegata.</l>
    </lg>
    <lg n="2">
     <l n="9">Quivi vaghe donzelle ai dolci accenti</l>
     <l n="10">con mastra e dotta man rendon concorde</l>
     <l n="11">il chiaro suon de' musici stromenti,</l>
     <l n="12">toccando a tempo le sonore corde;</l>
     <l n="13">molce l'alta armonia gli irati venti,</l>
     <l n="14">e 'l lor corso raffrena a l'acque sorde,</l>
     <l n="15">e tragge fuor da le stagnanti linfe</l>
     <l n="16">guizzanti pesci e lascivette ninfe.</l>
    </lg>
    <lg n="3">
     <l n="17">Se 'n viene a par al bel legno reale,</l>
     <l n="18">per l'onde no, ma per l'erbose rive,</l>
     <l n="19">con strana pompa un carro trionfale,</l>
     <l n="20">portando un coro di terrestri dive.</l>
     <l n="21">Ha l'asse aurato, e varia orientale</l>
     <l n="22">gemma indi sparge fiamme ardenti e vive;</l>
     <l n="23">ha le rote anco aurate, e 'n varii modi</l>
     <l n="24">distinte poi d'argentee lame e chiodi.</l>
    </lg>
    <lg n="4">
     <l n="25">La somma parte del bel carro intorno</l>
     <l n="26">purpura copre a vaghi fior contesta,</l>
     <l n="27">cui fregia e parte un bel ricamo adorno</l>
     <l n="28">di perle sparse a guisa di tempesta.</l>
     <l n="29">Bianco elefante, che farebbe scorno</l>
     <l n="30">de l'Apennino a la nevosa testa,</l>
     <l n="31">de' seggi è la materia, e poi va l'opra</l>
     <l n="32">a l'eletta materia assai di sopra.</l>
    </lg>
    <lg n="5">
     <l n="33">Diece gran cervi c'han candido il netto</l>
     <l n="34">pelo, e dipinte le ramose corna,</l>
     <l n="35">cu' il collo cerchio d'or lucido e schietto,</l>
     <l n="36">e freno d'auro ancor la bocca adorna,</l>
     <l n="37">scorti da donne avezze al degno effetto,</l>
     <l n="38">tirano il carro dov'Amor soggiorna;</l>
     <l n="39">e vanno intorno a quel cento guerrieri,</l>
     <l n="40">di bei cavalli e di ricche arme alteri.</l>
    </lg>
    <lg n="6">
     <l n="41">Sorge in mezzo del carro un'ampia sede</l>
     <l n="42">fra molte altre più basse e meno ornate:</l>
     <l n="43">ivi dama real posar si vede</l>
     <l n="44">piena di riverenza e maestate,</l>
     <l n="45">che nel pensoso e grave aspetto eccede</l>
     <l n="46">le più vezzose in grazia ed in beltate;</l>
     <l n="47">le fan poscia sedendo un cerchio altero</l>
     <l n="48">donzelle vaghe oltre ogni uman pensiero.</l>
    </lg>
    <lg n="7">
     <l n="49">Tal, nel seren d'estiva notte, suole</l>
     <l n="50">per le strade del cielo aperte e belle</l>
     <l n="51">sul carro gir la suora alma del sole,</l>
     <l n="52">intorno cinta di lucenti stelle;</l>
     <l n="53">tal Tetide menar dolci carole</l>
     <l n="54">con le sue ninfe leggiadrette e snelle,</l>
     <l n="55">tirata da' delfin per l'ampio mare,</l>
     <l n="56">quando son l'onde più tranquille e chiare.</l>
    </lg>
    <lg n="8">
     <l n="57">L'alta beltà che ne' leggiadri aspetti</l>
     <l n="58">tra lor diversi era con grazia unita,</l>
     <l n="59">piagato avria quai son più duri petti</l>
     <l n="60">di soave d'amore aspra ferita,</l>
     <l n="61">e mosso a dolci ed amorosi affetti</l>
     <l n="62">gli orridi monti del gelato Scita.</l>
     <l n="63">Che meraviglia è, poi, s'ad or ad ora</l>
     <l n="64">ogni spirto gentil se n'innamora?</l>
    </lg>
    <lg n="9">
     <l n="65">Tu, del vicino fiume umido dio,</l>
     <l n="66">ancor sentisti l'amoroso foco</l>
     <l n="67">che dagli occhi lucenti ardendo uscio,</l>
     <l n="68">e 'l tuo freddo liquore a quel fu poco:</l>
     <l n="69">ché 'l grand'ardor sotto l'ondoso rio</l>
     <l n="70">s'andò sempre avanzando a poco a poco,</l>
     <l n="71">come infocato acciar che più s'accende</l>
     <l n="72">se l'acqua a stille in lui gocciando scende.</l>
    </lg>
    <lg n="10">
     <l n="73">Ma del fervente ed amoroso caldo</l>
     <l n="74">provò la forza e 'l sùbito furore</l>
     <l n="75">via più che ciascun altro il buon Rinaldo,</l>
     <l n="76">già prima servo del tiranno Amore.</l>
     <l n="77">Sta tutto immoto, e sol non puogli saldo</l>
     <l n="78">restar nel petto il palpitante core,</l>
     <l n="79">che de la donna sua volar nel seno</l>
     <l n="80">vorrebbe, o pur nel volto almo e sereno.</l>
    </lg>
    <lg n="11">
     <l n="81">Sedeva con l'illustre alta mogliera</l>
     <l n="82">del re de' Franchi, Galerana detta,</l>
     <l n="83">in quella degna ed onorata schiera</l>
     <l n="84">la donzella da lui tanto diletta,</l>
     <l n="85">ch'a diporto se 'n gia per la riviera,</l>
     <l n="86">ch'i risguardanti a sé leggiadra alletta;</l>
     <l n="87">ond'egli, quella a l'improviso scorta,</l>
     <l n="88">nova fiamma sentio ne l'alma sorta.</l>
    </lg>
    <lg n="12">
     <l n="89">E mentre il caro e fiammeggiante viso</l>
     <l n="90">di dolce ardor ch'al ciel gli animi tira,</l>
     <l n="91">con le ciglia e con gli occhi immoto e fiso,</l>
     <l n="92">e co' pronti desir guardando ammira,</l>
     <l n="93">e da diversi affetti entro conquiso,</l>
     <l n="94">or quinci or quindi il pensier vago gira,</l>
     <l n="95">quel gli sovvien che di Clarice udito</l>
     <l n="96">pur dianzi avea dal cavalier ferito.</l>
    </lg>
    <lg n="13">
     <l n="97">Qui si ferma egli, e 'l non leggier sospetto</l>
     <l n="98">da l'amata beltate in lui s'avanza,</l>
     <l n="99">e ricercando in ogni parte il petto</l>
     <l n="100">quasi tutto se 'l fa sua preda e stanza.</l>
     <l n="101">Né men dal duolo è oppresso ogni diletto</l>
     <l n="102">in lui, che dal timor sia la speranza;</l>
     <l n="103">e come dentro si conturba, fuora</l>
     <l n="104">sospira, duolsi e si lamenta ancora,</l>
    </lg>
    <lg n="14">
     <l n="105">e dice: — Lasso! dunque altrui pur fia</l>
     <l n="106">questa bellezza in cui mio cuore alberga?</l>
     <l n="107">Rimarrà senza lei la vita mia,</l>
     <l n="108">qual privata di fronde arida verga?</l>
     <l n="109">Ahi! crude stelle, ahi! sorte iniqua e ria,</l>
     <l n="110">quando serà che fuor del duolo emerga?</l>
     <l n="111">S'altri d'ogni mio ben, d'ogni mia gioia</l>
     <l n="112">godrassi, oh quando almen serà ch'io moia?</l>
    </lg>
    <lg n="15">
     <l n="113">Morir conviemmi, ché la morte è vita</l>
     <l n="114">a chi vivendo muor negli aspri affanni;</l>
     <l n="115">e se la doglia in ciò non dammi aita,</l>
     <l n="116">la doglia nata da gravosi danni,</l>
     <l n="117">quello farà questa mia mano ardita,</l>
     <l n="118">ch'avrian girando ancor poi fatto gli anni.</l>
     <l n="119">Morir conviemmi, e con la vita insieme</l>
     <l n="120">sveller di miei martiri il fertil seme. —</l>
    </lg>
    <lg n="16">
     <l n="121">Poi si ripente e dice: — Io dunque deggio</l>
     <l n="122">morir, s'altro rimedio ha 'l mio tormento?</l>
     <l n="123">Come, come meschino erro e vaneggio,</l>
     <l n="124">come ho de la ragione il lume spento?</l>
     <l n="125">Che mi può de la morte avvenir peggio,</l>
     <l n="126">s'ella non sol non mi farà contento,</l>
     <l n="127">ma tutta mi torrà quella speranza</l>
     <l n="128">che di fruire il mio bel sol m'avanza?</l>
    </lg>
    <lg n="17">
     <l n="129">Se non m'ha la Fortuna imperio e regno,</l>
     <l n="130">o gemme ed or con larga man donato,</l>
     <l n="131">onde ad alcun parrò di quella indegno,</l>
     <l n="132">sendo sì diseguale il nostro stato,</l>
     <l n="133">tolto non m'ha che con valore e ingegno</l>
     <l n="134">venir non possa al fin tanto bramato.</l>
     <l n="135">Dunque colui ch'è del mio mal radice,</l>
     <l n="136">mora, ma pria divenga mia Clarice.</l>
    </lg>
    <lg n="18">
     <l n="137">Come, ucciso il pagan, presa costei</l>
     <l n="138">avrò, chi serà mai che mi divieti</l>
     <l n="139">che seco i santi e liciti imenei</l>
     <l n="140">non celebri co' modi or consueti,</l>
     <l n="141">e nel suo casto seno i desir miei</l>
     <l n="142">felice non appaghi e non acqueti? —</l>
     <l n="143">Tal pensier fatto, ad Isolier l'accenna,</l>
     <l n="144">ed indi arresta l'acquistata antenna.</l>
    </lg>
    <lg n="19">
     <l n="145">Giunto ove i cavalier fanno corona</l>
     <l n="146">al ricco carro in bella schiera uniti,</l>
     <l n="147">con altero sembiante a lor ragiona,</l>
     <l n="148">e gli sfida a giostrar con detti arditi.</l>
     <l n="149">Il maganzese Oren, nato in Baiona,</l>
     <l n="150">allor sentendo i perigliosi inviti,</l>
     <l n="151">ad Alda dice, ond'ha piagato il petto:</l>
     <l n="152">— Di darvi costui preso or vi prometto. —</l>
    </lg>
    <lg n="20">
     <l n="153">Già movono a gran corso ambo il cavallo,</l>
     <l n="154">da questa l'un, l'altro da quella parte;</l>
     <l n="155">nissun pose di lor la lancia in fallo,</l>
     <l n="156">ma differenti fur di forza e d'arte:</l>
     <l n="157">ché la lancia d'Oren per lo metallo</l>
     <l n="158">sfuggendo, punto non l'afferra o parte;</l>
     <l n="159">e lasciandolo intier, di novo ancora</l>
     <l n="160">intera torna a ferir l'aria e l'ora.</l>
    </lg>
    <lg n="21">
     <l n="161">Ma quella poi che 'l giovinetto impugna,</l>
     <l n="162">lo scudo apre per mezzo al Maganzese,</l>
     <l n="163">lo scudo che già prima in ogni pugna</l>
     <l n="164">da ciascun colpo ostil colui difese;</l>
     <l n="165">né men la tien, ch'al vivo ella non giugna</l>
     <l n="166">il ben temprato adamantino arnese;</l>
     <l n="167">onde con nova e via più cruda piaga</l>
     <l n="168">de la prima amorosa, il cor gli impiaga.</l>
    </lg>
    <lg n="22">
     <l n="169">Destò l'atroce colpo alto spavento</l>
     <l n="170">negli altri tutti, e 'n te rabbioso sdegno,</l>
     <l n="171">o superbo Aridan, vedendo spento</l>
     <l n="172">il tuo figliuolo, il tuo più caro pegno;</l>
     <l n="173">onde a chi ferì lui ratto qual vento</l>
     <l n="174">corresti incontro col ferrato legno;</l>
     <l n="175">ma stordito e tremante al pian cadesti,</l>
     <l n="176">e danno a danno, ad onta onta aggiungesti.</l>
    </lg>
    <lg n="23">
     <l n="177">Rinaldo l'asta ancor salda ed intera</l>
     <l n="178">di novo arresta e nell'arcion si stringe;</l>
     <l n="179">ma verso lui da la contraria schiera</l>
     <l n="180">l'orgoglioso Galven presto si spinge,</l>
     <l n="181">il qual così gli parla in voce altera,</l>
     <l n="182">mentre vittoria in van s'augura e finge:</l>
     <l n="183">— Al primo colpo avrà di questa giostra</l>
     <l n="184">or certo fine la battaglia nostra. —</l>
    </lg>
    <lg n="24">
     <l n="185">Così quel disse, e poi seguì l'effetto,</l>
     <l n="186">quanto conforme al dir, tanto al pensiero</l>
     <l n="187">contrario: ché, percosso in mezzo 'l petto,</l>
     <l n="188">perdé la guerra al colpeggiar primiero.</l>
     <l n="189">Allor Rinaldo in sé raccolto e stretto</l>
     <l n="190">spinse contra degli altri il suo destriero,</l>
     <l n="191">e ne la torma si cacciò più folta,</l>
     <l n="192">l'aspro tronco fatal girando in volta.</l>
    </lg>
    <lg n="25">
     <l n="193">Nel furor primo tre n'abbatte e sei</l>
     <l n="194">n'impiaga, e quattro d'ogni senso priva:</l>
     <l n="195">misero chi veloce i colpi rei,</l>
     <l n="196">lor sottraggendo il corpo, non ischiva;</l>
     <l n="197">ché mai non fece il vostro fabro, o dei,</l>
     <l n="198">per la gente troiana o per l'argiva,</l>
     <l n="199">scudo sì forte, elmo sì fin, che saldo</l>
     <l n="200">stesse al lungo colpir del gran Rinaldo.</l>
    </lg>
    <lg n="26">
     <l n="201">Isolier che la pugna accesa scorge,</l>
     <l n="202">e Marte errar con faccia orrida e mesta,</l>
     <l n="203">ne l'usato ardir suo tosto risorge,</l>
     <l n="204">e i bellici furor nel petto desta;</l>
     <l n="205">indi la mano a un grosso cerro porge,</l>
     <l n="206">e con sommo vigor lo pone in resta;</l>
     <l n="207">s'addatta in sella e 'l corridore sprona,</l>
     <l n="208">e le redine al collo gli abbandona.</l>
    </lg>
    <lg n="27">
     <l n="209">Fra gli altri adocchia il vercellese Arnanco,</l>
     <l n="210">ch'allor di due gran colpi avea percossa</l>
     <l n="211">a Rinaldo la fronte e 'l braccio manco,</l>
     <l n="212">e 'l fiede tuttavia con maggior possa.</l>
     <l n="213">Avea questi il vestir candido e bianco,</l>
     <l n="214">ma v'aggiunse Isolier la sbarra rossa:</l>
     <l n="215">ché 'l sangue uscendo con purpurea riga</l>
     <l n="216">dal petto fuor le lucide arme irriga.</l>
    </lg>
    <lg n="28">
     <l n="217">Quinci oltra passa, e mentre il fero Ernando</l>
     <l n="218">inalza il braccio contra 'l novo Marte,</l>
     <l n="219">gli ficca nell'ascella il crudo brando,</l>
     <l n="220">e tra' nerbi la via dritta si parte;</l>
     <l n="221">quel col braccio sospeso in aria stando,</l>
     <l n="222">né lo movendo a questa o a quella parte,</l>
     <l n="223">ché da la spada ciò gli era conteso,</l>
     <l n="224">voto sembrava in sacro tempio appeso.</l>
    </lg>
    <lg n="29">
     <l n="225">Ma perché i duo magnanimi compagni</l>
     <l n="226">faccian queste e molt'altre eccelse prove,</l>
     <l n="227">tal che già 'l sangue in tiepidi rigagni</l>
     <l n="228">da' corpi ostili al suol discende e piove,</l>
     <l n="229">pur spesso avvien ch'ognun di lor si lagni</l>
     <l n="230">sotto la spada che 'l nemico move;</l>
     <l n="231">e se la carne ben non han piagata,</l>
     <l n="232">han piste l'ossa, e quella nera e 'nfiata.</l>
    </lg>
    <lg n="30">
     <l n="233">Come, allor che ne l'arsa ed arenosa</l>
     <l n="234">Libia, stuol di pastori e di molossi</l>
     <l n="235">viene a battaglia orrenda e sanguinosa,</l>
     <l n="236">con due leon da fame a predar mossi,</l>
     <l n="237">si duol la greggia timida e dubbiosa</l>
     <l n="238">tra pastoral ripari e brevi fossi,</l>
     <l n="239">né sa fuggir né star, ché la paura</l>
     <l n="240">di fuggir o di star non l'assicura;</l>
    </lg>
    <lg n="31">
     <l n="241">così, dipinte di color di morte,</l>
     <l n="242">tristi, sospese e sbigottite stanno</l>
     <l n="243">le belle donne, e ne le faccie smorte</l>
     <l n="244">gli interni affetti loro espressi elle hanno;</l>
     <l n="245">e come varia del pugnar la sorte,</l>
     <l n="246">varia la tema in lor, varia l'affanno,</l>
     <l n="247">e come varia il duol, varia il timore,</l>
     <l n="248">dipinge il volto ancor vario colore.</l>
    </lg>
    <lg n="32">
     <l n="249">Mentre dura la pugna in tale stato,</l>
     <l n="250">né a questi più ch'a quei Fortuna arride,</l>
     <l n="251">un cavalier là sotto l'Orsa nato,</l>
     <l n="252">dove i nevosi campi il Ren divide,</l>
     <l n="253">una asta afferra e di gittar sul prato</l>
     <l n="254">con quella il paladin par che si fide;</l>
     <l n="255">né tal pensiero ancor chiuso egli tiene,</l>
     <l n="256">ma con tai detti ad incontrar lo viene:</l>
    </lg>
    <lg n="33">
     <l n="257">— Or qui vedrai di tue vittorie il fine,</l>
     <l n="258">e di tua vita insieme; ora, infelice,</l>
     <l n="259">ti sovrastan quell'ultime ruine,</l>
     <l n="260">a cui sottrarti omai più non ti lice! —</l>
     <l n="261">Mentre ignaro di ciò che 'l ciel destine</l>
     <l n="262">così diceva ancor, la lancia ultrice</l>
     <l n="263">Rinaldo per la bocca entro gli mise,</l>
     <l n="264">e la lingua e 'l parlar per mezzo incise.</l>
    </lg>
    <lg n="34">
     <l n="265">Quegli al grave colpir sovra 'l sentiero</l>
     <l n="266">accennò di cadere, e lo facea,</l>
     <l n="267">se no 'l ritenea Fausto in sul destriero,</l>
     <l n="268">ch'infausta pugna con l'Ispano avea;</l>
     <l n="269">ma questi ebbe al ben far merito fiero,</l>
     <l n="270">perché 'l pietoso braccio, onde reggea</l>
     <l n="271">l'amico suo, gli fu d'un colpo tronco,</l>
     <l n="272">ed ei ne visse poi stroppiato e monco.</l>
    </lg>
    <lg n="35">
     <l n="273">Non perciò impune il cavaliero ispano</l>
     <l n="274">se 'n gio d'avergli tronco il braccio manco:</l>
     <l n="275">ché quel, come uom che di valor sovrano</l>
     <l n="276">era e di cor più sempre ardito e franco,</l>
     <l n="277">feroce gli piagò la destra mano,</l>
     <l n="278">ed ancor poi, ma leggiermente, il fianco;</l>
     <l n="279">indi a Rinaldo fe' non lievi offese,</l>
     <l n="280">che su la sella del corsier lo stese.</l>
    </lg>
    <lg n="36">
     <l n="281">Ma mentre il gran figliol del chiaro Amone</l>
     <l n="282">per la percossa ria disteso giace</l>
     <l n="283">mezzo stordito sul ferrato arcione,</l>
     <l n="284">e tutta adosso gli è la turba audace,</l>
     <l n="285">alzando il ferro un cavalier guascone</l>
     <l n="286">cerca ferirlo, e 'l suo fratel Corace</l>
     <l n="287">per istrana sciagura in cambio coglie,</l>
     <l n="288">ministro, lasso! de le proprie doglie;</l>
    </lg>
    <lg n="37">
     <l n="289">ché quel meschino a la percossa atroce,</l>
     <l n="290">ch'a chi drizzata fu, non fu molesta:</l>
     <l n="291">cadde languendo con tremante voce,</l>
     <l n="292">insanguinato il crin, rotto la testa.</l>
     <l n="293">Rinaldo intanto più che mai feroce</l>
     <l n="294">su risalito fulmina e tempesta:</l>
     <l n="295">ben tu, Fernando, il sai, ma più tu, Niso,</l>
     <l n="296">l'un ferito aspramente, e l'altro ucciso.</l>
    </lg>
    <lg n="38">
     <l n="297">Come rapido suol pieno torrente,</l>
     <l n="298">che ruinoso da l'Apennin cada,</l>
     <l n="299">tanto più gonfio girne e violente</l>
     <l n="300">quanto impedita più gli vien la strada;</l>
     <l n="301">così questo più fero e più possente</l>
     <l n="302">tra gli nimici suoi par che se 'n vada,</l>
     <l n="303">quanto ei contrasti in lor trova più fermi,</l>
     <l n="304">ed intoppi maggior, maggiori schermi.</l>
    </lg>
    <lg n="39">
     <l n="305">Ma già del suo colpir grave ed orrendo</l>
     <l n="306">è l'avverso drappello esterrefatto,</l>
     <l n="307">e con la speme di vittoria avendo</l>
     <l n="308">perduto il cor, fugge veloce e ratto;</l>
     <l n="309">ed a Rinaldo il gran furor tremendo</l>
     <l n="310">fugge da l'alma in un medesmo tratto,</l>
     <l n="311">c'ha 'l furor dal pugnar sol nutrimento</l>
     <l n="312">in nobile alma; e, quel finito, è spento.</l>
    </lg>
    <lg n="40">
     <l n="313">Egli, che già costoro a tutto corso</l>
     <l n="314">sparsi vede fuggir per la campagna,</l>
     <l n="315">così la tema, ond'hanno il petto morso,</l>
     <l n="316">gli sollicita sempre e gli accompagna,</l>
     <l n="317">del veloce destrier ritiene il morso,</l>
     <l n="318">ed u' la schiera feminil si lagna,</l>
     <l n="319">palida i volti, i cuor mesta e tremante,</l>
     <l n="320">si volse in lieto e placido sembiante.</l>
    </lg>
    <lg n="41">
     <l n="321">Giunto a la bella e nobil compagnia,</l>
     <l n="322">le fa cortese e riverente inchino;</l>
     <l n="323">né men che prima forte apparso ei sia,</l>
     <l n="324">cortese or si dimostra il paladino,</l>
     <l n="325">ch'adornato è 'l valor da cortesia,</l>
     <l n="326">come da fregio d'or perla o rubino.</l>
     <l n="327">A Galerana poi, fisso converse</l>
     <l n="328">le luci, a voci tai le labra aperse:</l>
    </lg>
    <lg n="42">
     <l n="329">— Alta reina, a lo cui scettro altero</l>
     <l n="330">lieto soggiace il gallico paese,</l>
     <l n="331">quanto mi duol che, dov'è 'l mio pensiero</l>
     <l n="332">e le mie voglie ad onorarti intese,</l>
     <l n="333">ora mi sforzi Amor con duro impero</l>
     <l n="334">ch'io villan mi ti mostri e discortese,</l>
     <l n="335">di queste dame ch'or se 'n vanno teco,</l>
     <l n="336">una menando in altra parte meco.</l>
    </lg>
    <lg n="43">
     <l n="337">Ma quel che sotto sopra ha spesso volto</l>
     <l n="338">l'alme più saggie e le più ferme menti,</l>
     <l n="339">il mio volere e 'l disvoler m'ha tolto,</l>
     <l n="340">né convien già ch'a lui d'oppormi tenti:</l>
     <l n="341">questo iscusi appo te l'error mio stolto,</l>
     <l n="342">ch'è lieve error tra l'amorose genti;</l>
     <l n="343">ch'io poscia ognor per discolparmi in parte</l>
     <l n="344">serò pronto a servirti in ogni parte. —</l>
    </lg>
    <lg n="44">
     <l n="345">Così disse egli, e poi dal carro tolse</l>
     <l n="346">Clarice, che sorgiunta a l'improviso</l>
     <l n="347">restò stupida e immota, e le s'accolse</l>
     <l n="348">il sangue al cor, lasciando smorto il viso.</l>
     <l n="349">Ben la reina a questo oppor si volse,</l>
     <l n="350">ma vano al fin riuscille ogni su' aviso:</l>
     <l n="351">ch'a lasciar la donzella ei non piegosse,</l>
     <l n="352">benché pregato e minacciato fosse.</l>
    </lg>
    <lg n="45">
     <l n="353">Anzi sovra un destrier tosto la pose,</l>
     <l n="354">ch'avea l'andare accomodato e piano,</l>
     <l n="355">e di quinci partir poi si dispose</l>
     <l n="356">e girne in luogo incognito e lontano.</l>
     <l n="357">Umida i gigli e le vermiglie rose</l>
     <l n="358">del volto, e gli occhi bei volgendo al piano,</l>
     <l n="359">gli occhi onde in perle accolto il pianto uscia,</l>
     <l n="360">la giovinetta il cavalier seguia.</l>
    </lg>
    <lg n="46">
     <l n="361">Il guerrier, che nel viso aperti segni</l>
     <l n="362">scorge del duol ch'entro la dama accora,</l>
     <l n="363">e che di lei paventa i feri sdegni,</l>
     <l n="364">tra sé si duole e si lamenta ancora;</l>
     <l n="365">e perché di venir seco non sdegni,</l>
     <l n="366">e sgombri quel martir del petto fuora,</l>
     <l n="367">con dolci modi a lei cortese parla,</l>
     <l n="368">e sol con umiltà tenta placarla.</l>
    </lg>
    <lg n="47">
     <l n="369">E gli dice: — Signora, onde vi viene</l>
     <l n="370">sì spietato martir, sì grave affanno?</l>
     <l n="371">Perché le luci angeliche e serene</l>
     <l n="372">ricopre de la doglia oscuro panno?</l>
     <l n="373">Forse fia l'util vostro e 'l vostro bene</l>
     <l n="374">quel ch'or vi sembra insopportabil danno.</l>
     <l n="375">Deh, per Dio! rasciugate il caldo pianto,</l>
     <l n="376">e 'l soverchio dolor temprate alquanto;</l>
    </lg>
    <lg n="48">
     <l n="377">ché già non vi meno io per oltraggiarvi,</l>
     <l n="378">ahi! più tosto il terren s'apra e m'ingoi,</l>
     <l n="379">che picciola cagion deggia mai darvi</l>
     <l n="380">ch'i begli occhi vi turbi e 'l cor v'annoi;</l>
     <l n="381">anzi potete ben sicura starvi,</l>
     <l n="382">che 'l mio voler dependerà da voi;</l>
     <l n="383">e che cosa io giamai voler potrei,</l>
     <l n="384">che non piacesse al sol degli occhi miei? —</l>
    </lg>
    <lg n="49">
     <l n="385">Indi soggiunse ch'egli lei rapito</l>
     <l n="386">non avea già qual folle e qual leggiero,</l>
     <l n="387">né guidato da van cieco appetito,</l>
     <l n="388">ma da prudenza e da giudicio intero;</l>
     <l n="389">e quanto avea da quel pagano udito</l>
     <l n="390">conto le fe', molto accrescendo il vero;</l>
     <l n="391">ultimamente poi le disse il nome,</l>
     <l n="392">e scoperse il bel volto e l'auree chiome.</l>
    </lg>
    <lg n="50">
     <l n="393">Come, allor che tra nubi i rai lucenti</l>
     <l n="394">mostran di Leda i figli, amiche stelle,</l>
     <l n="395">si quetan l'onde irate e violenti</l>
     <l n="396">e le dianzi crucciose attre procelle;</l>
     <l n="397">così al vago apparir degli occhi ardenti,</l>
     <l n="398">ond'usciro d'amor vive facelle</l>
     <l n="399">il mar del duolo e i venti del timore</l>
     <l n="400">si tranquillar nel tempestoso core.</l>
    </lg>
    <lg n="51">
     <l n="401">La giovinetta il su' amador rimira</l>
     <l n="402">soavemente e con pudico affetto,</l>
     <l n="403">ed egli in lei gli occhi bramosi gira,</l>
     <l n="404">or nel bel volto, or ne l'eburneo petto;</l>
     <l n="405">e fatto audace e baldanzoso aspira</l>
     <l n="406">di pervenire a l'ultimo diletto;</l>
     <l n="407">né meraviglia è s'ei, per gli anni caldo,</l>
     <l n="408">nel suo casto pensier non riman saldo.</l>
    </lg>
    <lg n="52">
     <l n="409">Ma mentre ei pensa come dare e dove</l>
     <l n="410">fine al desio che tanto ha già sofferto,</l>
     <l n="411">tutto che 'l calle per ciò far si trove</l>
     <l n="412">da lei preciso ed intricato ed erto,</l>
     <l n="413">veggono un che ver' loro i passi move</l>
     <l n="414">egli insieme e 'l cavallo a brun coperto:</l>
     <l n="415">di vista orrenda, ch'un macchiato drago</l>
     <l n="416">tien ne lo scudo entro un sanguigno lago.</l>
    </lg>
    <lg n="53">
     <l n="417">Costui da lunge alteramente il volto</l>
     <l n="418">verso Rinaldo alzando alto favella:</l>
     <l n="419">— Dove ne vai? dove ne porti, o stolto,</l>
     <l n="420">sì nobil preda, sì bramata e bella?</l>
     <l n="421">Deh! rendi tosto a me, rendi il mal tolto,</l>
     <l n="422">e lascia in mio poter la damigella:</l>
     <l n="423">lasciala, dico, omai, se non t'aggrada</l>
     <l n="424">provar quanto il mio brando e punga e rada! —</l>
    </lg>
    <lg n="54">
     <l n="425">Isolier, che venia dopo l'amante</l>
     <l n="426">buon spazio a dietro, a quel parlar superbo</l>
     <l n="427">pose la lancia in resta e fessi avante,</l>
     <l n="428">ma cadde a terra al primo incontro acerbo.</l>
     <l n="429">Allor lo strano in via più fier sembiante,</l>
     <l n="430">disse al figliol d'Amon: — Per te riserbo</l>
     <l n="431">altro colpo maggior, s'oltra ne vieni,</l>
     <l n="432">e d'affrontarti meco audacia tieni! —</l>
    </lg>
    <lg n="55">
     <l n="433">A tai parole il paladin, destando</l>
     <l n="434">fero sdegno nel cor, Baiardo mosse,</l>
     <l n="435">ma quel, nel mezzo il correre inciampando,</l>
     <l n="436">cadde nel piano, e tardi indi rizzosse.</l>
     <l n="437">Ciò non temeva il giovinetto, e quando</l>
     <l n="438">cadde il cavallo, sotto lui trovosse;</l>
     <l n="439">e benché metta e forza ed arte in opra,</l>
     <l n="440">non può levarlo o torselo di sopra.</l>
    </lg>
    <lg n="56">
     <l n="441">Cogli spron tenta e con la briglia in vano,</l>
     <l n="442">perché 'n piedi si drizzi il suo Baiardo,</l>
     <l n="443">né l'alza o move a questa o a quella mano</l>
     <l n="444">con ogni sforzo il paladin gagliardo,</l>
     <l n="445">di ch'egli fatto per la rabbia insano</l>
     <l n="446">omai lo batte senz'alcun risguardo;</l>
     <l n="447">ma quelli, quasi grave inutil peso,</l>
     <l n="448">se 'n giace oltre il suo stil per terra steso.</l>
    </lg>
    <lg n="57">
     <l n="449">Mentre Rinaldo ancor vaneggia ed erra,</l>
     <l n="450">lo stranier con la lancia il terren fiede,</l>
     <l n="451">ed ecco che quel s'apre e si disserra,</l>
     <l n="452">sì che fino al suo fondo in giù si vede.</l>
     <l n="453">Con spaventoso suon s'apre la terra,</l>
     <l n="454">ch'al forte incanto la natura cede,</l>
     <l n="455">e fuor, novo miracolo tremendo!</l>
     <l n="456">n'esce tosto sbalzando un carro orrendo.</l>
    </lg>
    <lg n="58">
     <l n="457">Tirano il carro quattro alti destrieri,</l>
     <l n="458">tinti la bocca di sanguigna spuma,</l>
     <l n="459">più de la notte istessa oscuri e neri,</l>
     <l n="460">cui da le nari il foco accolto fuma,</l>
     <l n="461">cui similmente i torvi occhi severi</l>
     <l n="462">di furor fiamma orribilmente alluma,</l>
     <l n="463">che col rauco annitrir, col fero suono</l>
     <l n="464">de' piedi, imitan la saetta e 'l tuono.</l>
    </lg>
    <lg n="59">
     <l n="465">Messa su questa orribile quadriga</l>
     <l n="466">fu da quel cavalier la donzelletta</l>
     <l n="467">pallida e tramortita, e poscia auriga</l>
     <l n="468">egli medesmo fu de la carretta.</l>
     <l n="469">Isolier, vago ancor di nova briga,</l>
     <l n="470">rimonta in sella e gli va dietro in fretta,</l>
     <l n="471">ma sì veloci van l'accese rote</l>
     <l n="472">che con gli occhi seguirlo a pena il puote.</l>
    </lg>
    <lg n="60">
     <l n="473">Rinaldo s'ange e di furor s'infiamma,</l>
     <l n="474">dar non potendo a la sua donna aita,</l>
     <l n="475">che se ne va qual timidetta damma</l>
     <l n="476">ch'aggia il lupo crudel pur mo rapita;</l>
     <l n="477">misero! in lui non è rimasa dramma</l>
     <l n="478">de la gioia ch'avea somma infinita;</l>
     <l n="479">ma fatto omai tutto dolore e rabbia,</l>
     <l n="480">freme co' denti e morde ambe le labbia.</l>
    </lg>
   </lg>
  </body>
 </text>
</TEI>