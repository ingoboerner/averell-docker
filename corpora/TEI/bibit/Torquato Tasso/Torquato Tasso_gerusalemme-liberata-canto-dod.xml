<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO DODICESIMO</title>
    <author>Torquato Tasso</author>
   </titleStmt>
   <extent>
    <measure unit="stanza">105</measure>
    <measure unit="line">840</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-dod</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO DODICESIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO DODICESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era la notte, e non prendean ristoro </l>
     <l n="2">co 'l sonno ancor le faticose genti: </l>
     <l n="3">ma qui vegghiando nel fabril lavoro </l>
     <l n="4">stavano i Franchi a la custodia intenti, </l>
     <l n="5">e là i pagani le difese loro </l>
     <l n="6">gian rinforzando tremule e cadenti </l>
     <l n="7">e reintegrando le già rotte mura, </l>
     <l n="8">e de' feriti era comun la cura. </l>
    </lg>
    <lg n="2">
     <l n="9">Curate al fin le piaghe, e già fornita </l>
     <l n="10">de l'opere notturne era qualcuna; </l>
     <l n="11">e rallentando l'altre, al sonno invita </l>
     <l n="12">l'ombra omai fatta più tacita e bruna. </l>
     <l n="13">Pur non accheta la guerriera ardita </l>
     <l n="14">l'alma d'onor famelica e digiuna, </l>
     <l n="15">e sollecita l'opre ove altri cessa. </l>
     <l n="16">Va seco Argante, e dice ella a se stessa: </l>
    </lg>
    <lg n="3">
     <l n="17">&lt;&lt;Ben oggi il re de' Turchi e 'l buon Argante </l>
     <l n="18">fèr meraviglie inusitate e strane, </l>
     <l n="19">ché soli uscìr fra tante schiere e tante </l>
     <l n="20">e vi spezzàr le machine cristiane. </l>
     <l n="21">Io (questo è il sommo pregio onde mi vante) </l>
     <l n="22">d'alto rinchiusa oprai l'arme lontane, </l>
     <l n="23">saggittaria, no 'l nego, assai felice. </l>
     <l n="24">Dunque sol tanto a donna e più non lice? </l>
    </lg>
    <lg n="4">
     <l n="25">Quanto me' fòra in monte od in foresta </l>
     <l n="26">a le fère aventar dardi e quadrella, </l>
     <l n="27">ch'ove il maschio valor si manifesta </l>
     <l n="28">mostrarmi qui tra cavalier donzella! </l>
     <l n="29">Ché non riprendo la feminea vesta, </l>
     <l n="30">s'io ne son degna e non mi chiudo in cella?&gt;&gt; </l>
     <l n="31">Così parla tra sé; pensa e risolve </l>
     <l n="32">al fin gran cose ed al guerrier si volve: </l>
    </lg>
    <lg n="5">
     <l n="33">– Buona pezza è, signor, che in sé raggira </l>
     <l n="34">un non so che d'insolito e d'audace </l>
     <l n="35">la mia mente inquieta: o Dio l'inspira, </l>
     <l n="36">o l'uom del suo voler suo Dio si face. </l>
     <l n="37">Fuor del vallo nemico accesi mira </l>
     <l n="38">i lumi; io là n'andrò con ferro e face </l>
     <l n="39">e la torre arderò: vogl'io che questo </l>
     <l n="40">effetto segua, il Ciel poi curi il resto. </l>
    </lg>
    <lg n="6">
     <l n="41">Ma s'egli averrà pur che mia ventura </l>
     <l n="42">nel mio ritorno mi rinchiuda il passo, </l>
     <l n="43">d'uom che 'n amor m'è padre a te la cura </l>
     <l n="44">e de le care mie donzelle io lasso. </l>
     <l n="45">Tu ne l'Egitto rimandar procura </l>
     <l n="46">le donne sconsolate e 'l vecchio lasso. </l>
     <l n="47">Fallo per Dio, signor, ché di pietate </l>
     <l n="48">ben è degno quel sesso e quella etate. – </l>
    </lg>
    <lg n="7">
     <l n="49">Stupisce Argante, e ripercosso il petto </l>
     <l n="50">da stimoli di gloria acuti sente. </l>
     <l n="51">– Tu là n'andrai, – rispose – e me negletto </l>
     <l n="52">qui lascierai tra la vulgare gente? </l>
     <l n="53">E da secura parte avrò diletto </l>
     <l n="54">mirar il fumo e la favilla ardente? </l>
     <l n="55">No, no; se fui ne l'arme a te consorte, </l>
     <l n="56">esser vo' ne la gloria e ne la morte. </l>
    </lg>
    <lg n="8">
     <l n="57">Ho core anch'io che morte sprezza e crede </l>
     <l n="58">che ben si cambi con l'onor la vita. </l>
     <l n="59">– Ben ne fèsti – diss'ella – eterna fede </l>
     <l n="60">con quella tua sì generosa uscita. </l>
     <l n="61">Pure io femina sono, e nulla riede </l>
     <l n="62">mia morte indanno a la città smarrita; </l>
     <l n="63">ma se tu cadi (tolga il Ciel gli augùri), </l>
     <l n="64">or chi sarà che più difenda i muri? – </l>
    </lg>
    <lg n="9">
     <l n="65">Replicò il cavaliero: – Indarno adduci </l>
     <l n="66">al mio fermo voler fallaci scuse. </l>
     <l n="67">Seguirò l'orme tue, se mi conduci; </l>
     <l n="68">ma le precorrerò, se mi ricuse. – </l>
     <l n="69">Concordi al re ne vanno, il qual fra i duci </l>
     <l n="70">e fra i più saggi suoi gli accolse e chiuse. </l>
     <l n="71">Incominciò Clorinda: – O sire, attendi </l>
     <l n="72">a ciò che dir voglianti, e in grado il prendi. </l>
    </lg>
    <lg n="10">
     <l n="73">Argante qui (né sarà vano il vanto) </l>
     <l n="74">quella machina eccelsa arder promette. </l>
     <l n="75">Io sarò seco, ed aspettiam sol tanto </l>
     <l n="76">che stanchezza maggiore il sonno allette. – </l>
     <l n="77">Sollevò il re le palme, e un lieto pianto </l>
     <l n="78">giù per le crespe guancie a lui cadette; </l>
     <l n="79">e: – Lodato sia tu, – disse – che a i servi </l>
     <l n="80">tuoi volgi gli occhi e 'l regno anco mi servi. </l>
    </lg>
    <lg n="11">
     <l n="81">Né già sì tosto caderà, se tali </l>
     <l n="82">animi forti in sua difesa or sono. </l>
     <l n="83">Ma qual poss'io, coppia onorata, eguali </l>
     <l n="84">dar a i meriti vostri o laude o dono? </l>
     <l n="85">Laudi la fama voi con immortali </l>
     <l n="86">voci di gloria, e 'l mondo empia del suono. </l>
     <l n="87">Premio v'è l'opra stessa, e premio in parte </l>
     <l n="88">vi fia del regno mio non poca parte. – </l>
    </lg>
    <lg n="12">
     <l n="89">Sì parla il re canuto, e si ristringe </l>
     <l n="90">or questa or quel teneramente al seno. </l>
     <l n="91">Il Soldan, ch'è presente e non infinge </l>
     <l n="92">la generosa invidia onde egli è pieno, </l>
     <l n="93">disse: – Né questa spada in van si cinge; </l>
     <l n="94">verravvi a paro o poco dietro almeno. – </l>
     <l n="95">– Ah! – rispose Clorinda – andremo a questa </l>
     <l n="96">impresa tutti? e se tu vien, chi resta? – </l>
    </lg>
    <lg n="13">
     <l n="97">Così gli disse, e con rifiuto altero </l>
     <l n="98">già s'apprestava a ricusarlo Argante; </l>
     <l n="99">ma 'l re il prevenne, e ragionò primiero </l>
     <l n="100">a Soliman con placido sembiante: </l>
     <l n="101">– Ben sempre tu, magnanimo guerriero, </l>
     <l n="102">ne ti mostrasti a te stesso sembiante, </l>
     <l n="103">cui nulla faccia di periglio unquanco </l>
     <l n="104">sgomentò, né mai fosti in guerra stanco. </l>
    </lg>
    <lg n="14">
     <l n="105">E so che fuora andando opre faresti </l>
     <l n="106">degne di te; ma sconvenevol parmi </l>
     <l n="107">che tutti usciate, e dentro alcun non resti </l>
     <l n="108">di voi che sète i più famosi in armi. </l>
     <l n="109">Né men consentirei ch'andasser questi </l>
     <l n="110">(ché degno è il sangue lor che si risparmi), </l>
     <l n="111">s'o men util tal opra o mi paresse </l>
     <l n="112">che fornita per altri esser potesse. </l>
    </lg>
    <lg n="15">
     <l n="113">Ma poi che la gran torre in sua difesa </l>
     <l n="114">d'ogni intorno le guardie ha così folte </l>
     <l n="115">che da poche mie genti esser offesa </l>
     <l n="116">non pote, e inopportuno è uscir con molte, </l>
     <l n="117">la coppia che s'offerse a l'alta impresa, </l>
     <l n="118">e 'n simil rischio si trovò più volte, </l>
     <l n="119">vada felice pur, ch'ella è ben tale </l>
     <l n="120">che sola più che mille insieme vale. </l>
    </lg>
    <lg n="16">
     <l n="121">Tu, come al regio onor più si conviene, </l>
     <l n="122">con gli altri, prego, in su le porte attendi; </l>
     <l n="123">e quando poi (ché n'ho secura spene) </l>
     <l n="124">ritornino essi e desti abbian gli incendi, </l>
     <l n="125">se stuol nemico seguitando viene, </l>
     <l n="126">lui risospingi e lor salva e difendi. – </l>
     <l n="127">Così l'un re diceva, e l'altro cheto </l>
     <l n="128">rimaneva al suo dir, ma non già lieto. </l>
    </lg>
    <lg n="17">
     <l n="129">Soggiunse allora Ismeno: – Attender piaccia </l>
     <l n="130">a voi, ch'uscir dovete, ora più tarda, </l>
     <l n="131">sin che di varie tempre un misto i' faccia </l>
     <l n="132">ch'a la machina ostil s'appigli e l'arda. </l>
     <l n="133">Forse allora averrà che parte giaccia </l>
     <l n="134">di quello stuol che la circonda e guarda. – </l>
     <l n="135">Ciò fu concluso, e in sua magion ciascuno </l>
     <l n="136">aspetta il tempo al gran fatto opportuno. </l>
    </lg>
    <lg n="18">
     <l n="137">Depon Clorinda le sue spoglie inteste </l>
     <l n="138">d'argento e l'elmo adorno e l'arme altere, </l>
     <l n="139">e senza piuma o fregio altre ne veste </l>
     <l n="140">(infausto annunzio!) ruginose e nere, </l>
     <l n="141">però che stima agevolmente in queste </l>
     <l n="142">occulta andar fra le nemiche schiere. </l>
     <l n="143">E' quivi Arsete eunuco, il qual fanciulla </l>
     <l n="144">la nudrì da le fasce e da la culla, </l>
    </lg>
    <lg n="19">
     <l n="145">e per l'orme di lei l'antico fianco </l>
     <l n="146">d'ogni intorno traendo, or la seguia. </l>
     <l n="147">Vede costui l'arme cangiate, ed anco </l>
     <l n="148">del gran rischio s'accorge ove ella gìa, </l>
     <l n="149">e se n'affligge, e per lo crin che bianco </l>
     <l n="150">in lei servendo ha fatto e per la pia </l>
     <l n="151">memoria de' suo' uffici instando prega </l>
     <l n="152">che da l'impresa cessi; ed ella il nega. </l>
    </lg>
    <lg n="20">
     <l n="153">Onde ei le disse alfin: – Poi che ritrosa </l>
     <l n="154">sì la tua mente nel suo mal s'indura </l>
     <l n="155">che né la stanca età, né la pietosa </l>
     <l n="156">voglia, né i preghi miei, né il pianto cura, </l>
     <l n="157">ti spiegherò più oltre, e saprai cosa </l>
     <l n="158">di tua condizion che t'era oscura; </l>
     <l n="159">poi tuo desir ti guidi o mio consiglio. – </l>
     <l n="160">Ei segue, ed ella inalza attenta il ciglio. </l>
    </lg>
    <lg n="21">
     <l n="161">– Resse già d'Etiopia, e forse regge </l>
     <l n="162">Senapo ancor con fortunato impero, </l>
     <l n="163">il qual del figlio di Maria la legge </l>
     <l n="164">osserva, e l'osserva anco il popol nero. </l>
     <l n="165">Quivi io pagan fui servo e fui tra gregge </l>
     <l n="166">d'ancelle avolto in feminil mestiero, </l>
     <l n="167">ministro fatto de la regia moglie </l>
     <l n="168">che bruna è sì, ma il bruno il bel non toglie. </l>
    </lg>
    <lg n="22">
     <l n="169">N'arde il marito, e de l'amore al foco </l>
     <l n="170">ben de la gelosia s'agguaglia il gelo. </l>
     <l n="171">Si va in guisa avanzando a poco a poco </l>
     <l n="172">nel tormentoso petto il folle zelo </l>
     <l n="173">che da ogn'uom la nasconde, e in chiuso loco </l>
     <l n="174">vorria celarla ai tanti occhi del cielo. </l>
     <l n="175">Ella, saggia ed umil, di ciò che piace </l>
     <l n="176">al suo signor fa suo diletto e pace. </l>
    </lg>
    <lg n="23">
     <l n="177">D'una pietosa istoria e di devote </l>
     <l n="178">figure la sua stanza era dipinta. </l>
     <l n="179">Vergine, bianca il bel volto e le gote </l>
     <l n="180">vermiglia, è quivi presso un drago avinta. </l>
     <l n="181">Con l'asta il mostro un cavalier percote: </l>
     <l n="182">giace la fèra nel suo sangue estinta. </l>
     <l n="183">Quivi sovente ella s'atterra, e spiega </l>
     <l n="184">le sue tacite colpe e piange e prega. </l>
    </lg>
    <lg n="24">
     <l n="185">Ingravida fra tanto, ed espon fuori </l>
     <l n="186">(e tu fosti colei) candida figlia. </l>
     <l n="187">Si turba; e de gli insoliti colori, </l>
     <l n="188">quasi d'un novo mostro, ha meraviglia. </l>
     <l n="189">Ma perché il re conosce e i suoi furori, </l>
     <l n="190">celargli il parto al fin si riconsiglia, </l>
     <l n="191">ch'egli avria dal candor che in te si vede </l>
     <l n="192">argomentato in lei non bianca fede. </l>
    </lg>
    <lg n="25">
     <l n="193">Ed in tua vece una fanciulla nera </l>
     <l n="194">pensa mostrargli, poco inanzi nata. </l>
     <l n="195">E perché fu la torre, ove chius'era, </l>
     <l n="196">da le donne e da me solo abitata, </l>
     <l n="197">a me, che le fui servo e con sincera </l>
     <l n="198">mente l'amai, ti diè non battezzata; </l>
     <l n="199">né già poteva allor battesmo darti, </l>
     <l n="200">ché l'uso no 'l sostien di quelle parti. </l>
    </lg>
    <lg n="26">
     <l n="201">Piangendo a me ti porse, e mi commise </l>
     <l n="202">ch'io lontana a nudrir ti conducessi. </l>
     <l n="203">Chi può dire il suo affanno, e in quante guise </l>
     <l n="204">lagnossi e raddoppiò gli ultimi amplessi? </l>
     <l n="205">Bagnò i baci di pianto, e fur divise </l>
     <l n="206">le sue querele da i singulti spessi. </l>
     <l n="207">Levò alfin gli occhi, e disse: &lt;&lt;O Dio, che scerni </l>
     <l n="208">l'opre più occulte, e nel mio cor t'interni, </l>
    </lg>
    <lg n="27">
     <l n="209">s'immaculato è questo cor, s'intatte </l>
     <l n="210">son queste membra e 'l marital mio letto, </l>
     <l n="211">per me non prego, che mille altre ho fatte </l>
     <l n="212">malvagità: son vile al tuo cospetto; </l>
     <l n="213">salva il parto innocente, al qual il latte </l>
     <l n="214">nega la madre del materno petto. </l>
     <l n="215">Viva, e sol d'onestate a me somigli; </l>
     <l n="216">l'essempio di fortuna altronde pigli. </l>
    </lg>
    <lg n="28">
     <l n="217">Tu, celeste guerrier, che la donzella </l>
     <l n="218">togliesti del serpente a gli empi morsi, </l>
     <l n="219">s'accesi ne' tuo' altari umil facella, </l>
     <l n="220">s'auro o incenso odorato unqua ti porsi, </l>
     <l n="221">tu per lei prega, sì che fida ancella </l>
     <l n="222">possa in ogni fortuna a te raccòrsi.&gt;&gt; </l>
     <l n="223">Qui tacque; e 'l cor le si rinchiuse e strinse, </l>
     <l n="224">e di pallida morte si dipinse. </l>
    </lg>
    <lg n="29">
     <l n="225">Io piangendo ti presi, e in breve cesta </l>
     <l n="226">fuor ti portai, tra fiori e frondi ascosa; </l>
     <l n="227">ti celai da ciascun, che né di questa </l>
     <l n="228">diedi sospizion né d'altra cosa. </l>
     <l n="229">Me n'andai sconosciuto; e per foresta </l>
     <l n="230">caminando di piante orride ombrosa, </l>
     <l n="231">vidi una tigre, che minaccie ed ire </l>
     <l n="232">avea ne gli occhi, incontr'a me venire. </l>
    </lg>
    <lg n="30">
     <l n="233">Sovra un arbore i' salsi e te su l'erba </l>
     <l n="234">lasciai, tanta paura il cor mi prese. </l>
     <l n="235">Giunse l'orribil fèra, e la superba </l>
     <l n="236">testa volgendo, in te lo sguardo intese. </l>
     <l n="237">Mansuefece e raddolcio l'acerba </l>
     <l n="238">vista con atto placido e cortese; </l>
     <l n="239">lenta poi s'avicina e ti fa vezzi </l>
     <l n="240">con la lingua, e tu ridi e l'accarezzi; </l>
    </lg>
    <lg n="31">
     <l n="241">ed ischerzando seco, al fero muso </l>
     <l n="242">la pargoletta man secura stendi. </l>
     <l n="243">Ti porge ella le mamme e, come è l'uso </l>
     <l n="244">di nutrice, s'adatta, e tu le prendi. </l>
     <l n="245">Intanto io miro timido e confuso, </l>
     <l n="246">come uom faria novi prodigi orrendi. </l>
     <l n="247">Poi che sazia ti vede omai la belva </l>
     <l n="248">del suo latte, ella parte e si rinselva; </l>
    </lg>
    <lg n="32">
     <l n="249">ed io giù scendo e ti ricolgo, e torno </l>
     <l n="250">là 've prima fur vòlti i passi miei, </l>
     <l n="251">e preso in picciol borgo alfin soggiorno, </l>
     <l n="252">celatamente ivi nutrir ti fei. </l>
     <l n="253">Vi stetti in sin che 'l sol correndo intorno </l>
     <l n="254">portò a i mortali e diece mesi e sei. </l>
     <l n="255">Tu con lingua di latte anco snodavi </l>
     <l n="256">voci indistinte, e incerte orme segnavi. </l>
    </lg>
    <lg n="33">
     <l n="257">Ma sendo io colà giunto ove dechina </l>
     <l n="258">l'etate omai cadente a la vecchiezza, </l>
     <l n="259">ricco e sazio de l'or che la regina </l>
     <l n="260">nel partir diemmi con regale ampiezza, </l>
     <l n="261">da quella vita errante e peregrina </l>
     <l n="262">nella patria ridurmi ebbi vaghezza, </l>
     <l n="263">e tra gli antichi amici in caro loco </l>
     <l n="264">viver, temprando il verno al proprio foco. </l>
    </lg>
    <lg n="34">
     <l n="265">Partomi, e vèr l'Egitto onde son nato, </l>
     <l n="266">te conducendo meco, il corso invio, </l>
     <l n="267">e giungo ad un torrente, e riserrato </l>
     <l n="268">quinci da i ladri son, quindi dal rio. </l>
     <l n="269">Che debbo far? te, dolce peso amato, </l>
     <l n="270">lasciar non voglio, e di campar desio. </l>
     <l n="271">Mi gitto a nuoto, ed una man ne viene </l>
     <l n="272">rompendo l'onda e te l'altra sostiene. </l>
    </lg>
    <lg n="35">
     <l n="273">Rapidissimo è il corso, e in mezzo l'onda </l>
     <l n="274">in se medesma si ripiega e gira; </l>
     <l n="275">ma, guinto ove più volge e si profonda, </l>
     <l n="276">in cerchio ella mi torce e giù mi tira. </l>
     <l n="277">Ti lascio allor, ma t'alza e ti seconda </l>
     <l n="278">l'acqua, e secondo a l'acqua il vento spira, </l>
     <l n="279">e t'espon salva in su la molle arena; </l>
     <l n="280">stanco, anelando, io poi vi giungo a pena. </l>
    </lg>
    <lg n="36">
     <l n="281">Lieto ti prendo; e poi la notte, quando </l>
     <l n="282">tutte in alto silenzio eran le cose, </l>
     <l n="283">vidi in sogno un guerrier che minacciando </l>
     <l n="284">a me su 'l volto il ferro ignudo pose. </l>
     <l n="285">Imperioso disse: &lt;&lt;Io ti comando </l>
     <l n="286">ciò che la madre sua primier t'impose: </l>
     <l n="287">che battezzi l'infante; ella è diletta </l>
     <l n="288">del Cielo, e la sua cura a me s'aspetta. </l>
    </lg>
    <lg n="37">
     <l n="289">Io la guardo e difendo, io spirto diedi </l>
     <l n="290">di pietate a le fère e mente a l'acque. </l>
     <l n="291">Misero te s'al sogno tuo non credi, </l>
     <l n="292">ch'è del Ciel messaggiero.&gt;&gt; E qui si tacque. </l>
     <l n="293">Svegliaimi e sorsi, e di là mossi i piedi </l>
     <l n="294">come del giorno il primo raggio nacque; </l>
     <l n="295">ma perché mia fé vera e l'ombre false </l>
     <l n="296">stimai, il tuo battesmo non mi calse, </l>
    </lg>
    <lg n="38">
     <l n="297">né de i preghi materni; onde nudrita </l>
     <l n="298">pagana fosti, e 'l vero a te celai. </l>
     <l n="299">Crescesti, e in arme valorosa e ardita </l>
     <l n="300">vincesti il sesso e la natura assai: </l>
     <l n="301">fama e terre acquistasti, e qual tua vita </l>
     <l n="302">sia stata poscia tu medesma il sai; </l>
     <l n="303">e sai non men che servo insieme e padre </l>
     <l n="304">io t'ho seguita fra guerriere squadre. </l>
    </lg>
    <lg n="39">
     <l n="305">Ier poi su l'alba, a la mia mente oppressa </l>
     <l n="306">d'alta quiete e simile a la morte, </l>
     <l n="307">nel sonno s'offerì l'imago stessa, </l>
     <l n="308">ma in più turbata vista e in suon più forte: </l>
     <l n="309">&lt;&lt;Ecco,&gt;&gt; dicea &lt;&lt;fellon, l'ora s'appressa </l>
     <l n="310">che dée cangiar Clorinda e vita e sorte: </l>
     <l n="311">mia sarà mal tuo grado, e tuo fia il duolo.&gt;&gt; </l>
     <l n="312">Ciò disse, e poi n'andò per l'aria a volo. </l>
    </lg>
    <lg n="40">
     <l n="313">Or odi dunque tu che 'l Ciel minaccia </l>
     <l n="314">a te, diletta mia, strani accidenti. </l>
     <l n="315">Io non so; forse a lui vien che dispiaccia </l>
     <l n="316">ch'altri impugni la fé de' suoi parenti. </l>
     <l n="317">Forse è la vera fede. Ah! giù ti piaccia </l>
     <l n="318">depor quest'arme e questi spirti ardenti. – </l>
     <l n="319">Qui tace e piagne; ed ella pensa e teme, </l>
     <l n="320">ch'un altro simil sogno il cor le preme. </l>
    </lg>
    <lg n="41">
     <l n="321">Rasserenando il volto, al fin gli dice: </l>
     <l n="322">– Quella fé seguirò che vera or parmi, </l>
     <l n="323">che tu co 'l latte già de la nutrice </l>
     <l n="324">sugger mi fèsti e che vuoi dubbia or farmi; </l>
     <l n="325">né per temenza lascierò, né lice </l>
     <l n="326">a magnanimo cor, l'impresa e l'armi, </l>
     <l n="327">non se la morte nel più fer sembiante </l>
     <l n="328">che sgomenti i mortali avessi inante. – </l>
    </lg>
    <lg n="42">
     <l n="329">Poscia il consola; e perché il tempo giunge </l>
     <l n="330">ch'ella deve ad effetto il vanto porre, </l>
     <l n="331">parte e con quel guerrier si ricongiunge </l>
     <l n="332">che si vuol seco al gran periglio esporre. </l>
     <l n="333">Con lor s'aduna Ismeno, e instiga e punge </l>
     <l n="334">quella virtù che per se stessa corre; </l>
     <l n="335">e lor porge di zolfo e di bitumi </l>
     <l n="336">due palle, e 'n cavo rame ascosi lumi. </l>
    </lg>
    <lg n="43">
     <l n="337">Escon notturni e piani, e per lo colle </l>
     <l n="338">uniti vanno a passo lungo e spesso, </l>
     <l n="339">tanto che a quella parte ove s'estolle </l>
     <l n="340">la machina nemica omai son presso. </l>
     <l n="341">Lor s'infiamman gli spirti, e 'l cor ne bolle </l>
     <l n="342">né può tutto capir dentro a se stesso: </l>
     <l n="343">gli invita al foco, al sangue, un fero sdegno. </l>
     <l n="344">Grida la guardia, e lor dimanda il segno. </l>
    </lg>
    <lg n="44">
     <l n="345">Essi van cheti inanzi, onde la guarda </l>
     <l n="346">– A l'arme! a l'arme! – in alto suon raddoppia; </l>
     <l n="347">ma più non si nasconde e non è tarda </l>
     <l n="348">al corso allor la generosa coppia. </l>
     <l n="349">In quel modo che fulmine o bombarda </l>
     <l n="350">co 'l lampeggiar tuona in un punto e scoppia, </l>
     <l n="351">movere ed arrivar, ferir lo stuolo, </l>
     <l n="352">aprirlo e penetrar, fu un punto solo. </l>
    </lg>
    <lg n="45">
     <l n="353">E forza è pur che fra mill'arme e mille </l>
     <l n="354">percosse il lor disegno al fin riesca. </l>
     <l n="355">Scopriro i chiusi lumi, e le faville </l>
     <l n="356">s'appreser tosto a l'accensibil esca, </l>
     <l n="357">ch'a i legni poi l'avolse e compartille. </l>
     <l n="358">Chi può dir come serpa e come cresca </l>
     <l n="359">già da più lati il foco? e come folto </l>
     <l n="360">turbi il fumo a le stelle il puro volto? </l>
    </lg>
    <lg n="46">
     <l n="361">Vedi globi di fiamme oscure e miste </l>
     <l n="362">fra le rote del fumo in ciel girarsi. </l>
     <l n="363">Il vento soffia, e vigor fa ch'acquiste </l>
     <l n="364">l'incendio e in un raccolga i fochi sparsi. </l>
     <l n="365">Fère il gran lume con terror le viste </l>
     <l n="366">de' Franchi, e tutti son presti ad armarsi. </l>
     <l n="367">La mole immensa, e sì temuta in guerra, </l>
     <l n="368">cade, e breve ora opre sì lunghe atterra. </l>
    </lg>
    <lg n="47">
     <l n="369">Due squadre de' cristiani intanto al loco </l>
     <l n="370">dove sorge l'incendio accorron pronte. </l>
     <l n="371">Minaccia Argante: – Io spegnerò quel foco </l>
     <l n="372">co 'l vostro sangue –, e volge lor la fronte. </l>
     <l n="373">Pur ristretto a Clorinda, a poco a poco </l>
     <l n="374">cede, e raccoglie i passi a sommo il monte. </l>
     <l n="375">Cresce più che torrente a lunga pioggia </l>
     <l n="376">la turba, e li rincalza e con lor poggia. </l>
    </lg>
    <lg n="48">
     <l n="377">Aperta è l'Aurea porta, e quivi tratto </l>
     <l n="378">è il re, ch'armato il popol suo circonda, </l>
     <l n="379">per raccòrre i guerrier da sì gran fatto, </l>
     <l n="380">quando al tornar fortuna abbian seconda. </l>
     <l n="381">Saltano i due su 'l limitare, e ratto </l>
     <l n="382">diretro ad essi il franco stuol v'inonda, </l>
     <l n="383">ma l'urta e scaccia Solimano; e chiusa </l>
     <l n="384">è poi la porta, e sol Clorinda esclusa. </l>
    </lg>
    <lg n="49">
     <l n="385">Sola esclusa ne fu perché in quell'ora </l>
     <l n="386">ch'altri serrò le porte ella si mosse, </l>
     <l n="387">e corse ardente e incrudelita fora </l>
     <l n="388">a punir Arimon che la percosse. </l>
     <l n="389">Punillo; e 'l fero Argante avisto ancora </l>
     <l n="390">non s'era ch'ella sì trascorsa fosse, </l>
     <l n="391">ché la pugna e la calca e l'aer denso </l>
     <l n="392">a i cor togliea la cura, a gli occhi il senso. </l>
    </lg>
    <lg n="50">
     <l n="393">Ma poi che intepidì la mente irata </l>
     <l n="394">nel sangue del nemico e in sé rinvenne, </l>
     <l n="395">vide chiuse le porte e intorniata </l>
     <l n="396">sé da' nemici, e morta allor si tenne. </l>
     <l n="397">Pur veggendo ch'alcuno in lei non guata, </l>
     <l n="398">nov'arte di salvarsi le sovenne. </l>
     <l n="399">Di lor gente s'infinge, e fra gli ignoti </l>
     <l n="400">cheta s'avolge; e non è chi la noti. </l>
    </lg>
    <lg n="51">
     <l n="401">Poi, come un lupo tacito s'imbosca </l>
     <l n="402">dopo occulto misfatto, e si desvia, </l>
     <l n="403">da la confusion, da l'aura fosca </l>
     <l n="404">favorita e nascosa, ella se 'n gìa. </l>
     <l n="405">Solo Tancredi avien che lei conosca; </l>
     <l n="406">egli quivi è sorgiunto alquanto pria; </l>
     <l n="407">vi giunse allor ch'essa Arimon uccise: </l>
     <l n="408">vide e segnolla, e dietro a lei si mise. </l>
    </lg>
    <lg n="52">
     <l n="409">Vuol ne l'armi provarla: un uom la stima </l>
     <l n="410">degno a cui sua virtù si paragone. </l>
     <l n="411">Va girando colei l'alpestre cima </l>
     <l n="412">verso altra porta, ove d'entrar dispone. </l>
     <l n="413">Segue egli impetuoso, onde assai prima </l>
     <l n="414">che giunga, in guisa avien che d'armi suone, </l>
     <l n="415">ch'ella si volge e grida: – O tu, che porte, </l>
     <l n="416">che corri sì? – Risponde: – E guerra e morte. </l>
    </lg>
    <lg n="53">
     <l n="417">– Guerra e morte avrai; – disse – io non rifiuto </l>
     <l n="418">darlati, se la cerchi –, e ferma attende. </l>
     <l n="419">Non vuol Tancredi, che pedon veduto </l>
     <l n="420">ha il suo nemico, usar cavallo, e scende. </l>
     <l n="421">E impugna l'uno e l'altro il ferro acuto, </l>
     <l n="422">ed aguzza l'orgoglio e l'ire accende; </l>
     <l n="423">e vansi a ritrovar non altrimenti </l>
     <l n="424">che duo tori gelosi e d'ira ardenti. </l>
    </lg>
    <lg n="54">
     <l n="425">Degne d'un chiaro sol, degne d'un pieno </l>
     <l n="426">teatro, opre sarian sì memorande. </l>
     <l n="427">Notte, che nel profondo oscuro seno </l>
     <l n="428">chiudesti e ne l'oblio fatto sì grande, </l>
     <l n="429">piacciati ch'io ne 'l tragga e 'n bel sereno </l>
     <l n="430">a le future età lo spieghi e mande. </l>
     <l n="431">Viva la fama loro; e tra lor gloria </l>
     <l n="432">splenda del fosco tuo l'alta memoria. </l>
    </lg>
    <lg n="55">
     <l n="433">Non schivar, non parar, non ritirarsi </l>
     <l n="434">voglion costor, né qui destrezza ha parte. </l>
     <l n="435">Non danno i colpi or finti, or pieni, or scarsi: </l>
     <l n="436">toglie l'ombra e 'l furor l'uso de l'arte. </l>
     <l n="437">Odi le spade orribilmente urtarsi </l>
     <l n="438">a mezzo il ferro, il piè d'orma non parte; </l>
     <l n="439">sempre è il piè fermo e la man sempre in moto, </l>
     <l n="440">né scende taglio in van, né punta a vòto. </l>
    </lg>
    <lg n="56">
     <l n="441">L'onta irrita lo sdegno a la vendetta, </l>
     <l n="442">e la vendetta poi l'onta rinova; </l>
     <l n="443">onde sempre al ferir, sempre a la fretta </l>
     <l n="444">stimol novo s'aggiunge e cagion nova. </l>
     <l n="445">D'or in or più si mesce e più ristretta </l>
     <l n="446">si fa la pugna, e spada oprar non giova: </l>
     <l n="447">dansi co' pomi, e infelloniti e crudi </l>
     <l n="448">cozzan con gli elmi insieme e con gli scudi. </l>
    </lg>
    <lg n="57">
     <l n="449">Tre volte il cavalier la donna stringe </l>
     <l n="450">con le robuste braccia, ed altrettante </l>
     <l n="451">da que' nodi tenaci ella si scinge, </l>
     <l n="452">nodi di fer nemico e non d'amante. </l>
     <l n="453">Tornano al ferro, e l'uno e l'altro il tinge </l>
     <l n="454">con molte piaghe; e stanco ed anelante </l>
     <l n="455">e questi e quegli al fin pur si ritira, </l>
     <l n="456">e dopo lungo faticar respira. </l>
    </lg>
    <lg n="58">
     <l n="457">L'un l'altro guarda, e del suo corpo essangue </l>
     <l n="458">su 'l pomo de la spada appoggia il peso. </l>
     <l n="459">Già de l'ultima stella il raggio langue </l>
     <l n="460">al primo albor ch'è in oriente acceso. </l>
     <l n="461">Vede Tancredi in maggior copia il sangue </l>
     <l n="462">del suo nemico, e sé non tanto offeso. </l>
     <l n="463">Ne gode e superbisce. Oh nostra folle </l>
     <l n="464">mente ch'ogn'aura di fortuna estolle! </l>
    </lg>
    <lg n="59">
     <l n="465">Misero, di che godi? oh quanto mesti </l>
     <l n="466">fiano i trionfi ed infelice il vanto! </l>
     <l n="467">Gli occhi tuoi pagheran (se in vita resti) </l>
     <l n="468">di quel sangue ogni stilla un mar di pianto. </l>
     <l n="469">Così tacendo e rimirando, questi </l>
     <l n="470">sanguinosi guerrier cessaro alquanto. </l>
     <l n="471">Ruppe il silenzio al fin Tancredi e disse, </l>
     <l n="472">perché il suo nome a lui l'altro scoprisse: </l>
    </lg>
    <lg n="60">
     <l n="473">– Nostra sventura è ben che qui s'impieghi </l>
     <l n="474">tanto valor, dove silenzio il copra. </l>
     <l n="475">Ma poi che sorte rea vien che ci neghi </l>
     <l n="476">e lode e testimon degno de l'opra, </l>
     <l n="477">pregoti (se fra l'arme han loco i preghi) </l>
     <l n="478">che 'l tuo nome e 'l tuo stato a me tu scopra, </l>
     <l n="479">acciò ch'io sappia, o vinto o vincitore, </l>
     <l n="480">chi la mia morte o la vittoria onore. – </l>
    </lg>
    <lg n="61">
     <l n="481">Risponde la feroce: – Indarno chiedi </l>
     <l n="482">quel c'ho per uso di non far palese. </l>
     <l n="483">Ma chiunque io mi sia, tu inanzi vedi </l>
     <l n="484">un di quei due che la gran torre accese. – </l>
     <l n="485">Arse di sdegno a quel parlar Tancredi, </l>
     <l n="486">e: – In mal punto il dicesti; – indi riprese </l>
     <l n="487">– il tuo dir e 'l tacer di par m'alletta, </l>
     <l n="488">barbaro discortese, a la vendetta. – </l>
    </lg>
    <lg n="62">
     <l n="489">Torna l'ira ne' cori, e li trasporta, </l>
     <l n="490">benché debili in guerra. Oh fera pugna, </l>
     <l n="491">u'l'arte in bando, u' già la forza è morta, </l>
     <l n="492">ove, in vece, d'entrambi il furor pugna! </l>
     <l n="493">Oh che sanguigna e spaziosa porta </l>
     <l n="494">fa l'una e l'altra spada, ovunque giugna, </l>
     <l n="495">ne l'arme e ne le carni! e se la vita </l>
     <l n="496">non esce, sdegno tienla al petto unita. </l>
    </lg>
    <lg n="63">
     <l n="497">Qual l'alto Egeo, perché Aquilone o Noto </l>
     <l n="498">cessi, che tutto prima il volse e scosse, </l>
     <l n="499">non s'accheta ei però, ma 'l suono e 'l moto </l>
     <l n="500">ritien de l'onde anco agitate e grosse, </l>
     <l n="501">tal, se ben manca in lor co 'l sangue vòto </l>
     <l n="502">quel vigor che le braccia a i colpi mosse, </l>
     <l n="503">serbano ancor l'impeto primo, e vanno </l>
     <l n="504">da quel sospinti a giunger danno a danno. </l>
    </lg>
    <lg n="64">
     <l n="505">Ma ecco omai l'ora fatale è giunta </l>
     <l n="506">che 'l viver di Clorinda al suo fin deve. </l>
     <l n="507">Spinge egli il ferro nel bel sen di punta </l>
     <l n="508">che vi s'immerge e 'l sangue avido beve; </l>
     <l n="509">e la veste, che d'or vago trapunta </l>
     <l n="510">le mammelle stringea tenera e leve, </l>
     <l n="511">l'empie d'un caldo fiume. Ella già sente </l>
     <l n="512">morirsi, e 'l piè le manca egro e languente. </l>
    </lg>
    <lg n="65">
     <l n="513">Segue egli la vittoria, e la trafitta </l>
     <l n="514">vergine minacciando incalza e preme. </l>
     <l n="515">Ella, mentre cadea, la voce afflitta </l>
     <l n="516">movendo, disse le parole estreme; </l>
     <l n="517">parole ch'a lei novo uno spirto ditta, </l>
     <l n="518">spirto di fé, di carità, di speme: </l>
     <l n="519">virtù ch'or Dio le infonde, e se rubella </l>
     <l n="520">in vita fu, la vuole in morte ancella. </l>
    </lg>
    <lg n="66">
     <l n="521">– Amico, hai vinto: io ti perdon...perdona </l>
     <l n="522">tu ancora, al corpo no, che nulla pave, </l>
     <l n="523">a l'alma sì; deh! per lei prega, e dona </l>
     <l n="524">battesmo a me ch'ogni mia colpa lave. – </l>
     <l n="525">In queste voci languide risuona </l>
     <l n="526">un non so che di flebile e soave </l>
     <l n="527">ch'al cor gli scende ed ogni sdegno ammorza, </l>
     <l n="528">e gli occhi a lagrimar gli invoglia e sforza. </l>
    </lg>
    <lg n="67">
     <l n="529">Poco quindi lontan nel sen del monte </l>
     <l n="530">scaturia mormorando un picciol rio. </l>
     <l n="531">Egli v'accorse e l'elmo empié nel fonte, </l>
     <l n="532">e tornò mesto al grande ufficio e pio. </l>
     <l n="533">Tremar sentì la man, mentre la fronte </l>
     <l n="534">non conosciuta ancor sciolse e scoprio. </l>
     <l n="535">La vide, la conobbe, e restò senza </l>
     <l n="536">e voce e moto. Ahi vista! ahi conoscenza! </l>
    </lg>
    <lg n="68">
     <l n="537">Non morì già, ché sue virtuti accolse </l>
     <l n="538">tutte in quel punto e in guardia al cor le mise, </l>
     <l n="539">e premendo il suo affanno a dar si volse </l>
     <l n="540">vita con l'acqua a chi co 'l ferro uccise. </l>
     <l n="541">Mentre egli il suon de' sacri detti sciolse, </l>
     <l n="542">colei di gioia trasmutossi, e rise; </l>
     <l n="543">e in atto di morir lieto e vivace, </l>
     <l n="544">dir parea: &lt;&lt;S'apre il cielo; io vado in pace.&gt;&gt; </l>
    </lg>
    <lg n="69">
     <l n="545">D'un bel pallore ha il bianco volto asperso, </l>
     <l n="546">come a' gigli sarian miste viole, </l>
     <l n="547">e gli occhi al cielo affisa, e in lei converso </l>
     <l n="548">sembra per la pietate il cielo e 'l sole; </l>
     <l n="549">e la man nuda e fredda alzando verso </l>
     <l n="550">il cavaliero in vece di parole </l>
     <l n="551">gli dà pegno di pace. In questa forma </l>
     <l n="552">passa la bella donna, e par che dorma. </l>
    </lg>
    <lg n="70">
     <l n="553">Come l'alma gentile uscita ei vede, </l>
     <l n="554">rallenta quel vigor ch'avea raccolto; </l>
     <l n="555">e l'imperio di sé libero cede </l>
     <l n="556">al duol già fatto impetuoso e stolto, </l>
     <l n="557">ch'al cor si stringe e, chiusa in breve sede </l>
     <l n="558">la vita, empie di morte i sensi e 'l volto. </l>
     <l n="559">Già simile a l'estinto il vivo langue </l>
     <l n="560">al colore, al silenzio, a gli atti, al sangue. </l>
    </lg>
    <lg n="71">
     <l n="561">E ben la vita sua sdegnosa e schiva, </l>
     <l n="562">spezzando a forza il suo ritegno frale, </l>
     <l n="563">la bella anima sciolta al fin seguiva, </l>
     <l n="564">che poco inanzi a lei spiegava l'ale; </l>
     <l n="565">ma quivi stuol de' Franchi a caso arriva, </l>
     <l n="566">cui trae bisogno d'acqua o d'altro tale, </l>
     <l n="567">e con la donna il cavalier ne porta, </l>
     <l n="568">in sé mal vivo e morto in lei ch'è morta. </l>
    </lg>
    <lg n="72">
     <l n="569">Però che 'l duce loro ancor discosto </l>
     <l n="570">conosce a l'arme il principe cristiano, </l>
     <l n="571">onde v'accorre, e poi ravisa tosto </l>
     <l n="572">la vaga estinta, e duolsi al caso strano. </l>
     <l n="573">E già lasciar non volle a i lupi esposto </l>
     <l n="574">il bel corpo che stima ancor pagano, </l>
     <l n="575">ma sovra l'altrui braccia ambi li pone, </l>
     <l n="576">e ne vien di Tancredi al padiglione. </l>
    </lg>
    <lg n="73">
     <l n="577">A fatto ancor nel piano e lento moto </l>
     <l n="578">non si risente il cavalier ferito; </l>
     <l n="579">pur fievolmente geme, e quinci è noto </l>
     <l n="580">che 'l suo corso vital non è fornito. </l>
     <l n="581">Ma l'altro corpo tacito ed immoto </l>
     <l n="582">dimostra ben che n'è lo spirto uscito. </l>
     <l n="583">Così portati, è l'uno a l'altro appresso; </l>
     <l n="584">ma in differente stanza al fine è messo. </l>
    </lg>
    <lg n="74">
     <l n="585">I pietosi scudier già sono intorno </l>
     <l n="586">con vari uffici al cavalier giacente, </l>
     <l n="587">e già se 'n riede a i languidi occhi il giorno, </l>
     <l n="588">e le mediche mani e i detti ei sente; </l>
     <l n="589">ma pur dubbiosa ancor del suo ritorno, </l>
     <l n="590">non s'assecura attonita la mente. </l>
     <l n="591">Stupido intorno ei guarda, e i servi e 'l loco </l>
     <l n="592">al fin conosce; e dice afflitto e fioco: </l>
    </lg>
    <lg n="75">
     <l n="593">– Io vivo? io spiro ancora? e gli odiosi </l>
     <l n="594">rai miro ancor di questo infausto die? </l>
     <l n="595">Dì testimon de' miei misfatti ascosi, </l>
     <l n="596">che rimprovera a me le colpe mie! </l>
     <l n="597">Ahi! man timida e lenta, or ché non osi, </l>
     <l n="598">tu che sai tutte del ferir le vie, </l>
     <l n="599">tu, ministra di morte empia ed infame, </l>
     <l n="600">di questa vita rea troncar lo stame? </l>
    </lg>
    <lg n="76">
     <l n="601">Passa pur questo petto, e feri scempi </l>
     <l n="602">co 'l ferro tuo crudel fa' del mio core; </l>
     <l n="603">ma forse, usata a' fatti atroci ed empi, </l>
     <l n="604">stimi pietà dar morte al mio dolore. </l>
     <l n="605">Dunque i' vivrò tra memorandi essempi </l>
     <l n="606">misero mostro d'infelice amore: </l>
     <l n="607">misero mostro, a cui sol pena è degna </l>
     <l n="608">de l'immensa impietà la vita indegna. </l>
    </lg>
    <lg n="77">
     <l n="609">Vivrò fra i miei tormenti e le mie cure, </l>
     <l n="610">mie giuste furie, forsennato, errante; </l>
     <l n="611">paventerò l'ombre solinghe e scure </l>
     <l n="612">che 'l primo error mi recheranno inante, </l>
     <l n="613">e del sol che scoprì le mie sventure, </l>
     <l n="614">a schivo ed in orrore avrò il sembiante. </l>
     <l n="615">Temerò me medesmo; e da me stesso </l>
     <l n="616">sempre fuggendo, avrò me sempre appresso. </l>
    </lg>
    <lg n="78">
     <l n="617">Ma dove, oh lasso me!, dove restaro </l>
     <l n="618">le reliquie del corpo e bello e casto? </l>
     <l n="619">Ciò ch'in lui sano i miei furor lasciaro, </l>
     <l n="620">dal furor de le fère è forse guasto. </l>
     <l n="621">Ahi troppo nobil preda! ahi dolce e caro </l>
     <l n="622">troppo e pur troppo prezioso pasto! </l>
     <l n="623">ahi sfortunato! in cui l'ombre e le selve </l>
     <l n="624">irritaron me prima e poi le belve. </l>
    </lg>
    <lg n="79">
     <l n="625">Io pur verrò là dove sète; e voi </l>
     <l n="626">meco avrò, s'anco sète, amate spoglie. </l>
     <l n="627">Ma s'egli avien che i vaghi membri suoi </l>
     <l n="628">stati sian cibo di ferine voglie, </l>
     <l n="629">vuo' che la bocca stssa anco me ingoi, </l>
     <l n="630">e 'l ventre chiuda me che lor raccoglie: </l>
     <l n="631">onorata per me tomba e felice, </l>
     <l n="632">ovunque sia, s'esser con lor mi lice. – </l>
    </lg>
    <lg n="80">
     <l n="633">Così parla quel misero, e gli è detto </l>
     <l n="634">ch'ivi quel corpo avean per cui si dole: </l>
     <l n="635">rischiarar parve il tenebroso aspetto, </l>
     <l n="636">qual le nube un balen che passe e vole; </l>
     <l n="637">e da i riposi sollevò del letto </l>
     <l n="638">l'inferma de le membra e tarda mole; </l>
     <l n="639">e traendo a gran pena il fianco lasso, </l>
     <l n="640">colà rivolse vacillando il passo. </l>
    </lg>
    <lg n="81">
     <l n="641">Ma come giunse, e vide in quel bel seno, </l>
     <l n="642">opera di sua man, l'empia ferita, </l>
     <l n="643">e quasi un ciel notturno anco sereno </l>
     <l n="644">senza splendor la faccia scolorita, </l>
     <l n="645">tremò così che ne cadea, se meno </l>
     <l n="646">era vicina la fedele aita. </l>
     <l n="647">Poi disse: – Oh viso che puoi far la morte </l>
     <l n="648">dolce, ma raddolcir non puoi mia sorte! </l>
    </lg>
    <lg n="82">
     <l n="649">Oh bella destra che 'l soave pegno </l>
     <l n="650">d'amicizia e di pace a me porgesti! </l>
     <l n="651">quali or, lasso!, vi trovo? e qual ne vegno? </l>
     <l n="652">E voi, leggiadre membra, or non son questi </l>
     <l n="653">del mio ferino e scelerato sdegno </l>
     <l n="654">vestigi miserabili e funesti? </l>
     <l n="655">Oh di par con la man luci spietate: </l>
     <l n="656">essa le piaghe fe', voi le mirate. </l>
    </lg>
    <lg n="83">
     <l n="657">Asciutte le mirate? or corra, dove </l>
     <l n="658">nega d'andare il pianto, il sangue mio. – </l>
     <l n="659">Qui tronca le parole, e come il move </l>
     <l n="660">suo disperato di morir desio, </l>
     <l n="661">squarcia le fasce e le ferite, e piove </l>
     <l n="662">da le sue piaghe essacerbate un rio; </l>
     <l n="663">e s'uccidea, ma quella doglia acerba, </l>
     <l n="664">co 'l trarlo di se stesso, in vita il serba. </l>
    </lg>
    <lg n="84">
     <l n="665">Posto su 'l letto, e l'anima fugace </l>
     <l n="666">fu richiamata a gli odiosi uffici. </l>
     <l n="667">Ma la garrula fama omai non tace </l>
     <l n="668">l'aspre sue angoscie e i suoi casi infelici. </l>
     <l n="669">Vi tragge il pio Goffredo, e la verace </l>
     <l n="670">turba v'accorre de' più degni amici. </l>
     <l n="671">Ma né grave ammonir, né pregar dolce </l>
     <l n="672">l'ostinato de l'alma affanno molce. </l>
    </lg>
    <lg n="85">
     <l n="673">Qual in membro gentil piaga mortale </l>
     <l n="674">tocca s'inaspra e in lei cresce il dolore, </l>
     <l n="675">tal da i dolci conforti in sì gran male </l>
     <l n="676">più inacerbisce medicato il core. </l>
     <l n="677">Ma il venerabil Piero, a cui ne cale </l>
     <l n="678">come d'agnella inferma al buon pastore, </l>
     <l n="679">con parole gravissime ripiglia </l>
     <l n="680">il vaneggiar suo lungo, e lui consiglia: </l>
    </lg>
    <lg n="86">
     <l n="681">– O Tancredi, Tancredi, o da te stesso </l>
     <l n="682">troppo diverso e da i princìpi tuoi, </l>
     <l n="683">chi sì t'assorda? e qual nuvol sì spesso </l>
     <l n="684">di cecità fa che veder non puoi? </l>
     <l n="685">Questa sciagura tua del Cielo è un messo; </l>
     <l n="686">non vedi lui? non odi i detti suoi? </l>
     <l n="687">che ti sgrida, e richiama a la smarrita </l>
     <l n="688">strada che pria segnasti e te l'addita? </l>
    </lg>
    <lg n="87">
     <l n="689">A gli atti del primiero ufficio degno </l>
     <l n="690">di cavalier di Cristo ei ti rappella, </l>
     <l n="691">che lasciasti per farti (ahi cambio indegno!) </l>
     <l n="692">drudo d'una fanciulla a Dio rubella. </l>
     <l n="693">Seconda aversità, pietoso sdegno </l>
     <l n="694">con leve sferza di là su flagella </l>
     <l n="695">tua folle colpa, e fa di tua salute </l>
     <l n="696">te medesmo ministro; e tu 'l rifiute? </l>
    </lg>
    <lg n="88">
     <l n="697">Rifiuti dunque, ahi sconoscente!, il dono </l>
     <l n="698">del Ciel salubre e 'ncontra lui t'adiri? </l>
     <l n="699">Misero, dove corri in abbandono </l>
     <l n="700">a i tuoi sfrenati e rapidi martìri? </l>
     <l n="701">Sei giunto, e pendi già cadente e prono </l>
     <l n="702">su 'l precipizio eterno; e tu no 'l miri? </l>
     <l n="703">Miralo, prego, e te raccogli, e frena </l>
     <l n="704">quel dolor ch'a morir doppio ti mena. – </l>
    </lg>
    <lg n="89">
     <l n="705">Tace, e in colui de l'un morir la tema </l>
     <l n="706">poté de l'altro intepidir la voglia. </l>
     <l n="707">Nel cor dà loco a que' conforti, e scema </l>
     <l n="708">l'impeto interno de l'interna doglia, </l>
     <l n="709">ma non così che ad or ad or non gema </l>
     <l n="710">e che la lingua a lamentar non scioglia, </l>
     <l n="711">or seco parlando, or con la sciolta </l>
     <l n="712">anima che dal Ciel forse l'ascolta. </l>
    </lg>
    <lg n="90">
     <l n="713">Lei nel partir, lei nel tornar del sole </l>
     <l n="714">chiama con voce stanca, e prega e plora, </l>
     <l n="715">come usignuol cui 'l villan duro invole </l>
     <l n="716">dal nido i figli non pennuti ancora, </l>
     <l n="717">che in miserabil canto afflitte e sole </l>
     <l n="718">piange le notti, e n'empie i boschi e l'òra. </l>
     <l n="719">Al fin co 'l novo dì rinchiude alquanto </l>
     <l n="720">i lumi, e 'l sonno in lor serpe fra 'l pianto. </l>
    </lg>
    <lg n="91">
     <l n="721">Ed ecco in sogno di stellata veste </l>
     <l n="722">cinta gli appar la sospirata amica: </l>
     <l n="723">bella assai più, ma lo splendor celeste </l>
     <l n="724">orna e non toglie la notizia antica; </l>
     <l n="725">e con dolce atto di pietà le meste </l>
     <l n="726">luci par che gli asciughi, e così dica: </l>
     <l n="727">&lt;&lt;Mira come son bella e come lieta, </l>
     <l n="728">fedel mio caro, e in me tuo duolo acqueta. </l>
    </lg>
    <lg n="92">
     <l n="729">Tale i' son, tua mercé: tu me da i vivi </l>
     <l n="730">del mortal mondo, per error togliesti; </l>
     <l n="731">tu in grembo a Dio fra gli immortali e divi, </l>
     <l n="732">per pietà, di salir degna mi fèsti. </l>
     <l n="733">Quivi io beata amando godo, e quivi </l>
     <l n="734">spero che per te loco anco s'appresti, </l>
     <l n="735">ove al gran Sole e ne l'eterno die </l>
     <l n="736">vagheggiarai le sue bellezze e mie. </l>
    </lg>
    <lg n="93">
     <l n="737">Se tu medesmo non t'invidii il Cielo </l>
     <l n="738">e non travii co 'l vaneggiar de' sensi </l>
     <l n="739">vivi e sappi ch'io t'amo, e non te 'l celo, </l>
     <l n="740">quanto più creatura amar conviensi.&gt;&gt; </l>
     <l n="741">Così dicendo, fiammeggiò di zelo </l>
     <l n="742">per gli occhi, fuor del mortal uso accensi; </l>
     <l n="743">poi nel profondo de' suoi rai si chiuse </l>
     <l n="744">e sparve, e novo in lui conforto infuse. </l>
    </lg>
    <lg n="94">
     <l n="745">Consolato ei si desta e si rimette </l>
     <l n="746">de' medicanti a la discreta aita, </l>
     <l n="747">e intanto sepellir fa le dilette </l>
     <l n="748">membra ch'informò già la nobil vita. </l>
     <l n="749">E se non fu di ricche pietre elette </l>
     <l n="750">la tomba e da man dedala scolpita, </l>
     <l n="751">fu scelto almeno il sasso, e chi gli diede </l>
     <l n="752">figura, quanto il tempo ivi concede. </l>
    </lg>
    <lg n="95">
     <l n="753">Quivi da faci in lungo ordine accese </l>
     <l n="754">con nobil pompa accompagnar la feo, </l>
     <l n="755">e le sue arme, a un nudo pin sospese, </l>
     <l n="756">vi spiegò sovra in forma di trofeo. </l>
     <l n="757">Ma come prima alzar le membra offese </l>
     <l n="758">nel dì seguente il cavalier poteo, </l>
     <l n="759">di riverenza pieno e di pietate </l>
     <l n="760">visitò le sepolte ossa onorate. </l>
    </lg>
    <lg n="96">
     <l n="761">Giunto a la tomba, ove al suo spirto vivo </l>
     <l n="762">dolorosa prigione il Ciel prescrisse, </l>
     <l n="763">pallido, freddo, muto, e quasi privo </l>
     <l n="764">di movimento, al marmo gli occhi affise. </l>
     <l n="765">Al fin, sgorgando un lagrimoso rivo, </l>
     <l n="766">in un languido: –oimè! – proruppe, e disse: </l>
     <l n="767">– O sasso amato ed onorato tanto, </l>
     <l n="768">che dentro hai le mie fiamme e fuori il pianto, </l>
    </lg>
    <lg n="97">
     <l n="769">non di morte sei tu, ma di vivaci </l>
     <l n="770">ceneri albergo, ove è riposto Amore; </l>
     <l n="771">e ben sento io da te l'usate faci, </l>
     <l n="772">men dolci sì, ma non men calde al core. </l>
     <l n="773">Deh! prendi i miei sospiri, e questi baci </l>
     <l n="774">prendi ch'io bagno di doglioso umore; </l>
     <l n="775">e dalli tu, poi ch'io non posso, almeno </l>
     <l n="776">a le amate reliquie c'hai nel seno </l>
    </lg>
    <lg n="98">
     <l n="777">Dalli lor tu, ché se mai gli occhi gira </l>
     <l n="778">l'anima bella a le sue belle spoglie, </l>
     <l n="779">tua pietate e mio ardir non avrà in ira, </l>
     <l n="780">ch'odio o sdegno là su non si raccoglie. </l>
     <l n="781">Perdona ella il mio fallo, e sol respira </l>
     <l n="782">in questa speme il cor fra tante doglie. </l>
     <l n="783">Sa ch'empia è sol la mano; e non l'è noia </l>
     <l n="784">che, s'amando lei vissi, amando moia. </l>
    </lg>
    <lg n="99">
     <l n="785">E amando morrò: felice giorno, </l>
     <l n="786">quando che sia; ma più felice molto, </l>
     <l n="787">se come errando or vado a te d'intorno, </l>
     <l n="788">allor sarò dentro al tuo grembo accolto. </l>
     <l n="789">Faccian l'anime amiche in Ciel soggiorno, </l>
     <l n="790">sia l'un cenere e l'altro in un sepolto; </l>
     <l n="791">ciò che 'l viver non ebbe, abbia la morte. </l>
     <l n="792">Oh se sperar ciò lice, altera sorte! – </l>
    </lg>
    <lg n="100">
     <l n="793">Confusamente si bisbiglia intanto </l>
     <l n="794">del caso reo ne la rinchiusa terra. </l>
     <l n="795">Poi s'accerta e divulga, e in ogni canto </l>
     <l n="796">de la città smarrita il romor erra </l>
     <l n="797">misto di gridi e di femineo pianto; </l>
     <l n="798">non altramente che se presa in guerra </l>
     <l n="799">tutta ruini, e 'l foco e i nemici empi </l>
     <l n="800">volino per le case e per li tèmpi. </l>
    </lg>
    <lg n="101">
     <l n="801">Ma tutti gli occhi Arsete in sé rivolve, </l>
     <l n="802">miserabil di gemito e d'aspetto. </l>
     <l n="803">Ei come gli altri in lagrime non solve </l>
     <l n="804">il duol, ché troppo è d'indurato affetto; </l>
     <l n="805">ma i bianchi crini suoi d'immonda polve </l>
     <l n="806">si sparge e brutta, e fiede il volto e 'l petto. </l>
     <l n="807">Or mentre in lui vòlte le turbe sono, </l>
     <l n="808">va in mezzo Argante e parla in cotal suono: </l>
    </lg>
    <lg n="102">
     <l n="809">– Ben volev'io, quando primier m'accorsi </l>
     <l n="810">che fuor si rimanea la donna forte, </l>
     <l n="811">seguirla immantinente; e ratto corsi </l>
     <l n="812">per correr seco una medesma sorte. </l>
     <l n="813">Che non feci o non dissi? o quai non porsi </l>
     <l n="814">preghiere al re che fèsse aprir le porte? </l>
     <l n="815">Ei me pregante, e contendente invano, </l>
     <l n="816">con l'imperio affrenò c'ha qui soprano. </l>
    </lg>
    <lg n="103">
     <l n="817">Ahi! che s'io allora usciva, o dal periglio </l>
     <l n="818">qui ricondotta la guerriera avrei, </l>
     <l n="819">o chiusi, ov'ella il terren fe' vermiglio, </l>
     <l n="820">con memorabil fine i giorni miei. </l>
     <l n="821">Ma che potevo io più? parve al consiglio </l>
     <l n="822">de gli uomini altramete e de gli dèi: </l>
     <l n="823">ella morì di fatal morte, ed io </l>
     <l n="824">quant'or conviensi a me già non oblio. </l>
    </lg>
    <lg n="104">
     <l n="825">Odi, Gierusalem, ciò che prometta </l>
     <l n="826">Argante; odi 'l tu, Cielo; e se in ciò manco, </l>
     <l n="827">fulmina su 'l mio capo: io la vendetta </l>
     <l n="828">giuro di far ne l'omicida franco, </l>
     <l n="829">che per la costei morte a me s'aspetta, </l>
     <l n="830">né questa spada mai depor dal fianco </l>
     <l n="831">insin ch'ella a Tancredi il cor non passi </l>
     <l n="832">e 'l cadavero infame a i corvi lassi. – </l>
    </lg>
    <lg n="105">
     <l n="833">Così disse egli, e l'aure popolari </l>
     <l n="834">con applauso seguìr le voci estreme; </l>
     <l n="835">e imaginando sol, temprò gli amari </l>
     <l n="836">l'aspettata vendetta in quel che geme. </l>
     <l n="837">Oh vani giuramenti! ecco contrari </l>
     <l n="838">seguir tosto gli effetti a l'alta speme, </l>
     <l n="839">e cader questi in tenzon pari estinto </l>
     <l n="840">sotto colui ch'ei fa già preso e vinto. </l>
    </lg>
   </lg>
  </body>
 </text>
</TEI>