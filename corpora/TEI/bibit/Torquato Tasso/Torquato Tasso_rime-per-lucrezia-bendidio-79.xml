<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 79</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-79</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 79</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 79</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qualor madonna i miei lamenti accoglie</l>
     <l n="2">e mostra di gradire il foco ond'ardo,</l>
     <l n="3">sprona il desio, che, più di tigre o pardo,</l>
     <l n="4">veloce allor da la ragion mi scioglie;</l>
    </lg>
    <lg n="2">
     <l n="5">ma se temprando l'infiammate voglie</l>
     <l n="6">di sdegno s'arma e vibra irato sguardo,</l>
     <l n="7">già far non può quel corso pigro e tardo,</l>
     <l n="8">ma par che più m'affretti e più m'invoglie:</l>
    </lg>
    <lg n="3">
     <l n="9">perché l'orgoglio s'addolcisce e prende</l>
     <l n="10">sembianza di pietate, e 'n quel sereno</l>
     <l n="11">sono tranquilli ancor gli sdegni e l'ire.</l>
    </lg>
    <lg n="4">
     <l n="12">Or chi fia mai ch'arresti il mio desire</l>
     <l n="13">s'egualmente lo spinge e pronto il rende</l>
     <l n="14">con sembiante virtù lo sprone e 'l freno?</l>
    </lg>
   </lg>
  </body>
 </text>
</TEI>