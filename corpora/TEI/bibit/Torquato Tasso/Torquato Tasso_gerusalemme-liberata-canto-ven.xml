<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO VENTESIMO</title>
    <author>Torquato Tasso</author>
   </titleStmt>
   <extent>
    <measure unit="stanza">144</measure>
    <measure unit="line">1152</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-ven</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO VENTESIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO VENTESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già il sole avea desti i mortali a l'opre, </l>
     <l n="2">già diece ore del giorno eran rascorse, </l>
     <l n="3">quando lo stuol ch'a la gran torre è sopre </l>
     <l n="4">un non so che da lunge ombroso scorse, </l>
     <l n="5">quasi nebbia ch'a sera il mondo copre, </l>
     <l n="6">e ch'era il campo amico al fin s'accorse, </l>
     <l n="7">che tutto intorno il ciel di polve adombra </l>
     <l n="8">e i colli sotto e le campagne ingombra. </l>
    </lg>
    <lg n="2">
     <l n="9">Alzano allor da l'alta cima i gridi </l>
     <l n="10">insino al ciel l'assediate genti, </l>
     <l n="11">con quel romor che da i traci lidi </l>
     <l n="12">vanno a stormi le gru ne' giorni algenti </l>
     <l n="13">e tra le nubi a più tiepidi lidi </l>
     <l n="14">fuggon stridendo inanzi a i freddi venti, </l>
     <l n="15">ch'or la giunta speranza in lor fa pronte </l>
     <l n="16">la mano al saettar, la lingua a l'onte. </l>
    </lg>
    <lg n="3">
     <l n="17">Ben s'avisaro i Franchi onde de l'ire </l>
     <l n="18">l'impeto novo e 'l minacciar procede, </l>
     <l n="19">e miran d'alta parte; ed apparire </l>
     <l n="20">il poderoso campo indi si vede. </l>
     <l n="21">Sùbito avampa il generoso ardire </l>
     <l n="22">in que' petti feroci e pugna chiede. </l>
     <l n="23">La gioventute altera accolta insieme: </l>
     <l n="24">– Dà – grida – il segno, invitto duce –, e freme. </l>
    </lg>
    <lg n="4">
     <l n="25">Ma nega il saggio offrir battaglia inante </l>
     <l n="26">a i novi albori e tien gli audaci a freno, </l>
     <l n="27">né pur con pugna instabile e vagante </l>
     <l n="28">vuol che si tentin gl'inimici almeno. </l>
     <l n="29">– Ben è ragion – dicea – che dopo tante </l>
     <l n="30">fatiche un giorno io vi ristori a pieno. – </l>
     <l n="31">Forse ne' suoi nemici anco la folle </l>
     <l n="32">credenza di se stessi ei nudrir volle. </l>
    </lg>
    <lg n="5">
     <l n="33">Si prepara ciascun, de la novella </l>
     <l n="34">luce aspettando cupido il ritorno. </l>
     <l n="35">Non fu mai l'aria sì serena e bella </l>
     <l n="36">come a l'uscir del memorabil giorno: </l>
     <l n="37">l'alba lieta rideva, e parea ch'ella </l>
     <l n="38">tutti i raggi del sole avesse intorno; </l>
     <l n="39">e 'l lume usato accrebbe, e senza velo </l>
     <l n="40">volse mirar l'opere grandi il cielo. </l>
    </lg>
    <lg n="6">
     <l n="41">Come vide spuntar l'aureo mattino, </l>
     <l n="42">mena fuori Goffredo il campo instrutto. </l>
     <l n="43">Ma pon Raimondo intorno al palestino </l>
     <l n="44">tiranno e de' fedeli il popol tutto </l>
     <l n="45">che dal paese di Soria vicino </l>
     <l n="46">a' suoi liberator s'era condutto: </l>
     <l n="47">numero grande; e pur non questo solo, </l>
     <l n="48">ma di Guasconi ancor lascia uno stuolo. </l>
    </lg>
    <lg n="7">
     <l n="49">Vassene, e tal è in vista il sommo duce </l>
     <l n="50">ch'altri certa vittoria indi presume. </l>
     <l n="51">Novo favor del Cielo in lui riluce </l>
     <l n="52">e 'l fa grande ed augusto oltra il costume: </l>
     <l n="53">gli empie d'onor la faccia e vi riduce </l>
     <l n="54">di giovenezza il bel purpureo lume, </l>
     <l n="55">e ne l'atto de gli occhi e de le membra </l>
     <l n="56">altro che mortal cosa egli rassembra. </l>
    </lg>
    <lg n="8">
     <l n="57">Ma non lunge se 'n va che giunge a fronte </l>
     <l n="58">de l'attendato essercito pagano, </l>
     <l n="59">e prender fa, ne l'arrivar, un monte </l>
     <l n="60">ch'egli ha da tergo e da sinistra mano; </l>
     <l n="61">e l'ordinanza poi, larga di fronte, </l>
     <l n="62">di fianchi angusta, spiega inverso il piano, </l>
     <l n="63">stringe in mezzo i pedoni e rende alati </l>
     <l n="64">con l'ale de' cavalli entrambi i lati. </l>
    </lg>
    <lg n="9">
     <l n="65">Nel corno manco, il qual s'appressa a l'erto </l>
     <l n="66">de l'occupato colle e s'assecura, </l>
     <l n="67">pon l'un e l'altro prencipe Roberto, </l>
     <l n="68">dà le parti di mezzo al frate in cura. </l>
     <l n="69">Egli a destra s'alluoga, ove è l'aperto </l>
     <l n="70">e 'l periglioso più de la pianura, </l>
     <l n="71">ove il nemico, che di gente avanza, </l>
     <l n="72">di circondarlo aver potea speranza. </l>
    </lg>
    <lg n="10">
     <l n="73">E qui i suoi Loteringhi e qui dispone </l>
     <l n="74">le meglio armate genti e le più elette, </l>
     <l n="75">qui tra cavalli arcieri alcun pedone </l>
     <l n="76">uso a pugnar tra' cavalier framette. </l>
     <l n="77">Poscia d'aventurier forma un squadrone </l>
     <l n="78">e d'altri altronde scelti, e presso il mette; </l>
     <l n="79">mette loro in disparte al lato destro, </l>
     <l n="80">e Rinaldo ne fa duce e maestro. </l>
    </lg>
    <lg n="11">
     <l n="81">Ed a lui dice: – In te, signor, riposta </l>
     <l n="82">la vittoria e la somma è de le cose. </l>
     <l n="83">Tieni tu la tua schiera alquanto ascosta </l>
     <l n="84">dietro a queste ali grandi e spaziose. </l>
     <l n="85">Quando appressa il nemico, e tu di costa </l>
     <l n="86">l'assali e rendi van quanto e' propose. </l>
     <l n="87">Proposto avrà, se 'l mio pensier non falle, </l>
     <l n="88">girando a i fianchi urtarci ed a le spalle. – </l>
    </lg>
    <lg n="12">
     <l n="89">Quindi sovra un corsier di schiera in schiera </l>
     <l n="90">parea volar tra' cavalier, tra' fanti. </l>
     <l n="91">Tutto il volto scopria per la visiera: </l>
     <l n="92">fulminava ne gli occhi e ne' sembianti. </l>
     <l n="93">Confortò il dubbio e confermò chi spera </l>
     <l n="94">ed a l'audace rammentò i suoi vanti </l>
     <l n="95">e le sue prove al forte: a chi maggiori </l>
     <l n="96">gli stipendi promise, a chi gli onori. </l>
    </lg>
    <lg n="13">
     <l n="97">Al fin colà fermossi ove le prime </l>
     <l n="98">e più nobili squadre erano accolte, </l>
     <l n="99">e cominciò da loco assai sublime </l>
     <l n="100">parlare, ond'è rapito ogn'uom ch'ascolte. </l>
     <l n="101">Come in torrenti da l'alpestri cime </l>
     <l n="102">soglion giù derivar le navi sciolte, </l>
     <l n="103">così correan volubili e veloci </l>
     <l n="104">da la sua bocca le canore voci. </l>
    </lg>
    <lg n="14">
     <l n="105">– O de' nemici di Giesù flagello, </l>
     <l n="106">campo mio, domator de l'Oriente, </l>
     <l n="107">ecco l'ultimo giorno, ecco pur quello </l>
     <l n="108">che già tanto bramaste omai presente. </l>
     <l n="109">Né senza alta cagion ch'il suo rubello </l>
     <l n="110">popolo or si raccolga il Ciel consente: </l>
     <l n="111">ogni vostro nimico ha qui congiunto </l>
     <l n="112">per fornir molte guerre in un sol punto. </l>
    </lg>
    <lg n="15">
     <l n="113">Noi raccorrem molte vittorie in una, </l>
     <l n="114">né fia maggiore il rischio o la fatica. </l>
     <l n="115">Non sia, non sia tra voi temenza alcuna </l>
     <l n="116">in veder così grande oste nimica, </l>
     <l n="117">ché discorde fra sé mal si raguna </l>
     <l n="118">e ne gli ordini suoi se stessa intrica, </l>
     <l n="119">e di chi pugni il numero fia poco: </l>
     <l n="120">mancherà il core a molti, a molti il loco. </l>
    </lg>
    <lg n="16">
     <l n="121">Quei che incontra verranci, uomini ignudi </l>
     <l n="122">fian per lo più, senza vigor, senz'arte, </l>
     <l n="123">che dal lor ozio o da i servili studi </l>
     <l n="124">sol violenza or allontana e parte. </l>
     <l n="125">Le spade omai tremar, tremar gli scudi, </l>
     <l n="126">tremar veggio l'insegne in quella parte, </l>
     <l n="127">conosco i suoni incerti e i dubbi moti: </l>
     <l n="128">veggio la morte loro a i segni noti. </l>
    </lg>
    <lg n="17">
     <l n="129">Quel capitan che cinto d'ostro e d'oro </l>
     <l n="130">dispon le squadre, e par sì fero in vista, </l>
     <l n="131">vinse forse talor l'Arabo o 'l Moro, </l>
     <l n="132">ma 'l suo valor non fia ch'a noi resista. </l>
     <l n="133">Che farà, benché saggio, in tanta loro </l>
     <l n="134">confusione e sì torbida e mista? </l>
     <l n="135">Mal noto è, credo, e mal conosce i sui, </l>
     <l n="136">ed a pochi può dir: &lt;&lt;Tu fosti, io fui.&gt;&gt; </l>
    </lg>
    <lg n="18">
     <l n="137">Ma capitano i' son di gente eletta: </l>
     <l n="138">pugnammo un tempo e trionfammo insieme, </l>
     <l n="139">e poscia un tempo a mio voler l'ho retta. </l>
     <l n="140">Di chi di voi non so la patria o 'l seme? </l>
     <l n="141">quale spada m'è ignota? o qual saetta, </l>
     <l n="142">benché per l'aria ancor sospesa treme, </l>
     <l n="143">non saprei dir se franca o se d'Irlanda, </l>
     <l n="144">e quale a punto il braccio è che la manda? </l>
    </lg>
    <lg n="19">
     <l n="145">Chiedo solite cose: ognun qui sembri </l>
     <l n="146">quel medesmo ch'altrove i' l'ho già visto; </l>
     <l n="147">e l'usato suo zelo abbia, e rimembri </l>
     <l n="148">l'onor suo, l'onor mio, l'onor di Cristo. </l>
     <l n="149">Ite, abbattete gli empi; e i tronchi membri </l>
     <l n="150">calcate, e stabilite il santo acquisto. </l>
     <l n="151">Ché più vi tengo a bada? assai distinto </l>
     <l n="152">ne gli occhi vostri il veggio: avete vinto. – </l>
    </lg>
    <lg n="20">
     <l n="153">Parve che nel fornir di tai parole </l>
     <l n="154">scendesse un lampo lucido e sereno, </l>
     <l n="155">come tal volta estiva notte sòle </l>
     <l n="156">scoter dal manto suo stella o baleno. </l>
     <l n="157">Ma questo creder si potea che 'l sole </l>
     <l n="158">giuso il mandasse dal più interno seno; </l>
     <l n="159">e parve al capo irgli girango, e segno </l>
     <l n="160">alcun pensollo di futuro regno. </l>
    </lg>
    <lg n="21">
     <l n="161">Forse (se deve infra celesti arcani </l>
     <l n="162">prosuntuosa entrar lingua mortale) </l>
     <l n="163">agnol custode fu che da i soprani </l>
     <l n="164">cori discese, e 'l circondò con l'ale. </l>
     <l n="165">Mentre ordinò Goffredo i suoi cristiani </l>
     <l n="166">e parlò fra le schiere in guisa tale, </l>
     <l n="167">l'egizio capitan lento non fue </l>
     <l n="168">ad ordinare, a confortar le sue. </l>
    </lg>
    <lg n="22">
     <l n="169">Trasse le squadre fuor, come veduto </l>
     <l n="170">fu da lunge venirne il popol franco, </l>
     <l n="171">e fece anch'ei l'essercito cornuto, </l>
     <l n="172">co' fanti in mezzo e i cavalieri al fianco. </l>
     <l n="173">E per sé il corno destro ha ritenuto, </l>
     <l n="174">e prepose Altamoro al lato manco; </l>
     <l n="175">Muleasse fra loro i fanti guida, </l>
     <l n="176">e in mezzo è poi de la battaglia Armida. </l>
    </lg>
    <lg n="23">
     <l n="177">Co 'l duce a destra è il re de gli Indiani </l>
     <l n="178">e Tisaferno e tutto il regio stuolo. </l>
     <l n="179">Ma dove stender può ne' larghi piani </l>
     <l n="180">l'ala sinistra più spedito il volo, </l>
     <l n="181">Altamoro ha i re persi e i re africani </l>
     <l n="182">e i duo che manda il più fervente suolo. </l>
     <l n="183">Quinci le frombe e le balestre e gli archi </l>
     <l n="184">esser tutti dovean rotati e scarchi. </l>
    </lg>
    <lg n="24">
     <l n="185">Così Emiren gli schiera, e corre anch'esso </l>
     <l n="186">per le parti di mezzo e per gli estremi: </l>
     <l n="187">per interpreti or parla, or per se stesso, </l>
     <l n="188">mesce lodi e rampogne e pene e premi. </l>
     <l n="189">Talor dice ad alcun: – Perché dimesso </l>
     <l n="190">mostri, soldato, il volto? e di che temi? </l>
     <l n="191">che pote un contra cento? io mi confido </l>
     <l n="192">sol con l'ombra fugarli e sol co 'l grido. – </l>
    </lg>
    <lg n="25">
     <l n="193">Ad altri: – O valoroso, or via con questa </l>
     <l n="194">faccia a ritòr la preda a noi rapita. – </l>
     <l n="195">L'imagine ad alcuno in mente desta, </l>
     <l n="196">glie la figura quasi e glie l'addita, </l>
     <l n="197">de la pregante patria e de la mesta </l>
     <l n="198">supplice famigliuola sbigottita. </l>
     <l n="199">– Credi – dicea – che la tua patria spieghi </l>
     <l n="200">per la mia lingua in tai parole i preghi: </l>
    </lg>
    <lg n="26">
     <l n="201">&lt;&lt;Guarda tu le mie leggi, e i sacri tèmpi </l>
     <l n="202">fa' ch'io del sangue mio non bagni e lavi; </l>
     <l n="203">assecura le vergini da gli empi, </l>
     <l n="204">e i sepolcri e le ceneri de gli avi.&gt;&gt; </l>
     <l n="205">A te, piangendo i lor passati tempi, </l>
     <l n="206">mostran la bianca chioma i vecchi gravi, </l>
     <l n="207">a te la moglie le mammelle e 'l petto, </l>
     <l n="208">le cune e i figli e 'l marital suo letto. – </l>
    </lg>
    <lg n="27">
     <l n="209">A molti poi dicea: – L'Asia campioni </l>
     <l n="210">vi fa de l'onor suo; da voi s'aspetta </l>
     <l n="211">contra que' pochi barbari ladroni </l>
     <l n="212">acerba, ma giustissima vendetta. – </l>
     <l n="213">Così con arti varie, in vari suoni </l>
     <l n="214">le varie genti a la battaglia alletta. </l>
     <l n="215">Ma già tacciono i duci, e le vicine </l>
     <l n="216">schiere non parte omai largo confine. </l>
    </lg>
    <lg n="28">
     <l n="217">Grande e mirabil cosa era il vedere </l>
     <l n="218">quando quel campo e questo a fronte venne </l>
     <l n="219">come, spiegate in ordine le schiere, </l>
     <l n="220">di mover già, già d'assalire accenne; </l>
     <l n="221">sparse al vento ondeggiando ir le bandiere </l>
     <l n="222">e ventolar su i gran cimier le penne: </l>
     <l n="223">abiti e fregi, imprese, arme e colori, </l>
     <l n="224">d'oro e di ferro al sol lampi e fulgori. </l>
    </lg>
    <lg n="29">
     <l n="225">Sembra d'alberi densi alta foresta </l>
     <l n="226">l'un campo e l'altro, di tant'aste abbonda. </l>
     <l n="227">Son tesi gli archi e son le lancie in resta, </l>
     <l n="228">vibransi i dardi e rotasi ogni fionda; </l>
     <l n="229">ogni cavallo in guerra anco s'appresta; </l>
     <l n="230">gli odii e 'l furor del suo signor seconda, </l>
     <l n="231">raspa, batte, nitrisce e si raggira, </l>
     <l n="232">gonfia le nari e fumo e foco spira. </l>
    </lg>
    <lg n="30">
     <l n="233">Bello in sì bella vista anco è l'orrore, </l>
     <l n="234">e di mezzo la tema esce il diletto. </l>
     <l n="235">Né men le trombe orribili e canore </l>
     <l n="236">sono a gli orecchi lieto e fero oggetto. </l>
     <l n="237">Pur il campo fedel, benché minore, </l>
     <l n="238">par di suon più mirabile e d'aspetto, </l>
     <l n="239">e canta in più guerriero e chiaro carme </l>
     <l n="240">ogni sua tromba, e maggior luce han l'arme. </l>
    </lg>
    <lg n="31">
     <l n="241">Fèr le trombe cristiane il primo invito, </l>
     <l n="242">risposer l'altre ed accettàr la guerra. </l>
     <l n="243">S'inginocchiaro i Franchi e riverito </l>
     <l n="244">da lor fu il Cielo, indi baciàr la terra. </l>
     <l n="245">Decresce in mezzo il campo; ecco è sparito: </l>
     <l n="246">l'un con l'altro nemico omai si serra. </l>
     <l n="247">Già fera zuffa è ne le corna, e inanti </l>
     <l n="248">spingonsi già con lor battaglia i fanti. </l>
    </lg>
    <lg n="32">
     <l n="249">Or chi fu il primo feritor cristiano </l>
     <l n="250">che facesse d'onor lodati acquisti? </l>
     <l n="251">Fosti, Gildippe, tu che 'l grande ircano, </l>
     <l n="252">che regnava in Ormùs, prima feristi </l>
     <l n="253">(tanto di gloria a la feminea mano </l>
     <l n="254">concesse il Cielo) e 'l petto a lui partisti. </l>
     <l n="255">Cade il trafitto, e nel cadere egli ode </l>
     <l n="256">dar gridando i nemici al colpo lode. </l>
    </lg>
    <lg n="33">
     <l n="257">Con la destra viril la donna stringe, </l>
     <l n="258">poi c'ha rotto il troncon, la buona spada, </l>
     <l n="259">e contra i Persi il corridor sospinge </l>
     <l n="260">e 'l folto de le schiere apre e dirada. </l>
     <l n="261">Coglie Zopiro là dove uom si cinge </l>
     <l n="262">e fa che quasi bipartito ei cada, </l>
     <l n="263">poi fèr la gola e tronca al crudo Alarco </l>
     <l n="264">de la voce e del cibo il doppio varco. </l>
    </lg>
    <lg n="34">
     <l n="265">D'un mandritto Artaserse, Argeo di punta, </l>
     <l n="266">l'uno atterra stordito e l'altro uccide. </l>
     <l n="267">Poscia i pieghevol nodi, ond'è congiunta </l>
     <l n="268">la manca al braccio, ad Ismael recide. </l>
     <l n="269">Lascia, cadendo, il fren la man disgiunta, </l>
     <l n="270">su gli orecchi al destriero il colpo stride; </l>
     <l n="271">ei, che si sente in suo poter la briglia, </l>
     <l n="272">fugge a traverso e gli ordini scompiglia. </l>
    </lg>
    <lg n="35">
     <l n="273">Questi e molti altri, ch'in silenzio preme </l>
     <l n="274">l'età vetusta, ella di vita toglie. </l>
     <l n="275">Stringonsi i Persi e vanle adosso insieme, </l>
     <l n="276">vaghi d'aver le gloriose spoglie. </l>
     <l n="277">Ma lo sposo fedel, che di lei teme, </l>
     <l n="278">corre in soccorso a la diletta moglie. </l>
     <l n="279">Così congiunta, la concorde coppia </l>
     <l n="280">ne la fida union le forze addoppia. </l>
    </lg>
    <lg n="36">
     <l n="281">Arte di schermo nova e non più udita </l>
     <l n="282">a i magnanimi amanti usar vedresti: </l>
     <l n="283">oblia di sé la guardia, e l'altrui vita </l>
     <l n="284">difende intentamente e quella e questi. </l>
     <l n="285">Ribatte i colpi la guerriera ardita </l>
     <l n="286">che vengono al suo caro aspri e molesti; </l>
     <l n="287">egli a l'arme a lei dritte oppon lo scudo, </l>
     <l n="288">v'opporria, s'uopo fosse, il capo ignudo. </l>
    </lg>
    <lg n="37">
     <l n="289">Propria l'altrui difesa, e propria face </l>
     <l n="290">l'uno e l'altro di lor l'altrui vendetta. </l>
     <l n="291">Egli dà morte ad Artabano audace, </l>
     <l n="292">per cui di Boecàn l'isola è retta, </l>
     <l n="293">e per l'istessa mano Alvante giace, </l>
     <l n="294">ch'osò pur di colpir la sua diletta. </l>
     <l n="295">Ella fra ciglio e ciglio ad Arimonte, </l>
     <l n="296">che 'l suo fedel battea, partì la fronte. </l>
    </lg>
    <lg n="38">
     <l n="297">Tal fean de' Persi strage, e via maggiore </l>
     <l n="298">la fea de' Franchi il re di Sarmacante, </l>
     <l n="299">ch'ove il ferro volgeva o 'l corridore, </l>
     <l n="300">uccideva, abbattea cavallo o fante. </l>
     <l n="301">Felice è qui colui che prima more, </l>
     <l n="302">né geme poi sotto il destrier pesante, </l>
     <l n="303">perché il destrier, se da la spada resta </l>
     <l n="304">alcun mal vivo avanzo, il morde e pesta. </l>
    </lg>
    <lg n="39">
     <l n="305">Riman da i colpi d'Altamoro ucciso </l>
     <l n="306">Brunellone il membruto, Ardonio il grande. </l>
     <l n="307">L'elemtto a l'uno e 'l capo è sì diviso </l>
     <l n="308">ch'ei ne pende su gli omeri a due bande. </l>
     <l n="309">Trafitto è l'altro insin là dove il riso </l>
     <l n="310">ha suo principio, e 'l cor dilata e spande, </l>
     <l n="311">talché (strano spettacolo ed orrendo!) </l>
     <l n="312">ridea sforzato e si moria ridendo. </l>
    </lg>
    <lg n="40">
     <l n="313">Né solamente discacciò costoro </l>
     <l n="314">la spada micidial dal dolce mondo, </l>
     <l n="315">ma spinti insieme a crudel morte foro </l>
     <l n="316">Gentonio, Guasco, Guido e'l buon Rosmondo. </l>
     <l n="317">Or chi narrar potria quanti Altamoro </l>
     <l n="318">n'abbatte, e frange il suo destrier co 'l pondo? </l>
     <l n="319">chi dire i nomi de le genti uccise? </l>
     <l n="320">chi del ferir, chi del morir le guise? </l>
    </lg>
    <lg n="41">
     <l n="321">Non è chi con quel fero omai s'affronte, </l>
     <l n="322">né chi pur lunge d'assalirlo accenne. </l>
     <l n="323">Sol rivolse Gildippe in lui la fronte, </l>
     <l n="324">né da quel dubbio paragon s'astenne. </l>
     <l n="325">Nulla Amazone mai su 'l Termodonte </l>
     <l n="326">imbracciò scudo o maneggiò bipenne </l>
     <l n="327">audace sì, com'ella audace inverso </l>
     <l n="328">al furor va del formidabil perso. </l>
    </lg>
    <lg n="42">
     <l n="329">Ferillo ove splendea d'oro e di smalto </l>
     <l n="330">barbarico diadema in su l'elmetto, </l>
     <l n="331">e 'l ruppe e sparse, onde il superbo ed alto </l>
     <l n="332">suo capo a forza egli è chinar constretto. </l>
     <l n="333">Ben di robusta man parve l'assalto </l>
     <l n="334">al re pagano, e n'ebbe onta e dispetto, </l>
     <l n="335">né tardò in vendicar l'ingiurie sue, </l>
     <l n="336">ché l'onta e la vendetta a un tempo fue. </l>
    </lg>
    <lg n="43">
     <l n="337">Quasi in quel punto in fronte egli percosse </l>
     <l n="338">la donna di percossa in modo fella </l>
     <l n="339">che d'ogni senso e di vigor la scosse: </l>
     <l n="340">cadea, ma 'l suo fedel la tenne in sella. </l>
     <l n="341">Fortuna loro o sua virtù pur fosse, </l>
     <l n="342">tanto bastogli e non ferì più in ella, </l>
     <l n="343">quasi leon magnanimo che lassi, </l>
     <l n="344">sdegnado, uom che si giaccia, e guardi e passi. </l>
    </lg>
    <lg n="44">
     <l n="345">Ormondo intanto, a le cui fere mani </l>
     <l n="346">era commessa la spietata cura, </l>
     <l n="347">misto con false insegne è fra' cristiani, </l>
     <l n="348">e i compagni con lui di sua congiura; </l>
     <l n="349">così lupi notturni, i quai di cani </l>
     <l n="350">mostrin sembianza, per la nebbia oscura </l>
     <l n="351">vanno a le mandre e spian come in lor s'entre, </l>
     <l n="352">la dubbia coda ristringendo al ventre. </l>
    </lg>
    <lg n="45">
     <l n="353">Giansi appressando, e non lontano al fianco </l>
     <l n="354">del pio Goffredo il fer pagan si mise. </l>
     <l n="355">Ma come il capitan l'orato e 'l bianco </l>
     <l n="356">vide apparir de le sospette assise: </l>
     <l n="357">– Ecco – gridò – quel traditor che franco </l>
     <l n="358">cerca mostrarsi in simulate guise, </l>
     <l n="359">ecco i suoi congiurati in me già mossi. – </l>
     <l n="360">Così dicendo, al perfido aventossi. </l>
    </lg>
    <lg n="46">
     <l n="361">Mortalmente piagollo, e quel fellone </l>
     <l n="362">non fère, non fa schermo e non s'arretra; </l>
     <l n="363">ma, come inanzi a gli occhi abbia 'l Gorgone </l>
     <l n="364">(e fu cotanto audace), or gela e impètra: </l>
     <l n="365">Ogni spada ed ogn'asta a lor s'oppone, </l>
     <l n="366">e si vòta in lor soli ogni faretra. </l>
     <l n="367">Va in tanti pezzi Ormondo e i suoi consorti, </l>
     <l n="368">che 'l cadavero pur non resta a i morti. </l>
    </lg>
    <lg n="47">
     <l n="369">Poi che di sangue ostil si vede asperso, </l>
     <l n="370">entra in guerra Goffredo, e là si volve </l>
     <l n="371">ove appresso vedea che 'l duce perso </l>
     <l n="372">le più ristrette squadre apre e dissolve, </l>
     <l n="373">sì che 'l suo stuolo omai n'andria disperso </l>
     <l n="374">come anzi l'Austro l'africana polve. </l>
     <l n="375">Vèr lui si drizza, e i suoi sgrida e minaccia; </l>
     <l n="376">e fermando chi fugge, assal chi caccia. </l>
    </lg>
    <lg n="48">
     <l n="377">Comincian qui le due feroci destre </l>
     <l n="378">pugna qual mai non vide Ida né Xanto. </l>
     <l n="379">Ma segue altrove aspra tenzon pedestre </l>
     <l n="380">fra Baldovino e Muleasse intanto, </l>
     <l n="381">né ferve men l'altra battaglia equestre </l>
     <l n="382">appresso il colle, a l'altro estremo canto, </l>
     <l n="383">ove il barbaro duce de le genti </l>
     <l n="384">pugna in persona e seco ha i duo potenti. </l>
    </lg>
    <lg n="49">
     <l n="385">Il rettor de le turbe e l'un Roberto </l>
     <l n="386">fan crudel zuffa, e lor virtù s'agguaglia. </l>
     <l n="387">Ma l'indian de l'altro ha l'elmo aperto, </l>
     <l n="388">e l'arme tuttavia gli fende e smaglia. </l>
     <l n="389">Tisaferno non ha nemico certo </l>
     <l n="390">che gli sia paragon degno in battaglia, </l>
     <l n="391">ma scorre ove la calca appar più folta, </l>
     <l n="392">e mesce varia uccisione e molta. </l>
    </lg>
    <lg n="50">
     <l n="393">Così si combatteva, e 'n dubbia lance </l>
     <l n="394">co 'l timor le speranze eran sospese. </l>
     <l n="395">Pien tutto il campo è di spezzate lance, </l>
     <l n="396">di rotti scudi e di troncato arnese, </l>
     <l n="397">di spade a i petti, a le squarciate pance </l>
     <l n="398">altre confitte, altre per terra stese, </l>
     <l n="399">di corpi, altri supini, altri co' volti, </l>
     <l n="400">quasi mordendo il suolo, al suol rivolti. </l>
    </lg>
    <lg n="51">
     <l n="401">Giace il cavallo al suo signore appresso, </l>
     <l n="402">giace il compagno appo il compagno estinto, </l>
     <l n="403">giace il nemico appo il nemico, e spesso </l>
     <l n="404">su 'l morto il vivo, il vincitor su 'l vinto. </l>
     <l n="405">Non v'è silenzio e non v'è grido espresso, </l>
     <l n="406">ma odi un non so che roco e indistinto: </l>
     <l n="407">fremiti di furor, mormori d'ira, </l>
     <l n="408">gemiti di chi langue e di chi spira. </l>
    </lg>
    <lg n="52">
     <l n="409">L'arme, che già sì liete in vista foro, </l>
     <l n="410">faceano or mostra paventosa e mesta: </l>
     <l n="411">perduti ha i lampi il ferro, i raggi l'oro, </l>
     <l n="412">nulla vaghezza a i bei color più resta. </l>
     <l n="413">Quanto apparia d'adorno e di decoro </l>
     <l n="414">ne' cimieri e ne' fregi, or si calpesta; </l>
     <l n="415">la polve ingombra ciò ch'al sangue avanza, </l>
     <l n="416">tanto i campi mutata avean sembianza. </l>
    </lg>
    <lg n="53">
     <l n="417">Gli Arabi allora, e gli Etiòpi e i Mori, </l>
     <l n="418">che l'estremo tenean del lato manco, </l>
     <l n="419">giansi spiegando e distendendo in fòri, </l>
     <l n="420">giravan poi de gli inimici al fianco; </l>
     <l n="421">ed omai sagittari e frombatori </l>
     <l n="422">molestavan da lunge il popol franco, </l>
     <l n="423">quando Rinaldo e 'l suo drapel si mosse, </l>
     <l n="424">e parve che tremoto e tuono fosse. </l>
    </lg>
    <lg n="54">
     <l n="425">Assimiro di Mèroe infra l'adusto </l>
     <l n="426">stuol d'Etiopia era il primier de' forti. </l>
     <l n="427">Rinaldo il colse ove s'annoda al busto </l>
     <l n="428">il nero collo, e 'l fe' cader tra' morti. </l>
     <l n="429">Poich'eccitò de la vittoria il gusto </l>
     <l n="430">l'appetito del sangue e de le morti </l>
     <l n="431">nel fero vincitore, egli fe' cose </l>
     <l n="432">incredibili, orrende e monstruose. </l>
    </lg>
    <lg n="55">
     <l n="433">Diè più morti che colpi, e pur frequente </l>
     <l n="434">de' suoi gran colpi la tempesta cade. </l>
     <l n="435">Qual tre lingue vibrar sembra il serpente, </l>
     <l n="436">ché la prestezza d' una il persuade, </l>
     <l n="437">tal credea lui la sbigottita gente </l>
     <l n="438">con la rapida man girar tre spade. </l>
     <l n="439">L'occhio al moto deluso il falso crede, </l>
     <l n="440">e 'l terrore a que' mostri accresce fede. </l>
    </lg>
    <lg n="56">
     <l n="441">I libici tiranni e i negri regi </l>
     <l n="442">l'un nel sangue de l'altro a morte stese. </l>
     <l n="443">Dièr sovra gli altri i suoi compagni egregi, </l>
     <l n="444">che d'emulo furor l'essempio accese. </l>
     <l n="445">Cadeane con orribili dispregi </l>
     <l n="446">l'infedel plebe, e non facea difese. </l>
     <l n="447">Pugna questa non è, ma strage sola, </l>
     <l n="448">ché quinci oprano il ferro, indi la gola. </l>
    </lg>
    <lg n="57">
     <l n="449">Ma non lunga stagion volgon la faccia, </l>
     <l n="450">ricevendo le piaghe in nobil parte. </l>
     <l n="451">Fuggon le turbe, e sì il timor le caccia </l>
     <l n="452">ch'ogni ordinanza lor scompagna e parte. </l>
     <l n="453">Ma segue pur senza lasciar la traccia </l>
     <l n="454">sin che l'ha in tutto dissipate e sparte, </l>
     <l n="455">poi si raccoglie il vincitor veloce </l>
     <l n="456">che sovra i più fugaci è men feroce. </l>
    </lg>
    <lg n="58">
     <l n="457">Qual vento, a cui s'oppone o selva o colle, </l>
     <l n="458">doppia ne la contesa i soffi e l'ira, </l>
     <l n="459">ma con fiato più placido e più molle </l>
     <l n="460">per le campagne libere poi spira; </l>
     <l n="461">come fra scogli il mar spuma e ribolle, </l>
     <l n="462">e ne l'aperto onde più chete aggira, </l>
     <l n="463">così quanto contrasto avea men saldo, </l>
     <l n="464">tanto scemava il suo furor Rinaldo. </l>
    </lg>
    <lg n="59">
     <l n="465">Poi che sdegnossi in fuggitivo dorso </l>
     <l n="466">le nobil ire ir consumando invano, </l>
     <l n="467">verso la fanteria voltò il suo corso, </l>
     <l n="468">ch'ebbe l'Arabo al fianco e l'Africano, </l>
     <l n="469">or nuda è da quel lato, e chi soccorso </l>
     <l n="470">dar le doveva o giace od è lontano. </l>
     <l n="471">Vien da traverso, e le pedestri schiere </l>
     <l n="472">la gente d'arme impetuosa fère. </l>
    </lg>
    <lg n="60">
     <l n="473">Ruppe l'aste e gli intoppi, il violento </l>
     <l n="474">impeto vinse e penetrò fra esse, </l>
     <l n="475">le sparse e l'atterrò; tempesta o vento </l>
     <l n="476">men tosto abbatte le pieghevol messe. </l>
     <l n="477">Lastricato co 'l sangue è il pavimento </l>
     <l n="478">d'arme e di membra perforate e fesse; </l>
     <l n="479">e la cavalleria correndo il calca </l>
     <l n="480">senza ritegno, e fera oltra se 'n valca. </l>
    </lg>
    <lg n="61">
     <l n="481">Giunse Rinaldo ove su 'l carro aurato </l>
     <l n="482">stavasi Armida in militar sembianti, </l>
     <l n="483">e nobil guardia avea da ciascun lato </l>
     <l n="484">de' baroni seguaci e de gli amanti. </l>
     <l n="485">Noto a più segni, egli è da lei mirato </l>
     <l n="486">con occhi d'ira e di desio tremanti: </l>
     <l n="487">ei si tramuta in volto un cotal poco, </l>
     <l n="488">ella si fa di gel, divien poi foco. </l>
    </lg>
    <lg n="62">
     <l n="489">Declina il carro il cavaliero e passa, </l>
     <l n="490">e fa sembiante d'uom cui d'altro cale; </l>
     <l n="491">ma senza pugna già passar non lassa </l>
     <l n="492">il drapel congiurato il suo rivale. </l>
     <l n="493">Chi il ferro stringe in lui, chi l'asta abbassa; </l>
     <l n="494">ella stessa in su l'arco ha già lo strale: </l>
     <l n="495">spingea le mani, e incrudelia lo sdegno, </l>
     <l n="496">ma le placava e n'era amor ritegno. </l>
    </lg>
    <lg n="63">
     <l n="497">Sorse amor contra l'ira, e fe' palese </l>
     <l n="498">che vive il foco suo ch'ascoso tenne. </l>
     <l n="499">La man tre volte a saettar distese, </l>
     <l n="500">tre volte essa inchinolla e si ritenne. </l>
     <l n="501">Pur vinse al fin lo sdegno, e l'arco tese </l>
     <l n="502">e fe' volar del suo quadrel le penne. </l>
     <l n="503">Lo stral volò, ma con lo strale un voto </l>
     <l n="504">sùbito uscì, che vada il colpo a vòto. </l>
    </lg>
    <lg n="64">
     <l n="505">Torria ben ella che il quadrel pungente </l>
     <l n="506">tornasse indietro, e le tornasse al core; </l>
     <l n="507">tanto poteva in lei, benché perdente </l>
     <l n="508">(or che potria vittorioso?), Amore. </l>
     <l n="509">Ma di tal suo pensier poi si ripente, </l>
     <l n="510">e nel discorde sen cresce il furore. </l>
     <l n="511">Così or paventa ed or desia che tocchi </l>
     <l n="512">a pieno il colpo, e 'l segue pur con gli occhi. </l>
    </lg>
    <lg n="65">
     <l n="513">Ma non fu la percossa in van diretta </l>
     <l n="514">ch'al cavalier su 'l duro usbergo è giunta, </l>
     <l n="515">duro ben troppo a feminil saetta, </l>
     <l n="516">che di pungere in vece ivi si spunta. </l>
     <l n="517">Egli le volge il fianco; ella, negletta </l>
     <l n="518">esser credendo, e d'ira arsa e compunta, </l>
     <l n="519">scocca l'arco più volte e non fa piaga: </l>
     <l n="520">e mentre ella saetta, Amor lei piaga. </l>
    </lg>
    <lg n="66">
     <l n="521">&lt;&lt;Sì dunque impenetrabile è costui,&gt;&gt; </l>
     <l n="522">fra sé dicea &lt;&lt;che forza ostil non cura? </l>
     <l n="523">Vestirebbe mai forse i membri sui </l>
     <l n="524">di quel diaspro ond'ei l'alma ha sì dura? </l>
     <l n="525">Colpo d'occhio o di man non pote in lui, </l>
     <l n="526">di tai tempre è il rigor che lo assecura; </l>
     <l n="527">e inerme io vinta sono, e vinta armata: </l>
     <l n="528">nemica, amante, egualmente sprezzata. </l>
    </lg>
    <lg n="67">
     <l n="529">Or qual arte novella e qual m'avanza </l>
     <l n="530">nova forma in cui possa anco mutarmi? </l>
     <l n="531">Misera! e nulla aver degg'io speranza </l>
     <l n="532">ne' cavalieri miei, ché veder parmi, </l>
     <l n="533">anzi pur veggio, a la costui possanza </l>
     <l n="534">tutte le forze frali e tutte l'armi.&gt;&gt; </l>
     <l n="535">E ben vedea de' suoi campioni estinti </l>
     <l n="536">altri giacerne, altri abbattuti e vinti. </l>
    </lg>
    <lg n="68">
     <l n="537">Soletta a sua difesa ella non basta, </l>
     <l n="538">e già le pare esser prigiona e serva; </l>
     <l n="539">né s'assecura (e presso l'arco ha l'asta) </l>
     <l n="540">ne l'arme di Diana o di Minerva. </l>
     <l n="541">Qual è il timido cigno a cui sovrasta </l>
     <l n="542">co 'l fero artiglio l'aquila proterva, </l>
     <l n="543">ch'a terra si rannicchia e china l'ali, </l>
     <l n="544">i suoi timidi moti eran cotali. </l>
    </lg>
    <lg n="69">
     <l n="545">Ma il principe Altamor, che sino allora </l>
     <l n="546">fermar de' Persi procurò lo stuolo </l>
     <l n="547">(ch'era già in piega e 'n fuga ito se 'n fòra, </l>
     <l n="548">ma 'l ritenea, bench'a fatica, ei solo), </l>
     <l n="549">or tal veggendo lei ch'amando adora, </l>
     <l n="550">là si volge di corso, anzi di volo, </l>
     <l n="551">e 'l suo onor abbandona e la sua schiera: </l>
     <l n="552">pur che costei si salvi, il mondo pèra. </l>
    </lg>
    <lg n="70">
     <l n="553">Al mal difeso carro egli fa scorta </l>
     <l n="554">e co 'l ferro le vie gli sgombra inante, </l>
     <l n="555">ma da Rinaldo e da Goffredo è morta </l>
     <l n="556">e fugata sua schiera in quell'istante. </l>
     <l n="557">Il misero se 'l vede e se 'l comporta </l>
     <l n="558">assai miglior che capitano, amante. </l>
     <l n="559">Scorge Armida in securo, e torna poi, </l>
     <l n="560">intempestiva aita, a i vinti suoi, </l>
    </lg>
    <lg n="71">
     <l n="561">ché da quel lato de' pagani il campo </l>
     <l n="562">irreparabilmente è sparso e sciolto; </l>
     <l n="563">ma da l'opposto, abbandonando il campo </l>
     <l n="564">a gli infedeli, i nostri il tergo han vòlto. </l>
     <l n="565">Ebbe l'un de' Roberti a pena scampo, </l>
     <l n="566">ferito dal nemico il petto e 'l volto, </l>
     <l n="567">l'altro è prigion d'Adrasto. In cotal guisa </l>
     <l n="568">la sconfitta egualmente era divisa. </l>
    </lg>
    <lg n="72">
     <l n="569">Prende Goffredo allor tempo opportuno: </l>
     <l n="570">riordina sue squadre e fa ritorno </l>
     <l n="571">senza indugio a la pugna; e così l'uno </l>
     <l n="572">viene ad urtar ne l'altro intero corno. </l>
     <l n="573">Tinto se 'n vien di sangue ostil ciascuno, </l>
     <l n="574">ciascun di spoglie trionfali adorno. </l>
     <l n="575">La vittoria e l'onor vien da ogni parte, </l>
     <l n="576">sta dubbia in mezzo la Fortuna e Marte. </l>
    </lg>
    <lg n="73">
     <l n="577">Or mentre in guisa tal fera tenzone </l>
     <l n="578">è tra 'l fedel essercito e 'l pagano, </l>
     <l n="579">salse in cima a la torre ad un balcone </l>
     <l n="580">e mirò, benché lunge, il fer Soldano; </l>
     <l n="581">mirò, quasi in teatro od in agone, </l>
     <l n="582">l'aspra tragedia de lo stato umano: </l>
     <l n="583">i vari assalti e 'l fero orror di morte, </l>
     <l n="584">e i gran giochi del caso e de la sorte. </l>
    </lg>
    <lg n="74">
     <l n="585">Stette attonito alquanto e stupefatto </l>
     <l n="586">a quelle prime viste; e poi s'accese, </l>
     <l n="587">e desiò trovarsi anch'egli in atto </l>
     <l n="588">nel periglioso campo a l'alte imprese. </l>
     <l n="589">Né pose indugio al suo desir, ma ratto </l>
     <l n="590">d'elmo s'armò, ch'aveva ogn'altro arnese: </l>
     <l n="591">– Su su, – gridò – non più, non più dimora: </l>
     <l n="592">convien ch'oggi si vinca o che si mora. – </l>
    </lg>
    <lg n="75">
     <l n="593">O che sia forse il proveder divino </l>
     <l n="594">che spira in lui la furiosa mente, </l>
     <l n="595">perché quel giorno sian del palestino </l>
     <l n="596">imperio le reliquie in tutto spente; </l>
     <l n="597">o che sia ch'a la morte omai vicino </l>
     <l n="598">d'andarle incontra stimolar si sente, </l>
     <l n="599">impetuoso e rapido disserra </l>
     <l n="600">la porta, e porta inaspettata guerra. </l>
    </lg>
    <lg n="76">
     <l n="601">E non aspetta pur che i feri inviti </l>
     <l n="602">accettino i compagni; esce sol esso, </l>
     <l n="603">e sfida sol mille nimici uniti, </l>
     <l n="604">e sol fra mille intrepido s'è messo. </l>
     <l n="605">Ma da l'impeto suo quasi rapiti </l>
     <l n="606">seguon poi gli altri ed Aladino stesso. </l>
     <l n="607">Chi fu vil, chi fu cauto, or nulla teme: </l>
     <l n="608">opera di furor più che di speme. </l>
    </lg>
    <lg n="77">
     <l n="609">Quei che prima ritrova il turco atroce </l>
     <l n="610">caggiono a i colpi orribili improvisi, </l>
     <l n="611">e in condur loro a morte è sì veloce </l>
     <l n="612">ch'uom non li vede uccidere, ma uccisi. </l>
     <l n="613">Da i primieri a i sezzai, di voce in voce, </l>
     <l n="614">passa il terror, vanno i dolenti avisi, </l>
     <l n="615">tal che 'l vulgo fedel de la Soria </l>
     <l n="616">tumultuando già quasi fuggia. </l>
    </lg>
    <lg n="78">
     <l n="617">Ma con men di terrore e di scompiglio </l>
     <l n="618">l'ordine e 'l loco suo fu ritenuto </l>
     <l n="619">dal Guascon, benché prossimo al periglio </l>
     <l n="620">a l'improviso ei sia colto e battuto. </l>
     <l n="621">Nessun dente giamai, nessun artiglio </l>
     <l n="622">o di silvestre o d'animal pennuto </l>
     <l n="623">insanguinossi in mandra o tra gli augelli, </l>
     <l n="624">come la spada del pagan tra quelli. </l>
    </lg>
    <lg n="79">
     <l n="625">Sembra quasi famelica e vorace, </l>
     <l n="626">pasce le membra quasi e 'l sangue sugge. </l>
     <l n="627">Seco Aladin, seco lo stuol seguace </l>
     <l n="628">gli assediatori suoi percote e strugge. </l>
     <l n="629">Ma il buon Raimondo accorre ove disface </l>
     <l n="630">Soliman le sue squadre e già no 'l fugge, </l>
     <l n="631">se ben la fera destra ei riconosce </l>
     <l n="632">onde percosso ebbe mortali angosce. </l>
    </lg>
    <lg n="80">
     <l n="633">Pur di novo l'affronta e pur ricade, </l>
     <l n="634">pur ripercosso ove fu prima offeso; </l>
     <l n="635">e colpa è sol de la soverchia etade, </l>
     <l n="636">a cui soverchio è de' gran colpi il peso. </l>
     <l n="637">Da cento scudi fu, da cento spade </l>
     <l n="638">oppugnato in quel tempo anco e difeso. </l>
     <l n="639">Ma trascorre il Soldano, o che se 'l creda </l>
     <l n="640">morto del tutto, o 'l pensi agevol preda. </l>
    </lg>
    <lg n="81">
     <l n="641">Sovra gli altri ferisce e tronca e svena, </l>
     <l n="642">e 'n poca piazza fa mirabil prove; </l>
     <l n="643">ricerca poi, come furor il mena, </l>
     <l n="644">a nova uccision materia altrove. </l>
     <l n="645">Qual da povera mensa a ricca cena </l>
     <l n="646">uom stimolato dal digiun si move, </l>
     <l n="647">tal vanne a maggior guerra ov'egli sbrame </l>
     <l n="648">la sua di sangue infuriata fame. </l>
    </lg>
    <lg n="82">
     <l n="649">Scende egli giù per le abbattute mura </l>
     <l n="650">e s'indirizza a la gran pugna in fretta. </l>
     <l n="651">Ma 'l furor ne' compagni e la paura </l>
     <l n="652">riman ch'i suoi nemici han già concetta; </l>
     <l n="653">e l'una schiera d'asseguir procura </l>
     <l n="654">quella vittoria ch'ei lasciò imperfetta, </l>
     <l n="655">l'altra resiste sì, ma non è senza </l>
     <l n="656">segno di fuga omai la resistenza. </l>
    </lg>
    <lg n="83">
     <l n="657">Il Guascon ritirandosi cedeva, </l>
     <l n="658">ma se ne gìa disperso il popol siro. </l>
     <l n="659">Eran presso a l'albergo ove giaceva </l>
     <l n="660">il buon Tancredi, e i gridi entro s'udiro. </l>
     <l n="661">Dal letto il fianco infermo egli solleva, </l>
     <l n="662">vien su la vetta e volge gli occhi in giro; </l>
     <l n="663">vede, giacendo il conte, altri ritrarsi, </l>
     <l n="664">altri del tutto già fugati e sparsi. </l>
    </lg>
    <lg n="84">
     <l n="665">Virtù, ch'a'valorosi unqua non manca, </l>
     <l n="666">perché languisca il corpo fral non langue, </l>
     <l n="667">ma le piagate membra in lui rinfranca </l>
     <l n="668">quasi in vece di spirito e di sangue. </l>
     <l n="669">Del gravissimo scudo arma ei la manca, </l>
     <l n="670">e non par grave il peso al braccio essangue. </l>
     <l n="671">Prende con l'altra man l'ignuda spada </l>
     <l n="672">(tanto basta a l'uom forte) e più non bada. </l>
    </lg>
    <lg n="85">
     <l n="673">Ma giù se 'n viene e grida: – Ove fuggite, </l>
     <l n="674">lasciando il signor vostro in preda altrui? </l>
     <l n="675">dunque i barbari chiostri e le meschite </l>
     <l n="676">spiegheran per trofeo l'arme di lui? </l>
     <l n="677">Or, tornando in Guascogna, al figlio dite </l>
     <l n="678">che morì il padre onde fuggiste vui. – </l>
     <l n="679">Così lor parla, e 'l petto nudo e infermo </l>
     <l n="680">a mille armati e vigorosi è schermo. </l>
    </lg>
    <lg n="86">
     <l n="681">E co 'l grave suo scudo, il qual di sette </l>
     <l n="682">dure cuoia di tauro era composto </l>
     <l n="683">e che a le terga poi di tempre elette </l>
     <l n="684">un coperchio d'acciaio ha sopraposto, </l>
     <l n="685">tien da le spade e tien da le saette, </l>
     <l n="686">tien da tutte arme il buon Raimondo ascosto, </l>
     <l n="687">e co 'l ferro i nemici intorno sgombra </l>
     <l n="688">sì che giace securo e quasi a l'ombra. </l>
    </lg>
    <lg n="87">
     <l n="689">Respirando risorge in tempo poco </l>
     <l n="690">sotto il fido riparo il vecchio accolto, </l>
     <l n="691">e si sente avampar di doppio foco, </l>
     <l n="692">di sdegno il core e di vergogna il volto; </l>
     <l n="693">e drizza gli occhi accesi a ciascun loco </l>
     <l n="694">per riveder quel fero onde fu colto, </l>
     <l n="695">ma no 'l vedendo freme, e far prepara </l>
     <l n="696">ne' seguaci di lui vendetta amara. </l>
    </lg>
    <lg n="88">
     <l n="697">Ritornan gli Aquitani e tutti insieme </l>
     <l n="698">seguono il duce al vendicarsi intento. </l>
     <l n="699">Lo stuol ch'inanzi osava tanto, or teme: </l>
     <l n="700">audacia passa ov'era pria spavento. </l>
     <l n="701">Cede chi rincalzò; chi cesse, or preme: </l>
     <l n="702">così varian le cose in un momento. </l>
     <l n="703">Ben fa Raimondo or sua vendetta, e sconta </l>
     <l n="704">pur di sua man con cento morti un'onta. </l>
    </lg>
    <lg n="89">
     <l n="705">Mentre Raimondo il vergognoso sdegno </l>
     <l n="706">ne' più nobili capi sfogar tenta, </l>
     <l n="707">vede l'usurpator del nobil regno, </l>
     <l n="708">che fra' primi combatte, e gli s'aventa; </l>
     <l n="709">e 'l fère in fronte e nel medesmo segno </l>
     <l n="710">tocca e ritocca, e 'l suo colpir non lenta, </l>
     <l n="711">onde il re cade e con singulto orrendo </l>
     <l n="712">la terra ove regnò morde morendo. </l>
    </lg>
    <lg n="90">
     <l n="713">Poich'una scorta è lunge e l'altra uccisa, </l>
     <l n="714">in color che restàr vario è l'affetto: </l>
     <l n="715">alcun, di belva infuriata in guisa, </l>
     <l n="716">disperato nel ferro urta co 'l petto; </l>
     <l n="717">altri, temendo, di campar s'avisa, </l>
     <l n="718">e là rifugge ov'ebbe pria ricetto. </l>
     <l n="719">Ma tra' fuggenti il vincitor commisto </l>
     <l n="720">entra, e fin pone al glorioso acquisto. </l>
    </lg>
    <lg n="91">
     <l n="721">Presa è la rocca, e su per l'alte scale </l>
     <l n="722">chi fugge è morto o 'n su le prime soglie; </l>
     <l n="723">e nel sommo di lei Raimondo sale </l>
     <l n="724">e ne la destra il gran vessillo toglie, </l>
     <l n="725">e incontra a i due gran campi il trionfale </l>
     <l n="726">segno de la vittoria al vento scioglie. </l>
     <l n="727">Ma non già il guarda il fer Soldan che lunge </l>
     <l n="728">è di là fatto ed a la pugna giunge. </l>
    </lg>
    <lg n="92">
     <l n="729">Giunge in campagna tepida e vermiglia </l>
     <l n="730">che d'ora in ora più di sangue ondeggia, </l>
     <l n="731">sì che il regno di morte omai somiglia </l>
     <l n="732">ch'ivi i trionfi suoi spiega e passeggia. </l>
     <l n="733">Vede un destrier che con pendente briglia, </l>
     <l n="734">senza rettor, trascorso è fuor di greggia; </l>
     <l n="735">gli gitta al fren la mano e 'l vòto dorso </l>
     <l n="736">montando preme e poi lo spinge al corso. </l>
    </lg>
    <lg n="93">
     <l n="737">Grande ma breve aita apportò questi </l>
     <l n="738">a i saracini impauriti e lassi. </l>
     <l n="739">Grande ma breve fulmine il diresti </l>
     <l n="740">ch'inaspettato sopragiunga e passi, </l>
     <l n="741">ma del suo corso momentaneo resti </l>
     <l n="742">vestigio eterno in dirupati sassi. </l>
     <l n="743">Cento ei n'uccise e più, pur di due soli </l>
     <l n="744">non fia che la memoria il tempo involi. </l>
    </lg>
    <lg n="94">
     <l n="745">Gildippe ed Odoardo, i casi vostri </l>
     <l n="746">duri ed acerbi e i fatti onesti e degni </l>
     <l n="747">(se tanto lice a i miei toscani inchiostri) </l>
     <l n="748">consacrerò fra' peregrini ingegni, </l>
     <l n="749">sì ch'ogn'età quasi ben nati mostri </l>
     <l n="750">di virtute e d'amor v'additi e segni, </l>
     <l n="751">e co 'l suo pianto alcun servo d'Amore </l>
     <l n="752">la morte vostra e le mie rime onore. </l>
    </lg>
    <lg n="95">
     <l n="753">La magnanima donna il destrier volse </l>
     <l n="754">dove le genti distruggea quel crudo, </l>
     <l n="755">e di due gran fendenti a pieno il colse: </l>
     <l n="756">ferigli il fianco e gli partì lo scudo. </l>
     <l n="757">Grida il crudel, ch'a l'abito raccolse </l>
     <l n="758">chi costei fosse: – Ecco la putta e 'l drudo: </l>
     <l n="759">meglio per te s'avessi il fuso e l'ago, </l>
     <l n="760">ch'in tua difesa aver la spada e 'l vago. – </l>
    </lg>
    <lg n="96">
     <l n="761">Qui tacque, e di furor più che mai pieno </l>
     <l n="762">drizzò percossa temeraria e fera </l>
     <l n="763">ch'osò, rompendo ogn'arme, entrar nel seno </l>
     <l n="764">che de' colpi d'Amor segno sol era. </l>
     <l n="765">Ella, repente abbandonando il freno, </l>
     <l n="766">sembiante fa d'uom che languisca e pèra; </l>
     <l n="767">e ben se 'l vede il misero Odoardo, </l>
     <l n="768">mal fortunato difensor, non tardo. </l>
    </lg>
    <lg n="97">
     <l n="769">Che far dée nel gran caso? Ira e pietade </l>
     <l n="770">a varie parti in un tempo l'affretta: </l>
     <l n="771">questa a l'appoggio del suo ben che cade, </l>
     <l n="772">quella a pigliar del percussor vendetta. </l>
     <l n="773">Amore indifferente il persuade </l>
     <l n="774">che non sia l'ira o la pietà negletta. </l>
     <l n="775">Con la sinistra man corre al sostegno, </l>
     <l n="776">l'altra ministra ei fa del suo disdegno. </l>
    </lg>
    <lg n="98">
     <l n="777">Ma voler e poter che si divida </l>
     <l n="778">bastar non può contra il pagan sì forte </l>
     <l n="779">tal che non sostien lei, né l'omicida </l>
     <l n="780">de la dolce alma sua conduce a morte. </l>
     <l n="781">Anzi avien che 'l Soldano a lui recida </l>
     <l n="782">il braccio, appoggio a la fedel consorte, </l>
     <l n="783">onde cader lasciolla, ed egli presse </l>
     <l n="784">le membra a lei con le sue membra stesse. </l>
    </lg>
    <lg n="99">
     <l n="785">Come olmo a cui la pampinosa pianta </l>
     <l n="786">cupida s'aviticchi e si marite, </l>
     <l n="787">se ferro il tronca o turbine lo schianta </l>
     <l n="788">trae seco a terra la compagna vite, </l>
     <l n="789">ed egli stesso il verde onde s'ammanta </l>
     <l n="790">le sfronda e pesta l'uve sue gradite, </l>
     <l n="791">par che se 'n dolga, e più che 'l proprio fato </l>
     <l n="792">di lei gl'incresca che gli more a lato; </l>
    </lg>
    <lg n="100">
     <l n="793">così cade egli, e sol di lei gli duole </l>
     <l n="794">che 'l Cielo eterna sua compagna fece. </l>
     <l n="795">Vorrian formar né pòn formar parole, </l>
     <l n="796">forman sospiri di parole in vece: </l>
     <l n="797">l'un mira l'altro, e l'un pur come sòle </l>
     <l n="798">si stringe a l'altro, mentre ancor ciò lece; </l>
     <l n="799">e si cela in un punto ad ambi il die, </l>
     <l n="800">e congiunte se 'n van l'anime pie. </l>
    </lg>
    <lg n="101">
     <l n="801">Allor scioglie la Fama i vanni al volo, </l>
     <l n="802">le lingue al grido, e 'l duro caso accerta; </l>
     <l n="803">né pur n'ode Rinaldo il romor solo, </l>
     <l n="804">ma d'un messaggio ancor nova più certa. </l>
     <l n="805">Sdegno, dover, benivolenza e duolo </l>
     <l n="806">fan ch'a l'alta vendetta ei si converta, </l>
     <l n="807">ma il sentier gli attraversa e fa contrasto </l>
     <l n="808">su gli occhi del Soldano il grande Adrasto. </l>
    </lg>
    <lg n="102">
     <l n="809">Gridava il re feroce: – A i segni noti </l>
     <l n="810">tu sei pur quegli al fin ch'io cerco e bramo: </l>
     <l n="811">scudo non è che non riguardi e noti, </l>
     <l n="812">ed a nome tutt'oggi invan ti chiamo. </l>
     <l n="813">Or solverò de la vendetta i voti </l>
     <l n="814">co 'l tuo capo al mio nume. Omai facciamo </l>
     <l n="815">di valor, di furor qui paragone, </l>
     <l n="816">tu nemico d'Armida ed io campione. – </l>
    </lg>
    <lg n="103">
     <l n="817">Così lo sfida, e di percosse orrende </l>
     <l n="818">pria su la tempia il fère, indi nel collo. </l>
     <l n="819">L'elmo fatal (ché non si può) non fende, </l>
     <l n="820">ma lo scote in arcion con più d'un crollo. </l>
     <l n="821">Rinaldo lui su 'l fianco in guisa offende </l>
     <l n="822">che vana vi saria l'arte d'Apollo: </l>
     <l n="823">cade l'uom smisurato, il rege invitto, </l>
     <l n="824">e n'è l'onore ad un sol colpo ascritto. </l>
    </lg>
    <lg n="104">
     <l n="825">Lo stupor, di spavento e d'orror misto, </l>
     <l n="826">il sangue e i cori a i circostanti agghiaccia, </l>
     <l n="827">e Soliman, ch'estranio colpo ha visto, </l>
     <l n="828">nel cor si turba e impallidisce in faccia, </l>
     <l n="829">e chiaramente il suo morir previsto, </l>
     <l n="830">non si risolve e non sa quel che faccia; </l>
     <l n="831">cosa insolita in lui, ma che non regge </l>
     <l n="832">de gli affari qua giù l'eterna legge? </l>
    </lg>
    <lg n="105">
     <l n="833">Come vede talor torbidi sogni </l>
     <l n="834">ne' brevi sonni suoi l'egro o l'insano, </l>
     <l n="835">pargli ch'al corso avidamente agogni </l>
     <l n="836">stender le membra, e che s'affanni invano, </l>
     <l n="837">ché ne' maggiori sforzi a' suoi bisogni </l>
     <l n="838">non corrisponde il piè stanco e la mano, </l>
     <l n="839">scioglier talor la lingua e parlar vòle, </l>
     <l n="840">ma non seguon la voce o le parole; </l>
    </lg>
    <lg n="106">
     <l n="841">così allora il Soldan vorria rapire </l>
     <l n="842">pur se stesso a l'assalto e se ne sforza, </l>
     <l n="843">ma non conosce in sé le solite ire, </l>
     <l n="844">né sé conosce a la scemata forza. </l>
     <l n="845">Quante scintille in lui sorgon d'ardire, </l>
     <l n="846">tante un secreto suo terror n'ammmorza: </l>
     <l n="847">volgonsi nel suo cor diversi sensi, </l>
     <l n="848">non che fuggir, non che ritrarsi pensi. </l>
    </lg>
    <lg n="107">
     <l n="849">Giunge all'irresoluto il vincitore, </l>
     <l n="850">e in arrivando (o che gli pare) avanza </l>
     <l n="851">e di velocitade e di furore </l>
     <l n="852">e di grandezza ogni mortal sembianza. </l>
     <l n="853">Poco ripugna quel; pur mentre more, </l>
     <l n="854">già non oblia la generosa usanza: </l>
     <l n="855">non fugge i colpi e gemito non spande, </l>
     <l n="856">né atto fa se non se altero e grande. </l>
    </lg>
    <lg n="108">
     <l n="857">Poi che 'l Soldan, che spesso in lunga guerra </l>
     <l n="858">quasi novello Anteo cadde e risorse </l>
     <l n="859">più fero ognora, al fin calcò la terra </l>
     <l n="860">per giacer sempre, intorno il suon ne corse; </l>
     <l n="861">e Fortuna, che varia e instabil erra, </l>
     <l n="862">più non osò por la vittoria in forse, </l>
     <l n="863">ma fermò i giri, e sotto i duci stessi </l>
     <l n="864">s'unì co' Franchi e militò con essi. </l>
    </lg>
    <lg n="109">
     <l n="865">Fugge, non ch'altri, omai la regia schiera </l>
     <l n="866">ov'è de l'Oriente accolto il nerbo. </l>
     <l n="867">Già fu detta immortale, or vien che pèra </l>
     <l n="868">ad onta di quel titolo superbo. </l>
     <l n="869">Emireno a colui c'ha la bandiera </l>
     <l n="870">tronca la fuga e parla in modo acerbo: </l>
     <l n="871">– Or se' tu quel ch'a sostener gli eccelsi </l>
     <l n="872">segni del mio signor fra mille i' scelsi? </l>
    </lg>
    <lg n="110">
     <l n="873">Rimedon, questa insegna a te non diedi </l>
     <l n="874">acciò che indietro tu la riportassi. </l>
     <l n="875">Dunque, codardo, il capitan tuo vedi </l>
     <l n="876">in zuffa co' nemici, e solo il lassi? </l>
     <l n="877">che brami? di salvarti? or meco riedi, </l>
     <l n="878">ché per la strada presa a morte vassi. </l>
     <l n="879">Combatta qui chi di campar desia: </l>
     <l n="880">la via d'onor de la salute è via. – </l>
    </lg>
    <lg n="111">
     <l n="881">Riede in guerra colui ch'arde di scorno. </l>
     <l n="882">Usa ei con gli altri poi sermon più grave: </l>
     <l n="883">talor minaccia e fère, onde ritorno </l>
     <l n="884">fa contra il ferro chi del ferro pave. </l>
     <l n="885">Così rintegra del fiaccato corno </l>
     <l n="886">la miglior parte, e speme anco pur have. </l>
     <l n="887">E Tisaferno più ch'altri il rincora, </l>
     <l n="888">ch'orma non torse per ritrarsi ancora. </l>
    </lg>
    <lg n="112">
     <l n="889">Meraviglie quel dì fe' Tisaferno: </l>
     <l n="890">i Normandi per lui furon disfatti, </l>
     <l n="891">fe' di Fiammenghi strano empio governo, </l>
     <l n="892">Gernier, Ruggier, Gherardo a morte ha tratti. </l>
     <l n="893">Poi ch'a le mète de l'onor eterno </l>
     <l n="894">la vita breve prolungò co' fatti, </l>
     <l n="895">quasi di viver più poco gli caglia, </l>
     <l n="896">cerca il rischio maggior de la battaglia. </l>
    </lg>
    <lg n="113">
     <l n="897">Vide ei Rinaldo; e benché omai vermigli </l>
     <l n="898">gli azzurri suoi color sian divenuti, </l>
     <l n="899">e insanguinati l'aquila gli artigli </l>
     <l n="900">e 'l rostro s'abbia, i segni ha conosciuti. </l>
     <l n="901">– Ecco – disse – i grandissimi perigli; </l>
     <l n="902">qui prego il Ciel che 'l mio ardimento aiuti, </l>
     <l n="903">e veggia Armida il desiato scempio: </l>
     <l n="904">Macon, s'io vinco, i' voto l'arme al tempio. – </l>
    </lg>
    <lg n="114">
     <l n="905">Così pregava, e le preghiere ìr vòte, </l>
     <l n="906">ché 'l sordo suo Macon nulla n'udiva. </l>
     <l n="907">Qual il leon si sferza e si percote </l>
     <l n="908">per isvegliar la ferità nativa, </l>
     <l n="909">tale ei suoi sdegni desta, ed a la cote </l>
     <l n="910">d'amor gli aguzza ed a le fiamme avviva. </l>
     <l n="911">Tutte sue forze aduna e si ristringe </l>
     <l n="912">sotto l'arme a l'assalto, e 'l destrier spinge. </l>
    </lg>
    <lg n="115">
     <l n="913">Spinse il suo contra lui, che in atto scerse </l>
     <l n="914">d'assalitore, il cavalier latino. </l>
     <l n="915">Fe' lor gran piazza in mezzo e si converse </l>
     <l n="916">a lo spettacol fero ogni vicino. </l>
     <l n="917">Tante fur le percosse e sì diverse </l>
     <l n="918">de l'italico eroe, del saracino, </l>
     <l n="919">ch'altri per meraviglia obliò quasi </l>
     <l n="920">l'ire e gli affetti propri e i propri casi. </l>
    </lg>
    <lg n="116">
     <l n="921">Ma l'un percote sol; percote e impiaga </l>
     <l n="922">l'altro, c'ha maggior forza, armi più ferme. </l>
     <l n="923">Tisaferno di sangue il campo allaga, </l>
     <l n="924">con l'elmo aperto e de lo scudo inerme. </l>
     <l n="925">Mira del suo campion la bella maga </l>
     <l n="926">rotti gli arnesi, e più le membra inferme, </l>
     <l n="927">e gli altri tutti impauriti in modo </l>
     <l n="928">che frale omai gli stringe e debil nodo. </l>
    </lg>
    <lg n="117">
     <l n="929">Già di tanti guerrier cinta e munita, </l>
     <l n="930">or rimasa nel carro era soletta: </l>
     <l n="931">teme di servitute, odia la vita, </l>
     <l n="932">dispera la vittoria e la vendetta. </l>
     <l n="933">Mezza tra furiosa e sbigottita </l>
     <l n="934">scende, ed ascende un suo destriero in fretta; </l>
     <l n="935">vassene e fugge, e van seco pur anco </l>
     <l n="936">Sdegno ed Amor quasi due veltri al fianco. </l>
    </lg>
    <lg n="118">
     <l n="937">Tal Cleopatra al secolo vetusto </l>
     <l n="938">sola fuggia da la tenzon crudele, </l>
     <l n="939">lasciando incontra al fortunato Augusto </l>
     <l n="940">ne' maritimi rischi il suo fedele, </l>
     <l n="941">che per amor fatto a se stesso ingiusto </l>
     <l n="942">tosto seguì le solitarie vele. </l>
     <l n="943">E ben la fuga di costei secreta </l>
     <l n="944">Tisaferno seguia, ma l'altro il vieta. </l>
    </lg>
    <lg n="119">
     <l n="945">Al pagan, poi che sparve il suo conforto, </l>
     <l n="946">sembra ch'insieme il giorno e 'l sol tramonte, </l>
     <l n="947">ed a lui che 'l ritiene a sì gran torto </l>
     <l n="948">disperato si volge e 'l fiede in fronte. </l>
     <l n="949">A fabricar il fulmine ritorto </l>
     <l n="950">via più leggier cade il martel di Bronte, </l>
     <l n="951">e co 'l grave fendente in modo il carca </l>
     <l n="952">che 'l percosso la testa al petto inarca. </l>
    </lg>
    <lg n="120">
     <l n="953">Tosto Rinaldo si dirizza ed erge </l>
     <l n="954">e vibra il ferro e, rotto il grosso usbergo, </l>
     <l n="955">gli apre le coste e l'aspra punta immerge </l>
     <l n="956">in mezzo 'l cor dove ha la vita albergo. </l>
     <l n="957">Tanto oltra va che piaga doppia asperge </l>
     <l n="958">quinci al pagano il petto e quindi il tergo, </l>
     <l n="959">e largamente a l'anima fugace </l>
     <l n="960">più d'una via nel suo partir si face. </l>
    </lg>
    <lg n="121">
     <l n="961">Allor si ferma a rimirar Rinaldo </l>
     <l n="962">ove drizzi gli assalti, ove gli aiuti, </l>
     <l n="963">e de' pagan non vede ordine saldo, </l>
     <l n="964">ma gli stendardi lor tutti caduti. </l>
     <l n="965">Qui pon fine a le morti, e in lui quel caldo </l>
     <l n="966">disdegno marzial par che s'attuti. </l>
     <l n="967">Placido è fatto, e gli si reca a mente </l>
     <l n="968">la donna che fuggia sola e dolente. </l>
    </lg>
    <lg n="122">
     <l n="969">Ben rimirò la fuga; or da lui chiede </l>
     <l n="970">pietà che n'abbia cura e cortesia, </l>
     <l n="971">e gli sovien che si promise in fede </l>
     <l n="972">suo cavalier quando da lei partia. </l>
     <l n="973">Si drizza ov'ella fugge, ov'egli vede </l>
     <l n="974">il piè del palafren segnar la via. </l>
     <l n="975">Giunge ella intanto in chiusa opaca chiostra </l>
     <l n="976">ch'a solitaria morte atta si mostra. </l>
    </lg>
    <lg n="123">
     <l n="977">Piacquele assai che 'n quelle valli ombrose </l>
     <l n="978">l'orme sue erranti il caso abbia condutte. </l>
     <l n="979">Qui scese dal destriero e qui depose </l>
     <l n="980">e l'arco e la faretra e l'armi tutte. </l>
     <l n="981">– Armi infelici – disse – e vergognose, </l>
     <l n="982">ch'usciste fuor de la battaglia asciutte, </l>
     <l n="983">qui vi depongo; e qui sepolte state </l>
     <l n="984">poiché l'ingiurie mie mal vendicate. </l>
    </lg>
    <lg n="124">
     <l n="985">Ah! ma non fia che fra tant'armi e tante </l>
     <l n="986">una di sangue oggi si bagni almeno? </l>
     <l n="987">S'ogn'altro petto a voi par di diamante, </l>
     <l n="988">osarete piagar feminil seno? </l>
     <l n="989">In questo mio, che vi sta nudo avante, </l>
     <l n="990">i pregi vostri e le vittorie sieno. </l>
     <l n="991">Tenero a i colpi è questo mio: ben sallo </l>
     <l n="992">Amor che mai non vi saetta in fallo. </l>
    </lg>
    <lg n="125">
     <l n="993">Dimostratevi in me (ch'io vi perdono </l>
     <l n="994">la passata viltà) forti ed acute. </l>
     <l n="995">Misera Armida, in qual fortuna or sono, </l>
     <l n="996">se sol da voi posso sperar salute? </l>
     <l n="997">Poi ch'ogn'altro rimedio è in me non buono </l>
     <l n="998">se non sol di ferute a le ferute, </l>
     <l n="999">sani piaga di stral piaga d'amore, </l>
     <l n="1000">e sia la morte medicina al core. </l>
    </lg>
    <lg n="126">
     <l n="1001">Felice me, se nel morir non reco </l>
     <l n="1002">questa mia peste ad infettar l'inferno! </l>
     <l n="1003">Restine Amor; venga sol Sdegno or meco </l>
     <l n="1004">e sia de l'ombra mia compagno eterno, </l>
     <l n="1005">o ritorni con lui dal regno cieco </l>
     <l n="1006">a colui che di me fe' l'empio scherno, </l>
     <l n="1007">e se gli mostri tal che 'n fere notti </l>
     <l n="1008">abbia riposi orribili e 'nterrotti. – </l>
    </lg>
    <lg n="127">
     <l n="1009">Qui tacque e, stabilito il suo pensiero, </l>
     <l n="1010">strale sceglieva il più pungente e forte, </l>
     <l n="1011">quando giunse e mirolla il cavaliero </l>
     <l n="1012">tanto vicina a l'estrema sua sorte, </l>
     <l n="1013">già compostasi in atto atroce e fero, </l>
     <l n="1014">già tinta in viso di pallor di morte. </l>
     <l n="1015">Da tergo ei se le aventa e 'l braccio prende </l>
     <l n="1016">che già la fera punta al petto stende. </l>
    </lg>
    <lg n="128">
     <l n="1017">Si volse Armida e 'l rimirò improviso, </l>
     <l n="1018">ché no 'l sentì quando da prima ei venne: </l>
     <l n="1019">alzò le strida, e da l'amato viso </l>
     <l n="1020">torse le luci disdegnosa e svenne. </l>
     <l n="1021">Ella cadea, quasi fior mezzo inciso, </l>
     <l n="1022">piegando il lento collo; ei la sostenne, </l>
     <l n="1023">le fe' d'un braccio al bel fianco colonna </l>
     <l n="1024">e 'ntanto al sen le rallentò la gonna, </l>
    </lg>
    <lg n="129">
     <l n="1025">e 'l bel volto e 'l bel seno a la meschina </l>
     <l n="1026">bagnò d'alcuna lagrima pietosa. </l>
     <l n="1027">Qual a pioggia d'argento e matutina </l>
     <l n="1028">si rabbellisce scolorita rosa, </l>
     <l n="1029">tal ella rivenendo alzò la china </l>
     <l n="1030">faccia, del non suo pianto or lagrimosa. </l>
     <l n="1031">Tre volte alzò le luci e tre chinolle </l>
     <l n="1032">dal caro oggetto, e rimirar no 'l volle. </l>
    </lg>
    <lg n="130">
     <l n="1033">E con man languidetta il forte braccio, </l>
     <l n="1034">ch'era sostegno suo, schiva respinse; </l>
     <l n="1035">tentò più volte e non uscì d'impaccio, </l>
     <l n="1036">ché via più stretta ei rilegolla e cinse. </l>
     <l n="1037">Al fin raccolta entro quel caro laccio, </l>
     <l n="1038">che le fu caro forse e se n'infinse, </l>
     <l n="1039">parlando incominciò di spander fiumi, </l>
     <l n="1040">senza mai dirizzargli al volto i lumi. </l>
    </lg>
    <lg n="131">
     <l n="1041">– O sempre, e quando parti e quando torni </l>
     <l n="1042">egualmente crudele, or chi ti guida? </l>
     <l n="1043">Gran meraviglia che 'l morir distorni </l>
     <l n="1044">e di vita cagion sia l'omicida. </l>
     <l n="1045">Tu di salvarmi cerchi? a quali scorni, </l>
     <l n="1046">a quali pene è riservata Armida? </l>
     <l n="1047">Conosco l'arti del fellone ignote, </l>
     <l n="1048">ma ben può nulla chi morir non pote. </l>
    </lg>
    <lg n="132">
     <l n="1049">Certo è scorno al tuo onor, se non s'addita </l>
     <l n="1050">incatenata al tuo trionfo inanti </l>
     <l n="1051">femina or presa a forza e pria tradita: </l>
     <l n="1052">quest'è 'l maggior de' titoli e de' vanti. </l>
     <l n="1053">Tempo fu ch'io ti chiesi e pace e vita, </l>
     <l n="1054">dolce or saria con morte uscir de' pianti; </l>
     <l n="1055">ma non la chiedo a te, ché non è cosa </l>
     <l n="1056">ch'essendo dono tuo non mi sia odiosa. </l>
    </lg>
    <lg n="133">
     <l n="1057">Per me stessa, crudel, spero sottrarmi </l>
     <l n="1058">a la tua feritade in alcun modo. </l>
     <l n="1059">E, s'a l'incatenata il tòsco e l'armi </l>
     <l n="1060">pur mancheranno e i precipizi e 'l nodo, </l>
     <l n="1061">veggio secure vie che tu vietarmi </l>
     <l n="1062">il morir non potresti, e 'l Ciel ne lodo. </l>
     <l n="1063">Cessa omai da' tuoi vezzi. Ah! par ch'ei finga: </l>
     <l n="1064">deh, come le speranze egre lusinga! – </l>
    </lg>
    <lg n="134">
     <l n="1065">Così doleasi, e con le flebil onde, </l>
     <l n="1066">ch'amor e sdegno da' begli occhi stilla, </l>
     <l n="1067">l'affettuoso pianto egli confonde </l>
     <l n="1068">in cui pudica la pietà sfavilla; </l>
     <l n="1069">e con modi dolcissimi risponde: </l>
     <l n="1070">– Armida, il cor turbato omai tranquilla: </l>
     <l n="1071">non a gli scherni, al regno io ti riservo; </l>
     <l n="1072">nemico no, ma tuo campione e servo. </l>
    </lg>
    <lg n="135">
     <l n="1073">Mira ne gli occhi miei, s'al dir non vuoi </l>
     <l n="1074">fede prestar, de la mia fede il zelo. </l>
     <l n="1075">Nel soglio, ove regnàr gli avoli tuoi, </l>
     <l n="1076">riporti giuro; ed oh piacesse al Cielo </l>
     <l n="1077">ch'a la tua mente alcun de' raggi suoi </l>
     <l n="1078">del paganesmo dissolvesse il velo, </l>
     <l n="1079">com'io farei che 'n Oriente alcuna </l>
     <l n="1080">non t'agguagliasse di regal fortuna. – </l>
    </lg>
    <lg n="136">
     <l n="1081">Sì parla e prega, e i preghi bagna e scalda </l>
     <l n="1082">or di lagrime rare, or di sospiri; </l>
     <l n="1083">onde sì come suol nevosa falda </l>
     <l n="1084">dov'arda il sole o tepid'aura spiri, </l>
     <l n="1085">così l'ira che 'n lei parea sì salda </l>
     <l n="1086">solvesi e restan sol gli atri desiri. </l>
     <l n="1087">– Ecco l'ancilla tua; d'essa a tuo senno </l>
     <l n="1088">dispon, – gli disse – e le fia legge il cenno. – </l>
    </lg>
    <lg n="137">
     <l n="1089">In questo mezzo il capitan d'Egitto </l>
     <l n="1090">a terra vede il suo regal stendardo </l>
     <l n="1091">e vede a un colpo di Goffredo invitto </l>
     <l n="1092">cadere insieme Rimedon gagliardo </l>
     <l n="1093">e l'altro popol suo morto e sconfitto; </l>
     <l n="1094">né vuol nel duro fin parer codardo, </l>
     <l n="1095">ma va cercando (e non la cerca invano) </l>
     <l n="1096">illustre morte da famosa mano. </l>
    </lg>
    <lg n="138">
     <l n="1097">Contra il maggior Buglione il destrier punge, </l>
     <l n="1098">ché nemico veder non sa più degno, </l>
     <l n="1099">e mostra, ove egli passa, ove egli giunge, </l>
     <l n="1100">di valor disperato ultimo segno. </l>
     <l n="1101">Ma pria ch'arrivi a lui, grida da lunge: </l>
     <l n="1102">– Ecco, per le tue mani a morir vegno; </l>
     <l n="1103">ma tentarò ne la caduta estrema </l>
     <l n="1104">che la ruina mia ti colga e prema. – </l>
    </lg>
    <lg n="139">
     <l n="1105">Così gli disse, e in un medesmo punto </l>
     <l n="1106">l'un verso l'altro per ferir si lancia. </l>
     <l n="1107">Rotto lo scudo, e disarmato e punto </l>
     <l n="1108">è 'l manco braccio al capitan di Francia; </l>
     <l n="1109">l'altro da lui con sì gran colpo è giunto </l>
     <l n="1110">sovra i confin de la sinistra guancia </l>
     <l n="1111">che ne stordisce in su la sella, e mentre </l>
     <l n="1112">risorger vuol, cade trafitto il ventre. </l>
    </lg>
    <lg n="140">
     <l n="1113">Morto il duce Emireno, omai sol resta </l>
     <l n="1114">picciol avanzo del gran campo estinto. </l>
     <l n="1115">Segue i vinti Goffredo e poi s'arresta, </l>
     <l n="1116">ch'Altamor vede a piè di sangue tinto, </l>
     <l n="1117">con mezza spada e con mezzo elmo in testa </l>
     <l n="1118">da cento lancie ripercosso e cinto. </l>
     <l n="1119">Grida egli a' suoi: – Cessate; e tu, barone, </l>
     <l n="1120">renditi, io son Goffredo, a me prigione. – </l>
    </lg>
    <lg n="141">
     <l n="1121">Colui che sino allor l'animo grande </l>
     <l n="1122">ad alcun atto d'umiltà non torse, </l>
     <l n="1123">ora ch'ode quel nome, onde si spande </l>
     <l n="1124">sì chiaro il suon da gli Etiòpi a l'Orse, </l>
     <l n="1125">gli risponde: – Farò quanto dimande, </l>
     <l n="1126">ché ne sei degno; – e l'erme in man gli porse </l>
     <l n="1127">– ma la vittoria tua sovra Altamoro </l>
     <l n="1128">né di gloria fia povera, né d'oro. </l>
    </lg>
    <lg n="142">
     <l n="1129">Me l'oro del mio regno e me le gemme </l>
     <l n="1130">ricompreran de la pietosa moglie. – </l>
     <l n="1131">Replica a lui Goffredo: – Il Ciel non diemme </l>
     <l n="1132">animo tal che di tesor s'invoglie. </l>
     <l n="1133">Ciò che ti vien da l'indiche maremme </l>
     <l n="1134">abbiti pure, e ciò che Persia accoglie, </l>
     <l n="1135">ché de la vita altrui prezzo non cerco: </l>
     <l n="1136">guerreggio in Asia, e non vi cambio o merco. – </l>
    </lg>
    <lg n="143">
     <l n="1137">Tace, ed a' suoi custodi in cura dallo </l>
     <l n="1138">e segue il corso poi de' fuggitivi. </l>
     <l n="1139">Fuggon quegli a i ripari, ed intervallo </l>
     <l n="1140">da la morte trovar non ponno quivi. </l>
     <l n="1141">Preso è repente e pien di strage il vallo, </l>
     <l n="1142">corre di tenda in tenda il sangue in rivi, </l>
     <l n="1143">e vi macchia le prede e vi corrompe </l>
     <l n="1144">gli ornamenti barbarici e le pompe. </l>
    </lg>
    <lg n="144">
     <l n="1145">Così vince Goffredo, ed a lui tanto </l>
     <l n="1146">avanza ancor de la diurna luce </l>
     <l n="1147">ch'a la città già liberata, al santo </l>
     <l n="1148">ostel di Cristo i vincitor conduce. </l>
     <l n="1149">Né pur deposto il sanguinoso manto, </l>
     <l n="1150">viene al tempio con gli altri il sommo duce; </l>
     <l n="1151">e qui l'arme sospende, e qui devoto </l>
     <l n="1152">il gran Sepolcro adora e scioglie il voto.</l>
    </lg>
   </lg>
  </body>
 </text>
</TEI>