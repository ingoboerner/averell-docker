<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Varianti della Gerusalemme Liberata - Canto XII</title>
    <author>Torquato Tasso</author>
   </titleStmt>
   <extent>
    <measure unit="stanza">90</measure>
    <measure unit="line">720</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_varianti-della-gerusalemme-lib</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Varianti della Gerusalemme Liberata - Canto XII</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Varianti della Gerusalemme Liberata - Canto XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Buona pezza è, signor, che 'n sè raggira</l>
     <l n="2">un non so che d'insolito e d'audace</l>
     <l n="3">la mia mente inquieta: o Dio l'inspira,</l>
     <l n="4">o Dio ciascun del suo desir si face.</l>
     <l n="5">Dormono i Franchi, or mezzo estinti mira</l>
     <l n="6">i lumi; io là n'andrò con ferro e face,</l>
     <l n="7">la machina arderò: voglio io che questo</l>
     <l n="8">effetto segua, il Ciel poi curi il resto. –</l>
    </lg>
    <lg n="2">
     <l n="9">Stupisce Argante, e ripercosso il petto</l>
     <l n="10">da stimoli di gloria acuti sente.</l>
     <l n="11">"Tu là n'andrai, "rispose e me negletto</l>
     <l n="12">qui lascierai fra la volgare gente?</l>
     <l n="13">E da secura parte avrò diletto</l>
     <l n="14">mirare il fumo e la favilla ardente?</l>
     <l n="15">No, no: se fui ne l'armi a te consorte,</l>
     <l n="16">esser vuo' ne la gloria o ne la morte.</l>
    </lg>
    <lg n="3">
     <l n="17">Ho un core anch'io che 'l morir sprezza e crede</l>
     <l n="18">che ben si cambi con l'onor la vita. –</l>
     <l n="19">Diss'ella: "Ebbi io di te sempre tal fede,</l>
     <l n="20">sì il Ciel mi porga in sì grand'uopo aita.</l>
     <l n="21">Pur io femina sono, e nulla riede</l>
     <l n="22">mia morte in danno a la città smarrita;</l>
     <l n="23">ma se tu cadi (il Ciel sì tristi augùri</l>
     <l n="24">tolga), or chi fia che più difenda i muri? –</l>
    </lg>
    <lg n="4">
     <l n="25">Replicò il cavaliero: "Indarno adduci</l>
     <l n="26">al mio fermo voler fallaci scuse.</l>
     <l n="27">Seguirò l'orme tue, se mi conduci;</l>
     <l n="28">ma le precorrerò, se mi ricuse. –</l>
     <l n="29">Concordi al re ne vanno, il qual fra i duci</l>
     <l n="30">e fra i più saggi suoi gli accolse e chiuse.</l>
     <l n="31">Incominciò Clorinda: "O sire, attendi</l>
     <l n="32">a ciò che dir voglianti e 'n grado il prendi.</l>
    </lg>
    <lg n="5">
     <l n="33">Argante qui (nè sarà vano il vanto)</l>
     <l n="34">quella machina eccelsa arder promette.</l>
     <l n="35">Io sarò seco, ed aspettiam sol tanto,</l>
     <l n="36">ch'ombra maggior sonno più saldo allette. –</l>
     <l n="37">Sollevò il re le palme, e un lieto pianto</l>
     <l n="38">giù per le crespe guancie a lui cadette;</l>
     <l n="39">e: "Lodato sia tu, "disse "ch'a i servi</l>
     <l n="40">tuoi volgi gli occhi e 'l regno anco mi servi.</l>
    </lg>
    <lg n="6">
     <l n="41">Nè sì tosto cadrà, poscia che tali</l>
     <l n="42">destre e tal menti in sua difesa or sono.</l>
     <l n="43">Ma qual poss'io, coppia onorata, eguali</l>
     <l n="44">dare a' meriti vostri o laude o dono?</l>
     <l n="45">Laudi la fama voi con immortali</l>
     <l n="46">voci, e riempia tutta l'Asia il suono.</l>
     <l n="47">Premio v'è l'opra stessa, e premio in parte</l>
     <l n="48">vi fia del regno mio non poca parte. –</l>
    </lg>
    <lg n="7">
     <l n="49">Sì parla il re canuto, e si restringe</l>
     <l n="50">or questo or quel teneramente al seno.</l>
     <l n="51">Il Soldan, ch'è presente e non infinge</l>
     <l n="52">la generosa invidia ond'egli è pieno,</l>
     <l n="53">disse: "Nè questa spada in van si cinge;</l>
     <l n="54">verravvi a paro o verrà dietro almeno. –</l>
     <l n="55">Non ricusàr l'alto compagno i due,</l>
     <l n="56">ond'ei fra tanto ardire il terzo fue.</l>
    </lg>
    <lg n="8">
     <l n="57">Soggiunse Asdente il mago: "Or non vi spiaccia</l>
     <l n="58">ch'aspetti il partir vostro ora più tarda,</l>
     <l n="59">sin ch'io di varie tempre un misto faccia</l>
     <l n="60">ch'a la machina ostil s'appigli e l'arda.</l>
     <l n="61">Oltra ch'esser potrà che parte giaccia</l>
     <l n="62">nel sonno allor la vigilante guarda. –</l>
     <l n="63">Ciò fu concluso, e 'n sua magion ciascuno</l>
     <l n="64">aspetta al suo partir tempo opportuno.</l>
    </lg>
    <lg n="9">
     <l n="65">Depon Clorinda le sue spoglie inteste</l>
     <l n="66">d'oro e di lucido ostro e l'armi altere,</l>
     <l n="67">e prende un elmo non pomposo e veste</l>
     <l n="68">(infausto annunzio!) d'armi orride e nere,</l>
     <l n="69">però che stima agevolmente in queste</l>
     <l n="70">occulta andar fra le nemiche schiere.</l>
     <l n="71">È quivi Arsete eunuco, il qual fanciulla</l>
     <l n="72">nudrilla insin da che vagiva in culla,</l>
    </lg>
    <lg n="10">
     <l n="73">e per l'orme di lei l'antico fianco</l>
     <l n="74">d'ogn'intorno traendo, or la seguia.</l>
     <l n="75">Questi, ch'arme cangiar la vide ed anco</l>
     <l n="76">del gran rischio s'accorse ov'ella gìa,</l>
     <l n="77">s'affligge, e per lo crin che raro e bianco</l>
     <l n="78">in lei servendo ha fatto, e per la pia</l>
     <l n="79">memoria de' suo' offici instando prega</l>
     <l n="80">che cessi da l'impresa; ed ella niega.</l>
    </lg>
    <lg n="11">
     <l n="81">Ond'ei le disse al fin: "Poi che ritrosa</l>
     <l n="82">sì la tua mente nel suo mal s'indura</l>
     <l n="83">che nè mia stanca età, nè la pietosa</l>
     <l n="84">voglia, nè i prieghi miei, nè 'l pianto cura,</l>
     <l n="85">ti spiegherò più oltre, e saprai cosa</l>
     <l n="86">di tua condizion che t'era oscura;</l>
     <l n="87">seguirai poi tua voglia o mio consiglio. –</l>
     <l n="88">Ei segue, ed ella inalza attenta il ciglio.</l>
    </lg>
    <lg n="12">
     <l n="89">"Resse già l'Etiopia, e forse regge</l>
     <l n="90">Senapo ancor con fortunato impero:</l>
     <l n="91">del figliuol di Maria segue la legge,</l>
     <l n="92">che Tomaso lasciovvi, il popol nero.</l>
     <l n="93">Quivi io pagan fui schiavo e fui tra gregge</l>
     <l n="94">di donne avolto in feminil mestiero;</l>
     <l n="95">per ministro mi diede il re a la moglie</l>
     <l n="96">che bruna è sì, ma 'l bruno il bel non toglie.</l>
    </lg>
    <lg n="13">
     <l n="97">N'ardea il marito; e non minor che 'l foco</l>
     <l n="98">fosse d'amor, di gelosia fu il gelo.</l>
     <l n="99">Si va in guisa avanzando a poco a poco</l>
     <l n="100">nel tormentoso petto il folle zelo</l>
     <l n="101">che da ogni uomo l'asconde, e in chiuso loco</l>
     <l n="102">vorria celarla a' tanti occhi del cielo.</l>
     <l n="103">Ella, saggia ed umil, di ciò che piace</l>
     <l n="104">al suo signor fa suo diletto e pace.</l>
    </lg>
    <lg n="14">
     <l n="105">D'una pietosa istoria e di devote</l>
     <l n="106">figure la sua stanza avea distinta.</l>
     <l n="107">Vergine, bianca il bel volto e le gote</l>
     <l n="108">vermiglia, è quivi presso un serpe avinta.</l>
     <l n="109">Con l'asta il mostro un cavalier percote:</l>
     <l n="110">giace la fèra entro al suo sangue estinta.</l>
     <l n="111">Quivi sovente s'inginocchia, e spiega</l>
     <l n="112">le sue tacite colpe e piange e prega.</l>
    </lg>
    <lg n="15">
     <l n="113">Ingravidò fra tanto, e spose fuori</l>
     <l n="114">(e tu fosti colei) candida figlia.</l>
     <l n="115">Si turba; e de gli insoliti colori,</l>
     <l n="116">quasi d'un novo mostro, ha maraviglia.</l>
     <l n="117">Ma perchè il re conosce e i suoi furori,</l>
     <l n="118">celargli il parto al fin si riconsiglia,</l>
     <l n="119">ch'egli avria dal candor che 'n te si vede</l>
     <l n="120">argomentato in lei non bianca fede.</l>
    </lg>
    <lg n="16">
     <l n="121">Piangendo a me ti porse, e mi commise</l>
     <l n="122">ch'io lontana a nudrir ti conducessi.</l>
     <l n="123">Chi può dire il suo affanno, e 'n quante guise</l>
     <l n="124">lagnassi e raddoppiò gli estremi amplessi?</l>
     <l n="125">Bagnò i baci di pianto, e fur divise</l>
     <l n="126">le sue querele da i singulti spessi.</l>
     <l n="127">Levò al fin gli occhi, e disse: «O Dio, che scerni</l>
     <l n="128">l'opre più occulte e nel mio cor t'interni,</l>
    </lg>
    <lg n="17">
     <l n="129">se puro è questo col, se sono intatte</l>
     <l n="130">queste mie membra e 'l marital mio letto,</l>
     <l n="131">non prego ora io per me: mille altre ho fatte</l>
     <l n="132">malvagità, son vile al tuo cospetto;</l>
     <l n="133">salva il parto innocente, al quale il latte</l>
     <l n="134">nega la madre del materno petto.</l>
     <l n="135">Viva, e sol d'onestate a me somigli;</l>
     <l n="136">l'essempio di fortuna altronde pigli.</l>
    </lg>
    <lg n="18">
     <l n="137">Tu, celeste guerrier, che la donzella</l>
     <l n="138">togliesti del dragone a gli empi morsi,</l>
     <l n="139">s'accesi ne' tuo' altari umil facella,</l>
     <l n="140">s'aura o incenso odorato unqua ti porsi,</l>
     <l n="141">per lei prega ed impetra, e fida ancella</l>
     <l n="142">possa in ogni fortuna a te raccòrsi.»</l>
     <l n="143">Qui tacque; e 'l cor le si rinchiuse e strinse,</l>
     <l n="144">e di pallida morte si dipinse.</l>
    </lg>
    <lg n="19">
     <l n="145">Io piangendo ti tolsi, e 'n breve cesta</l>
     <l n="146">fuor ti portai, fra fiori e frondi avolta:</l>
     <l n="147">ti celai da ciascun, nè pur di questa</l>
     <l n="148">arte gentil suspizion fu tolta.</l>
     <l n="149">Vòmene sconosciuto; e per foresta</l>
     <l n="150">caminando di piante orrida e folta,</l>
     <l n="151">veggio una tigre, che minaccie ed ire</l>
     <l n="152">avea ne gl'occhi, incontra me venire.</l>
    </lg>
    <lg n="20">
     <l n="153">Sovra un tronco io ricovro e te su l'erba</l>
     <l n="154">lascio, tanta paura il cor mi prese.</l>
     <l n="155">Giunse l'orribil fèra, e la superba</l>
     <l n="156">testa volgendo, in te lo sguardo intese.</l>
     <l n="157">Mansuefece, e raddolcio l'acerba</l>
     <l n="158">vista e ne l'atto placida si rese:</l>
     <l n="159">lenta ti s'avicina e ti fa vezzi</l>
     <l n="160">con la lingua, e tu ridi e l'accarezzi:</l>
    </lg>
    <lg n="21">
     <l n="161">ed ischerzando seco, al fero muso</l>
     <l n="162">la pargoletta man secura stendi.</l>
     <l n="163">Ti porge ella le mamme e, come è l'uso</l>
     <l n="164">di nutrice, s'adatta, e tu le prendi.</l>
     <l n="165">Rimiro intanto io timido e confuso,</l>
     <l n="166">sì come uom suol novi prodigi orrendi.</l>
     <l n="167">Come del latte suo sazia la belva</l>
     <l n="168">ti vede, indi si parte e si rinselva.</l>
    </lg>
    <lg n="22">
     <l n="169">Io giù discendo e ti ricolgo, e torno</l>
     <l n="170">là 've prima eran dritti i passi miei,</l>
     <l n="171">ed in un picciol borgo al fin soggiorno</l>
     <l n="172">presi, e celata ivi nutrir ti fei.</l>
     <l n="173">Vi stetti insin che 'l sol correndo intorno</l>
     <l n="174">portò a i mortali ed otto mesi e sei.</l>
     <l n="175">Tu con lingua di latte anco snodavi</l>
     <l n="176">voci indistinte, e incerte orme segnavi.</l>
    </lg>
    <lg n="23">
     <l n="177">Ma sendo io colà giunto, ove dechina</l>
     <l n="178">l'etate omai cadente a la vecchiezza,</l>
     <l n="179">ricco e sazio de l'or che la reina</l>
     <l n="180">nel partir diemmi con regale ampiezza,</l>
     <l n="181">ne la patria raccòr la peregrina</l>
     <l n="182">vita da i lunghi errori ebbi vaghezza:</l>
     <l n="183">viver di me signor, come l'interno</l>
     <l n="184">detta, e temprare al proprio foco il verno.</l>
    </lg>
    <lg n="24">
     <l n="185">Partomi e vèr l'Egitto onde son nato,</l>
     <l n="186">te meco conducendo, il corso invio.</l>
     <l n="187">Ad un torrente giungo, e riserrato</l>
     <l n="188">quinci da i ladri son, quindi dal rio.</l>
     <l n="189">Che debbo far? te, dolce peso amato,</l>
     <l n="190">lasciar non voglio, e di campar desio.</l>
     <l n="191">Mi gitto a nuoto, ed una man ne viene</l>
     <l n="192">rompendo l'onda e te l'altra sostiene.</l>
    </lg>
    <lg n="25">
     <l n="193">Rapidissimo è il corso, e 'n mezzo l'onda</l>
     <l n="194">in se medesma si ripiega e gira;</l>
     <l n="195">ma, giunto ove più volge e più profonda,</l>
     <l n="196">in cerchio ella mi torce e giù mi tira.</l>
     <l n="197">Ti lasso io, ma ti leva e ti seconda</l>
     <l n="198">l'acqua, e secondo a l'acqua il vento spira,</l>
     <l n="199">e t'espon salva in su la molle arena;</l>
     <l n="200">stanco, anelando, io poi vi giungo a pena.</l>
    </lg>
    <lg n="26">
     <l n="201">Lieto ti prendo; e poi la notte, quando</l>
     <l n="202">m'avea le luci il cupo sonno ascose,</l>
     <l n="203">veggio in sogno un guerrier che minacciando</l>
     <l n="204">a me su 'l volto il ferro ignudo pose.</l>
     <l n="205">Imperioso parla: «Io ti commando</l>
     <l n="206">ciò che la madre sua primier t'impose:</l>
     <l n="207">che battezzi l'infante; ella è diletta</l>
     <l n="208">dal Cielo, e la sua cura a me s'aspetta.</l>
    </lg>
    <lg n="27">
     <l n="209">Io la guardo e difendo, io spirto diedi</l>
     <l n="210">d'umanità a le fère e mente a l'acque.</l>
     <l n="211">Misero te s'al sogno tuo non credi,</l>
     <l n="212">ch'è del Ciel messaggiero.» E qui si tacque.</l>
     <l n="213">Svegliaimi e sorsi, e di là mossi i piedi</l>
     <l n="214">come del giorno il primo raggio nacque;</l>
     <l n="215">ma perchè mia fè vera e l'ombre false</l>
     <l n="216">stimai, di tuo battesmo a me non calse,</l>
    </lg>
    <lg n="28">
     <l n="217">nè de i preghi materni; onde nutrita</l>
     <l n="218">pagana fosti, e 'l vero a te celai.</l>
     <l n="219">Crescesti, e 'n arme valorosa ardita</l>
     <l n="220">vincesti il sesso e la natura assai;</l>
     <l n="221">fama e terre acquistasti, e qual tua vita</l>
     <l n="222">sia stata poscia tu medesma il sai;</l>
     <l n="223">e sai non men che servo insieme e padre</l>
     <l n="224">seguita io t'ho tra bellicose squadre.</l>
    </lg>
    <lg n="29">
     <l n="225">Ier poi su l'alba a la mia mente oppressa</l>
     <l n="226">d'alta quiete e simile a la morte,</l>
     <l n="227">nel sonno s'offerì l'imago istessa,</l>
     <l n="228">ma in più turbata vista e 'n suon più forte:</l>
     <l n="229">«Ecco,» dicea «fellon, l'ora s'appressa</l>
     <l n="230">che Clorinda cangiar de' vita e sorte:</l>
     <l n="231">mia sarà mal tuo grado, e tuo fia il duolo.»</l>
     <l n="232">Ciò disse, e se n'andò per l'aria a volo.</l>
    </lg>
    <lg n="30">
     <l n="233">Senti dunque ora tu che 'l Ciel minaccia</l>
     <l n="234">a te, diletta mia, strani accidenti.</l>
     <l n="235">Non so; forse adivien che là su spiaccia</l>
     <l n="236">ch'altri impugni la fè de' suoi parenti.</l>
     <l n="237">Forse è la vera fede. Ah! giù ti piaccia</l>
     <l n="238">depor quest'arme, e questi spirti ardenti. –</l>
     <l n="239">Qui tace e piange; ed ella pensa e teme,</l>
     <l n="240">ch'un altro simil sogno il cor le preme.</l>
    </lg>
    <lg n="31">
     <l n="241">Rasserenando il volto, al fin gli dice:</l>
     <l n="242">"Quella fè seguirò che vera or parmi</l>
     <l n="243">e che co 'l latte tu de la nutrice</l>
     <l n="244">sugger mi festi e che vuoi dubbia or farmi;</l>
     <l n="245">nè per temenza lasciarò, nè lice</l>
     <l n="246">a magnanimo cor, l'impresa e l'armi,</l>
     <l n="247">non se la morte nel più fier sembiante</l>
     <l n="248">che sgomenti i mortali avessi inante.</l>
    </lg>
    <lg n="32">
     <l n="249">Poscia il consola; e perchè il tempo giunge</l>
     <l n="250">ch'ella deve ad effetto il vanto porre,</l>
     <l n="251">parte e co' due guerrier si ricongiunge</l>
     <l n="252">i quai si voglion seco al rischio esporre.</l>
     <l n="253">Con lor s'aduna Asdente, e instiga e punge</l>
     <l n="254">quella virtù che per se stessa corre;</l>
     <l n="255">e lor porge di solfo e di bitumi</l>
     <l n="256">tre palle, e 'n cavo rame ascosi i lumi.</l>
    </lg>
    <lg n="33">
     <l n="257">Escon notturni e piani, e per lo colle</l>
     <l n="258">uniti vanno a passo lungo e spesso;</l>
     <l n="259">ove di torre in guisa al ciel s'estolle</l>
     <l n="260">la machina nemica omai son presso.</l>
     <l n="261">Lor s'infiamman gli spirti, e 'l cor ne bolle</l>
     <l n="262">nè può tutto capir dentro a se stesso:</l>
     <l n="263">gli invita al foco, al sangue, un fero sdegno.</l>
     <l n="264">Grida la guarda, e lor domanda il segno.</l>
    </lg>
    <lg n="34">
     <l n="265">Essi van cheti inanti, onde la guarda</l>
     <l n="266">"A l'arme! a l'arme! "in alto suon raddoppia.</l>
     <l n="267">Corre e vola Clorinda, e non è tarda</l>
     <l n="268">a seguir lei la generosa coppia.</l>
     <l n="269">In quel modo che fulmine o bombarda</l>
     <l n="270">co 'l lampeggiar tuona in un punto e scoppia,</l>
     <l n="271">movere ed arrivar, ferir lo stuolo,</l>
     <l n="272">aprirlo e penetrar, fu un punto solo.</l>
    </lg>
    <lg n="35">
     <l n="273">E forza è pur che fra mill'armi e mille</l>
     <l n="274">percosse il lor disegno al fin riesca.</l>
     <l n="275">Scoprìr i chiusi lumi, e le faville</l>
     <l n="276">s'appreser tosto a l'accensibil esca,</l>
     <l n="277">ch'a i legni poi l'avolse e compartille.</l>
     <l n="278">Chi può dir come serpa e come cresca</l>
     <l n="279">già da più lati il foco? e come folto</l>
     <l n="280">turbi il fumo a le stelle il puro volto?</l>
    </lg>
    <lg n="36">
     <l n="281">Vedi globi di fiamme oscure e miste</l>
     <l n="282">fra le rote del fumo in ciel girarsi.</l>
     <l n="283">Il vento soffia, e vigor fa ch'acquiste</l>
     <l n="284">l'incendio e 'n un raccolga i fochi sparsi.</l>
     <l n="285">Ferì il gran lume e sbigottì le viste</l>
     <l n="286">de' Franchi, e tutti al suon de l'arme armàrsi.</l>
     <l n="287">La mole immensa e sì temuta in guerra</l>
     <l n="288">cade, e breve ora opre sì lunghe atterra.</l>
    </lg>
    <lg n="37">
     <l n="289">Due squadre di cristiani intanto al loco</l>
     <l n="290">dove sorge l'incendio accorron pronte.</l>
     <l n="291">Minaccia Argante: "Io spegnerò quel foco</l>
     <l n="292">co 'l vostro sangue, e volge lor la fronte.</l>
     <l n="293">Pur ristretto a' compagni, a poco a poco</l>
     <l n="294">cede, e raccoglie i passi a sommo il monte.</l>
     <l n="295">Cresce più che torrente a lunga pioggia</l>
     <l n="296">la turba, e gli rincalza e con lor poggia.</l>
    </lg>
    <lg n="38">
     <l n="297">Aperta è la gran porta, e quivi tratto</l>
     <l n="298">è il re, ch'armato il popol suo circonda,</l>
     <l n="299">per potere i guerrier da sì gran fatto</l>
     <l n="300">raccòrre, ove fortuna abbian seconda.</l>
     <l n="301">Saltano i tre su 'l limitare, e ratto</l>
     <l n="302">diretto ad essi il franco stuol v'inonda;</l>
     <l n="303">ma li respinge Solimano; e chiude</l>
     <l n="304">le porte Argante, e sol Clorinda esclude.</l>
    </lg>
    <lg n="39">
     <l n="305">Escluse sola lei perchè in quell'ora</l>
     <l n="306">ch'egli serrò le porte ella si mosse,</l>
     <l n="307">e corse ardente e incrudelita fuora</l>
     <l n="308">per punire Arbilan che la percosse.</l>
     <l n="309">Punillo; e i suoi compagni avisti ancora</l>
     <l n="310">non s'eran pur ch'ella con lor non fosse,</l>
     <l n="311">chè la pugna e la calca e l'aer denso</l>
     <l n="312">a i cor togliea la cura, a gl'occhi il senso.</l>
    </lg>
    <lg n="40">
     <l n="313">Ma poscia ch'ella intepidì l'irata</l>
     <l n="314">mente nel colui sangue e 'n sè rivenne,</l>
     <l n="315">vide chiuse le porte e intorniata</l>
     <l n="316">sè da nemici, e morta esser si tenne.</l>
     <l n="317">Pur veggendo che 'n essa alcun non guata,</l>
     <l n="318">nova arte di salvarsi la sovenne.</l>
     <l n="319">Di lor gente s'infinge, e fra gli ignoti</l>
     <l n="320">cheta s'avolge; e non è chi la noti.</l>
    </lg>
    <lg n="41">
     <l n="321">Poi come lupo tacito s'imbosca</l>
     <l n="322">dopo occulto misfatto e si desvia,</l>
     <l n="323">da la confusion, da l'aria fosca</l>
     <l n="324">favorita e nascosa, ella sen gìa.</l>
     <l n="325">Solo Tancredi avien che la conosca:</l>
     <l n="326">egli quivi sorgiunto è poco pria;</l>
     <l n="327">vi giunse allor ch'ella Arbilano uccise:</l>
     <l n="328">vide e segnolla; or dietro a lei si mise.</l>
    </lg>
    <lg n="42">
     <l n="329">Vuol ne l'arme provarla: un uom la stima</l>
     <l n="330">degno a cui sua virtù si paragone.</l>
     <l n="331">Va girando colei l'alpestre cima</l>
     <l n="332">verso altra porta, ove d'entrar dispone.</l>
     <l n="333">Segue egli impetuoso, onde assai prima</l>
     <l n="334">che giunga, in guisa avien che d'armi suone,</l>
     <l n="335">ch'ella si volge e grida: "O tu, che porte,</l>
     <l n="336">che corri sì? "Risponde: "E guerra e morte. –</l>
    </lg>
    <lg n="43">
     <l n="337">"Guerra e morte avrai; "disse "io non rifiuto</l>
     <l n="338">darlati, se la cerchi –, e ferma attende.</l>
     <l n="339">Non vuol Tancredi, che pedon veduto</l>
     <l n="340">ha il suo nemico, usar cavallo, e scende.</l>
     <l n="341">E tragge l'uno e l'altro il ferro acuto,</l>
     <l n="342">ed aguzza l'orgoglio e l'ire accende.</l>
     <l n="343">..................................</l>
     <l n="344">..................................</l>
    </lg>
    <lg n="44">
     <l n="345">Degne d'un chiaro sol, degne d'un pieno</l>
     <l n="346">teatro, opre sarian sì memorande.</l>
     <l n="347">Notte, che nel tuo fosco ed alto seno</l>
     <l n="348">chiudesti e ne l'oblio fatto sì grande,</l>
     <l n="349">piacciati ch'io ne 'l tragga e 'n bel sereno</l>
     <l n="350">a le future età lo spieghi e mande.</l>
     <l n="351">Viva la fama loro, e la memoria</l>
     <l n="352">splenda del fosco tuo tra la lor gloria.</l>
    </lg>
    <lg n="45">
     <l n="353">Non schivar, non parar, non ritirarsi</l>
     <l n="354">voglion costor, nè qui destrezza ha parte.</l>
     <l n="355">Non fanno i colpi or finti or pieni or scarsi:</l>
     <l n="356">toglie l'ombra e 'l furor l'uso de l'arte.</l>
     <l n="357">Co 'l brando il brando e con lo scudo urtarsi</l>
     <l n="358">senti lo scudo, il piè d'orma non parte;</l>
     <l n="359">sempre è il piè fermo e la man sempre è in moto,</l>
     <l n="360">nè scende taglio in van, nè punta a vòto.</l>
    </lg>
    <lg n="46">
     <l n="361">L'onta irrita lo sdegno a la vendetta,</l>
     <l n="362">e la vendetta poi l'onta rinova;</l>
     <l n="363">così sempre al ferir, sempre a la fretta</l>
     <l n="364">stimol novo s'aggiunge e cagion nova.</l>
     <l n="365">D'or in or più si mesce e più ristretta</l>
     <l n="366">si fa la pugna, e spada oprar non giova:</l>
     <l n="367">dansi coi pomi, e infelloniti e crudi</l>
     <l n="368">cozzan con gli elmi insieme e con gli scudi.</l>
    </lg>
    <lg n="47">
     <l n="369">Clorinda il guerrier prese e rilegollo</l>
     <l n="370">con le robuste braccia, e i fianchi strinse.</l>
     <l n="371">Si scosse quegli, e con la destra il collo</l>
     <l n="372">le presse e co 'l suo piede il piè le spinse.</l>
     <l n="373">La fortissima donna non diè crollo;</l>
     <l n="374">ma, malgrado di lui, da lui si scinse.</l>
     <l n="375">Poscia il ripiglia; ed ei seconda e cede,</l>
     <l n="376">ch'atterrar lei co 'l di lei sforzo crede.</l>
    </lg>
    <lg n="48">
     <l n="377">L'un l'altro mira, e del suo corpo essangue</l>
     <l n="378">su 'l pomo de la spada appoggia il peso.</l>
     <l n="379">Già de l'ultima stella il raggio langue</l>
     <l n="380">al primo albor ch'è in oriente acceso.</l>
     <l n="381">Mira Tancredi che più sparso ha sangue</l>
     <l n="382">il suo nemico, e ch'egli è meno offeso.</l>
     <l n="383">Ne gode e superbisce. Oh nostra folle</l>
     <l n="384">mente ch'ogn'aura di fortuna estolle!</l>
    </lg>
    <lg n="49">
     <l n="385">Misero! di che godi? oh come mesti</l>
     <l n="386">fiano i trionfi ed infelice il vanto!</l>
     <l n="387">Gli occhi tuoi pagheran (se in vita resti)</l>
     <l n="388">di quel sangue ogni stilla un mar di pianto.</l>
     <l n="389">Così tacendo e rimirando, questi</l>
     <l n="390">sanguinosi guerrier stettero alquanto.</l>
     <l n="391">Ruppe il silenzio al fin Tancredi e disse,</l>
     <l n="392">perchè 'l nemico suo gli si scoprisse:</l>
    </lg>
    <lg n="50">
     <l n="393">"Nostra sventura è ben che qui s'impieghi</l>
     <l n="394">tanto valor, dove silenzio il copra.</l>
     <l n="395">Ma poi che sorte rea vien che ci nieghi</l>
     <l n="396">e lode e testimon degno de l'opra,</l>
     <l n="397">pregoti (se fra l'arme han loco i prieghi)</l>
     <l n="398">che 'l tuo nome e 'l tuo stato a me tu scopra,</l>
     <l n="399">acciò ch'io sappia, o vinto o vincitore,</l>
     <l n="400">chi la mia morte o la vittoria onore.</l>
    </lg>
    <lg n="51">
     <l n="401">Risponde la feroce: "Indarno chiedi</l>
     <l n="402">ciò ch'è costume mio non far palese.</l>
     <l n="403">Ma chiunque io mi sia, tu inanzi vedi</l>
     <l n="404">un di que' tre che l'alto incendio accese. –</l>
     <l n="405">Arse di cruccio a quel parlar Tancredi,</l>
     <l n="406">e: "In mal punto il dicesti; "indi riprese</l>
     <l n="407">"tuo dire, e tuo tacer di par m'alletta,</l>
     <l n="408">barbaro discortese, a la vendetta. –</l>
    </lg>
    <lg n="52">
     <l n="409">Torna l'ira ne' cori, e gli trasporta</l>
     <l n="410">benchè deboli in guerra. Oh fiera pugna,</l>
     <l n="411">u' l'arte in bando, u' già la forza è morta,</l>
     <l n="412">ove, in vece, d'entrambi il furor pugna!</l>
     <l n="413">Oh che sanguigna e spaziosa porta</l>
     <l n="414">fa l'una e l'altra spada ovunque giugna,</l>
     <l n="415">ne l'armi e ne le carni! e se la vita</l>
     <l n="416">non esce, sdegno tienla al petto unita.</l>
    </lg>
    <lg n="53">
     <l n="417">Sì come il mar, benchè Aquilone o Noto</l>
     <l n="418">cessi, che tutto prima il volse e scosse,</l>
     <l n="419">non s'accheta però, ma 'l suono e 'l moto</l>
     <l n="420">ritien de l'onde anco agitate e grosse,</l>
     <l n="421">così, se ben co 'l sangue è 'l vigor vòto</l>
     <l n="422">che quelle forti braccia a i colpi mosse,</l>
     <l n="423">serbano ancor l'impeto primo, e vanno</l>
     <l n="424">da quel sospinti a giunger danno a danno.</l>
    </lg>
    <lg n="54">
     <l n="425">Ma ecco omai l'ora fatale è giunta</l>
     <l n="426">che 'l viver di Clorinda al suo fin deve.</l>
     <l n="427">Spinge egli il ferro entro 'l bel sen di punta</l>
     <l n="428">che vi s'immerge e 'l sangue avido beve;</l>
     <l n="429">e la giuba, che d'or vago trapunto</l>
     <l n="430">le mamelle stringea tenera e leve,</l>
     <l n="431">l'empie d'un caldo fiume. Ella si sente</l>
     <l n="432">finire, e 'l piè le manca egro e languente.</l>
    </lg>
    <lg n="55">
     <l n="433">Segue quei la vittoria, e la trafitta</l>
     <l n="434">vergine minacciando incalza e preme.</l>
     <l n="435">Ella, mentre cadea, la voce afflitta</l>
     <l n="436">movendo, disse le parole estreme;</l>
     <l n="437">parole ch'a lei novo un spirto ditta,</l>
     <l n="438">spirto di fè, di carità, di speme:</l>
     <l n="439">fede ch'or Dio le infonde, e se rubella</l>
     <l n="440">vivendo fu, la vuole in morte ancella.</l>
    </lg>
    <lg n="56">
     <l n="441">"Amico, hai vinto: io ti perdon... perdona</l>
     <l n="442">tu, non già al corpo, che più nulla or pave,</l>
     <l n="443">a l'alma sì; deh per lei prega, e dona</l>
     <l n="444">battesmo a me ch'ogni sua macchia lave. –</l>
     <l n="445">In queste voci languide risuona</l>
     <l n="446">un non so che di flebile e soave</l>
     <l n="447">ch'al cor gli serpe ed ogni sdegno ammorza,</l>
     <l n="448">e gli occhi a lagrimar gli alletta e sforza.</l>
    </lg>
    <lg n="57">
     <l n="449">Non lontano di là dal sen del monte</l>
     <l n="450">scaturia mormorando un picciol rio.</l>
     <l n="451">Quivi egli accorre, e l'elmo empie nel fonte,</l>
     <l n="452">e torna mesto al grande offizio e pio.</l>
     <l n="453">Tremar sentì la man, mentre la fronte</l>
     <l n="454">non conosciuta ancor sciolse e scoprio.</l>
     <l n="455">La vide e la conobbe, e restò senza</l>
     <l n="456">e voce e moto. Ahi vista! ahi conoscenza!</l>
    </lg>
    <lg n="58">
     <l n="457">Non morì già, chè 'n quel gran punto accolse</l>
     <l n="458">sue virtù tutte e 'n guardia al cor le mise,</l>
     <l n="459">e premendo il suo affanno a dar si volse</l>
     <l n="460">vita con l'acqua a chi co 'l ferro uccise.</l>
     <l n="461">Mentre egli il suon de' sacri detti sciolse,</l>
     <l n="462">colei di gioia trasmutossi, e rise;</l>
     <l n="463">e 'n atto di morir lieto e vivace</l>
     <l n="464">dir parea: «S'apre il Cielo; io vado in pace.»</l>
    </lg>
    <lg n="59">
     <l n="465">D'un bel pallore ha il bianco volto asperso,</l>
     <l n="466">come a i gigli sarian miste viole.</l>
     <l n="467">Fisa ella gli occhi al cielo, e 'n lei converso</l>
     <l n="468">sembra per la pietate il cielo e 'l sole;</l>
     <l n="469">e la man nuda e fredda alzando verso</l>
     <l n="470">il cavaliero in vece di parole</l>
     <l n="471">gli dà il pegno di pace. In questa forma</l>
     <l n="472">passa la bella donna, e par che dorma.</l>
    </lg>
    <lg n="60">
     <l n="473">Come l'alma gentile uscita ei vede,</l>
     <l n="474">rallentò quel vigor ch'avea raccolto;</l>
     <l n="475">e 'n poter tutto e 'n abbandon si diede</l>
     <l n="476">al duol che crebbe impetuoso e stolto,</l>
     <l n="477">ch'al cor si strinse e, chiusa in breve sede</l>
     <l n="478">la vita, empiè di morte i sensi e 'l volto.</l>
     <l n="479">Già simile a l'estinto il vivo langue</l>
     <l n="480">al colore, al silenzio, a gl'atti, al sangue.</l>
    </lg>
    <lg n="61">
     <l n="481">E ben la vita sua dogliosa e schiva,</l>
     <l n="482">spezzando a forza il suo ritegno frale,</l>
     <l n="483">seguito allor de la celeste e diva</l>
     <l n="484">anima co 'l suo volo avrebbe l'ale;</l>
     <l n="485">ma quivi un stuol de' Franchi a caso arriva,</l>
     <l n="486">cui trae bisogno d'acqua o d'altro tale,</l>
     <l n="487">che con la donna il cavalier ne porta,</l>
     <l n="488">in sè mal vivo e morto in lei ch'è morta.</l>
    </lg>
    <lg n="62">
     <l n="489">"Io vivo? io spiro ancora? e gli odiosi</l>
     <l n="490">rai miro ancor di questo infausto die?</l>
     <l n="491">Dì testimon de' miei misfatti ascosi,</l>
     <l n="492">che rimprovera a me le colpe mie!</l>
     <l n="493">Ahi! man timida e lenta, or chè non osi,</l>
     <l n="494">tu che sai tutte del ferir le vie,</l>
     <l n="495">tu, ministra di morte empia ed infame,</l>
     <l n="496">di questa vita rea troncar lo stame?</l>
    </lg>
    <lg n="63">
     <l n="497">Passa pur questo petto, e fieri scempi</l>
     <l n="498">co 'l tuo ferro fedel fa' del mio core.</l>
     <l n="499">Forse no 'l fai stimando, usata a gli empi</l>
     <l n="500">fatti, pietà dar morte al mio dolore.</l>
     <l n="501">Dunque io vivrò fra i memorandi essempi</l>
     <l n="502">misero mostro d'infelice amore:</l>
     <l n="503">misero mostro, a cui sol pena è degna</l>
     <l n="504">de l'immensa impietà la vita indegna.</l>
    </lg>
    <lg n="64">
     <l n="505">Vivrò fra i miei tormenti e le mie cure,</l>
     <l n="506">mie giuste furie, forsennato, errante;</l>
     <l n="507">paventarò l'ombre solinghe e scure</l>
     <l n="508">che 'l primo error mi recheranno inante,</l>
     <l n="509">e del ciel che scoprì le mie sventure</l>
     <l n="510">a schivo ed in orrore avrò il sembiante.</l>
     <l n="511">Temerò me medesmo, e da me stesso</l>
     <l n="512">sempre fuggendo avrò me sempre appresso.</l>
    </lg>
    <lg n="65">
     <l n="513">Ma dove, oh lasso me!, dove restaro</l>
     <l n="514">le reliquie del corpo e bello e casto?</l>
     <l n="515">Ciò che 'n lui salvo i miei furor lasciaro,</l>
     <l n="516">dal furor de le fère or forse è guasto.</l>
     <l n="517">Ahi troppo nobil preda! ahi dolce e caro</l>
     <l n="518">troppo e pur troppo prezioso pasto!</l>
     <l n="519">ahi sfortunato! in cui l'ombra e le selve</l>
     <l n="520">irritaron me prima e poi le belve.</l>
    </lg>
    <lg n="66">
     <l n="521">Io pur verrò dove voi sète; e voi</l>
     <l n="522">meco avrò, stanco sète, amate spoglie.</l>
     <l n="523">Ma s'egli avien che i vaghi membri suoi</l>
     <l n="524">stati sian cibo di ferine voglie,</l>
     <l n="525">vuo' che la bocca istessa anco me ingoi,</l>
     <l n="526">e 'l ventre chiuda me che lor raccoglie.</l>
     <l n="527">Onorata per me tomba, e felice</l>
     <l n="528">ovunque sia, s'esser con lor mi lice. –</l>
    </lg>
    <lg n="67">
     <l n="529">Così parla quel misero, e gli è detto</l>
     <l n="530">ch'ivi quel corpo avean per cui si duole:</l>
     <l n="531">rischiarar parve il tenebroso aspetto,</l>
     <l n="532">qual le nubi il balen che passi e vóle;</l>
     <l n="533">e da i riposi sollevò del letto</l>
     <l n="534">l'inferma de le membra e tarda mole,</l>
     <l n="535">e traendo a gran pena il fianco e 'l lasso</l>
     <l n="536">piede, là volse vacillando il passo.</l>
    </lg>
    <lg n="68">
     <l n="537">Ma come giunse e vide in quel bel seno,</l>
     <l n="538">opera di sua man, l'empia ferita,</l>
     <l n="539">e quasi un ciel notturno anco sereno</l>
     <l n="540">senza splendor la faccia scolorita,</l>
     <l n="541">tremò così che ne cadea, se meno</l>
     <l n="542">vicina a sostenerlo era l'aita.</l>
     <l n="543">Poi disse: "Oh viso che puoi far la morte</l>
     <l n="544">dolce, ma raddolcir non puoi mia sorte!</l>
    </lg>
    <lg n="69">
     <l n="545">Oh bella destra che 'l soave pegno</l>
     <l n="546">d'amicizia e di pace a me porgesti!</l>
     <l n="547">quali or, lasso!, vi trovo? e qual ne vegno?</l>
     <l n="548">E voi, leggiadre membra, or non son questi</l>
     <l n="549">del mio ferino e scelerato sdegno</l>
     <l n="550">vestigi miserabili e funesti?</l>
     <l n="551">Ahi non men che la man luci spietate:</l>
     <l n="552">essa le piaghe fe', voi le mirate!</l>
    </lg>
    <lg n="70">
     <l n="553">Asciutte le mirate? or corra, dove</l>
     <l n="554">niega d'andar il pianto, il sangue mio. –</l>
     <l n="555">Qui troncò le parole, e come il move</l>
     <l n="556">suo disperato di morir desio,</l>
     <l n="557">squarcia le fascie e le ferite, e piove</l>
     <l n="558">da le sue piaghe essacerbate un rio;</l>
     <l n="559">e s'uccidea, ma quella doglia acerba,</l>
     <l n="560">co 'l trarlo di se stesso, in vita il serba.</l>
    </lg>
    <lg n="71">
     <l n="561">Portàrlo al letto, e l'anima fugace</l>
     <l n="562">fu richiamata a i suo' odiosi offici.</l>
     <l n="563">Ma già la fama garrula non tace</l>
     <l n="564">l'aspre sue angoscie e i suoi casi infelici.</l>
     <l n="565">Vi tragge il pio Goffredo, e la verace</l>
     <l n="566">turba v'accorre de' più degni amici.</l>
     <l n="567">Ma nè grave ammonir, nè pregar dolce</l>
     <l n="568">l'ostinato de l'alma affanno molce.</l>
    </lg>
    <lg n="72">
     <l n="569">Come in membro gentil piaga mortale</l>
     <l n="570">tocca s'inaspra e 'n lei cresce il dolore,</l>
     <l n="571">tal da i dolci conforti in sì gran male</l>
     <l n="572">più inacerbisce medicato il core.</l>
     <l n="573">....................................</l>
     <l n="574">....................................</l>
     <l n="575">....................................</l>
     <l n="576">....................................</l>
    </lg>
    <lg n="73">
     <l n="577">"O Tancredi, Tancredi, o da te stesso</l>
     <l n="578">troppo diverso e da' principi tuoi,</l>
     <l n="579">chi sì t'assorda? e qual nuvol sì spesso</l>
     <l n="580">di cecità fa che veder non puoi?</l>
     <l n="581">Questa sciagura tua del Cielo è un messo;</l>
     <l n="582">non vedi lui? non odi i detti suoi?</l>
     <l n="583">che ti sgrida e richiama a la smarrita</l>
     <l n="584">strada che pria segnasti e te l'addita?</l>
    </lg>
    <lg n="74">
     <l n="585">A gli atti del primiero offizio degno</l>
     <l n="586">di campione di Cristo ei ti rappella,</l>
     <l n="587">che lasciasti per farti (ahi cambio indegno)</l>
     <l n="588">drudo di donna, e donna a Dio rubella.</l>
     <l n="589">Seconda avversità, pietoso sdegno</l>
     <l n="590">con leve sferza di là su flagella</l>
     <l n="591">tue folli colpe, e fa di tua salute</l>
     <l n="592">te medesmo ministro; e tu 'l rifiute?</l>
    </lg>
    <lg n="75">
     <l n="593">Rifiuti dunque, ahi sconoscente!, il dono</l>
     <l n="594">del Ciel salubre e 'n contra a lui t'adiri?</l>
     <l n="595">Misero, dove corri in abbandono</l>
     <l n="596">a i tuoi sfrenati e rapidi martìri?</l>
     <l n="597">Sei giunto, e pendi già cadente e prono</l>
     <l n="598">su 'l precipizio eterno; e tu no 'l miri?</l>
     <l n="599">Miralo, prego, e te raccogli, e frena</l>
     <l n="600">quel dolor ch'a morir doppio ti mena.</l>
    </lg>
    <lg n="76">
     <l n="601">Tacque, e 'n colui de l'un morir la tema</l>
     <l n="602">puote de l'altro intepidir la voglia.</l>
     <l n="603">Nel cor dà luogo a que' conforti, e scema</l>
     <l n="604">l'impeto interno de l'intensa doglia,</l>
     <l n="605">ma non così ch'ad or ad or non gema</l>
     <l n="606">e che la lingua a lamentar non scioglia.</l>
     <l n="607">......................................</l>
     <l n="608">......................................</l>
    </lg>
    <lg n="77">
     <l n="609">Lei nel partir, lei nel tornar del sole,</l>
     <l n="610">chiama con voce stanca, e prega e plora,</l>
     <l n="611">come usignuol cui 'l villan duro invole</l>
     <l n="612">dal nido i figli non pennuti ancora,</l>
     <l n="613">che 'n miserabil canto afflitte e sole</l>
     <l n="614">piange le notti, e n'empie i boschi e l'òra.</l>
     <l n="615">Al fin co 'l novo dì rinchiude alquanto</l>
     <l n="616">gli occhi, ed il sonno in lor serpe fra 'l pianto.</l>
    </lg>
    <lg n="78">
     <l n="617">Ed ecco in sogno di stellata veste</l>
     <l n="618">cinta gli appar la sospirata amica:</l>
     <l n="619">bella assai più, ma lo splendor celeste</l>
     <l n="620">orna e non toglie la notizia antica;</l>
     <l n="621">e con dolce atto di pietà le meste</l>
     <l n="622">luci par che gli asciughi, e così dica:</l>
     <l n="623">«Mira come son bella e come lieta,</l>
     <l n="624">fedel mio caro, e 'n me tuo duolo acqueta.</l>
    </lg>
    <lg n="79">
     <l n="625">Tale son, tua mercè: tu me da' vivi</l>
     <l n="626">del mortal mondo, per error, togliesti;</l>
     <l n="627">in grembo a Dio fra gli immortali e divi,</l>
     <l n="628">per pietà, degna di salir mi festi.</l>
     <l n="629">Quivi io beata amando godo, e quivi</l>
     <l n="630">spero che per te luogo anco s'appresti,</l>
     <l n="631">ove al gran Sole e ne l'eterno die</l>
     <l n="632">vagheggiarai le sue bellezze e mie.</l>
    </lg>
    <lg n="80">
     <l n="633">Se tu medesmo non t'invidii il Cielo</l>
     <l n="634">e non travii co 'l vaneggiar de' sensi,</l>
     <l n="635">vivi e sappi ch'io t'amo, e non te 'l celo,</l>
     <l n="636">quanto più creatura amar conviensi.»</l>
     <l n="637">Così dicendo, fiammeggiò di zelo</l>
     <l n="638">per gli occhi fuor del mortal uso accensi;</l>
     <l n="639">poi nel profondo de' suoi rai si chiuse</l>
     <l n="640">e sparve, e novo in lui conforto infuse.</l>
    </lg>
    <lg n="81">
     <l n="641">Consolato ei si desta e si rimette</l>
     <l n="642">de' medicanti a la discreta aita;</l>
     <l n="643">fra tanto sepellir fa le dilette</l>
     <l n="644">membra ch'informò già la nobil vita.</l>
     <l n="645">E se non fu di ricche pietre elette</l>
     <l n="646">la tomba e da man dedala scolpita,</l>
     <l n="647">fu scelto almeno il sasso, e chi gli diede</l>
     <l n="648">figura, quanto il tempo ivi concede.</l>
    </lg>
    <lg n="82">
     <l n="649">Quivi da faci in lungo ordine accese</l>
     <l n="650">con nobil pompa accompagnar la feo,</l>
     <l n="651">e le sue armi, a un nudo pin sospese,</l>
     <l n="652">sovra vi spiega in forma di trofeo.</l>
     <l n="653">Ma come mover pria le membra offese</l>
     <l n="654">non ancor sano il cavalier poteo,</l>
     <l n="655">pieno di riverenza e di pietate</l>
     <l n="656">visitò le sepolte ossa onorate.</l>
    </lg>
    <lg n="83">
     <l n="657">Giunto a la tomba, ove al suo spirto vivo</l>
     <l n="658">dolorosa prigion il Ciel prescrisse,</l>
     <l n="659">di color, di calor, di moto privo,</l>
     <l n="660">già marmo in vista, al marmo il volto affisse.</l>
     <l n="661">Al fin, sgorgando un lagrimoso rivo,</l>
     <l n="662">in un languido: "oimè! "proruppe, e disse:</l>
     <l n="663">"O sasso amato tanto, amaro tanto,</l>
     <l n="664">che dentro hai le mie fiamme e fuori il pianto,</l>
    </lg>
    <lg n="84">
     <l n="665">non di morte sei tu, ma di vivaci</l>
     <l n="666">ceneri albergo, ov'è nascoso Amore.</l>
     <l n="667">Sento dal freddo tuo l'usate faci,</l>
     <l n="668">men dolci sì, ma non men calde al core.</l>
     <l n="669">Deh! prendi i miei sospiri, e questi baci</l>
     <l n="670">prendi ch'io bagno di doglioso umore;</l>
     <l n="671">e dagli tu, poi ch'io non posso, almeno</l>
     <l n="672">a le amate reliquie c'hai nel seno.</l>
    </lg>
    <lg n="85">
     <l n="673">Dagli lor tu, chè se mai gli occhi gira</l>
     <l n="674">l'anima bella a le sue belle spoglie,</l>
     <l n="675">tua pietate e mio ardir non avrà in ira,</l>
     <l n="676">ch'odio e sdegno là su non si raccoglie.</l>
     <l n="677">Perdona ella il mio fallo, e sol respira</l>
     <l n="678">in questa speme il cor fra tante doglie.</l>
     <l n="679">Sa ch'empia è sol la mano, e non l'è noia</l>
     <l n="680">che, s'amando lei vissi, amando moia.</l>
    </lg>
    <lg n="86">
     <l n="681">Ed amando morrò: felice giorno</l>
     <l n="682">quando che sia; ma più felice molto,</l>
     <l n="683">se come or vado errando a te d'intorno,</l>
     <l n="684">allor sarò dentro al tuo grembo accolto.</l>
     <l n="685">Faccian l'anime amiche in un soggiorno,</l>
     <l n="686">sia l'un cenere e l'altro insieme avolto;</l>
     <l n="687">ciò che 'l viver non ebbe, abbia la morte.</l>
     <l n="688">.......................................</l>
    </lg>
    <lg n="87">
     <l n="689">Del caso reo confusamente intanto</l>
     <l n="690">si mormorò ne la rinchiusa terra.</l>
     <l n="691">Poi s'accerta e divolga, e 'n ogni canto</l>
     <l n="692">de la città smarrita il romor erra</l>
     <l n="693">misto di gridi e di femineo pianto;</l>
     <l n="694">non altrimente che se presa in guerra</l>
     <l n="695">tutta ruini, e 'l foco e i nemici empi</l>
     <l n="696">volino per le case e per li tempi.</l>
    </lg>
    <lg n="88">
     <l n="697">Ma tutti gli occhi Arsete in sè rivolve,</l>
     <l n="698">miserabil di gemito e d'aspetto,</l>
     <l n="699">che come gli altri in lagrime non solve</l>
     <l n="700">il duol, chè troppo è d'indurato affetto;</l>
     <l n="701">ma la canizie sordida di polve</l>
     <l n="702">si sparge e brutta, e fiede il volto e 'l petto.</l>
     <l n="703">Or mentre intente in lui le turbe sono,</l>
     <l n="704">va in mezzo Argante: e parla in cotal suono.</l>
    </lg>
    <lg n="89">
     <l n="705">"Odi, Gierusalem, ciò che prometta</l>
     <l n="706">Argante; odi 'l tu, o Cielo; e se 'n ciò manco,</l>
     <l n="707">fulmina su 'l mio capo: io la vendetta</l>
     <l n="708">giuro di far de l'omicida franco,</l>
     <l n="709">che per la costei morte a me s'aspetta:</l>
     <l n="710">nè questa spada mai depor dal fianco</l>
     <l n="711">sin ch'a Tancredi il cor con lei non passi</l>
     <l n="712">e 'l cadavere infame a i corbi lassi. –</l>
    </lg>
    <lg n="90">
     <l n="713">Così diss'egli, e l'aure popolari</l>
     <l n="714">con applauso seguìr le voci estreme;</l>
     <l n="715">e imaginando sol, temprò gli amari</l>
     <l n="716">l'aspettata vendetta in quel che geme.</l>
     <l n="717">Oh vani giuramenti! ecco contrari</l>
     <l n="718">tosto seguir gli effetti a l'alta speme,</l>
     <l n="719">e cader questi in tenzon pari estinto</l>
     <l n="720">sotto colui ch'ei fa già preso e vinto.</l>
    </lg>
   </lg>
  </body>
 </text>
</TEI>