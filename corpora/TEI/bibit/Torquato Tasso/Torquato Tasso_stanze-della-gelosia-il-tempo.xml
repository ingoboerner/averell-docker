<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Stanze della Gelosia - Il Tempo</title>
    <author>Torquato Tasso</author>
   </titleStmt>
   <extent>
    <measure unit="stanza">1</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_stanze-della-gelosia-il-tempo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Stanze della Gelosia - Il Tempo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Stanze della Gelosia - Il Tempo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne, voi che superbe</l>
     <l n="2">di giovinezza e di beltà n' andate,</l>
     <l n="3">voi che l' arme sprezzate</l>
     <l n="4">di Venere e d' Amore,</l>
     <l n="5">voi sempre invitte e sempre vincitrici,</l>
     <l n="6">voi vinte pur sarete</l>
     <l n="7">da 'l mio sommo potere.</l>
     <l n="8">I gran vanti, le glorie,</l>
     <l n="9">le corone e le palme,</l>
     <l n="10">le spoglie di tant' alme,</l>
     <l n="11">ond' i vostri trionfi adorni or vanno,</l>
     <l n="12">pur mia preda saranno:</l>
     <l n="13">e sarà preda insieme</l>
     <l n="14">questa vostra bellezza e quest' orgoglio,</l>
     <l n="15">che 'l mondo onora e teme.</l>
     <l n="16">Il Tempo io sono, il Tempo</l>
     <l n="17">vostro nemico e vostro</l>
     <l n="18">domatore e signore;</l>
     <l n="19">ché posso con la fuga</l>
     <l n="20">via più contro di voi,</l>
     <l n="21">ch' Amor non può con tante faci ed armi,</l>
     <l n="22">con tante squadre e tanti assalti suoi.</l>
     <l n="23">Ed or, mentre ch' io parlo,</l>
     <l n="24">la mia tacita forza</l>
     <l n="25">entra negli occhi vostri e ne le chiome,</l>
     <l n="26">e le spoglia e disarma.</l>
     <l n="27">Quinci rallenta i nodi,</l>
     <l n="28">quinci le faci ammorza,</l>
     <l n="29">quinci rintuzza i dardi</l>
     <l n="30">degli amorosi sguardi:</l>
     <l n="31">e quinci a poco a poco</l>
     <l n="32">l' alta beltà disgombra,</l>
     <l n="33">il cui raggio e il cui foco</l>
     <l n="34">tosto alfin diverran cenere ed ombra.</l>
     <l n="35">I' fuggo, i' corro, i' volo,</l>
     <l n="36">né voi vedete, ahi cieche!</l>
     <l n="37">la fuga, il corso, il volo.</l>
     <l n="38">Né men vedete come</l>
     <l n="39">ne porti il vostro onore e il vostro nome,</l>
     <l n="40">e come co' miei passi</l>
     <l n="41">ogni cosa mortal fugga e trapassi.</l>
     <l n="42">Ma forse par che stia</l>
     <l n="43">qui neghittoso a bada.</l>
     <l n="44">Folli! deh che vi giova</l>
     <l n="45">lusingar voi medesme</l>
     <l n="46">con volontario inganno,</l>
     <l n="47">s' aperto il vostro danno</l>
     <l n="48">vedrete alfin con dolorosa prova?</l>
     <l n="49">Tosto verrà quell' ora</l>
     <l n="50">che con piena vittoria</l>
     <l n="51">trionferò di voi.</l>
     <l n="52">Scaccerò in bando allora</l>
     <l n="53">Amor da l' alto seggio,</l>
     <l n="54">che ne' vostri occhi ei tiene,</l>
     <l n="55">ed in quel loco poi</l>
     <l n="56">dispiegherà le insegne</l>
     <l n="57">la Vecchiezza e l' Onore.</l>
     <l n="58">Torrò di man lo scettro</l>
     <l n="59">de' vostri empi pensieri</l>
     <l n="60">a l' Alterezza, che ne 'l vostro petto</l>
     <l n="61">quasi reina or siede;</l>
     <l n="62">e poscia in quella sede</l>
     <l n="63">porrò la Penitenza,</l>
     <l n="64">la qual con la memoria</l>
     <l n="65">de' beni andati e de l' andata gloria,</l>
     <l n="66">quasi continuo verme,</l>
     <l n="67">mai sempre roderà le menti inferme.</l>
     <l n="68">Farovvi a mio volere,</l>
     <l n="69">come a vinte, cangiar legge e costumi:</l>
     <l n="70">lasciar il canto, le parole e il riso,</l>
     <l n="71">i nuovi abiti adorni;</l>
     <l n="72">e quante spiega in voi superbe pompe</l>
     <l n="73">ricchezza, arte ed ingegno,</l>
     <l n="74">farò deporvi in segno</l>
     <l n="75">di vostra servitute,</l>
     <l n="76">qual uom ch' in dura sorte abito mute.</l>
     <l n="77">Queste cose or v' annunzio,</l>
     <l n="78">perché tra voi pensando</l>
     <l n="79">come la beltà vostra si dilegua,</l>
     <l n="80">e quel che poi ne segua,</l>
     <l n="81">cessi quel vostro orgoglio</l>
     <l n="82">pieno di feritate,</l>
     <l n="83">che di servirvi amando</l>
     <l n="84">ogni cosa mortale indegna stima.</l>
     <l n="85">Ma di voi stesse fate,</l>
     <l n="86">come pietà vi detta</l>
     <l n="87">e ragion vi consiglia:</l>
     <l n="88">ch' io con l' istessa fretta</l>
     <l n="89">n' andrò seguendo il mio viaggio eterno.</l>
     <l n="90">Su, su, Stagioni, omai,</l>
     <l n="91">su, Giorno, Notte ed Ore,</l>
     <l n="92">mia veloce famiglia,</l>
     <l n="93">che con moto superno</l>
     <l n="94">ab eterno creò l' alto Fattore:</l>
     <l n="95">seguite il corso antiquo</l>
     <l n="96">de le vostre vittorie</l>
     <l n="97">per lo calle de 'l ciel lungo ed obliquo.</l>
    </lg>
   </lg>
  </body>
 </text>
</TEI>