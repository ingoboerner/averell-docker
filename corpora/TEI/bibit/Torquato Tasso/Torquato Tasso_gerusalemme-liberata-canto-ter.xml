<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO TERZO</title>
    <author>Torquato Tasso</author>
   </titleStmt>
   <extent>
    <measure unit="stanza">76</measure>
    <measure unit="line">608</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-ter</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO TERZO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO TERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già l'aura messaggiera erasi desta </l>
     <l n="2">a nunziar che se ne vien l'aurora; </l>
     <l n="3">ella intanto s'adorna, e l'aurea testa </l>
     <l n="4">di rose colte in paradiso infiora, </l>
     <l n="5">quando il campo, ch'a l'arme omai s'appresta, </l>
     <l n="6">in voce mormorava alta e sonora, </l>
     <l n="7">e prevenia le trombe; e queste poi </l>
     <l n="8">dièr più lieti e canori i segni suoi. </l>
    </lg>
    <lg n="2">
     <l n="9">Il saggio capitan con dolce morso </l>
     <l n="10">i desideri lor guida e seconda, </l>
     <l n="11">ché più facil saria svolger il corso </l>
     <l n="12">presso Cariddi a la volubil onda, </l>
     <l n="13">o tardar Borea allor che scote il dorso </l>
     <l n="14">de l'Appennino, e i legni in mare affonda. </l>
     <l n="15">Gli ordina, gl'incamina, e 'n suon gli regge </l>
     <l n="16">rapido sì, ma rapido con legge. </l>
    </lg>
    <lg n="3">
     <l n="17">Ali ha ciascuno al core ed ali al piede, </l>
     <l n="18">né del suo ratto andar però s'accorge; </l>
     <l n="19">ma quando il sol gli aridi campi fiede </l>
     <l n="20">con raggi assai ferventi e in alto sorge, </l>
     <l n="21">ecco apparir Gierusalem si vede, </l>
     <l n="22">ecco additar Gierusalem si scorge, </l>
     <l n="23">ecco da mille voci unitamente </l>
     <l n="24">Gierusalemme salutar si sente. </l>
    </lg>
    <lg n="4">
     <l n="25">Così di naviganti audace stuolo, </l>
     <l n="26">che mova a ricercar estranio lido, </l>
     <l n="27">e in mar dubbioso e sotto ignoto polo </l>
     <l n="28">provi l'onde fallaci e 'l vento infido, </l>
     <l n="29">s'al fin discopre il desiato suolo, </l>
     <l n="30">il saluta da lunge in lieto grido, </l>
     <l n="31">e l'uno a l'altro il mostra, e intanto oblia </l>
     <l n="32">la noia e 'l mal de la passata via. </l>
    </lg>
    <lg n="5">
     <l n="33">Al gran piacer che quella prima vista </l>
     <l n="34">dolcemente spirò ne l'altrui petto, </l>
     <l n="35">alta contrizion successe, mista </l>
     <l n="36">di timoroso e riverente affetto. </l>
     <l n="37">Osano a pena d'inalzar la vista </l>
     <l n="38">vèr la città, di Cristo albergo eletto, </l>
     <l n="39">dove morì, dove sepolto fue, </l>
     <l n="40">dove poi rivestì le membra sue. </l>
    </lg>
    <lg n="6">
     <l n="41">Sommessi accenti e tacite parole, </l>
     <l n="42">rotti singulti e flebili sospiri </l>
     <l n="43">de la gente ch'in un s'allegra e duole, </l>
     <l n="44">fan che per l'aria un mormorio s'aggiri </l>
     <l n="45">qual ne le folte selve udir si suole </l>
     <l n="46">s'avien che tra le frondi il vento spiri, </l>
     <l n="47">o quale infra gli scogli o presso a i lidi </l>
     <l n="48">sibila il mar percosso in rauchi stridi. </l>
    </lg>
    <lg n="7">
     <l n="49">Nudo ciascuno il piè calca il sentiero, </l>
     <l n="50">ché l'essempio de' duci ogn'altro move, </l>
     <l n="51">serico fregio o d'or, piuma o cimiero </l>
     <l n="52">superbo dal suo capo ognun rimove; </l>
     <l n="53">ed insieme del cor l'abito altero </l>
     <l n="54">depone, e calde e pie lagrime piove. </l>
     <l n="55">Pur quasi al pianto abbia la via rinchiusa, </l>
     <l n="56">così parlando ognun se stesso accusa: </l>
    </lg>
    <lg n="8">
     <l n="57">– Dunque ove tu, Signor, di mille rivi </l>
     <l n="58">sanguinosi il terren lasciasti asperso, </l>
     <l n="59">d'amaro pianto almen duo fonti vivi </l>
     <l n="60">in sì acerba memoria oggi io non verso? </l>
     <l n="61">Agghiacciato mio cor, ché non derivi </l>
     <l n="62">per gli occhi e stilli in lagrime converso? </l>
     <l n="63">Duro mio cor, ché non ti spetri e frangi? </l>
     <l n="64">Pianger ben merti ognor, s'ora non piangi. – </l>
    </lg>
    <lg n="9">
     <l n="65">De la cittade intanto un ch'a la guarda </l>
     <l n="66">sta d'alta torre, e scopre i monti e i campi, </l>
     <l n="67">colà giuso la polve alzarsi guarda, </l>
     <l n="68">sì che par che gran nube in aria stampi: </l>
     <l n="69">par che baleni quella nube ed arda, </l>
     <l n="70">come di fiamma gravida e di lampi; </l>
     <l n="71">poi lo splendor de' lucidi metalli </l>
     <l n="72">distingue, e scerne gli uomini e i cavalli. </l>
    </lg>
    <lg n="10">
     <l n="73">Allor gridava: – Oh qual per l'aria stesa </l>
     <l n="74">polvere i' veggio! oh come par che splenda! </l>
     <l n="75">Su, suso, o cittadini, a la difesa </l>
     <l n="76">s'armi ciascun veloce, e i muri ascenda: </l>
     <l n="77">già presente è il nemico. – E poi, ripresa </l>
     <l n="78">la voce: – Ognun s'affretti, e l'arme prenda; </l>
     <l n="79">ecco, il nemico è qui: mira la polve </l>
     <l n="80">che sotto orrida nebbia il ciel involve. – </l>
    </lg>
    <lg n="11">
     <l n="81">I semplici fanciulli, e i vecchi inermi, </l>
     <l n="82">e 'l vulgo de le donne sbigottite, </l>
     <l n="83">che non sanno ferir né fare schermi, </l>
     <l n="84">traean supplici e mesti a le meschite. </l>
     <l n="85">Gli altri di membra e d'animo più fermi </l>
     <l n="86">già frettolosi l'arme avean rapite. </l>
     <l n="87">Accorre altri a le porte, altri a le mura; </l>
     <l n="88">il re va intorno, e 'l tutto vede e cura. </l>
    </lg>
    <lg n="12">
     <l n="89">Gli ordini diede, e poscia ei si ritrasse </l>
     <l n="90">ove sorge una torre infra due porte, </l>
     <l n="91">sì ch'è presso al bisogno; e son più basse </l>
     <l n="92">quindi le piaggie e le montagne scorte. </l>
     <l n="93">Volle che quivi seco Erminia andasse, </l>
     <l n="94">Erminia bella, ch'ei raccolse in corte </l>
     <l n="95">poi ch'a lei fu da le cristiane squadre </l>
     <l n="96">presa Antiochia, e morto il re suo padre. </l>
    </lg>
    <lg n="13">
     <l n="97">Clorinda intanto incontra a i Franchi è gita: </l>
     <l n="98">molti van seco, ed ella a tutti è inante; </l>
     <l n="99">ma in altra parte, ond'è secreta uscita, </l>
     <l n="100">sta preparato a le riscosse Argante. </l>
     <l n="101">La generosa i suoi seguaci incita </l>
     <l n="102">co' detti e con l'intrepido sembiante: </l>
     <l n="103">– Ben con alto principio a noi conviene – </l>
     <l n="104">dicea – fondar de l'Asia oggi la spene. – </l>
    </lg>
    <lg n="14">
     <l n="105">Mentre ragiona a i suoi, non lunge scorse </l>
     <l n="106">un franco stuol addur rustiche prede, </l>
     <l n="107">che, com'è l'uso, a depredar precorse; </l>
     <l n="108">or con greggie ed armenti al campo riede. </l>
     <l n="109">Ella vèr lor, e verso lei se 'n corse </l>
     <l n="110">il duce lor, ch'a sé venir la vede. </l>
     <l n="111">Gardo il duce è nomato, uom di gran possa, </l>
     <l n="112">ma non già tal ch'a lei resister possa. </l>
    </lg>
    <lg n="15">
     <l n="113">Gardo a quel fero scontro è spinto a terra </l>
     <l n="114">in su gli occhi de' Franchi e de' pagani, </l>
     <l n="115">ch'allor tutti gridàr, di quella guerra </l>
     <l n="116">lieti augùri prendendo, i quai fur vani. </l>
     <l n="117">Spronando adosso a gli altri ella si serra, </l>
     <l n="118">e val la destra sua per cento mani. </l>
     <l n="119">Seguìrla i suoi guerrier per quella strada </l>
     <l n="120">che spianàr gli urti, e che s'aprì la spada. </l>
    </lg>
    <lg n="16">
     <l n="121">Tosto la preda al predator ritoglie; </l>
     <l n="122">cede lo stuol de' Franchi a poco a poco, </l>
     <l n="123">tanto ch'in cima a un colle ei si raccoglie, </l>
     <l n="124">ove aiutate son l'arme dal loco. </l>
     <l n="125">Allor, sì come turbine si scioglie </l>
     <l n="126">e cade da le nubi aereo fuoco, </l>
     <l n="127">il buon Tancredi, a cui Goffredo accenna, </l>
     <l n="128">sua squadra mosse, ed arrestò l'antenna. </l>
    </lg>
    <lg n="17">
     <l n="129">Porta sì salda la gran lancia, e in guisa </l>
     <l n="130">vien feroce e leggiadro il giovenetto, </l>
     <l n="131">che veggendolo d'alto il re s'avisa </l>
     <l n="132">che sia guerriero infra gli scelti eletto. </l>
     <l n="133">Onde dice a colei ch'è seco assisa, </l>
     <l n="134">e che già sente palpitarsi il petto: </l>
     <l n="135">– Ben conoscer déi tu per sì lungo uso </l>
     <l n="136">ogni cristian, benchè ne l'arme chiuso. </l>
    </lg>
    <lg n="18">
     <l n="137">Chi è dunque costui, che così bene </l>
     <l n="138">s'adatta in giostra, e fero in vista è tanto? – </l>
     <l n="139">A quella, in vece di risposta, viene </l>
     <l n="140">su le labra un sospir, su gli occhi il pianto. </l>
     <l n="141">Pur gli spirti e le lagrime ritiene, </l>
     <l n="142">ma non così che lor non mostri alquanto: </l>
     <l n="143">ché gli occhi pregni un bel purpureo giro </l>
     <l n="144">tinse, e roco spuntò mezzo il sospiro. </l>
    </lg>
    <lg n="19">
     <l n="145">Poi gli dice infingevole, e nasconde </l>
     <l n="146">sotto il manto de l'odio altro desio: </l>
     <l n="147">– Oimè! ben il conosco, ed ho ben donde </l>
     <l n="148">fra mille riconoscerlo deggia io, </l>
     <l n="149">ché spesso il vidi i campi e le profonde </l>
     <l n="150">fosse del sangue empir del popolo mio. </l>
     <l n="151">Ahi quanto è crudo nel ferire! a piaga </l>
     <l n="152">ch'ei faccia, erba non giova od arte maga. </l>
    </lg>
    <lg n="20">
     <l n="153">Egli è il prence Tancredi: oh prigioniero </l>
     <l n="154">mio fosse un giorno! e no 'l vorrei già morto; </l>
     <l n="155">vivo il vorrei, perch'in me desse al fero </l>
     <l n="156">desio dolce vendetta alcun conforto. – </l>
     <l n="157">Così parlava, e de' suoi detti il vero </l>
     <l n="158">da chi l'udiva in altro senso è torto; </l>
     <l n="159">e fuor n'uscì con le sue voci estreme </l>
     <l n="160">misto un sospir che 'ndarno ella già preme. </l>
    </lg>
    <lg n="21">
     <l n="161">Clorinda intanto ad incontrar l'assalto </l>
     <l n="162">va di Tancredi, e pon la lancia in resta. </l>
     <l n="163">Ferìrsi a le visiere, e i tronchi in alto </l>
     <l n="164">volaro e parte nuda ella ne resta; </l>
     <l n="165">ché, rotti i lacci a l'elmo suo, d'un salto </l>
     <l n="166">(mirabil colpo!) ei le balzò di testa; </l>
     <l n="167">e le chiome dorate al vento sparse, </l>
     <l n="168">giovane donna in mezzo 'l campo apparse. </l>
    </lg>
    <lg n="22">
     <l n="169">Lampeggiàr gli occhi e folgoràr gli sguardi, </l>
     <l n="170">dolci ne l'ira; or che sarian nel riso? </l>
     <l n="171">Tancredi, a che pur pensi? a che pur guardi? </l>
     <l n="172">non riconosci tu l'altero viso? </l>
     <l n="173">Quest'è pur quel bel volto onde tutt'ardi; </l>
     <l n="174">tuo core il dica, ov'è il suo essempio inciso. </l>
     <l n="175">Questa è colei che rinfrescar la fronte </l>
     <l n="176">vedesti già nel solitario fonte. </l>
    </lg>
    <lg n="23">
     <l n="177">Ei ch'al cimiero ed al dipinto scudo </l>
     <l n="178">non badò prima, or lei veggendo impètra; </l>
     <l n="179">ella quanto può meglio il capo ignudo </l>
     <l n="180">si ricopre, e l'assale; ed ei s'arretra. </l>
     <l n="181">Va contra gli altri, e rota il ferro crudo; </l>
     <l n="182">ma però da lei pace non impetra, </l>
     <l n="183">che minacciosa il segue, e: – Volgi – grida; </l>
     <l n="184">e di due morti in un punto lo sfida. </l>
    </lg>
    <lg n="24">
     <l n="185">Percosso, il cavalier non ripercote, </l>
     <l n="186">né sì dal ferro riguardarsi attende, </l>
     <l n="187">come a guardar i begli occhi e le gote </l>
     <l n="188">ond'Amor l'arco inevitabil tende. </l>
     <l n="189">Fra sé dicea: &lt;&lt;Van le percosse vote </l>
     <l n="190">talor, che la sua destra armata stende; </l>
     <l n="191">ma colpo mai del bello ignudo volto </l>
     <l n="192">non cade in fallo, e sempre il cor m'è colto.&gt;&gt; </l>
    </lg>
    <lg n="25">
     <l n="193">Risolve al fin, benché pietà non spere, </l>
     <l n="194">di non morir tacendo occulto amante. </l>
     <l n="195">Vuol ch'ella sappia ch'un prigion suo fère </l>
     <l n="196">già inerme, e supplichevole e tremante; </l>
     <l n="197">onde le dice: – O tu, che mostri avere </l>
     <l n="198">per nemico me sol fra turbe tante, </l>
     <l n="199">usciam di questa mischia, ed in disparte </l>
     <l n="200">i' potrò teco, e tu meco provarte. </l>
    </lg>
    <lg n="26">
     <l n="201">Così me' si vedrà s'al tuo s'agguaglia </l>
     <l n="202">il mio valore. – Ella accettò l'invito: </l>
     <l n="203">e come esser senz'elmo a lei non caglia, </l>
     <l n="204">già baldanzosa, ed ei seguia smarrito. </l>
     <l n="205">Recata s'era in atto di battaglia </l>
     <l n="206">già la guerriera, e già l'avea ferito, </l>
     <l n="207">quand'egli: – Or ferma, – disse – e siano fatti </l>
     <l n="208">anzi la pugna de la pugna i patti. – </l>
    </lg>
    <lg n="27">
     <l n="209">Fermossi, e lui di pauroso audace </l>
     <l n="210">rendé in quel punto il disperato amore. </l>
     <l n="211">– I patti sian, – dicea – poi che tu pace </l>
     <l n="212">meco non vuoi, che tu mi tragga il core. </l>
     <l n="213">Il mio cor, non più mio, s'a te dispiace </l>
     <l n="214">ch'egli più viva, volontario more: </l>
     <l n="215">è tuo gran tempo, e tempo è ben che trarlo </l>
     <l n="216">omai tu debbia, e non debb'io vietarlo. </l>
    </lg>
    <lg n="28">
     <l n="217">Ecco io chino le braccia, e t'appresento </l>
     <l n="218">senza difesa il petto: or ché no 'l fiedi? </l>
     <l n="219">vuoi ch'agevoli l'opra? i' son contento </l>
     <l n="220">trarmi l'usbergo or or, se nudo il chiedi. – </l>
     <l n="221">Distinguea forse in più duro lamento </l>
     <l n="222">i suoi dolori il misero Tancredi, </l>
     <l n="223">ma calca l'impedisce intempestiva </l>
     <l n="224">de' pagani e de' suoi che soprarriva. </l>
    </lg>
    <lg n="29">
     <l n="225">Cedean cacciati da lo stuol cristiano </l>
     <l n="226">i Palestini, o sia temenza od arte. </l>
     <l n="227">Un de' persecutori, uomo inumano, </l>
     <l n="228">videle sventolar le chiome sparte, </l>
     <l n="229">e da tergo in passando alzò la mano </l>
     <l n="230">per ferir lei ne la sua ignuda parte; </l>
     <l n="231">ma Tancredi gridò, che se n'accorse, </l>
     <l n="232">e con la spada a quel gran colpo occorse. </l>
    </lg>
    <lg n="30">
     <l n="233">Pur non gì tutto in vano, e ne' confini </l>
     <l n="234">del bianco collo il bel capo ferille. </l>
     <l n="235">Fu levissima piaga, e i biondi crini </l>
     <l n="236">rosseggiaron così d'alquante stille, </l>
     <l n="237">come rosseggia l'or che di rubini </l>
     <l n="238">per man d'illustre artefice sfaville. </l>
     <l n="239">Ma il prence infuriato allor si strinse </l>
     <l n="240">addosso a quel villano, e 'l ferro spinse. </l>
    </lg>
    <lg n="31">
     <l n="241">Quel si dilegua, e questi acceso d'ira </l>
     <l n="242">il segue, e van come per l'aria strale. </l>
     <l n="243">Ella riman sospesa, ed ambo mira </l>
     <l n="244">lontani molto, né seguir le cale, </l>
     <l n="245">ma co' suoi fuggitivi si ritira: </l>
     <l n="246">talor mostra la fronte e i Franchi assale; </l>
     <l n="247">or si volge or rivolge, or fugge or fuga, </l>
     <l n="248">né si può dir la sua caccia né fuga. </l>
    </lg>
    <lg n="32">
     <l n="249">Tal gran tauro talor ne l'ampio agone, </l>
     <l n="250">se volge il corno a i cani ond'è seguito, </l>
     <l n="251">s'arretran essi; e s'a fuggir si pone, </l>
     <l n="252">ciascun ritorna a seguitarlo ardito. </l>
     <l n="253">Clorinda nel fuggir da tergo oppone </l>
     <l n="254">alto lo scudo, e 'l capo è custodito. </l>
     <l n="255">Così coperti van ne' giochi mori </l>
     <l n="256">da le palle lanciate i fuggitori. </l>
    </lg>
    <lg n="33">
     <l n="257">Già questi seguitando e quei fuggendo </l>
     <l n="258">s'erano a l'alte mura avicinati, </l>
     <l n="259">quando alzaro i pagani un grido orrendo </l>
     <l n="260">e indietro si fur subito voltati; </l>
     <l n="261">e fecero un gran giro, e poi volgendo </l>
     <l n="262">ritornaro a ferir le spalle e i lati. </l>
     <l n="263">E intanto Argante giù movea dal monte </l>
     <l n="264">la schiera sua per assalirgli a fronte. </l>
    </lg>
    <lg n="34">
     <l n="265">Il feroce circasso uscì di stuolo, </l>
     <l n="266">ch'esser vols'egli il feritor primiero, </l>
     <l n="267">e quegli in cui ferì fu steso al suolo, </l>
     <l n="268">e sossopra in un fascio il suo destriero; </l>
     <l n="269">e pria che l'asta in tronchi andasse a volo, </l>
     <l n="270">molti cadendo compagnia gli fèro. </l>
     <l n="271">Poi stringe il ferro, e quando giunge a pieno </l>
     <l n="272">sempre uccide od abbatte o piaga almeno. </l>
    </lg>
    <lg n="35">
     <l n="273">Clorinda, emula sua, tolse di vita </l>
     <l n="274">il forte Ardelio, uom già d'età matura, </l>
     <l n="275">ma di vecchiezza indomita, e munita </l>
     <l n="276">di duo gran figli, e pur non fu secura, </l>
     <l n="277">ch'Alcandro, il maggior figlio, aspra ferita </l>
     <l n="278">rimosso avea da la paterna cura, </l>
     <l n="279">e Poliferno, che restogli appresso, </l>
     <l n="280">a gran pena salvar poté se stesso. </l>
    </lg>
    <lg n="36">
     <l n="281">Ma Tancredi, dapoi ch'egli non giunge </l>
     <l n="282">quel villan che destriero ha più corrente, </l>
     <l n="283">si mira a dietro, e vede ben che lunge </l>
     <l n="284">troppo è trascorsa la sua audace gente. </l>
     <l n="285">Vedela intorniata, e 'l corsier punge </l>
     <l n="286">volgendo il freno, e là s'invia repente; </l>
     <l n="287">ned egli solo i suoi guerrier soccorre, </l>
     <l n="288">ma quello stuol ch'a tutt'i rischi accorre: </l>
    </lg>
    <lg n="37">
     <l n="289">quel di Dudon aventurier drapello, </l>
     <l n="290">fior de gli eroi, nerbo e vigor del campo. </l>
     <l n="291">Rinaldo, il più magnanimo e il più bello, </l>
     <l n="292">tutti precorre, ed è men ratto il lampo. </l>
     <l n="293">Ben tosto il portamento e 'l bianco augello </l>
     <l n="294">conosce Erminia nel celeste campo, </l>
     <l n="295">e dice al re, che 'n lui fisa lo sguardo: </l>
     <l n="296">– Eccoti il domator d'ogni gagliardo. </l>
    </lg>
    <lg n="38">
     <l n="297">Questi ha nel pregio de la spada eguali </l>
     <l n="298">pochi, o nessuno; ed è fanciullino ancora. </l>
     <l n="299">Se fosser tra' nemici altri sei tali, </l>
     <l n="300">già Soria tutta vinta e serva fòra; </l>
     <l n="301">e già domi sarebbono i più australi </l>
     <l n="302">regni, e i regni più prossimi a l'aurora; </l>
     <l n="303">e forse il Nilo occultarebbe in vano </l>
     <l n="304">dal giogo il capo incognito e lontano. </l>
    </lg>
    <lg n="39">
     <l n="305">Rinaldo ha nome; e la sua destra irata </l>
     <l n="306">teman più d'ogni machina le mura. </l>
     <l n="307">Or volgi gli occhi ov'io ti mostro, e guata </l>
     <l n="308">colui che d'oro e verde ha l'armatura. </l>
     <l n="309">Quegli è Dudone, ed è da lui guidata </l>
     <l n="310">questa schiera, che schiera è di ventura: </l>
     <l n="311">è guerrier d'alto sangue e molto esperto, </l>
     <l n="312">che d'età vince e non cede di merto. </l>
    </lg>
    <lg n="40">
     <l n="313">Mira quel grande, ch'è coperto a bruno; </l>
     <l n="314">è Gernando, il fratel del re norvegio; </l>
     <l n="315">non ha la terra uom più superbo alcuno, </l>
     <l n="316">questo sol de' suoi fatti oscura il pregio. </l>
     <l n="317">E son que' duo che van sì giunti in uno, </l>
     <l n="318">e c'han bianco il vestir, bianco ogni fregio, </l>
     <l n="319">Gildippe ed Odoardo, amanti e sposi, </l>
     <l n="320">in valor d'arme e in lealtà famosi. – </l>
    </lg>
    <lg n="41">
     <l n="321">Così parlava, e già vedean là sotto </l>
     <l n="322">come la strage più e più s'ingrosse, </l>
     <l n="323">ché Tancredi e Rinaldo il cerchio han rotto </l>
     <l n="324">benché d'uomini denso e d'armi fosse; </l>
     <l n="325">e poi lo stuol, ch'è da Dudon condotto, </l>
     <l n="326">vi giunse, ed aspramente anco il percosse. </l>
     <l n="327">Argante, Argante stesso, ad un grand'urto </l>
     <l n="328">di Rinaldo abbattuto, a pena è surto. </l>
    </lg>
    <lg n="42">
     <l n="329">Né sorgea forse, ma in quel punto stesso </l>
     <l n="330">al figliuol di Bertoldo il destrier cade; </l>
     <l n="331">e restandogli sotto il piede oppresso, </l>
     <l n="332">convien ch'indi a ritrarlo alquanto bade. </l>
     <l n="333">Lo stuol pagan fra tanto, in rotta messo, </l>
     <l n="334">si ripara fuggendo a la cittade. </l>
     <l n="335">Soli Argante e Clorinda argine e sponda </l>
     <l n="336">sono al furor che lor da tergo inonda. </l>
    </lg>
    <lg n="43">
     <l n="337">Ultimi vanno, e l'impeto seguente </l>
     <l n="338">in lor s'arresta alquanto, e si reprime, </l>
     <l n="339">sì che potean men perigliosamente </l>
     <l n="340">quelle genti fuggir che fuggean prime. </l>
     <l n="341">Segue Dudon ne la vittoria ardente </l>
     <l n="342">i fuggitivi, e 'l fer Tigrane opprime </l>
     <l n="343">con l'urto del cavallo, e con la spada </l>
     <l n="344">fa che scemo del capo a terra cada. </l>
    </lg>
    <lg n="44">
     <l n="345">Né giova ad Algazarre il fino usbergo, </l>
     <l n="346">ned a Corban robusto il forte elmetto, </l>
     <l n="347">chè 'n guisa lor ferì la nuca e 'l tergo </l>
     <l n="348">che ne passò la piaga al viso, al petto. </l>
     <l n="349">E per sua mano ancor del dolce albergo </l>
     <l n="350">l'alma uscì d'Amurate e di Meemetto, </l>
     <l n="351">e del crudo Almansor; né 'l gran circasso </l>
     <l n="352">può securo da lui mover un passo. </l>
    </lg>
    <lg n="45">
     <l n="353">Freme in se stesso Argante, e pur tal volta </l>
     <l n="354">si ferma e volge, e poi cede pur anco. </l>
     <l n="355">Al fin così improviso a lui si volta, </l>
     <l n="356">e di tanto rovescio il coglie al fianco, </l>
     <l n="357">che dentro il ferro vi s'immerge, e tolta </l>
     <l n="358">è dal colpo la vita al duce franco. </l>
     <l n="359">Cade; e gli occhi, ch'a pena aprir si ponno, </l>
     <l n="360">dura quiete preme e ferreo sonno. </l>
    </lg>
    <lg n="46">
     <l n="361">Gli aprì tre volte, e i dolci rai del cielo </l>
     <l n="362">cercò fruire e sovra un braccio alzarsi, </l>
     <l n="363">e tre volte ricadde, e fosco velo </l>
     <l n="364">gli occhi adombrò, che stanchi al fin serràrsi. </l>
     <l n="365">Si dissolvono i membri, e 'l mortal gelo </l>
     <l n="366">inrigiditi e di sudor gli ha sparsi. </l>
     <l n="367">Sovra il corpo già morto il fero Argante </l>
     <l n="368">punto non bada, e via trascorre inante. </l>
    </lg>
    <lg n="47">
     <l n="369">Con tutto ciò, se ben d'andar non cessa, </l>
     <l n="370">si volge a i Franchi, e grida: – O cavalieri, </l>
     <l n="371">questa sanguigna spada è quella stessa </l>
     <l n="372">che 'l signor vostro mi donò pur ieri; </l>
     <l n="373">ditegli come in uso oggi l'ho messa, </l>
     <l n="374">ch'udirà la novella ei volentieri. </l>
     <l n="375">E caro esser gli dée che 'l suo bel dono </l>
     <l n="376">sia conosciuto al paragon sì buono. </l>
    </lg>
    <lg n="48">
     <l n="377">Ditegli che vederne omai s'aspetti </l>
     <l n="378">ne le viscere sue più certa prova; </l>
     <l n="379">e quando d'assalirne ei non s'affretti, </l>
     <l n="380">verrò non aspettato ove si trova. – </l>
     <l n="381">Irritati i cristiani a i feri detti, </l>
     <l n="382">tutti vèr lui già si moveano a prova; </l>
     <l n="383">ma con gli altri esso è già corso in securo </l>
     <l n="384">sotto la guardia de l'amico muro. </l>
    </lg>
    <lg n="49">
     <l n="385">I difensori a grandinar le pietre </l>
     <l n="386">da l'alte mura in guisa incominciaro, </l>
     <l n="387">e quasi innumerabili faretre </l>
     <l n="388">tante saette a gli archi ministraro, </l>
     <l n="389">che forza è pur che 'l franco stuol s'arretre; </l>
     <l n="390">e i saracin ne la cittade entraro. </l>
     <l n="391">Ma già Rinaldo, avendo il piè sottratto </l>
     <l n="392">al giacente destrier, s'era qui tratto. </l>
    </lg>
    <lg n="50">
     <l n="393">Venia per far nel barbaro omicida </l>
     <l n="394">de l'estinto Dudone aspra vendetta, </l>
     <l n="395">e fra' suoi giunto alteramente grida: </l>
     <l n="396">– Or qual indugio è questo? e che s'aspetta? </l>
     <l n="397">poi ch'è morto il signor che ne fu guida, </l>
     <l n="398">ché non corriamo a vendicarlo in fretta? </l>
     <l n="399">Dunque in sì grave occasion di sdegno </l>
     <l n="400">esser può fragil muro a noi ritegno? </l>
    </lg>
    <lg n="51">
     <l n="401">Non, se di ferro doppio o d'adamante </l>
     <l n="402">questa muraglia impenetrabil fosse, </l>
     <l n="403">colà dentro securo il fero Argante </l>
     <l n="404">s'appiatteria de le vostr'alte posse: </l>
     <l n="405">andiam pure a l'assalto! – Ed egli inante </l>
     <l n="406">a tutti gli altri in questo dir si mosse, </l>
     <l n="407">ché nulla teme la secura testa </l>
     <l n="408">o di sasso o di strai nembo o tempesta. </l>
    </lg>
    <lg n="52">
     <l n="409">Ei crollando il gran capo, alza la faccia </l>
     <l n="410">piena di sì terribile ardimento, </l>
     <l n="411">che sin dentro a le mura i cori agghiaccia </l>
     <l n="412">a i difensor d'insolito spavento. </l>
     <l n="413">Mentre egli altri rincora, altri minaccia, </l>
     <l n="414">sopravien che reprime il suo talento; </l>
     <l n="415">ché Goffredo lor manda il buon Sigiero </l>
     <l n="416">de' gravi imperii suoi nunzio severo. </l>
    </lg>
    <lg n="53">
     <l n="417">Questi sgrida in suo nome il troppo ardire, </l>
     <l n="418">e incontinente il ritornar impone: </l>
     <l n="419">– Tornatene, – dicea – ch'a le vostr'ire </l>
     <l n="420">non è il loco opportuno o la stagione; </l>
     <l n="421">Goffredo il vi comanda. – A questo dire </l>
     <l n="422">Rinaldo si frenò, ch'altrui fu sprone, </l>
     <l n="423">benché dentro ne frema, e in più d'un segno </l>
     <l n="424">dimostri fuore il mal celato sdegno. </l>
    </lg>
    <lg n="54">
     <l n="425">Tornàr le schiere indietro, e da i nemici </l>
     <l n="426">non fu il ritorno lor punto turbato; </l>
     <l n="427">né in parte alcuna de gli estremi uffici </l>
     <l n="428">il corpo di Dudon restò fraudato. </l>
     <l n="429">Su le pietose braccia i fidi amici </l>
     <l n="430">portàrlo, caro peso ed onorato. </l>
     <l n="431">Mira intanto il Buglion d'eccelsa parte </l>
     <l n="432">de la forte cittade il sito e l'arte. </l>
    </lg>
    <lg n="55">
     <l n="433">Gierusalem sovra duo colli è posta </l>
     <l n="434">d'impari altezza, e vòlti fronte a fronte. </l>
     <l n="435">Va per lo mezzo suo valle interposta, </l>
     <l n="436">che lei distingue, e l'un da l'altro monte. </l>
     <l n="437">Fuor da tre lati ha malagevol costa, </l>
     <l n="438">per l'altro vassi, e non par che si monte; </l>
     <l n="439">ma d'altissime mura è più difesa </l>
     <l n="440">la parte piana, e 'ncontra Borea è stesa. </l>
    </lg>
    <lg n="56">
     <l n="441">La città dentro ha lochi in cui si serba </l>
     <l n="442">l'acqua che piove, e laghi e fonti vivi; </l>
     <l n="443">ma fuor la terra intorno è nuda d'erba, </l>
     <l n="444">e di fontane sterile e di rivi. </l>
     <l n="445">Né si vede fiorir lieta e superba </l>
     <l n="446">d'alberi, e farne schermo a i raggi estivi, </l>
     <l n="447">se non se in quanto oltra sei miglia un bosco </l>
     <l n="448">sorge d'ombre nocenti orrido e fosco. </l>
    </lg>
    <lg n="57">
     <l n="449">Ha da quel lato donde il giorno appare </l>
     <l n="450">del felice Giordan le nobil onde; </l>
     <l n="451">e da la parte occidental, del mare </l>
     <l n="452">Mediterraneo l'arenose sponde. </l>
     <l n="453">Verso Borea è Betèl, ch'alzò l'altare </l>
     <l n="454">al bue de l'oro, e la Samaria; e donde </l>
     <l n="455">Austro portar le suol piovoso nembo, </l>
     <l n="456">Betelèm che 'l gran parto ascose in grembo. </l>
    </lg>
    <lg n="58">
     <l n="457">Or mentre guarda e l'alte mura e 'l sito </l>
     <l n="458">de la città Goffredo e del paese, </l>
     <l n="459">e pensa ove s'accampi, onde assalito </l>
     <l n="460">sia il muro ostil più facile a l'offese, </l>
     <l n="461">Erminia il vide, e dimostrollo a dito </l>
     <l n="462">al re pagano, e così a dir riprese: </l>
     <l n="463">– Goffredo è quel, che nel purpureo ammanto </l>
     <l n="464">ha di regio e d'augusto in sé cotanto. </l>
    </lg>
    <lg n="59">
     <l n="465">Veramente è costui nato a l'impero, </l>
     <l n="466">sì del regnar, del comandar sa l'arti, </l>
     <l n="467">e non minor che duce è cavaliero, </l>
     <l n="468">ma del doppio valor tutte ha le parti; </l>
     <l n="469">né fra turba sì grande uom più guerriero </l>
     <l n="470">o più saggio di lui potrei mostrarti. </l>
     <l n="471">Sol Raimondo in consiglio, ed in battaglia </l>
     <l n="472">sol Rinaldo e Tancredi a lui s'agguaglia. – </l>
    </lg>
    <lg n="60">
     <l n="473">Risponde il re pagan: – Ben ho di lui </l>
     <l n="474">contezza, e 'l vidi a la gran corte in Francia, </l>
     <l n="475">quand'io d'Egitto messaggier vi fui, </l>
     <l n="476">e 'l vidi in nobil giostra oprar la lancia; </l>
     <l n="477">e se ben gli anni giovenetti sui </l>
     <l n="478">non gli vestian di piume ancor la guancia, </l>
     <l n="479">pur dava a i detti, a l'opre, a le sembianze, </l>
     <l n="480">presagio omai d'altissime speranze; </l>
    </lg>
    <lg n="61">
     <l n="481">presagio ahi troppo vero! – E qui le ciglia </l>
     <l n="482">turbate inchina, e poi l'inalza e chiede: </l>
     <l n="483">– Dimmi chi sia colui c'ha pur vermiglia </l>
     <l n="484">la sopravesta, e seco a par si vede. </l>
     <l n="485">Oh quanto di sembianti a lui somiglia! </l>
     <l n="486">se ben alquanto di statura cede. </l>
     <l n="487">– E' Baldovin, – risponde – e ben si scopre </l>
     <l n="488">nel volto a lui fratel, ma più ne l'opre. </l>
    </lg>
    <lg n="62">
     <l n="489">Or rimira colui che, quasi in modo </l>
     <l n="490">d'uom che consigli, sta da l'altro fianco: </l>
     <l n="491">quegli è Raimondo, il qual tanto ti lodo </l>
     <l n="492">d'accorgimento, uom già canuto e bianco. </l>
     <l n="493">Non è chi tesser me' bellico frodo </l>
     <l n="494">di lui sapesse, o sia latino o franco; </l>
     <l n="495">ma quell'altro più in là, ch'orato ha l'elmo, </l>
     <l n="496">del re britanno è il buon figliuol Guglielmo. </l>
    </lg>
    <lg n="63">
     <l n="497">V'è Guelfo seco, e gli è d'opre leggiadre </l>
     <l n="498">emulo, e d'alto sangue e d'alto stato: </l>
     <l n="499">ben il conosco a le sue spalle quadre, </l>
     <l n="500">ed a quel petto colmo e rilevato. </l>
     <l n="501">Ma 'l gran nemico mio tra queste squadre </l>
     <l n="502">già riveder non posso, e pur vi guato; </l>
     <l n="503">io dico Boemondo il micidiale, </l>
     <l n="504">distruggitor del sangue mio reale. – </l>
    </lg>
    <lg n="64">
     <l n="505">Così parlavan questi; e 'l capitano, </l>
     <l n="506">poi ch'intorno ha mirato, a i suoi discende; </l>
     <l n="507">e perché crede che la terra in vano </l>
     <l n="508">s'oppugneria dov'il più erto ascende, </l>
     <l n="509">contra la porta Aquilonar, nel piano </l>
     <l n="510">che con lei si congiunge, alza le tende; </l>
     <l n="511">e quinci procedendo infra la torre </l>
     <l n="512">che chiamano Angolar gli altri fa porre. </l>
    </lg>
    <lg n="65">
     <l n="513">Da quel giro del campo è contenuto </l>
     <l n="514">de la cittade il terzo, o poco meno, </l>
     <l n="515">che d'ogn'intorno non avria potuto </l>
     <l n="516">(cotanto ella volgea) cingerla a pieno; </l>
     <l n="517">ma le vie tutte ond'aver pote aiuto </l>
     <l n="518">tenta Goffredo d'impedirle almeno, </l>
     <l n="519">ed occupar fa gli opportuni passi </l>
     <l n="520">onde da lei si viene ed a lei vassi. </l>
    </lg>
    <lg n="66">
     <l n="521">Impon che sian le tende indi munite </l>
     <l n="522">e di fosse profonde e di trinciere, </l>
     <l n="523">che d'una parte a cittadine uscite, </l>
     <l n="524">da l'altra oppone a correrie straniere. </l>
     <l n="525">Ma poi che fur quest'opre fornite, </l>
     <l n="526">vols'egli il corpo di Dudon vedere, </l>
     <l n="527">e colà trasse ove il buon duce estinto </l>
     <l n="528">da mesta turba e lagrimosa è cinto. </l>
    </lg>
    <lg n="67">
     <l n="529">Di nobil pompa i fidi amici ornaro </l>
     <l n="530">il gran ferètro ove sublime ei giace. </l>
     <l n="531">Quando Goffredo entrò, le turbe alzaro </l>
     <l n="532">la voce assai più flebile e loquace; </l>
     <l n="533">ma con volto né torbido né chiaro </l>
     <l n="534">frena il suo affetto il pio Buglione, e tace. </l>
     <l n="535">E poi che 'n lui pensando alquanto fisse </l>
     <l n="536">le luci ebbe tenute, al fin sì disse: </l>
    </lg>
    <lg n="68">
     <l n="537">– Già non si deve a te doglia né pianto, </l>
     <l n="538">ché se mori nel mondo, in Ciel rinasci; </l>
     <l n="539">e qui dove ti spogli il mortal manto </l>
     <l n="540">di gloria impresse alte vestigia lasci. </l>
     <l n="541">Vivesti qual guerrier cristiano e santo, </l>
     <l n="542">e come tal sei morto; or godi, e pasci </l>
     <l n="543">in Dio gli occhi bramosi, o felice alma, </l>
     <l n="544">ed hai del bene oprar corona e palma. </l>
    </lg>
    <lg n="69">
     <l n="545">Vivi beata pur, ché nostra sorte, </l>
     <l n="546">non tua sventura, a lagrimar n' invita, </l>
     <l n="547">poscia ch'al tuo partir sì degna e forte </l>
     <l n="548">parte di noi fa co 'l tuo piè partita. </l>
     <l n="549">Ma se questa, che 'l vulgo appella morte, </l>
     <l n="550">privati ha noi d'una terrena aita, </l>
     <l n="551">celeste aita ora impetrar ne puoi </l>
     <l n="552">che 'l Ciel t'accoglie infra gli eletti suoi. </l>
    </lg>
    <lg n="70">
     <l n="553">E come a nostro pro veduto abbiamo </l>
     <l n="554">ch'usavi, uom già mortal, l'arme mortali, </l>
     <l n="555">così vederti oprare anco speriamo, </l>
     <l n="556">spirto divin, l'arme del Ciel fatali. </l>
     <l n="557">Impara i voti omai, ch'a te porgiamo, </l>
     <l n="558">raccòrre, e dar soccorso a i nostri mali: </l>
     <l n="559">indi vittoria annunzio; a te devoti </l>
     <l n="560">solverem trionfando al tempio i voti. – </l>
    </lg>
    <lg n="71">
     <l n="561">Così diss'egli; e già la notte oscura </l>
     <l n="562">avea tutti del giorni i raggi spenti, </l>
     <l n="563">e con l'oblio d'ogni noiosa cura </l>
     <l n="564">ponea tregua a le lagrime, a i lamenti. </l>
     <l n="565">Ma il capitan, ch' espugnar mai le mura </l>
     <l n="566">non crede senza i bellici tormenti, </l>
     <l n="567">pensa ond'abbia le travi, ed in quai forme </l>
     <l n="568">le machine componga; e poco dorme. </l>
    </lg>
    <lg n="72">
     <l n="569">Sorse a pari co 'l sole, ed egli stesso </l>
     <l n="570">seguir la pompa funeral poi volle. </l>
     <l n="571">A Dudon d'odorifero cipresso </l>
     <l n="572">composto hanno un sepolcro a piè d'un colle, </l>
     <l n="573">non lunge a gli steccati; e sovra ad esso </l>
     <l n="574">un'altissima palma i rami estolle. </l>
     <l n="575">Or qui fu posto, e i sacerdoti intanto </l>
     <l n="576">quiete a l'alma gli pregàr co 'l canto. </l>
    </lg>
    <lg n="73">
     <l n="577">Quinci e quindi fra i rami erano appese </l>
     <l n="578">insegne e prigioniere arme diverse, </l>
     <l n="579">già da lui tolte in più felici imprese </l>
     <l n="580">a le genti di Siria ed a le perse. </l>
     <l n="581">De la corazza sua, de l'altro arnese, </l>
     <l n="582">in mezzo il grosso tronco si coperse. </l>
     <l n="583">&lt;&lt;Qui&gt;&gt; vi fu scritto poi &lt;&lt;giace Dudone: </l>
     <l n="584">onorate l'altissimo campione.&gt;&gt; </l>
    </lg>
    <lg n="74">
     <l n="585">Ma il pietoso Buglion, poi che da questa </l>
     <l n="586">opra si tolse dolorosa e pia, </l>
     <l n="587">tutti i fabri del campo a la foresta </l>
     <l n="588">con buona scorta di soldati invia. </l>
     <l n="589">Ella è tra valli ascosa, e manifesta </l>
     <l n="590">l'avea fatta a i Francesi uom di Soria. </l>
     <l n="591">Qui per troncar le machine n'andaro, </l>
     <l n="592">a cui non abbia la città riparo. </l>
    </lg>
    <lg n="75">
     <l n="593">L'un l'altro essorta che le piante atterri, </l>
     <l n="594">e faccia al bosco inusitati oltraggi. </l>
     <l n="595">Caggion recise da i pungenti ferri </l>
     <l n="596">le sacre palme e i frassini selvaggi, </l>
     <l n="597">i funebri cipressi e i pini e i cerri, </l>
     <l n="598">l'elci frondose e gli alti abeti e i faggi, </l>
     <l n="599">gli olmi mariti, a cui talor s'appoggia </l>
     <l n="600">la vite, e con piè torto al ciel se 'n poggia. </l>
    </lg>
    <lg n="76">
     <l n="601">Altri i tassi, e le quercie altri percote, </l>
     <l n="602">che mille volte rinovàr le chiome, </l>
     <l n="603">e mille volte ad ogni incontro immote </l>
     <l n="604">l'ire de' venti han rintuzzate e dome; </l>
     <l n="605">ed altri impone a le stridenti rote </l>
     <l n="606">d'orni e di cedri l'odorate some. </l>
     <l n="607">Lasciano al suon de l'arme, al vario grido, </l>
     <l n="608">e le fère e gli augei la tana e 'l nido. </l>
    </lg>
   </lg>
  </body>
 </text>
</TEI>