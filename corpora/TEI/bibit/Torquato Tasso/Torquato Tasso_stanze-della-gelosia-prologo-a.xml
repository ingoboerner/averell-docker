<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Stanze della Gelosia - PROLOGO AI «SUPPOSITI»</title>
    <author>Torquato Tasso</author>
   </titleStmt>
   <extent>
    <measure unit="stanza">1</measure>
    <measure unit="line">150</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_stanze-della-gelosia-prologo-a</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Stanze della Gelosia - PROLOGO AI «SUPPOSITI»</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Stanze della Gelosia - PROLOGO AI «SUPPOSITI»</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non son queste le stelle, ond' aureo il cielo</l>
     <l n="2">risplende a quei che mai non vider morte?</l>
     <l n="3">non è questa la terra ov' ha sì vario</l>
     <l n="4">l' imperio il sol, ch' or la rinfiora, or l' arde?</l>
     <l n="5">E non è questo il mondo, ov' io mi vissi</l>
     <l n="6">uom già di carne e d' ossa? Or non son io</l>
     <l n="7">in fra le pompe di superba scena?</l>
     <l n="8">Deh! qual pietà, qual nume onnipotente</l>
     <l n="9">sue grazie oggi in me versa, oggi in me spiega</l>
     <l n="10">sue meraviglie? Io che a dormir fui tratto</l>
     <l n="11">il ferreo sonno de la morte, or gli occhi</l>
     <l n="12">pur riapro a la luce: io spirto ignudo</l>
     <l n="13">riedo oggi a respirar l' aure vitali,</l>
     <l n="14">pur rivestito il fral de 'l terreo manto,</l>
     <l n="15">e a riveder de la mia patria cara,</l>
     <l n="16">accolto in bel teatro, il popol grato.</l>
     <l n="17">Quanto lunga stagion fra l' ombre avvolto</l>
     <l n="18">io mi sia stato, i' non saprei ridirvi,</l>
     <l n="19">ché là, ov' io vivo, non si contan gli anni.</l>
     <l n="20">Ma dirò quand' io vissi; indi a voi noto</l>
     <l n="21">fia quanto ha scorso il sol da ch' io mi scinsi</l>
     <l n="22">de la gonna mortal, ch' oggi ho ripresa:</l>
     <l n="23">grazie ch' a pochi il ciel largo destina.</l>
     <l n="24">Vissi a Ippolito Estense, e fu mio zelo</l>
     <l n="25">d' arder a 'l nume suo face di gloria</l>
     <l n="26">con vivo inchiostro. I' son quel che cantai:</l>
     <l n="27">"Le donne, i cavalier, l' arme e gli amori";</l>
     <l n="28">quel ch' ordii anco i comici bisbigli,</l>
     <l n="29">ond' oggi è a voi promesso onesto riso.</l>
     <l n="30">Ch' io mi morissi, e quale, è a voi palese;</l>
     <l n="31">ma che di me si fesse, e a quale stato</l>
     <l n="32">morendo io rinascessi, uom che qui viva</l>
     <l n="33">non puote avere inteso: or io dirollo,</l>
     <l n="34">e dirò come a la presenza vostra</l>
     <l n="35">ritornato mi sia, ed a che venni.</l>
     <l n="36">Né ora tem' io già che 'l sermon lungo</l>
     <l n="37">sia per noiarvi, perch' io so che messo</l>
     <l n="38">non vien più desiato a voi mortali,</l>
     <l n="39">di quel che di là viene, ond' io ne vegno.</l>
     <l n="40">Luogo è ne l' altro mondo, ov' uom qui morto</l>
     <l n="41">vive novella vita, e ha nome Eliso:</l>
     <l n="42">così lo nominò la prisca etate.</l>
     <l n="43">Siede presso a un castel, che Dite è detto,</l>
     <l n="44">torreggiante di fuoco e d' alti mostri;</l>
     <l n="45">ma com' è quel ripien d' aspro e di tristo,</l>
     <l n="46">così questo è d' ameno e di soave.</l>
     <l n="47">Quivi perpetuo un zefiro inzaffira</l>
     <l n="48">le piagge, e su 'l smeraldo intesse l' ostro</l>
     <l n="49">di bei fioretti, ch' or di gelo imperla</l>
     <l n="50">ne l' alba, ora a' gran dì scioglie in odore;</l>
     <l n="51">corron di latte i ruscelletti vaghi,</l>
     <l n="52">e stilla il mel dagli elci e dagli olivi:</l>
     <l n="53">campo di gioia, se non quanto accende</l>
     <l n="54">infinito desio de 'l paradiso,</l>
     <l n="55">e 'n questa afflizïon l' anime offende.</l>
     <l n="56">Tutti convengon qui d' ogni paese</l>
     <l n="57">quei che vivendo in pregio ebber le Muse,</l>
     <l n="58">e l' oprar dritto che natura addita;</l>
     <l n="59">ma quei che furo innanti a 'l cristianesmo,</l>
     <l n="60">per non partirne mai (tal libra in lance</l>
     <l n="61">la divina giustizia il merto e 'l danno),</l>
     <l n="62">quei ch' adorar debitamente Dio,</l>
     <l n="63">qui l' alme impure purgano ed infette</l>
     <l n="64">da 'l sensüale affetto, ma da poi</l>
     <l n="65">fian richiamate a la celeste reggia:</l>
     <l n="66">e di questi cotai son io medesmo.</l>
     <l n="67">Qui pur pensosi, a passi lenti e gravi</l>
     <l n="68">van quei grandi ch' a 'l vero ebber gl' ingegni;</l>
     <l n="69">Aristotele il primo, e 'l divin mastro</l>
     <l n="70">de la scuola superna, i' dico Plato</l>
     <l n="71">con tutta la sua schiera, e con mill' altre</l>
     <l n="72">che 'l furor letterato in alto eresse.</l>
     <l n="73">Qui cinti d' arme gli spiriti magni,</l>
     <l n="74">onde rimbomban sì Micene e Roma,</l>
     <l n="75">Achille, Agamennon, Cesare e Scipio,</l>
     <l n="76">van trionfanti, ed han seco, o Ferrara,</l>
     <l n="77">non men di ferro e di valore armati,</l>
     <l n="78">de' tuoi Ercoli e Alfonsi. Or io mi stava</l>
     <l n="79">l' alte schiere ammirando in grembo ai fiori,</l>
     <l n="80">quando udii dirmi da invisibil voce:</l>
     <l n="81">– Oggi in teatro augusto i salsi motti</l>
     <l n="82">conditi da tua Musa, e le sciocchezze,</l>
     <l n="83">le frodi e i popolari accorgimenti</l>
     <l n="84">debbon udirsi: ivi in regal corona</l>
     <l n="85">d' eroi s' asside il glorioso Alfonso,</l>
     <l n="86">pieno di deità gli atti e l' aspetto,</l>
     <l n="87">qual Giove in fra i suoi divi. In nobil coro</l>
     <l n="88">di caste ninfe amorosette e care,</l>
     <l n="89">la sua Giunone ha seco; intanto attende</l>
     <l n="90">come scaltro risuoni e come piaccia,</l>
     <l n="91">tocca da dotta man, comica cetra.</l>
     <l n="92">Tu va; ben degna è sì mirabil scena</l>
     <l n="93">di mirabil messaggio, e primo parla. –</l>
     <l n="94">Tacque; ed io, ratto in men che non balena,</l>
     <l n="95">qui mi condussi, e non so per qual calle;</l>
     <l n="96">or dirò il comandato e dirò breve.</l>
     <l n="97">Le scïenze, figliuole de la mente,</l>
     <l n="98">vivon soggette a le medesme leggi,</l>
     <l n="99">che natura ha prescritte a' figli suoi:</l>
     <l n="100">come nasce, fiorisce, invecchia e muore</l>
     <l n="101">l' abete, il pin, la quercia ed il cipresso,</l>
     <l n="102">così queste han sua vice. Fu la scena</l>
     <l n="103">infante a' primi tempi, e giovin poi</l>
     <l n="104">fessi e matrona; or è canuta e vecchia.</l>
     <l n="105">Ben quai medici accorti, che previsto</l>
     <l n="106">lunge il letargo, han rimedi che 'n fasce</l>
     <l n="107">l' uccidan, e spess' anco anzi che nasca,</l>
     <l n="108">tra gran saggi, avvertendo il fatal corso</l>
     <l n="109">de 'l poetar di scena, a preservargli,</l>
     <l n="110">se non da morte, almen da presta morte,</l>
     <l n="111">con gran senno, arte dotta, in brevi carte</l>
     <l n="112">strinsero in immutabili precetti.</l>
     <l n="113">E certo il lor pensier veniva intero,</l>
     <l n="114">ma l' ignoranza s' è tanto ingegnata,</l>
     <l n="115">ch' i saggi avvertimenti ha torti e guasti;</l>
     <l n="116">onde più ratto il buon comico iambo</l>
     <l n="117">è invecchiato e caduto in vil dispregio;</l>
     <l n="118">così ha gran mal picciol' licenza a lato!</l>
     <l n="119">Fu concesso il partirsi da 'l severo</l>
     <l n="120">de le leggi prescritte a la poetica,</l>
     <l n="121">quanto chiedeva l' uso de l' etati:</l>
     <l n="122">qui s' è fermato il punto; e non s' è visto</l>
     <l n="123">che varia il pomo or frondi, or frutti, or fiori,</l>
     <l n="124">seguendo la stagion, ma sempre è pomo,</l>
     <l n="125">non mai o fico, o pero, od aspro sorbo.</l>
     <l n="126">Or s' è trascorso sì, che le commedie</l>
     <l n="127">più commedie non son, ma ciance inteste</l>
     <l n="128">a trar da' plebei cori infame riso,</l>
     <l n="129">indegne de l' orecchie cittadine</l>
     <l n="130">non che de le magnanime e regali.</l>
     <l n="131">Io parlo per ver dire,</l>
     <l n="132">non per odio d' altrui, né per disdegno,</l>
     <l n="133">né perch' io stimi la favola mia</l>
     <l n="134">esser de le perfette; là, ov' io vivo,</l>
     <l n="135">non vive odio o disdegno, ed è ognun fatto</l>
     <l n="136">giusto conoscitor de' suoi difetti.</l>
     <l n="137">Forse, s' or vergar carte e oprare inchiostro</l>
     <l n="138">mi si desse, alcun neo le purgherei,</l>
     <l n="139">se ben che non precetti imaginati</l>
     <l n="140">seguì mia Musa, ma gl' interi e saldi;</l>
     <l n="141">e s' ivi errò, qual' uom spira e non erra?</l>
     <l n="142">Or questa, ch' io vivendo, a 'l primo Alfonso</l>
     <l n="143">composi e posi in sontüosa scena,</l>
     <l n="144">e i Suppositi ha nome, invitto sire,</l>
     <l n="145">sacran novellamente a 'l vostro nome</l>
     <l n="146">devoti questi spiriti sublimi,</l>
     <l n="147">onde qui s' orna l' Academia vostra.</l>
     <l n="148">Voi gradite il buon zelo e la lor fede;</l>
     <l n="149">là vien chi me accomiata; ed io ritorno,</l>
     <l n="150">sì come fu il destino, a l' ombre elisie.</l>
    </lg>
   </lg>
  </body>
 </text>
</TEI>