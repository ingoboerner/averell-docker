<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 113</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-113</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 113</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 113</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sdegno, debil guerrier, campione audace,</l>
     <l n="2">tu me sotto arme rintuzzate e frali</l>
     <l n="3">conduci in campo, ov'è d'orati strali</l>
     <l n="4">armato Amore e di celeste face.</l>
    </lg>
    <lg n="2">
     <l n="5">Già si spezza il tuo ferro e già si sface</l>
     <l n="6">qual vetro o gelo al ventilar de l'ali:</l>
     <l n="7">che fia s'attendi il foco o l'immortali</l>
     <l n="8">saette? ah troppo incauto, ah chiedi pace!</l>
    </lg>
    <lg n="3">
     <l n="9">Grido io mercè, tendo la man che langue,</l>
     <l n="10">chino il ginocchio e porgo inerme il seno:</l>
     <l n="11">se pugna ei vuol, pugni per me pietade.</l>
    </lg>
    <lg n="4">
     <l n="12">Ella palma n'acquisti o morte almeno,</l>
     <l n="13">ché, se stilla di pianto al sen gli cade</l>
     <l n="14">fia vittoria il morir, trionfo il sangue.</l>
    </lg>
   </lg>
  </body>
 </text>
</TEI>