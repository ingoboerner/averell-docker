<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto sesto</title>
    <author>Torquato Tasso</author>
   </titleStmt>
   <extent>
    <measure unit="stanza">75</measure>
    <measure unit="line">600</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-sesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto sesto</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto sesto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parton da l'antro i duo garzoni insieme,</l>
     <l n="2">e prendon verso Italia il lor camino,</l>
     <l n="3">là ov'è già presso a le ruine estreme</l>
     <l n="4">da Carlo astretto il campo saracino:</l>
     <l n="5">ch'ivi di fare eccelse imprese han speme</l>
     <l n="6">dinanzi al gran figliuol del buon Pipino,</l>
     <l n="7">e vuol Florindo da la regia mano</l>
     <l n="8">tôr di cavaleria l'ordin sovrano.</l>
    </lg>
    <lg n="2">
     <l n="9">Attraversando gir tutto 'l paese</l>
     <l n="10">che Giulio ornò di molti fregi pria,</l>
     <l n="11">e superaro ancor l'Alpi scoscese,</l>
     <l n="12">per cui s'aprì la malagevol via</l>
     <l n="13">con novo modo il gran Cartaginese,</l>
     <l n="14">Roma, portando a te guerr'aspra e ria.</l>
     <l n="15">Vider d'Italia poi l'almo terreno,</l>
     <l n="16">ancor di riverenza e d'onor pieno.</l>
    </lg>
    <lg n="3">
     <l n="17">— Salve, d'illustri palme e di trofei</l>
     <l n="18">provincia adorna, e d'opre alte e leggiadre;</l>
     <l n="19">salve, d'invitti eroi, di semidei,</l>
     <l n="20">d'arme e d'ingegni ancor feconda madre,</l>
     <l n="21">che estendesti agli Esperii, ai Nabatei</l>
     <l n="22">l'altere insegne e le vittrici squadre;</l>
     <l n="23">e d'ogni forza ostil sprezzando il pondo,</l>
     <l n="24">e giusta e forte desti legge al mondo. —</l>
    </lg>
    <lg n="4">
     <l n="25">Così Rinaldo va parlando, e 'ntorno</l>
     <l n="26">intanto gira il guardo desioso,</l>
     <l n="27">ed ognor più vede il paese adorno</l>
     <l n="28">di ricche ville e vago e dilettoso;</l>
     <l n="29">ma non trova ventura in quel contorno</l>
     <l n="30">ov'ei col fatigar prenda riposo,</l>
     <l n="31">ed ove mostrar possa il suo valore</l>
     <l n="32">e la virtù del generoso core.</l>
    </lg>
    <lg n="5">
     <l n="33">Gran parte trapassar d'Italia, e mai</l>
     <l n="34">non potero incontrar ventura alcuna,</l>
     <l n="35">benché del lor camin fêssero assai</l>
     <l n="36">al freddo lume de l'argentea luna.</l>
     <l n="37">Giunsero al fin co' matutini rai</l>
     <l n="38">là dove 'l Franco e 'l Saracin s'aduna,</l>
     <l n="39">e vider tremolar l'insegne altere</l>
     <l n="40">al vento, e fiammeggiar l'armate schiere.</l>
    </lg>
    <lg n="6">
     <l n="41">S'alzava il sol dal mar con l'ore a paro,</l>
     <l n="42">né di nubi copria le gote ardenti,</l>
     <l n="43">e, ferendo per dritto il vario acciaro,</l>
     <l n="44">mille formava in ciel lampi lucenti,</l>
     <l n="45">e con un corruscar tremulo e chiaro</l>
     <l n="46">fêa non ingrata offesa agli occhi intenti,</l>
     <l n="47">tal ch'il campo sembrava Etna qualora</l>
     <l n="48">l'aer con spessi fuochi orna e colora.</l>
    </lg>
    <lg n="7">
     <l n="49">Carlo in tre parti il campo avea diviso,</l>
     <l n="50">ed ei tenea con una un picciol monte;</l>
     <l n="51">Namo s'era con l'altra al piano assiso;</l>
     <l n="52">gli stava con la terza Amone a fronte.</l>
     <l n="53">L'essercito infidel d¢mo e conquiso</l>
     <l n="54">è cinto intorno e chiuso in Aspramonte;</l>
     <l n="55">ben molti ancor vi son de' Saracini,</l>
     <l n="56">che stan ne' forti luoghi ivi vicini.</l>
    </lg>
    <lg n="8">
     <l n="57">Poi che 'l campo da lunge ebber mirato</l>
     <l n="58">e sodisfatto al lor desire in parte,</l>
     <l n="59">Florindo, bene instrutto ed informato</l>
     <l n="60">di quel che deggia far, da l'altro parte,</l>
     <l n="61">e dritto se 'n va dove attendato</l>
     <l n="62">s'era il gran Carlo in elevata parte.</l>
     <l n="63">Ma Rinaldo che gir seco non volle,</l>
     <l n="64">si fermò giù nel piano a piè del colle.</l>
    </lg>
    <lg n="9">
     <l n="65">Passa Florindo tra l'altere squadre,</l>
     <l n="66">adorne di valor, di ferro cinte,</l>
     <l n="67">ed a varie fatiche, opre leggiadre,</l>
     <l n="68">tutte le vede in util modo accinte.</l>
     <l n="69">Quinci l'anime vili, oscure ed adre,</l>
     <l n="70">cui l'ozio piace, son scacciate e spinte;</l>
     <l n="71">quivi Vener non ha né Bacco loco,</l>
     <l n="72">né dado infame od altro inutil gioco.</l>
    </lg>
    <lg n="10">
     <l n="73">Quivi si vede sol chi dal forte arco</l>
     <l n="74">aventi strai con certa aspra percossa,</l>
     <l n="75">chi di scudo coperto e d'arme carco</l>
     <l n="76">poggi in loco erto con destrezza e possa;</l>
     <l n="77">chi porti il destro suo terreno incarco</l>
     <l n="78">con lieve salto oltra ben larga fossa,</l>
     <l n="79">chi mova a marzial feroce assalto</l>
     <l n="80">gli aspri piombati cesti or basso or alto;</l>
    </lg>
    <lg n="11">
     <l n="81">chi con robusta man la spada giri</l>
     <l n="82">in fiammeggianti rote o l'asta vibri,</l>
     <l n="83">e chi lottando a la vittoria aspiri,</l>
     <l n="84">e diverse arme paragoni e libri;</l>
     <l n="85">chi con gran forza il pal di ferro tiri,</l>
     <l n="86">chi d'arte militar rivolga i libri,</l>
     <l n="87">chi muova tutto armato il piede al corso,</l>
     <l n="88">chi volga o lente ad un corsiero il morso.</l>
    </lg>
    <lg n="12">
     <l n="89">Deh! come in tutto or è l'antica norma</l>
     <l n="90">e quel buon uso e quei bei modi spenti!</l>
     <l n="91">Com'or nel guerreggiar diversa forma</l>
     <l n="92">si serba, oimè! tra le cristiane genti!</l>
     <l n="93">Or chi celebri Bacco o inutil dorma,</l>
     <l n="94">chi tutti aggia i pensieri al gioco intenti,</l>
     <l n="95">chi ne' piacer venerei impieghi e spenda</l>
     <l n="96">le forze, è sol de' campi in ogni tenda.</l>
    </lg>
    <lg n="13">
     <l n="97">Che meraviglia è poi se 'l rio serpente,</l>
     <l n="98">sotto cui Grecia omai languendo more,</l>
     <l n="99">orgoglioso minaccia a l'Occidente</l>
     <l n="100">e par che 'l prema già, che già il divore?</l>
     <l n="101">Ma dove or fuor di strada inutilmente</l>
     <l n="102">mi torcon giusto sdegno, aspro dolore?</l>
     <l n="103">Dove, amor e pietà, mi trasportate?</l>
     <l n="104">Deh! torniamo a calcar le vie lasciate.</l>
    </lg>
    <lg n="14">
     <l n="105">Florindo, uno scudier tolto in sua scorta,</l>
     <l n="106">si fa condurre al padiglion di Carlo.</l>
     <l n="107">Giunto a le guardie de la regia porta,</l>
     <l n="108">prega ch'entro al signor voglian menarlo.</l>
     <l n="109">Come il re vide, con maniera accorta,</l>
     <l n="110">chini i ginocchi al suol, prese a mirarlo;</l>
     <l n="111">indi fatte le guancie alquanto rosse,</l>
     <l n="112">riverente ed umil tai voci mosse:</l>
    </lg>
    <lg n="15">
     <l n="113">— Sir, qui vengh'io da la tua fama tratto,</l>
     <l n="114">che quasi un novo sol risplende e vaga,</l>
     <l n="115">per esser di tua man cavalier fatto:</l>
     <l n="116">benigno adunque il mio desire appaga. —</l>
     <l n="117">Carlo del suo parlar ben sodisfatto,</l>
     <l n="118">e de la nobil sua sembianza vaga,</l>
     <l n="119">cavalier fello, ancorché non sapesse</l>
     <l n="120">dirgli a pieno onde origine ei traesse.</l>
    </lg>
    <lg n="16">
     <l n="121">Prega Florindo che la man d'Orlando,</l>
     <l n="122">l'invitta man di Dio ministra in terra,</l>
     <l n="123">sia quella che gli cinga al fianco il brando,</l>
     <l n="124">lieto e felice augurio in ogni guerra.</l>
     <l n="125">Il paladin di ciò gli è grato, usando</l>
     <l n="126">detti cortesi, ond'egli umil s'atterra,</l>
     <l n="127">ed al gran Carlo ed a lui grazie rende;</l>
     <l n="128">indi di nuovo il dir così riprende:</l>
    </lg>
    <lg n="17">
     <l n="129">— Un cavalier che qui vicin m'aspetta,</l>
     <l n="130">ed io, che ambi d'Amor seguaci siamo,</l>
     <l n="131">per la sua face e per la sua saetta</l>
     <l n="132">d'esser campioni suoi giurato abbiamo;</l>
     <l n="133">onde or de l'armi dando altrui l'eletta,</l>
     <l n="134">al tuo cospetto mantener vogliamo,</l>
     <l n="135">ch'ascender non può l'uomo a vero onore</l>
     <l n="136">se non gli è duce e non gli è scorta Amore.</l>
    </lg>
    <lg n="18">
     <l n="137">Dunque s'alcun de' tuoi guerrier si truova</l>
     <l n="138">che nemico d'Amor si mostri e sia,</l>
     <l n="139">e ciò voglia negar, venga a la pruova,</l>
     <l n="140">ch'a lui con l'arme in man risposto fia. —</l>
     <l n="141">Parve proposta tal leggiadra e nuova,</l>
     <l n="142">e v'è chi contradirvi omai disia.</l>
     <l n="143">Carlo vuol poi che sia l'alta proposta</l>
     <l n="144">per un suo messo a' Saracini esposta.</l>
    </lg>
    <lg n="19">
     <l n="145">Tosto di ciò si sparse fama, e molti</l>
     <l n="146">che ne' lacci d'Amor non furon mai,</l>
     <l n="147">o che se 'n quelli pur vissero involti,</l>
     <l n="148">ed aspri e duri gli provaro assai,</l>
     <l n="149">ed essendone già liberi e sciolti,</l>
     <l n="150">fissi in mente tenean gli antiqui guai,</l>
     <l n="151">disposer d'adoprar l'asta e la spada,</l>
     <l n="152">perché d'Amor la gloria a terra cada.</l>
    </lg>
    <lg n="20">
     <l n="153">Carlo già presso al piano era disceso,</l>
     <l n="154">intorno cinto da' suoi duci alteri,</l>
     <l n="155">per risguardar come l'incarco preso</l>
     <l n="156">sostenerian gli incogniti guerrieri.</l>
     <l n="157">Rinaldo, a cui toccava il primo peso,</l>
     <l n="158">attendeva a la giostra i cavalieri:</l>
     <l n="159">primo è a venir Gualtier da Monlione,</l>
     <l n="160">e primo anco a lasciar scarco l'arcione.</l>
    </lg>
    <lg n="21">
     <l n="161">Sorse vario parlar fra i circostanti,</l>
     <l n="162">vedendo il fiero corpo inaspettato,</l>
     <l n="163">ma cessò tosto, perché fessi avanti</l>
     <l n="164">Augiolin ch'era a vincer spesso usato.</l>
     <l n="165">Segnano i colpi a l'elmo ambo i giostranti:</l>
     <l n="166">ecco si danno, ecco cader sul prato</l>
     <l n="167">l'aventurier ch'a quel colpir non resse,</l>
     <l n="168">e col tergo e col capo il suolo impresse.</l>
    </lg>
    <lg n="22">
     <l n="169">Berlingier ch'Angiolino a terra ir vede,</l>
     <l n="170">e ne vuol fare a suo poter vendetta,</l>
     <l n="171">la lancia arresta e 'l destrier punge e fiede,</l>
     <l n="172">e veloce ne va come saetta.</l>
     <l n="173">Dal fren la mano e da la staffa il piede</l>
     <l n="174">gli leva il colpo averso: ei pur s'assetta,</l>
     <l n="175">e ferma in sella, e torna a giostra nuova;</l>
     <l n="176">ma lunge dal cavallo al pian si trova.</l>
    </lg>
    <lg n="23">
     <l n="177">Molti ch'eran d'Amor fidi e devoti,</l>
     <l n="178">spinti da invidia e da pensier superbo,</l>
     <l n="179">vennero a giostra allor, ma lasciar vòti</l>
     <l n="180">i cavalli al colpir grave ed acerbo.</l>
     <l n="181">Tu primiero col tergo il suol percuoti,</l>
     <l n="182">benché sii di gran forza e di gran nerbo,</l>
     <l n="183">o fier Riccardo; poi seguonti appresso</l>
     <l n="184">Druso, Alcasto, Orion, Pulione e Bresso.</l>
    </lg>
    <lg n="24">
     <l n="185">Tosto dopo costor giostra Gismondo;</l>
     <l n="186">tosto è dopo costor sospinto a terra.</l>
     <l n="187">Cadde ancor seco Orin che furibondo,</l>
     <l n="188">per voler troppo, il colpo falla ed erra.</l>
     <l n="189">Arban suo maggior frate ora è secondo,</l>
     <l n="190">ch'Orin prima e poi lui Rinaldo atterra;</l>
     <l n="191">bene Aldrimante, il terzo lor germano,</l>
     <l n="192">venne terzo a cader disteso al piano.</l>
    </lg>
    <lg n="25">
     <l n="193">Mentre Rinaldo fa sì agevolmente</l>
     <l n="194">verso il cielo a costor volger le piante,</l>
     <l n="195">ecco a pugna venir chiaro e lucente</l>
     <l n="196">di forte acciaro il saracino Atlante.</l>
     <l n="197">Sembra egli a l'apparir torre eminente,</l>
     <l n="198">sembra il destrier c'ha sotto alto elefante;</l>
     <l n="199">tutto di marzial sdegno s'accende</l>
     <l n="200">il guerrier, come in lui le luci intende.</l>
    </lg>
    <lg n="26">
     <l n="201">Senza parlar, senza pur dirgli “guarda!”,</l>
     <l n="202">ratto muove a l'incontro il fier pagano;</l>
     <l n="203">né men ratto di lui l'altro ritarda,</l>
     <l n="204">ma l'asta indrizza, non mai corsa in vano.</l>
     <l n="205">De' circonstanti ognun sospeso guarda</l>
     <l n="206">qual de' duo deggia roversarsi al piano;</l>
     <l n="207">batte a quelli per dubio e per sospetto,</l>
     <l n="208">per ira e brama a questi il cor nel petto.</l>
    </lg>
    <lg n="27">
     <l n="209">Con quel vigor, con quelle voglie pronte</l>
     <l n="210">con cui colpirsi Achille e 'l forte Ettorre,</l>
     <l n="211">là 've asconde tra nubi il sacro monte</l>
     <l n="212">Ideo l'aerea testa, e 'l Xanto scorre,</l>
     <l n="213">con quelle o con maggior ne l'ampia fronte</l>
     <l n="214">vengonsi questi al primo scontro a côrre:</l>
     <l n="215">e fu 'l colpo crudel di tanta forza</l>
     <l n="216">che gir tre volte o quattro a poggia e orza.</l>
    </lg>
    <lg n="28">
     <l n="217">Si scontrano i cavalli, e 'l fier Baiardo,</l>
     <l n="218">quanto minor, cotanto ancor più forte,</l>
     <l n="219">l'altro distende con urtar gagliardo,</l>
     <l n="220">e dàllo in preda a la gelata morte.</l>
     <l n="221">Il pagan si drizzò, ma lento e tardo,</l>
     <l n="222">ché gli presse il destrier le gambe a sorte;</l>
     <l n="223">intanto il cavalier lui non offende,</l>
     <l n="224">ma con l'integra lancia al pian discende.</l>
    </lg>
    <lg n="29">
     <l n="225">Ride il superbo Atlante e lui minaccia,</l>
     <l n="226">come da sella al pian disceso il vede,</l>
     <l n="227">e dal fodro Fusberta altero caccia,</l>
     <l n="228">Fusberta il brando ch'ogni prezzo eccede.</l>
     <l n="229">Rinaldo verso quel volta la faccia,</l>
     <l n="230">e inanzi il manco e dietro 'l dritto piede</l>
     <l n="231">ben fermo in terra, e l'asta a mezzo presa,</l>
     <l n="232">coraggioso si move a la contesa.</l>
    </lg>
    <lg n="30">
     <l n="233">Tutto feroce l'African si lancia,</l>
     <l n="234">ed a trovare il va con un mandritto,</l>
     <l n="235">ma in mezzo il corso da l'aversa lancia</l>
     <l n="236">gli è tronco il calle e l'omero traffitto.</l>
     <l n="237">S'allegra tutto allor lo stuol di Francia,</l>
     <l n="238">ma si conturba il Saracino afflitto:</l>
     <l n="239">freme il gigante e di rabbiosa fiamma</l>
     <l n="240">le guancie e gli occhi orribilmente infiamma.</l>
    </lg>
    <lg n="31">
     <l n="241">E da la destra uscir si lascia il brando,</l>
     <l n="242">ch'a catena di ferro avinto pende,</l>
     <l n="243">sì ch'afferrar può l'asta, e lei tirando</l>
     <l n="244">quasi per terra il cavalier distende,</l>
     <l n="245">e di man gliela cava. Indi, gettando</l>
     <l n="246">quella lontan, Fusberta altier riprende.</l>
     <l n="247">Rinaldo, or che farai? Chi ti soccorre?</l>
     <l n="248">Come potraiti inerme a morte tôrre?</l>
    </lg>
    <lg n="32">
     <l n="249">Perde ei la lancia ben, non perde il core</l>
     <l n="250">però, ma più che mai ratto e veloce</l>
     <l n="251">si sottragge, saltando al gran furore</l>
     <l n="252">con cui giù dechinava il ferro atroce.</l>
     <l n="253">Scende il ferro con impeto e romore:</l>
     <l n="254">pur al terren più ch'al nemico or noce,</l>
     <l n="255">né sì presto il pagan l'alza che, mentre</l>
     <l n="256">ciò fa, Rinaldo sotto lui non entre.</l>
    </lg>
    <lg n="33">
     <l n="257">Entra Rinaldo e col pugnal percuote</l>
     <l n="258">la mano ostil tra' nervi acerbamente;</l>
     <l n="259">poi gli elsi afferra de la spada, e scuote</l>
     <l n="260">di lei la destra allor poco possente.</l>
     <l n="261">Il fier gigante contrastar no 'l puote,</l>
     <l n="262">e la sua morte omai vede presente;</l>
     <l n="263">vede, meschin, ne la sua spada istessa,</l>
     <l n="264">l'acerba morte sua viva ed espressa.</l>
    </lg>
    <lg n="34">
     <l n="265">Quei, ch'audace stimar via più che saggio</l>
     <l n="266">il cavaliero a lor ancor novello,</l>
     <l n="267">perché 'l vedeano andar con disvantaggio</l>
     <l n="268">senz'aver spada a l'orrido duello,</l>
     <l n="269">ora il senno stimar par al coraggio,</l>
     <l n="270">tal destrezza e valor vedendo in quello:</l>
     <l n="271">che sia Rinaldo alcun di lor non crede,</l>
     <l n="272">benché sappiano il vanto il qual si diede.</l>
    </lg>
    <lg n="35">
     <l n="273">Alza il guerriero intanto il suo robusto</l>
     <l n="274">braccio per estirpar germe sì rio,</l>
     <l n="275">e dove il capo termina col busto,</l>
     <l n="276">il gran corpo divise e dipartio;</l>
     <l n="277">da le gelate membra, inutil fusto,</l>
     <l n="278">l'alma vermiglia involta in sangue uscio,</l>
     <l n="279">e stridendo n'andò nel cieco Averno,</l>
     <l n="280">là 'v'è 'l duolo, l'orrore e 'l pianto eterno.</l>
    </lg>
    <lg n="36">
     <l n="281">L'asta raccolta, ascese in sul destriero</l>
     <l n="282">Rinaldo, ma Fusberta il brando eletto</l>
     <l n="283">si cinse prima, poiché 'l voto altero,</l>
     <l n="284">che già fece egli, or ha sortito effetto,</l>
     <l n="285">avendo tolto a forza ad uom sì fiero,</l>
     <l n="286">da cui stat'era a dubii passi astretto,</l>
     <l n="287">la ben guernita e ben temprata spada,</l>
     <l n="288">di cui non è chi meglio punga o rada.</l>
    </lg>
    <lg n="37">
     <l n="289">Otton, che si dolea che 'l pagan tronco</l>
     <l n="290">il suo desio gli avesse e 'l luoco tolto,</l>
     <l n="291">vedendolol senza nome ignobil tronco,</l>
     <l n="292">nel proprio sangue orribilmente involto,</l>
     <l n="293">sprona il destrier, arresta il grosso tronco,</l>
     <l n="294">ma cadde, da Rinaldo in fronte colto;</l>
     <l n="295">quindi poi fu da l'empio ferro estinto</l>
     <l n="296">il buon Ugon, non che da sella spinto.</l>
    </lg>
    <lg n="38">
     <l n="297">Questi il nimico in petto avea colpito,</l>
     <l n="298">e quasi tratto al pian dal suo cavallo;</l>
     <l n="299">da l'altra parte il paladin, ferito</l>
     <l n="300">sol l'aere e 'l vento, l'asta corse in fallo,</l>
     <l n="301">onde da l'ira e dal furor rapito</l>
     <l n="302">poi l'uccise in brevissimo intervallo,</l>
     <l n="303">e quasi in un istante a lui recise</l>
     <l n="304">il capo, e 'l brando sino al cor gli mise.</l>
    </lg>
    <lg n="39">
     <l n="305">Quel ferro ch'ad Ugon il cor traffisse,</l>
     <l n="306">il cor traffisse insieme al magno Carlo,</l>
     <l n="307">perciò che lui, mentre in sua corte visse,</l>
     <l n="308">cotanto amò che non potea più amarlo.</l>
     <l n="309">Or non vorria che invendicato gisse,</l>
     <l n="310">e dentro è roso da mordace tarlo:</l>
     <l n="311">da desir di vendetta ei dentro è roso,</l>
     <l n="312">né puote il suo pensier tenere ascoso.</l>
    </lg>
    <lg n="40">
     <l n="313">Ma rivolto ad Orlando, il qual dal lato</l>
     <l n="314">manco gli stava, a lui così ragiona:</l>
     <l n="315">— O da me qual figliuol nipote amato,</l>
     <l n="316">o sostegno maggior di mia corona,</l>
     <l n="317">vedi ben tu com'empia man privato</l>
     <l n="318">d'Ugone or n'have, e com'ei n'abbandona,</l>
     <l n="319">quand'era la sua età nel più bel fiore,</l>
     <l n="320">e in colmo i suoi servigi e 'l nostro amore.</l>
    </lg>
    <lg n="41">
     <l n="321">Ahi quanto ardito fu, quanto fu forte,</l>
     <l n="322">ahi quanto buono, ahi quanto a noi fedele!</l>
     <l n="323">Ed è ben dritto, oimè! ch'a la sua morte</l>
     <l n="324">tutta Francia si lagne e si querele.</l>
     <l n="325">Ma chi per l'aspra sua spietata sorte</l>
     <l n="326">sparger pianti e sospir, sparger querele</l>
     <l n="327">de' più d'ambo duo noi, s'ambo duo noi</l>
     <l n="328">deggiam più ch'altri ai gran servigii suoi?</l>
    </lg>
    <lg n="42">
     <l n="329">Dunque un sì meritevol cavaliero</l>
     <l n="330">morirà invendicato, e tu 'l vedrai?</l>
     <l n="331">Tu che 'l forte Troiano, Almonte il fiero</l>
     <l n="332">vincesti, or di costui temanza avrai?</l>
     <l n="333">Deh! rompi omai l'orgoglio a questo altero,</l>
     <l n="334">deh! fa' del nostro Ugon vendetta omai,</l>
     <l n="335">e solleva qual pria l'onor di Francia,</l>
     <l n="336">ch'abbattuto or si sta da l'altrui lancia. —</l>
    </lg>
    <lg n="43">
     <l n="337">Con questi detti e con molti altri spinse</l>
     <l n="338">il forte Orlando contra 'l forte estrano,</l>
     <l n="339">ché quegli prima a giostra non s'accinse,</l>
     <l n="340">non essendo al pugnar facile e vano.</l>
     <l n="341">Né fello or volontier, né farlo ei finse,</l>
     <l n="342">anzi il suo pensier disse aperto e piano;</l>
     <l n="343">ma Carlo il prega, e contradir non giova,</l>
     <l n="344">onde convien ch'al suo voler si muova.</l>
    </lg>
    <lg n="44">
     <l n="345">Egli era armato, e sol l'ardita fronte</l>
     <l n="346">non ricopria con l'onorato incarco,</l>
     <l n="347">ma fattosi recar l'elmo d'Almonte,</l>
     <l n="348">tosto di quel si rese adorno e carco.</l>
     <l n="349">Rinaldo, ch'al quartier conobbe il conte</l>
     <l n="350">ch'a scontrarlo venia, non fu già parco</l>
     <l n="351">in allentar la briglia, oprar lo sprone,</l>
     <l n="352">lieto di sì bramata occasione.</l>
    </lg>
    <lg n="45">
     <l n="353">Muse, or per voi s'apra Elicona, e 'l santo</l>
     <l n="354">vostro favor più largo a me si presti,</l>
     <l n="355">onde con nuovo stil m'inalzi tanto,</l>
     <l n="356">ch'al gran soggetto inferior non resti.</l>
     <l n="357">E tu, Minerva, ancor reggi il mio canto,</l>
     <l n="358">come la man de' duo campion reggesti:</l>
     <l n="359">ché non men puoi ne l'una e l'altra parte</l>
     <l n="360">dar forza altrui, ch'Apollo insieme e Marte.</l>
    </lg>
    <lg n="46">
     <l n="361">Non giamai negli ondosi umidi regni</l>
     <l n="362">s'investon con furor sì violento</l>
     <l n="363">duo veloci nemici armati legni,</l>
     <l n="364">spinti o da remi o da secondo vento,</l>
     <l n="365">che l'un ne l'altro imprime aperti segni,</l>
     <l n="366">e ne rimbomba il liquido elemento,</l>
     <l n="367">come costor ch'a colpi orrendi e crudi</l>
     <l n="368">con spaventevol suon fendon gli scudi.</l>
    </lg>
    <lg n="47">
     <l n="369">Fendersi i ferrei scudi e cadde a terra</l>
     <l n="370">Brigliador prima e poscia ancor Baiardo;</l>
     <l n="371">tosto drizzarsi i duo folgor di guerra,</l>
     <l n="372">né punto l'un fu più de l'altro tardo:</l>
     <l n="373">ognun ne l'armi si raccoglie e serra,</l>
     <l n="374">adopra ogn'arte ed usa ogni risguardo,</l>
     <l n="375">a ripararsi ed a ferir provisto,</l>
     <l n="376">ché 'l valor già de l'inimico ha visto.</l>
    </lg>
    <lg n="48">
     <l n="377">Si copre il petto con lo scudo Orlando,</l>
     <l n="378">porto inanzi col ferro il braccio destro.</l>
     <l n="379">Rinaldo intorno a lui si va girando</l>
     <l n="380">tutto veloce, tutto lieve e destro,</l>
     <l n="381">di farlo discoprir sempre tentando;</l>
     <l n="382">ma sempre trova quel cauto e maestro:</l>
     <l n="383">né per finte o per cenni unqua si muove,</l>
     <l n="384">né cangia il passo o drizza il ferro altrove.</l>
    </lg>
    <lg n="49">
     <l n="385">Ecco mentre Rinaldo aggira e tenta</l>
     <l n="386">di poterlo ferir, ma sempre in vano,</l>
     <l n="387">scoperto alquanto il petto a lui presenta.</l>
     <l n="388">Ratto egli spinge allor l'armata mano,</l>
     <l n="389">al capo accenna e mostra cura intenta</l>
     <l n="390">di colpir quella parte al suo germano;</l>
     <l n="391">poi declinando il ferro al petto giunge,</l>
     <l n="392">trapassa ogni arma e lievemente il punge.</l>
    </lg>
    <lg n="50">
     <l n="393">Quel, più che sangue allor dal petto, sparse</l>
     <l n="394">ira dagli occhi, orribile in sembianza.</l>
     <l n="395">Non più schermir, non più con arte aitarse,</l>
     <l n="396">ma ben vuol tutta oprar la sua possanza:</l>
     <l n="397">dove da l'elmo il cimier suole alzarse,</l>
     <l n="398">fiede con forza, ch'ogni forza avanza.</l>
     <l n="399">Orlando al colpo orrendo il capo inchina,</l>
     <l n="400">co' piè traballa e quasi al pian ruina.</l>
    </lg>
    <lg n="51">
     <l n="401">Pur si riave e poggia in tal furore</l>
     <l n="402">che in sé non cape omai né truova loco;</l>
     <l n="403">gli occhi accesi travolge e manda fuore</l>
     <l n="404">da la visiera un sfavillante foco;</l>
     <l n="405">fa co' denti fremendo alto romore.</l>
     <l n="406">Che tanto dirò mai che non sia poco?</l>
     <l n="407">Tal forse è Giove allor che 'l ciel disserra,</l>
     <l n="408">e 'l folgor minacciando irato afferra.</l>
    </lg>
    <lg n="52">
     <l n="409">Rinaldo, che venirsi adosso mira</l>
     <l n="410">il fero conte in sì terribil faccia,</l>
     <l n="411">ne lo scudo si chiude e si ritira</l>
     <l n="412">dal colpo ove opra Orlando ambe le braccia.</l>
     <l n="413">Così s'umido vento irato spira,</l>
     <l n="414">ed inimica pioggia al suol minaccia,</l>
     <l n="415">il peregrin che vede il nembo oscuro</l>
     <l n="416">ver' quel schermo si fa di tetto o muro.</l>
    </lg>
    <lg n="53">
     <l n="417">Ma per la troppo furia in man si volse</l>
     <l n="418">al forte Orlando la tagliente spada;</l>
     <l n="419">pur di piatto lo scudo opposto colse,</l>
     <l n="420">onde convien che rotto in pezzi cada.</l>
     <l n="421">Poi scese a l'elmo e 'l bel cimier gli tolse,</l>
     <l n="422">chiuse ben l'elmo al suo furor la strada;</l>
     <l n="423">Rinaldo sostenersi allor non puote,</l>
     <l n="424">ma con ambo i ginocchi il suol percuote.</l>
    </lg>
    <lg n="54">
     <l n="425">Pur tosto si drizzò, più che mai fosse,</l>
     <l n="426">fiero e rabbioso il gran figliuol d'Amone,</l>
     <l n="427">e ne la spalla il suo cugin percosse,</l>
     <l n="428">sì ch'indi il disarmò fino al galone;</l>
     <l n="429">e gli avria l'arme del suo sangue rosse</l>
     <l n="430">fatte, ma gliel vietò la fatagione:</l>
     <l n="431">ch'Orlando, quale Achille o Cigno, dura</l>
     <l n="432">la pelle e contra 'l ferro ebbe sicura.</l>
    </lg>
    <lg n="55">
     <l n="433">Or chi narrar potrebbe a parte a parte</l>
     <l n="434">le lor percosse orribili e diverse</l>
     <l n="435">onde di rotte piastre e maglie sparte</l>
     <l n="436">tutto intorno il terren si ricoperse?</l>
     <l n="437">Chi accennar pur l'alta possanza e l'arte,</l>
     <l n="438">a cui simile il ciel giamai non scerse?</l>
     <l n="439">il ciel che de' mortali i fatti e l'opre</l>
     <l n="440">or con mille occhi, or con un sol discopre.</l>
    </lg>
    <lg n="56">
     <l n="441">L'essercito cristian e 'l saracino</l>
     <l n="442">tutto stupisce a quel pugnar sì fiero;</l>
     <l n="443">tra sé rivolge il figlio di Pipino</l>
     <l n="444">chi sia quel forte incognito guerriero.</l>
     <l n="445">Or Francardo l'estima ed or Mambrino,</l>
     <l n="446">ora sovra Chiarello ei fa pensiero,</l>
     <l n="447">de' quai l'alto valor con chiara tromba</l>
     <l n="448">oltra l'Eufrate ed oltra il Nil rimbomba.</l>
    </lg>
    <lg n="57">
     <l n="449">Rinaldo in questa ch'a se stesso vede</l>
     <l n="450">ferito alquanto il destro fianco e 'l petto,</l>
     <l n="451">e conosce ch'Orlando indarno fiede,</l>
     <l n="452">ché non ne segue alcun bramato effetto,</l>
     <l n="453">tenta novo partito, e certo crede,</l>
     <l n="454">egli vien seco a guerreggiar più stretto,</l>
     <l n="455">di superarlo al gioco de la lotta,</l>
     <l n="456">tanto ha la mano essercitata e dotta.</l>
    </lg>
    <lg n="58">
     <l n="457">Quegli ciò scorge e non si schiva punto,</l>
     <l n="458">anzi mostra ch'a lui non manco piaccia;</l>
     <l n="459">ecco che l'uno a l'altro è già congiunto</l>
     <l n="460">con le man, con le gambe e con la faccia.</l>
     <l n="461">L'afferra Orlando a mezzo il collo a punto;</l>
     <l n="462">Rinaldo lui con ambedue le braccia</l>
     <l n="463">sotto de' fianchi attraversando cinge:</l>
     <l n="464">lo scuote e gira, lo solleva e spinge.</l>
    </lg>
    <lg n="59">
     <l n="465">Ed or col destro piè gli avince il manco,</l>
     <l n="466">ed or col mento l'omero gli preme;</l>
     <l n="467">or, perché 'l fiato pur gli venga manco</l>
     <l n="468">lo stringe a' fianchi con le forze estreme.</l>
     <l n="469">Orlando a lui col core ardito e franco,</l>
     <l n="470">l'arte accoppiando e la gran possa insieme,</l>
     <l n="471">il collo calca sì pesante e greve</l>
     <l n="472">che 'l tuo pondo, o Tifeo, forse è più leve.</l>
    </lg>
    <lg n="60">
     <l n="473">Non puote l'un l'altro gittar per terra,</l>
     <l n="474">e quanto il vigor manca, il furor cresce;</l>
     <l n="475">pur anelanti l'ostinata guerra</l>
     <l n="476">seguon, né lor disegno alcun riesce;</l>
     <l n="477">e già lo spirto lor si chiude e serra,</l>
     <l n="478">già per tutto il sudor si spande ed esce;</l>
     <l n="479">al fin tornan di nuovo al primo assalto,</l>
     <l n="480">ed a girare il ferro or basso or alto.</l>
    </lg>
    <lg n="61">
     <l n="481">Tornano al primo assalto, e 'l piano ancora</l>
     <l n="482">torna a tremar con spaventevol suono;</l>
     <l n="483">manda l'aria percossa ad ora ad ora,</l>
     <l n="484">qual da le rotte nubi orribil tuono.</l>
     <l n="485">Non più soffrir puote 'l gran Carlo allora</l>
     <l n="486">ch'i duo guerrier, che 'nsieme a fronte sono,</l>
     <l n="487">menino a certo fin la pugna incerta,</l>
     <l n="488">poi c'hanno a pien la lor possanza esperta.</l>
    </lg>
    <lg n="62">
     <l n="489">Egli deposto avea l'odio e 'l rancore</l>
     <l n="490">che dianzi avea contra 'l guerrier strano,</l>
     <l n="491">sol per cagion de l'alto suo valore,</l>
     <l n="492">ch'or ha veduto via più chiaro e piano:</l>
     <l n="493">ché se 'l frenare i sùbiti del core</l>
     <l n="494">e' primi moti non è in nostra mano,</l>
     <l n="495">può bene il saggio con miglior discorso</l>
     <l n="496">porre agli affetti rei poi duro morso.</l>
    </lg>
    <lg n="63">
     <l n="497">E sempre avien che così alberghi e regne</l>
     <l n="498">l'amor de la virtude in nobil petto,</l>
     <l n="499">ch'a poco a poco al fin consuma e spegne</l>
     <l n="500">d'ira e di sdegno ogni rabbioso affetto;</l>
     <l n="501">perché avinte fra lor son l'alme degne</l>
     <l n="502">d'un legame d'amor sì forte e stretto,</l>
     <l n="503">che se 'l caso talor pur le disgiunge,</l>
     <l n="504">tosto quel le ristringe e ricongiunge.</l>
    </lg>
    <lg n="64">
     <l n="505">Il saggio re, c'ha l'ira in amor volta,</l>
     <l n="506">sospinge il corridor tra i duo guerrieri:</l>
     <l n="507">grossa sbarra partir così tal volta</l>
     <l n="508">suol duo d'ira infiammati aspri destrieri.</l>
     <l n="509">Frena egli con l'aspetto, ove è raccolta</l>
     <l n="510">divina maestà, gli animi alteri;</l>
     <l n="511">indi con modi accorti a parlar mosse,</l>
     <l n="512">e lor d'ogni rio sdegno ambi duo scosse:</l>
    </lg>
    <lg n="65">
     <l n="513">— Di sì lieve cagion nato, omai cessi</l>
     <l n="514">lo sdegno, ed oltre più non vi trasporte;</l>
     <l n="515">e poiché mostro avete a segni espressi</l>
     <l n="516">quant'ognun di voi sia pugnace e forte,</l>
     <l n="517">mostrate or di saper ancor voi stessi</l>
     <l n="518">vincer, quando ragione a ciò v'esorte;</l>
     <l n="519">e sendo chiara ormai la virtù vostra,</l>
     <l n="520">date, vi prego, luogo a nuova giostra.</l>
    </lg>
    <lg n="66">
     <l n="521">Abbracciatevi insieme, e così spero</l>
     <l n="522">che tra voi le discordie or fian compite;</l>
     <l n="523">ciò concedete a me ch'in don ve 'l chero,</l>
     <l n="524">vago di veder pace ov'era lite.</l>
     <l n="525">E tu dimmi anco, degno estran guerriero,</l>
     <l n="526">c'hai le man forti quai le brame ardite,</l>
     <l n="527">tuo nome e sangue, ond'io conosca aperto</l>
     <l n="528">cavalier di tal pregio e di tal merto. —</l>
    </lg>
    <lg n="67">
     <l n="529">Rinaldo allor: — Non già sostiene, o sire,</l>
     <l n="530">tanto cognoscitor mio basso stato,</l>
     <l n="531">né senz'alto rossor ti potrei dire</l>
     <l n="532">mio nome, tra guerrier nulla pregiato.</l>
     <l n="533">Nel resto poi son pronto ad esseguire</l>
     <l n="534">quanto vedrò ch'a te fia caro e grato,</l>
     <l n="535">e cedo volontier la palma e 'l pregio</l>
     <l n="536">a questo invitto cavaliero egregio. —</l>
    </lg>
    <lg n="68">
     <l n="537">Così dicendo, umile e riverente</l>
     <l n="538">va per baciare al suo cugin la mano,</l>
     <l n="539">ma quegli la ritira e no 'l consente,</l>
     <l n="540">anzi il raccoglie in cortese atto umano;</l>
     <l n="541">e di quella battaglia il fa vincente,</l>
     <l n="542">e lieva al cielo il suo valor sovrano:</l>
     <l n="543">ché, poiché in arme non può superarlo,</l>
     <l n="544">almeno in cortesia tenta avanzarlo.</l>
    </lg>
    <lg n="69">
     <l n="545">E sendogli recata un'armatura</l>
     <l n="546">onde avea già spogliato un duce moro,</l>
     <l n="547">ch'era di tempra adamantina e dura,</l>
     <l n="548">a scaglie fatta con sottil lavoro,</l>
     <l n="549">e sopravesta avea di seta azura,</l>
     <l n="550">rigida ed aspra per argento ed oro,</l>
     <l n="551">al cavalier estrano in don la diede,</l>
     <l n="552">poi ch'indosso la sua rotta gli vede.</l>
    </lg>
    <lg n="70">
     <l n="553">Ma né cortese in ciò punto mostrarsi</l>
     <l n="554">di lui vol meno il gran figliuol d'Amone:</l>
     <l n="555">anzi dal suo scudiero una fe' darsi</l>
     <l n="556">leggiadra spoglia d'african leone,</l>
     <l n="557">che bianchi peli avea tra fulvi sparsi,</l>
     <l n="558">e già fu dono d'un gentil barone.</l>
     <l n="559">Per le grosse unghie d'or, per l'aurea testa,</l>
     <l n="560">e per li folti velli è grave questa.</l>
    </lg>
    <lg n="71">
     <l n="561">Con tal dono ad Orlando il cambio rende</l>
     <l n="562">de l'alta cortesia che gli ha dimostra.</l>
     <l n="563">Grifone intanto il Maganzese attende</l>
     <l n="564">impaziente i cavalieri a giostra,</l>
     <l n="565">e sovra un gran cavallo intento rende</l>
     <l n="566">ogn'occhio a sé con vaga altera mostra.</l>
     <l n="567">Questi arrogava al suo valor cotanto,</l>
     <l n="568">che si crede d'aver ne l'arme il vanto.</l>
    </lg>
    <lg n="72">
     <l n="569">Già ver' costui Rinaldo si movea,</l>
     <l n="570">ma Florindo il garzon vi s'interpose,</l>
     <l n="571">dicendogli ch'in arme ei fatto avea</l>
     <l n="572">opre che sempre fian meravigliose,</l>
     <l n="573">e ch'ora il loco a lui ceder dovea,</l>
     <l n="574">e curarsi le piaghe sanguinose:</l>
     <l n="575">a lui che sin allor riguardatore</l>
     <l n="576">stato era sol de l'alto suo valore.</l>
    </lg>
    <lg n="73">
     <l n="577">Ecco, o Grifone, chi ti toglie omai</l>
     <l n="578">di quel tant'orgoglioso tuo pensiero.</l>
     <l n="579">Misero! tu cadendo a terra vai</l>
     <l n="580">al primo colpo d'un novel guerriero:</l>
     <l n="581">tu, che d'Orlando più ti pregi assai,</l>
     <l n="582">per mano or d'un fanciul premi il sentiero.</l>
     <l n="583">Florindo abbatte poscia anco Ansuigi,</l>
     <l n="584">Avino, Avorio, Anselmo e Dionigi.</l>
    </lg>
    <lg n="74">
     <l n="585">Solmon di Scozia, Alberto d'Inghilterra</l>
     <l n="586">cadono ancora, e 'l parigin Vistagno,</l>
     <l n="587">ed altri molti dopo questi atterra</l>
     <l n="588">Florindo, e fa di gloria alto guadagno.</l>
     <l n="589">Rinaldo a l'allegrezza il cor disserra,</l>
     <l n="590">tai cose far vedendo al suo compagno.</l>
     <l n="591">Intanto ha fine con la giostra il giorno,</l>
     <l n="592">e Carlo al campo fa co' suoi ritorno.</l>
    </lg>
    <lg n="75">
     <l n="593">Ma prima ei tenta ben di ritenere</l>
     <l n="594">i due guerrier per breve spazio almeno,</l>
     <l n="595">e di Rinaldo ancor tenta sapere</l>
     <l n="596">la patria, il nome e 'l rimanente a pieno.</l>
     <l n="597">Ma non puote di ciò nulla ottenere,</l>
     <l n="598">onde al desire ed al pregar pon freno,</l>
     <l n="599">e d'ambo i cavalier le scuse accetta,</l>
     <l n="600">e color quinci poi se 'n vanno in fretta.</l>
    </lg>
   </lg>
  </body>
 </text>
</TEI>