<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto undicesimo</title>
    <author>Torquato Tasso</author>
   </titleStmt>
   <extent>
    <measure unit="stanza">97</measure>
    <measure unit="line">776</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-undicesimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto undicesimo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto undicesimo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma trattasi in disparte alto sospira</l>
     <l n="2">Clarice, e gelosia sol n'è cagione:</l>
     <l n="3">tra sé fremendo l'accoglienze mira</l>
     <l n="4">che fan quell'altre al gran figliol d'Amone,</l>
     <l n="5">e s'arma incontro lui di sdegno e d'ira</l>
     <l n="6">per l'onta in suo disnor fatta a Grifone,</l>
     <l n="7">e per veder che ne lo scudo il volto</l>
     <l n="8">d'ignota dama porta impresso e scolto.</l>
    </lg>
    <lg n="2">
     <l n="9">— Non ti basta, crudel, dice in se stessa,</l>
     <l n="10">romper la fede e far torto al mi' amore,</l>
     <l n="11">se non mi scopri la cagione espressa</l>
     <l n="12">del tuo grave fallir, del mio dolore?</l>
     <l n="13">Poiché viva non puoi, mi mostri impressa</l>
     <l n="14">la donna, oimè! che ti possiede il core,</l>
     <l n="15">ed onde io più mi doglia, ahi! perché questo?</l>
     <l n="16">a la mia gloria sei con l'arme infesto.</l>
    </lg>
    <lg n="3">
     <l n="17">Lassa! qual sotto i fior l'angue è celato,</l>
     <l n="18">tal sotto cortesia, sotto bellezza,</l>
     <l n="19">s'asconde in te perfido cor spietato,</l>
     <l n="20">che l'altrui fede e 'l puro amor disprezza.</l>
     <l n="21">Fuggite, donne, oimè! fuggite il grato</l>
     <l n="22">sembiante e 'l guardo umil pien di dolcezza,</l>
     <l n="23">che promettendo vita altrui dan morte,</l>
     <l n="24">e son d'un fido cor mal fide scorte.</l>
    </lg>
    <lg n="4">
     <l n="25">Ma stolta, a che sospiro? a che mi doglio?</l>
     <l n="26">Se 'l più dolermi e 'l sospirar non vale,</l>
     <l n="27">s'egli è perfido e lieve, io, come soglio,</l>
     <l n="28">ancor dunque serò ferma e leale?</l>
     <l n="29">Ahi! non fia ver ch'a lui scoprir mi voglio</l>
     <l n="30">ne la costanza e ne la fede eguale. —</l>
     <l n="31">Così detto tra sé, prese consiglio</l>
     <l n="32">di mostrare a Rinaldo irato il ciglio.</l>
    </lg>
    <lg n="5">
     <l n="33">O di tema e d'amor figlia crudele,</l>
     <l n="34">figlia che 'l genitor sovente uccidi,</l>
     <l n="35">a l'alte sue dolcezze amaro fele,</l>
     <l n="36">peste ch'infetti l'alme in cui t'annidi:</l>
     <l n="37">torna a l'inferno omai tra le querele,</l>
     <l n="38">tra l'aspre pene e tra gli eterni stridi!</l>
     <l n="39">Né più turbar sì puro e casto foco,</l>
     <l n="40">ch'ivi non merta aver tuo giaccio loco.</l>
    </lg>
    <lg n="6">
     <l n="41">Il paladin che sempre gli occhi porse</l>
     <l n="42">sin da principio a la sua dolce amata,</l>
     <l n="43">sì come lampo in ciel turbato scorse</l>
     <l n="44">folgorar l'ira ne la faccia irata,</l>
     <l n="45">non già de la cagione allor s'accorse</l>
     <l n="46">che la rendesse incontro lui sdegnata.</l>
     <l n="47">Pur cheto disse: — Lasso! or chi m'oscura</l>
     <l n="48">il seren de l'angelica figura?</l>
    </lg>
    <lg n="7">
     <l n="49">Dunque sarò per così lunga via</l>
     <l n="50">morte venuto a tôr così noiosa?</l>
     <l n="51">Ché mi dà morte l'inimica mia,</l>
     <l n="52">quando m'appar superba e disdegnosa.</l>
     <l n="53">Qual fora, oimè! se fusse umile e pia,</l>
     <l n="54">s'è tal, sendo crudel ed orgogliosa.</l>
     <l n="55">Deh! come soffri, Amor, ch'ingiusto sdegno</l>
     <l n="56">turb'i begli occhi, ov'è 'l tuo albergo e 'l regno? —</l>
    </lg>
    <lg n="8">
     <l n="57">Fra tanto Carlo ver' le regie mura</l>
     <l n="58">vol che la nobil schiera il camin prenda.</l>
     <l n="59">Spogliar si vede allor la gran pianura,</l>
     <l n="60">prima di quella e poi di questa tenda,</l>
     <l n="61">ed ogni cavalier cui dolce cura</l>
     <l n="62">per dama de la corte il petto accenda,</l>
     <l n="63">pigliare il freno del destrier di quella,</l>
     <l n="64">ma con bel modo pria riporla in sella.</l>
    </lg>
    <lg n="9">
     <l n="65">Si reca ancor Rinaldo infra le braccia</l>
     <l n="66">Clarice, e la ripon sul palafreno;</l>
     <l n="67">ma quella da' bei lumi e da la faccia</l>
     <l n="68">piover rassembra allor sdegno e veleno;</l>
     <l n="69">e benché con la lingua immobil taccia,</l>
     <l n="70">è 'l suo tacer d'aspre querele pieno,</l>
     <l n="71">e ciò ch'a lui non vietan le parole,</l>
     <l n="72">negar con gli atti e con gli sguardi vole.</l>
    </lg>
    <lg n="10">
     <l n="73">Il cavalier, ch'audace in tali imprese</l>
     <l n="74">costume innato e cald'amor rendea,</l>
     <l n="75">mentre per gli occhi al cor fiammelle accese</l>
     <l n="76">dal caro amato oggetto egli traea,</l>
     <l n="77">qual uomo in amar cauto, il tempo prese</l>
     <l n="78">ch'ascosamente a lui già si togliea,</l>
     <l n="79">e mostrando di fuor gli interni affetti,</l>
     <l n="80">sciolse l'accorta lingua in questi detti:</l>
    </lg>
    <lg n="11">
     <l n="81">— Ahi! quant'empio è colui ch'ad uom mendico</l>
     <l n="82">de le lunghe fatiche il frutto invola!</l>
     <l n="83">quanto crudele e di pietà nemico</l>
     <l n="84">chi negli affanni il miser non consola!</l>
     <l n="85">Quest'or, signora, a voi piangendo dico,</l>
     <l n="86">perché del mio penar la dolce e sola</l>
     <l n="87">mercè mi si contende, e mi si toglie</l>
     <l n="88">ogni conforto in sì gravose doglie.</l>
    </lg>
    <lg n="12">
     <l n="89">L'affanno dunque in lungo error sofferto,</l>
     <l n="90">e quanto sol per voi ne l'arme oprai,</l>
     <l n="91">avrà per degno e per estremo merto</l>
     <l n="92">sdegno, ch'al cor mi mandi acerbi guai?</l>
     <l n="93">sdegno, ch'in questo amaro stato incerto</l>
     <l n="94">de' bei vostri occhi oscuri i dolci rai?</l>
     <l n="95">da' quai prende vigor l'anima stanca,</l>
     <l n="96">ed al duol si sottragge e si rinfranca.</l>
    </lg>
    <lg n="13">
     <l n="97">Misero, e qual cagione? — E quivi il corso</l>
     <l n="98">volea di sue parole oltre seguire,</l>
     <l n="99">ma sua lingua frenò con duro morso</l>
     <l n="100">Clarice allor, così prendendo a dire:</l>
     <l n="101">— Diavi nel vostro mal, diavi soccorso</l>
     <l n="102">chi vi diè contra me forza ed ardire,</l>
     <l n="103">il cui volto non sol nel cor portate,</l>
     <l n="104">ma fuor ne l'arme impresso ancor mostrate! —</l>
    </lg>
    <lg n="14">
     <l n="105">Tu, fero Amor, tu che gli strai di queste</l>
     <l n="106">voci drizzasti al cor del giovinetto,</l>
     <l n="107">narra non men l'acerbe piaghe infeste,</l>
     <l n="108">onde tua forte man gli aperse il petto:</l>
     <l n="109">ché farle in qualche parte or manifeste</l>
     <l n="110">a la mia musa è disegual soggetto,</l>
     <l n="111">né potrebbe cantando alzarsi al vero,</l>
     <l n="112">ov'alzar tu sol puoi l'altrui pensiero.</l>
    </lg>
    <lg n="15">
     <l n="113">Nel fosco senso de le voci irate</l>
     <l n="114">ben tosto penetrò l'accorto amante,</l>
     <l n="115">benché fossero fuor quelle mandate</l>
     <l n="116">oscuramente e in suon basso e tremante;</l>
     <l n="117">ed a far conta a lei sua lealtate</l>
     <l n="118">già si moveva con umil sembiante,</l>
     <l n="119">ch'era verace testimon del core,</l>
     <l n="120">e certo segno de l'incerto amore.</l>
    </lg>
    <lg n="16">
     <l n="121">Ma Clarice, al suo dir la via troncando,</l>
     <l n="122">lo schernì, lasso! con astuzia ed arte,</l>
     <l n="123">ch'a sé chiamò cortesemente Orlando,</l>
     <l n="124">lo qual da tutti gli altri iva in disparte,</l>
     <l n="125">ed a lui di parlar materia dando,</l>
     <l n="126">al suo mesto cugin la tolse in parte;</l>
     <l n="127">da poi, giunti a Parigi, ancor gli tolse</l>
     <l n="128">la dolce vista, ond'ei non men si dolse.</l>
    </lg>
    <lg n="17">
     <l n="129">Misero cavaliero, ingiustamente</l>
     <l n="130">di Fortuna e d'Amor prova l'offese,</l>
     <l n="131">e per l'aura del duol nel petto sente</l>
     <l n="132">gir più crescendo ognor le fiamme accese;</l>
     <l n="133">e, qual da poco umore acciar rovente</l>
     <l n="134">più fervido che pria talor si rese,</l>
     <l n="135">tale in lui da piacer fugace e breve,</l>
     <l n="136">l'ardore e 'l duol maggior forza riceve.</l>
    </lg>
    <lg n="18">
     <l n="137">Quel sì breve piacer che talor prende</l>
     <l n="138">dal caro oggetto e da l'amata vista,</l>
     <l n="139">col suo dolce licor via più raccende</l>
     <l n="140">il foco e 'l rio dolor ne l'alma trista:</l>
     <l n="141">ché l'un contrario maggior l'altro rende,</l>
     <l n="142">e 'l mal dal ben vigore e forza acquista,</l>
     <l n="143">ch'ove lieve sarebbe, essendo ignoto,</l>
     <l n="144">s'aggrava al paragon col farsi noto.</l>
    </lg>
    <lg n="19">
     <l n="145">Sei volte il sol de la fosca ombra scosse</l>
     <l n="146">de la gran madre antiqua il duro volto,</l>
     <l n="147">ma dal mesto amador già non rimosse</l>
     <l n="148">le tenebre del duolo ond'era involto.</l>
     <l n="149">Pur ei sì con Clarice intanto oprosse</l>
     <l n="150">ch'ella amante il tenea fervido molto,</l>
     <l n="151">se non leale, e nel suo casto petto</l>
     <l n="152">già rallentava l'ostinato affetto.</l>
    </lg>
    <lg n="20">
     <l n="153">Non però di color conforme il molle</l>
     <l n="154">animo veste e 'l placido pensiero:</l>
     <l n="155">anzi lo sdegno, che dal petto tolle,</l>
     <l n="156">ripon negli occhi e nel bel viso altero,</l>
     <l n="157">onde 'l foco e 'l martir molto s'estolle</l>
     <l n="158">ne l'innocente afflitto cavaliero,</l>
     <l n="159">ch'oltra la scorza non penetra dove</l>
     <l n="160">face in su' aita Amor pietose prove.</l>
    </lg>
    <lg n="21">
     <l n="161">Ma fra tanto pomposa e nobil festa</l>
     <l n="162">nel suo stesso palagio il re prepara:</l>
     <l n="163">la gente tutta a tai diletti desta</l>
     <l n="164">la notte aspetta, e gli è la luce amara;</l>
     <l n="165">chiama quella Rinaldo atra e molesta,</l>
     <l n="166">chiama la sera poi lucida e cara.</l>
     <l n="167">Oh stolta de' mortai fallace mente,</l>
     <l n="168">che cieca il suo peggior brama sovente!</l>
    </lg>
    <lg n="22">
     <l n="169">Già la notte, stendendo umida l'ali,</l>
     <l n="170">gli almi ed eterni fochi in cielo accende,</l>
     <l n="171">là donde il bene e 'l mal tra noi mortali</l>
     <l n="172">con varia sorte ognor deriva e scende;</l>
     <l n="173">già soave armonia per le reali</l>
     <l n="174">stanze altamente risonar s'intende,</l>
     <l n="175">e concorde a' soavi e dolci accenti</l>
     <l n="176">va misto al cielo il suon degli istromenti.</l>
    </lg>
    <lg n="23">
     <l n="177">D'alti guerrier, di donne adorne e belle</l>
     <l n="178">il palagio real tosto è ripieno,</l>
     <l n="179">e come suol tra le men chiare stelle</l>
     <l n="180">splender Vener e Giove in ciel sereno,</l>
     <l n="181">così tra' cavalier, tra le donzelle</l>
     <l n="182">Clarice e 'l suo amator splende non meno;</l>
     <l n="183">e da' bei lumi lor fiammelle aurate</l>
     <l n="184">escon, d'empia dolcezza avvelenate.</l>
    </lg>
    <lg n="24">
     <l n="185">Non già Rinaldo ne l'amato viso</l>
     <l n="186">pietà vede però del suo martoro,</l>
     <l n="187">né ver' lui lampeggiar quel dolce riso</l>
     <l n="188">che gli scopre d'Amor tutto 'l tesoro.</l>
     <l n="189">Al fin dispone, ahi! duro infausto aviso,</l>
     <l n="190">ch'Alda componga le discordie loro:</l>
     <l n="191">Alda la bella invitar vole a danza,</l>
     <l n="192">poi c'ha locato in lei la sua speranza.</l>
    </lg>
    <lg n="25">
     <l n="193">Egli costei con puro zelo amava,</l>
     <l n="194">ed era amato con eguale affetto,</l>
     <l n="195">perché quando altre volte in corte stava,</l>
     <l n="196">con lei nudrito fu da fanciulletto.</l>
     <l n="197">Sapeva poi ch'apriva ella e serrava</l>
     <l n="198">di Clarice a sua voglia il duro petto</l>
     <l n="199">e con bei modi e con parlar soave</l>
     <l n="200">dolcemente di quel volgea la chiave.</l>
    </lg>
    <lg n="26">
     <l n="201">Ver' lei dunque si mosse e le richiese</l>
     <l n="202">di ballar seco, ed ella era a ciò presta;</l>
     <l n="203">ma fu dal forte Anselmo il Maganzese</l>
     <l n="204">nel punto istesso a danza ancor richiesta.</l>
     <l n="205">Alda, che 'l doppio invito a un tempo intese,</l>
     <l n="206">chinò a terra lo sguardo e l'aurea testa,</l>
     <l n="207">né quel né questo col parlar ricusa,</l>
     <l n="208">ma tacendo si sta dubbia e confusa.</l>
    </lg>
    <lg n="27">
     <l n="209">Vedendo Anselmo ciò, l'altera fronte</l>
     <l n="210">ed insiem'il parlar ver' l'altro torse:</l>
     <l n="211">— Cedi, garzon: se non, da' gridi a l'onte,</l>
     <l n="212">e da l'onte s'andrà più inanzi forse. —</l>
     <l n="213">Non men altero quel di Chiaramonte</l>
     <l n="214">a lui tai detti rispondendo porse:</l>
     <l n="215">— Cedi pur tu: se non, verrassi tosto</l>
     <l n="216">più oltre ancor, ch'io già ne son disposto. —</l>
    </lg>
    <lg n="28">
     <l n="217">Anselmo, folgorando il torvo sguardo,</l>
     <l n="218">ad aspro riso allor la bocca mosse,</l>
     <l n="219">e disse: — Se tanto osa un vil bastardo,</l>
     <l n="220">che poi farebbe se mio pari ei fosse? —</l>
     <l n="221">Or ben tal detto fu pungente dardo</l>
     <l n="222">ch'al nobil giovanetto il cor percosse:</l>
     <l n="223">come leon ferito in ira salse,</l>
     <l n="224">e 'l suo sdegno frenar punto non valse.</l>
    </lg>
    <lg n="29">
     <l n="225">Con la sinistra mano al collo stringe</l>
     <l n="226">quel superbo, e 'l trar fiato a lui contende,</l>
     <l n="227">e con l'altra il pugnal di punta spinge,</l>
     <l n="228">e trapassando il petto il cuor gli offende.</l>
     <l n="229">Di rosseggiante smalto il suol dipinge</l>
     <l n="230">tiepido rio che da la piaga scende,</l>
     <l n="231">e col sangue esce ancor lo spirto insieme,</l>
     <l n="232">sì che 'l corpo cadendo il terren preme.</l>
    </lg>
    <lg n="30">
     <l n="233">Come sanguigno in giù cader tremando</l>
     <l n="234">il maganzese cavalier fu visto,</l>
     <l n="235">intorno per la sala ir risonando</l>
     <l n="236">strepito udissi di più voci misto,</l>
     <l n="237">qual fremer s'ode ancor negli alvei, quando</l>
     <l n="238">le pecchie infesta morbo orrido e tristo;</l>
     <l n="239">e qual ne' boschi, allor ch'in lor serrati</l>
     <l n="240">spiran d'Austro e di Coro i primi fiati.</l>
    </lg>
    <lg n="31">
     <l n="241">Si vider lampeggiar mille lucenti</l>
     <l n="242">ferri in quel punto ancor, qual fuochi accesi,</l>
     <l n="243">e quinci correr d'alta rabbia ardenti</l>
     <l n="244">contra Rinaldo Gano e gli altri offesi;</l>
     <l n="245">e quindi poscia al suo soccorso intenti</l>
     <l n="246">i suoi fratelli opporsi a' Maganzesi,</l>
     <l n="247">e col fior de' guerrier di Chiaramonte</l>
     <l n="248">l'invitto cavalier ch'uccise Almonte.</l>
    </lg>
    <lg n="32">
     <l n="249">Le pavide donzelle i bei colori</l>
     <l n="250">smarriro, oppresse da la fredda tema,</l>
     <l n="251">come soglion talor vermigli fiori</l>
     <l n="252">s'avien che troppo giel gli asconda e prema.</l>
     <l n="253">Pallide i volti e palpitanti i cori,</l>
     <l n="254">quelle col piede, che mal fermo trema,</l>
     <l n="255">si ristrinsero intorno a la regina,</l>
     <l n="256">quale in porto dal mar fragil carina.</l>
    </lg>
    <lg n="33">
     <l n="257">Carlo, tutto di sdegno acceso in volto,</l>
     <l n="258">altri tiene e riprende, altri minaccia,</l>
     <l n="259">e di spegner in lor l'orgoglio stolto</l>
     <l n="260">con gli atti e col parlar tenta e procaccia.</l>
     <l n="261">Ma Rinaldo, col manto al braccio avolto,</l>
     <l n="262">con tardi passi e con sicura faccia,</l>
     <l n="263">verso la porta il piè va ritirando,</l>
     <l n="264">e tiene nella destra ignudo il brando.</l>
    </lg>
    <lg n="34">
     <l n="265">I Maganzesi, che sì audaci in prima</l>
     <l n="266">gli erano adosso corsi a fargli offesa,</l>
     <l n="267">come vider risorti oltre ogni stima</l>
     <l n="268">tanti feri campioni in sua diffesa,</l>
     <l n="269">l'ira frenaro e quella furia prima,</l>
     <l n="270">pentiti omai di sì dubbiosa impresa;</l>
     <l n="271">pur col mover de l'armi e con le voci</l>
     <l n="272">si mostravan da lunge assai feroci:</l>
    </lg>
    <lg n="35">
     <l n="273">così di can timido stuol sovente,</l>
     <l n="274">ch'incontra 'l toro, arda di sdegno e d'ira;</l>
     <l n="275">corre per assalirlo e poi si pente,</l>
     <l n="276">e latrando lo sguarda e si ritira,</l>
     <l n="277">mentre in feroce aspetto alteramente</l>
     <l n="278">quel move i passi e gli occhi intorno gira;</l>
     <l n="279">e dov'ei volge il tardo e grave piede,</l>
     <l n="280">la vile schiera paventando cede.</l>
    </lg>
    <lg n="36">
     <l n="281">Poté salvo ed illeso a la sua stanza</l>
     <l n="282">dai nemici ritrarsi il giovinetto,</l>
     <l n="283">ma 'l suo soverchio ardire e la baldanza</l>
     <l n="284">lascia di sdegno a Carlo acceso il petto:</l>
     <l n="285">troppo, troppo gli pare alta arroganza</l>
     <l n="286">ch'abbia tanto oltre usato al suo cospetto,</l>
     <l n="287">sì che, di Gan seguendo il rio consiglio,</l>
     <l n="288">di Francia al fin gli diè perpetuo essiglio.</l>
    </lg>
    <lg n="37">
     <l n="289">Or che far deve l'infelice amante,</l>
     <l n="290">non al suo re, non a sua donna grato?</l>
     <l n="291">Partirà dunque, e 'l dolce almo sembiante,</l>
     <l n="292">ond'egli vive, a lui sarà celato?</l>
     <l n="293">Ahi! Fortuna crudel, per quante e quante</l>
     <l n="294">fatiche a sì rio fin l'hai tu guidato:</l>
     <l n="295">quand'ei trovar credea breve conforto,</l>
     <l n="296">l'hai con un colpo sol trafitto e morto.</l>
    </lg>
    <lg n="38">
     <l n="297">La carta ei prende e ciò ch'Amor gli ditta</l>
     <l n="298">scrive a l'amata in umil note espresso;</l>
     <l n="299">poi che la lettra ebbe composta e scritta,</l>
     <l n="300">la manda a lei per un secreto messo.</l>
     <l n="301">Ma colei l'un minaccia e l'altra gitta,</l>
     <l n="302">crudel forzando il suo volere istesso:</l>
     <l n="303">gelosia n'è cagion, che 'l cor ripieno</l>
     <l n="304">un'altra volta l'ha del suo veleno.</l>
    </lg>
    <lg n="39">
     <l n="305">L'aver dianzi veduto Alda la bella</l>
     <l n="306">dal cavaliero a se stessa preporre,</l>
     <l n="307">quando ei voleva in sua presenza quella</l>
     <l n="308">prima di tutte l'altre a danza tôrre,</l>
     <l n="309">e che per non lassar poi la donzella</l>
     <l n="310">volse più tosto Anselmo a morte porre,</l>
     <l n="311">l'era a l'acceso innamorato core,</l>
     <l n="312">lassa! nova cagion d'alto timore.</l>
    </lg>
    <lg n="40">
     <l n="313">Tra sé dicea: — Deh! come ascondi il vero</l>
     <l n="314">con umil voce, e dimandar mercede?</l>
     <l n="315">Ahi crudo, ahi disleale, ahi lusinghiero,</l>
     <l n="316">dunque ciò merta la mia pura fede?</l>
     <l n="317">Dunque così s'inganna un cor sincero?</l>
     <l n="318">Ben stolta ed infelice è chi ti crede:</l>
     <l n="319">ma chi non crederebbe a que' sospiri</l>
     <l n="320">ed a quel volger gli occhi in dolci giri?</l>
    </lg>
    <lg n="41">
     <l n="321">Amo, tu dici a me con l'occhio, ed ardo,</l>
     <l n="322">con l'occhio ch'è in amar mal fido duce.</l>
     <l n="323">Misera! io 'l credo, ma 'l soave sguardo</l>
     <l n="324">d'Alda la bella ad arder ti conduce.</l>
     <l n="325">Deh! benché spesso al discoprir sia tardo,</l>
     <l n="326">fuor l'affetto de l'alma al fin traluce;</l>
     <l n="327">e s'a' guardi, al parlar non ben risponde,</l>
     <l n="328">più chiaro appar quant'al fin più s'asconde. —</l>
    </lg>
    <lg n="42">
     <l n="329">Sospeso il paladin fra tanto attende</l>
     <l n="330">il messo ch'a Clarice avea mandato;</l>
     <l n="331">ma quel tornando a lui di nova offende</l>
     <l n="332">e profonda ferita il cor piagato.</l>
     <l n="333">Com'il meschin l'empia risposta intende,</l>
     <l n="334">riman tra vivo e morto in dubbio stato:</l>
     <l n="335">non parla o piange, e non sospira, e tolto</l>
     <l n="336">have ogni varco al duol ch'è dentro accolto.</l>
    </lg>
    <lg n="43">
     <l n="337">Qual suole spesso chiuso umor fervente</l>
     <l n="338">in cavo rame a cui sott'arda il foco,</l>
     <l n="339">con rauco suon, con gorgogliar frequente</l>
     <l n="340">girsi sempre avanzando a poco a poco,</l>
     <l n="341">poi con impeto ratto e violente</l>
     <l n="342">versarsi, uscendo da l'angusto loco:</l>
     <l n="343">tal versossi in lamenti il rio dolore,</l>
     <l n="344">di cui non era più capace il core.</l>
    </lg>
    <lg n="44">
     <l n="345">Accolto ne' lamenti e ne' sospiri</l>
     <l n="346">fuor esce il duolo, e 'l cor si sfoga intanto;</l>
     <l n="347">ma quando sotto il fascio de' martiri</l>
     <l n="348">poté al fin l'alma respirare alquanto,</l>
     <l n="349">facendo dura forza ai suoi desiri,</l>
     <l n="350">Rinaldo, ogni indugiar posto da canto,</l>
     <l n="351">solo ed armato sul cavallo ascese;</l>
     <l n="352">indi, a ventura errando, il camin prese.</l>
    </lg>
    <lg n="45">
     <l n="353">Mentre d'ogni piacere ignudo e casso</l>
     <l n="354">camina il cavalier muto e pensoso,</l>
     <l n="355">giunge ove Sena il fondo ha via men basso,</l>
     <l n="356">e con piè corre al mar più strepitoso.</l>
     <l n="357">Quivi ei raffrena il suo veloce passo</l>
     <l n="358">e 'l collo sgrava de lo scudo odioso;</l>
     <l n="359">dal collo il cavalier lo scudo tolse,</l>
     <l n="360">e 'l guardo e le parole in lui rivolse:</l>
    </lg>
    <lg n="46">
     <l n="361">— O nemico crudel d'ogni mio bene,</l>
     <l n="362">o turbator del mio stato giocondo,</l>
     <l n="363">scudo infausto, infelice, onde mi viene</l>
     <l n="364">l'aspro martir ch'a nullo oggi è secondo:</l>
     <l n="365">tu, ch'al cor mi recasti acerbe pene,</l>
     <l n="366">tu quelle porta or teco insieme al fondo;</l>
     <l n="367">ma lasso! tu n'andrai nel fiume or solo,</l>
     <l n="368">ché da me separar non puossi il duolo.</l>
    </lg>
    <lg n="47">
     <l n="369">Vattene, e quivi omai t'ascondi altrui,</l>
     <l n="370">quivi ti copri infame odiosa peste;</l>
     <l n="371">onde, com'io da te, crudel, già fui,</l>
     <l n="372">così altro amante offeso ancor non reste. —</l>
     <l n="373">Qui tacendo diè fine a' detti sui,</l>
     <l n="374">e quei seguir le man veloci e preste;</l>
     <l n="375">frangesi l'onda, e giù se 'n cala ratto</l>
     <l n="376">lo scudo al fondo, dal suo peso tratto.</l>
    </lg>
    <lg n="48">
     <l n="377">Quinci Rinaldo poi si parte e piglia</l>
     <l n="378">altro camin, né sa dov'ei si vada,</l>
     <l n="379">e mentre ch'otto volte in ciel vermiglia</l>
     <l n="380">l'Aurora apparse, candida rugiada</l>
     <l n="381">versando dai crin d'oro e da le ciglia,</l>
     <l n="382">errò per varia e per incerta strada;</l>
     <l n="383">al fin vide il dì nono ombrosa valle</l>
     <l n="384">a cui si gia per dritto e piano calle.</l>
    </lg>
    <lg n="49">
     <l n="385">Quivi era un uom d'assai strana figura,</l>
     <l n="386">che sostegno del braccio al mento fêa,</l>
     <l n="387">e con sembianza tenebrosa e scura</l>
     <l n="388">gli occhi pregni di pianto al ciel volgea.</l>
     <l n="389">In ogni atto di lui gravosa cura</l>
     <l n="390">e duol profondo impresso si vedea;</l>
     <l n="391">la bocca apriva e queruli lamenti</l>
     <l n="392">quindi spargeva in dolorosi accenti.</l>
    </lg>
    <lg n="50">
     <l n="393">Quanto a la valle ria più s'avicina</l>
     <l n="394">il cavalier, più cresce in lui la pena,</l>
     <l n="395">tal ch'oppressa dal duol l'alma meschina</l>
     <l n="396">reggersi e respirar puote a gran pena;</l>
     <l n="397">ma pur senza arrestarsi egli camina</l>
     <l n="398">per l'ampia strada che là dritto il mena,</l>
     <l n="399">sin che, giunto a quell'uomo, in lui mirando</l>
     <l n="400">sente il martir nel petto irsi avanzando.</l>
    </lg>
    <lg n="51">
     <l n="401">Giace la valle tra duo monti ascosa,</l>
     <l n="402">da' quali orribil ombra in lei deriva;</l>
     <l n="403">l'aria ivi 'l giorno appar sì tenebrosa,</l>
     <l n="404">sì colma di squallor, di gaudio priva,</l>
     <l n="405">com'altrov'esser suol quando nascosa</l>
     <l n="406">Febo tien la sua luce ardente e viva;</l>
     <l n="407">la terra ancor di spoglie atre e funeste</l>
     <l n="408">la fronte e 'l tergo suo ricopre e veste.</l>
    </lg>
    <lg n="52">
     <l n="409">Sorgon con fosche e velenose fronde</l>
     <l n="410">quivi piante d'ignota orrida forma,</l>
     <l n="411">ed in quelle s'annida e si nasconde</l>
     <l n="412">di neri infausti augelli odiosa torma,</l>
     <l n="413">e l'un stridendo a l'altro ognor risponde</l>
     <l n="414">con suon ch'a luogo tal ben si conforma:</l>
     <l n="415">quel noioso a ferir va l'altrui core,</l>
     <l n="416">sì che ben par la valle del dolore.</l>
    </lg>
    <lg n="53">
     <l n="417">Rinaldo com'ivi entro ha posto il piede,</l>
     <l n="418">sente che quasi il cor per duol gli scoppia,</l>
     <l n="419">sì che discende dal cavallo e siede,</l>
     <l n="420">traendo fuor sospiri a coppia a coppia.</l>
     <l n="421">Dovunque volge i torbidi occhi ei vede</l>
     <l n="422">cosa ch'il grav'affanno in lui raddoppia;</l>
     <l n="423">mai non può rimirar lunge o dappresso</l>
     <l n="424">ch'il duol non veggia in vera forma espresso.</l>
    </lg>
    <lg n="54">
     <l n="425">— Lasso!, diceva, io luogo ho pur trovato</l>
     <l n="426">ove dorrommi ognor meco a bastanza;</l>
     <l n="427">ahi quanto, ahi quanto al mio penoso stato</l>
     <l n="428">conviensi quest'oscura orrida stanza!</l>
     <l n="429">Io qui vivrò, ché così vole il Fato,</l>
     <l n="430">lo spazio che di vita ancor m'avanza:</l>
     <l n="431">qui de' corbi morrò preda infelice,</l>
     <l n="432">sol per amarti troppo, empia Clarice! —</l>
    </lg>
    <lg n="55">
     <l n="433">Tutto quel giorno e tutta notte ancora</l>
     <l n="434">spese il mesto guerriero in tai lamenti,</l>
     <l n="435">apparendogli innanzi ad ora ad ora</l>
     <l n="436">varie forme d'orrori e di spaventi;</l>
     <l n="437">ma quando ai rai de la vermiglia aurora</l>
     <l n="438">si dileguaro l'umid'ombre algenti,</l>
     <l n="439">un cavalier da presso armato scorse,</l>
     <l n="440">ch'a Baiardo la man nel freno porse,</l>
    </lg>
    <lg n="56">
     <l n="441">dicendo: — Or meco vien, ché 'l tuo signore</l>
     <l n="442">pur troppo indegno è di sì bon destriero,</l>
     <l n="443">poiché soggiace al senso ed al dolore</l>
     <l n="444">qual donna vil non già qual cavaliero. —</l>
     <l n="445">Così parlando, da la valle fuore</l>
     <l n="446">ratto il menò l'incognito straniero,</l>
     <l n="447">onde ver' lui Rinaldo irato mosse,</l>
     <l n="448">bench'in grave dolor immerso fosse.</l>
    </lg>
    <lg n="57">
     <l n="449">Non avrebbe però potuto mai</l>
     <l n="450">tenerli dietro per la valle oscura,</l>
     <l n="451">non potendo anco con la vista omai</l>
     <l n="452">penetrar molto di quell'aria impura;</l>
     <l n="453">ma quel così fulgenti e chiari rai</l>
     <l n="454">spargea fuor de la lucid'armatura,</l>
     <l n="455">che n'eran l'ombre in parte scosse e rotte,</l>
     <l n="456">ed illustrata la profonda notte.</l>
    </lg>
    <lg n="58">
     <l n="457">Rinaldo per sentier ch'alluma e pinge</l>
     <l n="458">lo splendor che da l'armi ardendo uscia,</l>
     <l n="459">velocissimo il passo affretta e spinge,</l>
     <l n="460">non mai torcendo da la dritta via;</l>
     <l n="461">sì che dal luogo uscio ch'intorno cinge</l>
     <l n="462">e sovr'ammanta nube oscura e ria,</l>
     <l n="463">ed in questa sentì de l'aspra salma</l>
     <l n="464">discarca alquanto sollevarsi l'alma.</l>
    </lg>
    <lg n="59">
     <l n="465">Fermossi allor quell'uom di luce adorno</l>
     <l n="466">che così presto a lui volgea le spalle,</l>
     <l n="467">e disse: — Il destrier togli, e più ritorno</l>
     <l n="468">non far ne la dogliosa infausta valle;</l>
     <l n="469">vanne a man destra, ch'a miglior soggiorno</l>
     <l n="470">tosto ti condurrà quest'erto calle. —</l>
     <l n="471">Indi per quello stesso a gir si pose,</l>
     <l n="472">sì che ratto a sua vista ei si nascose.</l>
    </lg>
    <lg n="60">
     <l n="473">Per lo sentier Rinaldo i passi move</l>
     <l n="474">ch'avea tenuto il cavalier estrano,</l>
     <l n="475">e 'l vede ognor più di bellezze nove</l>
     <l n="476">vago e adorno, e più facile e piano;</l>
     <l n="477">speme ed ardir fra tanto infonde e piove</l>
     <l n="478">ne lo suo cor benigna ignota mano.</l>
     <l n="479">Giunse alla fine a piè d'un picciol colle,</l>
     <l n="480">ch'il verdeggiante capo a l'aura estolle.</l>
    </lg>
    <lg n="61">
     <l n="481">Da quel scendea con piè distorto e lento</l>
     <l n="482">lucido e cheto rio tra l'erbe e i fiori,</l>
     <l n="483">ed ogni occhio rendea lieto e contento</l>
     <l n="484">con le bellezze sue, co' suoi tesori.</l>
     <l n="485">D'oro l'arene, i pesci avea d'argento,</l>
     <l n="486">le sponde adorne de' più bei colori,</l>
     <l n="487">e col soave suon de' suoi cristalli</l>
     <l n="488">parea ch'altri invitasse a dolci balli.</l>
    </lg>
    <lg n="62">
     <l n="489">Rinaldo a l'alto, ov'il piacer l'alletta,</l>
     <l n="490">il passo indrizza, dal desir sospinto,</l>
     <l n="491">e vede il suol di viva e fresca erbetta</l>
     <l n="492">colmo, e di fiori poi sparso e distinto;</l>
     <l n="493">oltra ciò da vaghissima selvetta</l>
     <l n="494">intorno intorno coronato e cinto:</l>
     <l n="495">sì verde è l'erba e sì la selva è verde,</l>
     <l n="496">ch'ogni color vi si smarisce e perde.</l>
    </lg>
    <lg n="63">
     <l n="497">L'aria d'almo candor quivi si veste,</l>
     <l n="498">raccesa già da' lieti rai novelli,</l>
     <l n="499">ed or su quelle frondi ed or su queste</l>
     <l n="500">forman dolce armonia dipinti augelli:</l>
     <l n="501">sì che rapito dal cantar celeste</l>
     <l n="502">oblia Rinaldo i pensieri egri e felli,</l>
     <l n="503">e la speme e l'ardire ognor ravviva</l>
     <l n="504">grazia che largamente in lui deriva.</l>
    </lg>
    <lg n="64">
     <l n="505">Mentre di sì gioconda e sì gradita</l>
     <l n="506">vista cibava gli occhi il cavaliero,</l>
     <l n="507">e quindi egli porgeva a l'alma aita,</l>
     <l n="508">e rischiarava il torbido pensiero,</l>
     <l n="509">donna vi scorse che se 'n gia vestita</l>
     <l n="510">di verde, e sovra 'l colle aveva impero:</l>
     <l n="511">tien quella i lumi e 'l volto al ciel supino,</l>
     <l n="512">quasi attenda di là favor divino.</l>
    </lg>
    <lg n="65">
     <l n="513">È serena, ridente e lieta in vista,</l>
     <l n="514">e nel tacere espresse ha le parole;</l>
     <l n="515">mostrano alta baldanza a speme mista</l>
     <l n="516">gli occhi ch'apron lucenti un novo sole;</l>
     <l n="517">ed indi fugge ogni cura egra e trista,</l>
     <l n="518">come da Febo ancor la nebbia suole.</l>
     <l n="519">Rinaldo, in lei mirando, al cor profondo</l>
     <l n="520">manda per larga via piacer giocondo.</l>
    </lg>
    <lg n="66">
     <l n="521">Ei fa varii pensieri, e già gli sembra</l>
     <l n="522">d'aver Clarice in suo poter ridutto,</l>
     <l n="523">e già ne le leggiadre amate membra</l>
     <l n="524">raccôr di sua fatica il caro frutto;</l>
     <l n="525">e se pur tra sé volge e si rimembra</l>
     <l n="526">il colei sdegno, a lui cagion di lutto,</l>
     <l n="527">contempra in parte la presente noia</l>
     <l n="528">con la futura imaginata gioia.</l>
    </lg>
    <lg n="67">
     <l n="529">Poi ch'appagati ha gli occhi, egli non meno</l>
     <l n="530">la fame appaga, e 'l corpo ciba e pasce</l>
     <l n="531">di quel che dal fecondo almo terreno</l>
     <l n="532">sovra i vaghi arboscei produtto nasce;</l>
     <l n="533">e del dolce ruscel gustando a pieno</l>
     <l n="534">fa che l'arida sete in tutto il lasce.</l>
     <l n="535">L'orecchie a lui percosse intanto sono</l>
     <l n="536">da strepitoso d'arme orribil suono.</l>
    </lg>
    <lg n="68">
     <l n="537">Affamato leon, che l'unghie e i denti</l>
     <l n="538">insanguinato già più dì non s'abbia,</l>
     <l n="539">s'ode il muggito de' cornuti armenti,</l>
     <l n="540">desta nel fero cuor desire e rabbia;</l>
     <l n="541">fiamma riversa da' torvi occhi ardenti,</l>
     <l n="542">fumo dal naso e spuma da le labbia;</l>
     <l n="543">batte la coda e 'l folto crin rabbuffa,</l>
     <l n="544">e lieto corre a sanguinosa zuffa:</l>
    </lg>
    <lg n="69">
     <l n="545">così al fero rimbombo appar focoso</l>
     <l n="546">Rinaldo in volto, e 'l cor move e raccende,</l>
     <l n="547">ch'avido di pugnar, l'ozio e 'l riposo</l>
     <l n="548">già lungo troppo a noia e sdegno prende;</l>
     <l n="549">senza punto tardar, sul poderoso</l>
     <l n="550">destrier saltando leggiermente ascende,</l>
     <l n="551">e là donde quel suono a lui ne viene,</l>
     <l n="552">volge il cavallo e dritto il corso tiene.</l>
    </lg>
    <lg n="70">
     <l n="553">Vide, disceso al basso, ad aspra guerra</l>
     <l n="554">star un sol cavalier con molti armati,</l>
     <l n="555">ch'otto di lor n'avea già posti a terra,</l>
     <l n="556">altri del tutto morti, altri piagati.</l>
     <l n="557">Ahi! come destro ei si rinchiude e serra</l>
     <l n="558">sotto lo scudo ai color colpi irati;</l>
     <l n="559">come possente poi, come feroce</l>
     <l n="560">fulmina orribilmente il ferro atroce!</l>
    </lg>
    <lg n="71">
     <l n="561">Or tutt'alzato sovra un gran fendente</l>
     <l n="562">disnoda il braccio con destrezza e possa;</l>
     <l n="563">di punta or vibra il brando suo tagliente,</l>
     <l n="564">e col corpo accompagna la percossa.</l>
     <l n="565">Rinaldo in lui stupisce, e l'alma sente</l>
     <l n="566">da novo amor verso 'l guerrier commossa,</l>
     <l n="567">ché la virtù non sol ne' fidi amici,</l>
     <l n="568">ma s'ama negli ignoti e ne' nemici.</l>
    </lg>
    <lg n="72">
     <l n="569">Disponsi al fine, e con gran cor s'accinge</l>
     <l n="570">a dare al franco cavalier soccorso:</l>
     <l n="571">cogli sproni Baiardo al fianco stringe,</l>
     <l n="572">ed a l'impeto suo rallenta il morso.</l>
     <l n="573">Quel, come stral cui curvo acciar sospinge,</l>
     <l n="574">move il piè ratto a furioso corso,</l>
     <l n="575">e tra' nemici va con quel furore</l>
     <l n="576">che tra' minori augei rapace astore.</l>
    </lg>
    <lg n="73">
     <l n="577">Rinaldo il ferro sin al mento pose</l>
     <l n="578">tra lo spazio che parte ambe le ciglia;</l>
     <l n="579">al primo ed al secondo entro, ascose</l>
     <l n="580">nel ventre, là dov'il nutrir s'appiglia:</l>
     <l n="581">caggiono ambo color qual piante annose,</l>
     <l n="582">e fan la terra nel cader vermiglia.</l>
     <l n="583">Non qui Rinaldo la sua furia affrena,</l>
     <l n="584">ma passa inanzi e costor guarda a pena.</l>
    </lg>
    <lg n="74">
     <l n="585">Era quivi fra gli altri un giovanetto</l>
     <l n="586">che di peli disgombra avea la guancia.</l>
     <l n="587">Questi, vedendo che dannoso effetto</l>
     <l n="588">fêa ne' compagni il cavalier di Francia,</l>
     <l n="589">di generoso sdegno armato il petto</l>
     <l n="590">sopra gli va con l'arrestata lancia,</l>
     <l n="591">e con immenso ardir lo preme e 'ncalza,</l>
     <l n="592">e 'l fiere a punto ov'il cimier s'inalza.</l>
    </lg>
    <lg n="75">
     <l n="593">Rompe la lancia, e non trapassa il duro</l>
     <l n="594">ferro ch'asconde l'onorata testa;</l>
     <l n="595">pur sotto l'elmo il paladin securo</l>
     <l n="596">sente il furor de la percossa infesta,</l>
     <l n="597">onde con fero cor, con volto oscuro,</l>
     <l n="598">con mano a la vendetta ardita e presta,</l>
     <l n="599">spinge una punta e poi segue la spada</l>
     <l n="600">col corpo, onde più forte a ferir vada.</l>
    </lg>
    <lg n="76">
     <l n="601">Giunge a lo scudo e 'l rompe, e pur coperto</l>
     <l n="602">è sette volte da villoso tergo;</l>
     <l n="603">rompe non men, bench'egli sia conserto</l>
     <l n="604">di spesse ferree lame, il forte usbergo.</l>
     <l n="605">È dal ferro crudele il petto aperto,</l>
     <l n="606">e quel si mostra sanguinoso a tergo:</l>
     <l n="607">cade il garzon su la ferita, e afferra</l>
     <l n="608">co' denti e morde l'inimica terra.</l>
    </lg>
    <lg n="77">
     <l n="609">Forma fra tanto pur queste parole</l>
     <l n="610">confuse, in suon di rabbia e di dolore:</l>
     <l n="611">— Soccorri, o padre, a l'unica tua prole,</l>
     <l n="612">ch'io moro, oimè! degli anni miei nel fiore. —</l>
     <l n="613">Così detto finì, qual lume suole</l>
     <l n="614">cui manchi in tutto il notritivo umore;</l>
     <l n="615">ma si rivolse al suon di quella voce</l>
     <l n="616">un cavaliero in vista aspro e feroce.</l>
    </lg>
    <lg n="78">
     <l n="617">Questi, vedendo il figlio al pian sospinto</l>
     <l n="618">morir, rabbioso a vendicarlo mosse,</l>
     <l n="619">ch'ancorché gli anni abbian domato e vinto</l>
     <l n="620">sua robbustezza e le corporee posse,</l>
     <l n="621">l'ardir però del cor feroce estinto</l>
     <l n="622">non era in lui, ch'altier più che mai fosse.</l>
     <l n="623">Adopra l'armi, e fera ardente voglia</l>
     <l n="624">di sanguinoso Marte ognor l'invoglia.</l>
    </lg>
    <lg n="79">
     <l n="625">Ma qual gran foco e senza forze acceso</l>
     <l n="626">in secca paglia in van s'infuria al vento,</l>
     <l n="627">perché nel colmo al suo furor conteso</l>
     <l n="628">è 'l gir più inanzi, e manca il nutrimento,</l>
     <l n="629">tale ei s'infuria in van, di rabbia acceso,</l>
     <l n="630">non send'egual la forza a l'ardimento;</l>
     <l n="631">e nel collo aspramente al fin trafitto,</l>
     <l n="632">al termin giunse a lui dal ciel prescritto.</l>
    </lg>
    <lg n="80">
     <l n="633">Il paladin fra gli altri il destrier caccia,</l>
     <l n="634">e rota in giro il suo fulmineo brando:</l>
     <l n="635">a chi parte la spalla, a chi la faccia,</l>
     <l n="636">altri manda disteso a terra urtando.</l>
     <l n="637">Man, teste, busti e sanguinose braccia</l>
     <l n="638">veggionsi andar per l'aria intorno errando;</l>
     <l n="639">né men si mostra il suo compagno forte,</l>
     <l n="640">ch'altrui piaga, stordisce e pone a morte.</l>
    </lg>
    <lg n="81">
     <l n="641">Già l'inimico stuol tutto si dona</l>
     <l n="642">in preda, e n'ha cagione, al vil timore;</l>
     <l n="643">e con l'ardir la speme anco abbandona,</l>
     <l n="644">e cede a forza al fero ostil furore.</l>
     <l n="645">Ciascun di quei guerrier veloce sprona</l>
     <l n="646">con timorosa fuga il corridore;</l>
     <l n="647">ma i franchi vincitor, fermati insieme,</l>
     <l n="648">non degnan di seguir chi fugge e teme.</l>
    </lg>
    <lg n="82">
     <l n="649">Allor nel paladin le luci intende</l>
     <l n="650">l'estran, colmo di nobil meraviglia,</l>
     <l n="651">e fissamente a ricercar lo prende</l>
     <l n="652">dal capo al piè con inarcate ciglia,</l>
     <l n="653">tal ch'al fine il conosce, e lieto stende</l>
     <l n="654">l'amiche braccia, e lui nel collo piglia,</l>
     <l n="655">dicendo: — Or chi potea salvarmi in vita,</l>
     <l n="656">se non chi sempre il giusto e 'l dritto aita?</l>
    </lg>
    <lg n="83">
     <l n="657">O fratello, o signore, o fido, o caro</l>
     <l n="658">amico, o prim'onor del secol nostro,</l>
     <l n="659">vedete qui chi di se stesso a paro</l>
     <l n="660">v'ama: vedete qui Florindo vostro!</l>
     <l n="661">Or nulla più mi fia grave ed amaro,</l>
     <l n="662">poiché benigno cielo a me v'ha mostro,</l>
     <l n="663">ché per voi giusta cura, alto sospetto</l>
     <l n="664">continuamente mi premeva il petto. —</l>
    </lg>
    <lg n="84">
     <l n="665">Rimane a quel parlar l'altro guerriero</l>
     <l n="666">qual chi per tema e per stupor s'adombra,</l>
     <l n="667">né certo è ben se quel sia vivo e vero</l>
     <l n="668">corpo, o pur de le membra ignuda l'ombra.</l>
     <l n="669">Ma pur a mille segni il van pensiero</l>
     <l n="670">e 'l folle dubbio al fin dal petto sgombra,</l>
     <l n="671">e 'n lui manca il sospetto e 'l gaudio poggia,</l>
     <l n="672">e cresce ognor qual rio per larga pioggia.</l>
    </lg>
    <lg n="85">
     <l n="673">Rinaldo con quel volto e con que' detti,</l>
     <l n="674">con cui s'accoglion le più care cose,</l>
     <l n="675">lieto l'accolse, e de' suo' interni affetti</l>
     <l n="676">e nel volto e nel dir nulla gli ascose.</l>
     <l n="677">Poi che con mille esteriori effetti</l>
     <l n="678">ciascun di loro il suo piacer espose,</l>
     <l n="679">chiede a l'altro Rinaldo in qual maniera</l>
     <l n="680">dal tempestoso mar salvato s'era.</l>
    </lg>
    <lg n="86">
     <l n="681">Cominciò quelli: — Io mi credei sovente</l>
     <l n="682">d'esser da l'onde rapide inghiottito,</l>
     <l n="683">poi ch'al furor del flutto violente</l>
     <l n="684">e dal legno e da voi fui dipartito;</l>
     <l n="685">pur, come volse il Fato ultimamente,</l>
     <l n="686">a gran pena arrivai notando al lito;</l>
     <l n="687">ma tanto avea bevuto, e così lasso</l>
     <l n="688">mi ritrovai, che non potei far passo.</l>
    </lg>
    <lg n="87">
     <l n="689">Io giacea fuor de' sensi, e la mia vita</l>
     <l n="690">già correva al suo fin senza ritegno,</l>
     <l n="691">s'in sorte così ria benigna aita</l>
     <l n="692">porta non m'era dal celeste regno.</l>
     <l n="693">Ma quel che, mosso da pietà infinita,</l>
     <l n="694">discese in terra a trionfar sul Legno,</l>
     <l n="695">fece ch'un cavalier quindi passasse</l>
     <l n="696">ch'a la morte vicina mi sottrasse.</l>
    </lg>
    <lg n="88">
     <l n="697">Era costui del chiaro sangue altero</l>
     <l n="698">degli antichi Corneli in Roma nato,</l>
     <l n="699">famoso in arme errante cavaliero</l>
     <l n="700">che Scipion l'ardito era nomato,</l>
     <l n="701">e di sette città libero impero</l>
     <l n="702">nel Lazio avea con titol di ducato.</l>
     <l n="703">Questi m'accolse e mi condusse via</l>
     <l n="704">in una sua città chiamata Ostia.</l>
    </lg>
    <lg n="89">
     <l n="705">A medici d'illustre esperienza</l>
     <l n="706">de la salute mia diede il governo,</l>
     <l n="707">né lasciò officio alcun di diligenza,</l>
     <l n="708">come il moveva ascoso affetto interno;</l>
     <l n="709">ma mentre me, che giaceva egro e senza</l>
     <l n="710">vigor, conforta con amor paterno,</l>
     <l n="711">da quella parte ov'ha 'l suo albergo il core,</l>
     <l n="712">mi vide un segno che rassembra un fiore.</l>
    </lg>
    <lg n="90">
     <l n="713">Da la pelle il segnal rosso traspare</l>
     <l n="714">come da vetro un fior d'orto vermiglio,</l>
     <l n="715">il che forse al signor fe' rimembrare</l>
     <l n="716">d'un, ch'avea già perduto, unico figlio;</l>
     <l n="717">onde dal sommo a l'imo a risguardare</l>
     <l n="718">mi cominciò con fisso immobil ciglio,</l>
     <l n="719">pensando ch'esser forse io quel potea</l>
     <l n="720">cui già bambino egli perduto avea.</l>
    </lg>
    <lg n="91">
     <l n="721">Ed era tal credenza in lui più forte</l>
     <l n="722">per quel che già gli disse un indovino,</l>
     <l n="723">che trovarebbe il figlio in dura sorte,</l>
     <l n="724">ed a l'estremo d'ogni mal vicino,</l>
     <l n="725">e che tolto da lui fora a la morte,</l>
     <l n="726">e sottratto al furor di reo destino.</l>
     <l n="727">Tra sé volgendo ciò, rivolte e fisse</l>
     <l n="728">in me le luci, al fin così mi disse:</l>
    </lg>
    <lg n="92">
     <l n="729">“Signor, vorrei saper, se pur scortese</l>
     <l n="730">mia richiesta od ingrata a voi non fia,</l>
     <l n="731">il nome e 'l sangue vostro, e qual paese</l>
     <l n="732">è la vera di voi patria natia.”</l>
     <l n="733">Io tosto a quel parlar gli fei palese</l>
     <l n="734">che Numanzia tenea per patria mia,</l>
     <l n="735">e che, forse dal fior ch'avea nel petto,</l>
     <l n="736">venni nel mio natal Florindo detto.</l>
    </lg>
    <lg n="93">
     <l n="737">Gli dissi ancor ch'a pien non era instrutto</l>
     <l n="738">qual genitor m'avesse al mondo dato,</l>
     <l n="739">e seguendo oltra poi, gli narrai tutto</l>
     <l n="740">ciò ch'a me l'idol prima avea narrato.</l>
     <l n="741">Allor quel non ritenne il volto asciutto,</l>
     <l n="742">né ritenne il color del volto usato,</l>
     <l n="743">e non frenò le voci; e con le braccia</l>
     <l n="744">mi cinse e strinse, e giunse faccia a faccia.</l>
    </lg>
    <lg n="94">
     <l n="745">Mi disse poi com'era io suo figliuolo,</l>
     <l n="746">ch'essendo già bambin gli fui rapito</l>
     <l n="747">da un grosso di corsari armato stuolo,</l>
     <l n="748">ch'a l'improviso dismontar sul lito:</l>
     <l n="749">onde mia madre se 'n morì di duolo,</l>
     <l n="750">ed egli ne rimase egro e smarrito;</l>
     <l n="751">nel tempo istesso ancora io seppi come</l>
     <l n="752">Florindo no, ma Lelio era 'l mio nome.</l>
    </lg>
    <lg n="95">
     <l n="753">Disposi allor, dal dir paterno e saggio,</l>
     <l n="754">anzi pur dal voler di Dio sospinto,</l>
     <l n="755">ed illustrato dal divin suo raggio,</l>
     <l n="756">ch'aprì le nubi ond'era involto e cinto,</l>
     <l n="757">adorar lui che 'l nostro uman legnaggio</l>
     <l n="758">salvò morendo, onde Pluton fu vinto;</l>
     <l n="759">così asperso di sacra e lucid'onda</l>
     <l n="760">fui, che lava le membra e l'alma monda. —</l>
    </lg>
    <lg n="96">
     <l n="761">Qui si tacque il Romano; indi seguio</l>
     <l n="762">ch'egli congiedo avea dal padre tolto,</l>
     <l n="763">spronato, lasso! dal crudel desio</l>
     <l n="764">di riveder il vago amato volto,</l>
     <l n="765">e per tentar se mai potesse il rio</l>
     <l n="766">sdegno ch'avea contr'esso Olinda accolto,</l>
     <l n="767">sgombrar dal duro ed aggiacciato core</l>
     <l n="768">con servitù, con fede e con amore.</l>
    </lg>
    <lg n="97">
     <l n="769">Gli disse ancor ch'a l'apparir del giorno</l>
     <l n="770">senza cagione, il che gli parve strano,</l>
     <l n="771">tutti gli fur que' cavalieri intorno,</l>
     <l n="772">e l'assaltar con impeto villano,</l>
     <l n="773">per farli a lor potere oltraggio e scorno;</l>
     <l n="774">onde Rinaldo ad un, che steso al piano</l>
     <l n="775">giacea, ne chiese la cagione, e poi</l>
     <l n="776">chi si fosse egli, chi quell'altri suoi.</l>
    </lg>
   </lg>
  </body>
 </text>
</TEI>