<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 98</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-98</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 98</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 98</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Geloso amante apro mill'occhi e giro</l>
     <l n="2">e mille orecchi ad ogni suono intenti,</l>
     <l n="3">e sol di cieco orror larve e spaventi,</l>
     <l n="4">quasi animal ch'adombre, odo e rimiro.</l>
    </lg>
    <lg n="2">
     <l n="5">S'apre un riso costei, se 'n dolce giro</l>
     <l n="6">lieta rivolge i begli occhi lucenti,</l>
     <l n="7">se cinta di pietà gli altrui lamenti</l>
     <l n="8">accoglie e move un detto od un sospiro,</l>
    </lg>
    <lg n="3">
     <l n="9">temo ch'altri ne goda e che m'invole</l>
     <l n="10">l'aura e la luce, e ben mi duol che spieghi</l>
     <l n="11">raggio di sua bellezza in alcun lato.</l>
    </lg>
    <lg n="4">
     <l n="12">Si nieghi a me pur ch'a ciascun si pieghi;</l>
     <l n="13">ché, quando altrui non splenda il mio bel sole,</l>
     <l n="14">ne le tenebre ancor sarò beato.</l>
    </lg>
   </lg>
  </body>
 </text>
</TEI>