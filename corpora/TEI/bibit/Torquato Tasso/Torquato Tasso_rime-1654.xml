<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1654</title>
    <author>Torquato Tasso</author>
   </titleStmt>
   <extent>
    <measure unit="stanza">11</measure>
    <measure unit="line">137</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1654</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1654</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1654</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco fra le tempeste e i fieri venti</l>
     <l n="2">di questo grande e spazioso mare,</l>
     <l n="3">o santa Stella, il tuo splendor m'ha scorto,</l>
     <l n="4">che illustra e scalda pur l'umane menti.</l>
     <l n="5">Dove il tuo lume scintillando appare,</l>
     <l n="6">e porge al dubbio cor dolce conforto</l>
     <l n="7">in terribil procella, ov'altri è morto;</l>
     <l n="8">e dimostra co' raggi</l>
     <l n="9">i securi viaggi,</l>
     <l n="10">e questo lido e quello, e 'l polo e 'l porto</l>
     <l n="11">de la vita mortal ch'appena varca,</l>
     <l n="12">anzi sovente affonda,</l>
     <l n="13">in mezzo l'onda - alma gravosa e carca.</l>
    </lg>
    <lg n="2">
     <l n="14">Il tuo splendor m'affida, o chiara Stella,</l>
     <l n="15">Stella onde nacque la serena luce,</l>
     <l n="16">luce di non creato e sommo Sole;</l>
     <l n="17">Sol che non seppe occaso, e me rappella</l>
     <l n="18">teco da' lunghi errori e mi conduce</l>
     <l n="19">a l'alta rupe, ov'in marmorea mole</l>
     <l n="20">l'umil tua casa il mondo onora e cole.</l>
     <l n="21">Grave di colpe e d'onte,</l>
     <l n="22">già veggio il sacro monte,</l>
     <l n="23">talché del peso ancor l'alma si dole,</l>
     <l n="24">e sotto doppio incarco e tarda e lenta;</l>
     <l n="25">né contra il cielo imporre</l>
     <l n="26">superba torre - a' poggi ardisce o tenta.</l>
    </lg>
    <lg n="3">
     <l n="27">Quanti diversi monti, e quale altezza</l>
     <l n="28">di saper vano e di possanza inferma</l>
     <l n="29">soglion pur invaghir i folli e gli empi;</l>
     <l n="30">anima vaga al precipizio avvezza</l>
     <l n="31">angelico ed umano, or ti conferma</l>
     <l n="32">con questi più sicuri e santi esempi;</l>
     <l n="33">qui va piangendo i tuoi passati tempi,</l>
     <l n="34">quando con debil possa</l>
     <l n="35">pensavi Olimpo ed Ossa,</l>
     <l n="36">e di lacrime pie lo cor adempi,</l>
     <l n="37">di virtute in virtù sublime ed alta</l>
     <l n="38">più che di colle in colle</l>
     <l n="39">via qui n'estolle - e l'umiltà n'esalta.</l>
    </lg>
    <lg n="4">
     <l n="40">Qui gli angeli inalzaro il santo albergo,</l>
     <l n="41">che già Maria col santo Figlio accolse,</l>
     <l n="42">e 'l portar sovra i nembi e sovra l'acque,</l>
     <l n="43">miracol grande! a cui sollevo ed ergo</l>
     <l n="44">la mente, ch'altro obietto a terra volse,</l>
     <l n="45">mentre da' suoi pensieri oppressa giacque.</l>
     <l n="46">Questo è quel monte ch'onorar ti piacque</l>
     <l n="47">de le tue sacre mura,</l>
     <l n="48">Vergine casta e pura,</l>
     <l n="49">anzi il tuo parto e poscia e quando ei nacque:</l>
     <l n="50">perch'Atlante gl'invidii, avendo a scorno</l>
     <l n="51">tuoi favolosi pregi,</l>
     <l n="52">del Re de' regi - e l'umil tuo soggiorno.</l>
    </lg>
    <lg n="5">
     <l n="53">O voi, che 'n altra età le piagge apriche</l>
     <l n="54">e i più gelidi monti e i salsi lidi</l>
     <l n="55">peregrini cercaste e 'l mar profondo,</l>
     <l n="56">colossi ed altre maraviglie antiche,</l>
     <l n="57">onde la fama avrà perpetui gridi;</l>
     <l n="58">sepolcri e mura allor non ebbe il mondo,</l>
     <l n="59">né miracolo primo ovver secondo</l>
     <l n="60">a questo ch'io rimiro,</l>
     <l n="61">parte fra me sospiro</l>
     <l n="62">e di lagrime appena il viso inondo.</l>
     <l n="63">Quei d'umana superbia, opre son queste,</l>
     <l n="64">ov'io fisso le ciglia,</l>
     <l n="65">per maraviglia - d'umiltà celeste</l>
    </lg>
    <lg n="6">
     <l n="66">Felici monti, onde la viva pietra</l>
     <l n="67">sì rozza fu recisa, e questi ancora,</l>
     <l n="68">ove 'l marmo di fuor la cinge e copre,</l>
     <l n="69">perché tal grazia ella dal cielo impetra,</l>
     <l n="70">anzi da lei, che tutto il cielo onora,</l>
     <l n="71">mentre la sua pietà rivela e scopre,</l>
     <l n="72">che via men pregio i magisteri e l'opre</l>
     <l n="73">di Fidia o di chi mova</l>
     <l n="74">la mano ardita a prova,</l>
     <l n="75">e dando vita al sasso il ferro adopre,</l>
     <l n="76">e felice il color, lo stile e l'arte</l>
     <l n="77">di quel santo pittore</l>
     <l n="78">ch'umilia il core - e move interna parte.</l>
    </lg>
    <lg n="7">
     <l n="79">E tragge a rimirar la santa imago</l>
     <l n="80">da l'estremo occidente a stuolo a stuolo</l>
     <l n="81">peregrinando con tranquilla oliva</l>
     <l n="82">quei che dianzi bevean l'Ibero e 'l Tago,</l>
     <l n="83">e da' regni soggetti al freddo polo,</l>
     <l n="84">di là da l'Istro e di più algente riva;</l>
     <l n="85">e mille voti a la celeste Diva,</l>
     <l n="86">che scaccia i nostri mali,</l>
     <l n="87">solvon gli egri mortali,</l>
     <l n="88">il cui pregar per grazia al cielo arriva;</l>
     <l n="89">e i magnanimi duci a Dio più cari</l>
     <l n="90">offrono argento ed auro,</l>
     <l n="91">sacro tesauro - a' tuoi devoti altari.</l>
    </lg>
    <lg n="8">
     <l n="92">Quinci di ricchi doni intero splende,</l>
     <l n="93">e di spoglie ritolte a morte avara</l>
     <l n="94">il tempio, e di trofei del vinto inferno.</l>
     <l n="95">Gregorio ancor più adorno e bello il rende,</l>
     <l n="96">mentre la sua virtute in ciel prepara</l>
     <l n="97">a la sua gloria eterna un seggio eterno:</l>
     <l n="98">Gregorio, a cui già diè l'alto governo</l>
     <l n="99">de la nave ch'ei regge</l>
     <l n="100">e de le fide gregge,</l>
     <l n="101">e le chiavi del cielo il Re superno;</l>
     <l n="102">Gregorio e buono e grande e saggio e santo,</l>
     <l n="103">qual vide antica Roma</l>
     <l n="104">con la gran soma - già del grave manto.</l>
    </lg>
    <lg n="9">
     <l n="105">Ma tu, che vedi sovra i monti in terra</l>
     <l n="106">tua magione esaltata, e te sublime</l>
     <l n="107">sovra ogni altezza de' celesti cori,</l>
     <l n="108">reggi la penna che vaneggia ed erra,</l>
     <l n="109">e prendi in grado le cangiate rime;</l>
     <l n="110">e non sdegnare, ove talor t'onori</l>
     <l n="111">il pigro stile, e ch'io nel cor t'adori,</l>
     <l n="112">perch'oda in altri modi</l>
     <l n="113">le tue divine lodi,</l>
     <l n="114">e d'angelici spirti i santi onori,</l>
     <l n="115">né manchi il suon, come a gli accenti nostri,</l>
     <l n="116">a l'eterna armonia</l>
     <l n="117">in dir Maria - ne gli stellanti chiostri.</l>
    </lg>
    <lg n="10">
     <l n="118">Vergine, se con labbra ancora immonde</l>
     <l n="119">e di mele e d'assenzio infuse e sparse,</l>
     <l n="120">di lodare il tuo nome indegno io sono,</l>
     <l n="121">di canto in vece il pianto io chiedo, e l'onde</l>
     <l n="122">de l'amorose lagrime non scarse,</l>
     <l n="123">caro de la tua grazia e santo dono,</l>
     <l n="124">che sovente impetrò pace e perdono.</l>
     <l n="125">Vagliami lagrimando</l>
     <l n="126">quel ch'io sperai cantando,</l>
     <l n="127">vagliami de' lamenti il mesto suono;</l>
     <l n="128">vedi che fra' peccati egro rimango,</l>
     <l n="129">qual destrier che si volve</l>
     <l n="130">ne l'alta polve - o nel tenace fango.</l>
    </lg>
    <lg n="11">
     <l n="131">O Regina del ciel, Vergine e Madre,</l>
     <l n="132">col mio pianto mi purga,</l>
     <l n="133">sì ch'io per te risurga</l>
     <l n="134">dal fondo di mie colpe oscure ed adre,</l>
     <l n="135">e saglia ove tua gloria alfin rimiri</l>
     <l n="136">d'esto limo terreno,</l>
     <l n="137">sù nel sereno - de' lucenti giri.</l>
    </lg>
   </lg>
  </body>
 </text>
</TEI>