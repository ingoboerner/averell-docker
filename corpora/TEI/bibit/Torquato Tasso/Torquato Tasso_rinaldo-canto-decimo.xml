<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto decimo</title>
    <author>Torquato Tasso</author>
   </titleStmt>
   <extent>
    <measure unit="stanza">90</measure>
    <measure unit="line">720</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-decimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto decimo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto decimo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma 'l fero Amor, che al fin discopre e vede</l>
     <l n="2">gli occulti fatti, ancorché d'occhi privo,</l>
     <l n="3">a la regina chiari indizii diede</l>
     <l n="4">del partir de l'amante fuggitivo,</l>
     <l n="5">lasciando lei d'acerbi affanni erede,</l>
     <l n="6">e fuor per gli occhi in lagrimoso rivo</l>
     <l n="7">ogni gioia scacciando: ond'egro il core</l>
     <l n="8">rimase in preda al sùbito dolore.</l>
    </lg>
    <lg n="2">
     <l n="9">Di sì grave nimico afflitto geme</l>
     <l n="10">il cor, già presso a l'ultima sua sorte;</l>
     <l n="11">ma tosto in suo favor s'arma la speme,</l>
     <l n="12">e schermo gli è da la vicina morte:</l>
     <l n="13">raduna il duolo a l'altrui danno insieme</l>
     <l n="14">lo stuol de' sensi impetuoso e forte,</l>
     <l n="15">e la speranza in quell'assalto crudo</l>
     <l n="16">la ragion chiama, e di lei fassi scudo.</l>
    </lg>
    <lg n="3">
     <l n="17">Mentre or la speme il duol preme ed atterra,</l>
     <l n="18">or quasi vinta fugge e si ritira,</l>
     <l n="19">Amor risguarda la dubbiosa guerra,</l>
     <l n="20">né qua né là col suo favore aspira.</l>
     <l n="21">Ma Floriana intanto apre e disserra</l>
     <l n="22">a' lamenti la via, piange e sospira:</l>
     <l n="23">talor sì ne' pensier giace sepolta,</l>
     <l n="24">che non vede, non parla e non ascolta.</l>
    </lg>
    <lg n="4">
     <l n="25">E se non ch'anco di vergogna il freno,</l>
     <l n="26">benché sia rotto, non è rotto in tutto,</l>
     <l n="27">né quel animo altier venuto è meno</l>
     <l n="28">che la puote ritrar da simil lutto,</l>
     <l n="29">onta farebbe al vago crine e al seno,</l>
     <l n="30">né lasciaria di sangue il volto asciutto;</l>
     <l n="31">pur mentre splende in ciel raggio di giorno,</l>
     <l n="32">per la real città s'aggira intorno.</l>
    </lg>
    <lg n="5">
     <l n="33">S'aggira intorno, e non con grave passo,</l>
     <l n="34">qual si conviene a donna ed a regina,</l>
     <l n="35">ch'a ciò punto non guarda, e 'l corpo lasso</l>
     <l n="36">dal furor trasportato oltre camina:</l>
     <l n="37">onde non manco egli di lena è casso</l>
     <l n="38">che sia di gioia l'anima meschina;</l>
     <l n="39">e non trovando questa o tregua o pace,</l>
     <l n="40">né quello anco in riposo unqua si giace.</l>
    </lg>
    <lg n="6">
     <l n="41">Così a punto suol far chi alberga e serra</l>
     <l n="42">in sé rio spirto ad infestarlo intento,</l>
     <l n="43">dal qual soffre continua interna guerra</l>
     <l n="44">sì che non ha di posa un sol momento;</l>
     <l n="45">e, mentre scorre furioso ed erra,</l>
     <l n="46">porta seco ad ognora il suo tormento.</l>
     <l n="47">O possanza d'Amor, come ne' sforzi,</l>
     <l n="48">come in noi del giudizio il lume ammorzi!</l>
    </lg>
    <lg n="7">
     <l n="49">Pur si risveglia ed eseguisce intanto</l>
     <l n="50">ciò ch'a la vita sua giovevol sia,</l>
     <l n="51">ché per mare e per terra in ogni canto</l>
     <l n="52">molti guerrier dietro l'amante invia,</l>
     <l n="53">i quai per ricondurlo oprin poi quanto</l>
     <l n="54">d'eloquenza e di forza in lor più fia;</l>
     <l n="55">e quel che non potran co' detti umani,</l>
     <l n="56">almen si faccia con l'armate mani.</l>
    </lg>
    <lg n="8">
     <l n="57">Con dubbia mente e con tremante petto</l>
     <l n="58">de' suoi guerrieri aspetta ella il ritorno,</l>
     <l n="59">qual prigioniero in cieca fossa astretto</l>
     <l n="60">a la sentenza il destinato giorno;</l>
     <l n="61">e ben si legge nel pensoso aspetto</l>
     <l n="62">quai cure entro nel cor faccian soggiorno:</l>
     <l n="63">gli atti dolenti e 'l parlar rotto danno</l>
     <l n="64">segno non men del grave interno affanno.</l>
    </lg>
    <lg n="9">
     <l n="65">In questa di fortuna atra procella,</l>
     <l n="66">cui tempesta maggior seguì da poi,</l>
     <l n="67">trasse più giorni la real donzella,</l>
     <l n="68">aspettando qualcun de' guerrier suoi.</l>
     <l n="69">Ahi! che 'l lungo aspettar fora per ella</l>
     <l n="70">il meglio assai, bench'or così l'annoi:</l>
     <l n="71">vivi, vivi meschina in questo stato,</l>
     <l n="72">e ti sia l'aspettar soave e grato!</l>
    </lg>
    <lg n="10">
     <l n="73">Ecco che 'l terzo dì sei di coloro,</l>
     <l n="74">che dietro 'l paladin furon mandati,</l>
     <l n="75">ritorno fêr poi che la speme loro</l>
     <l n="76">in tutto al fin gli aveva abbandonati:</l>
     <l n="77">ché da Rinaldo al primo assalto foro</l>
     <l n="78">vinti ed in molte parti ancor piagati,</l>
     <l n="79">con lor volendo, mal suo grado, trarlo,</l>
     <l n="80">perch'egli in cortesia negava farlo.</l>
    </lg>
    <lg n="11">
     <l n="81">Giunti a l'alta donzella i sei baroni,</l>
     <l n="82">sciolse un d'essi la lingua in queste voci:</l>
     <l n="83">— Regina, noi trovammo i due campioni</l>
     <l n="84">che giano al lor camin pronti e veloci;</l>
     <l n="85">e prima con benigni umil sermoni,</l>
     <l n="86">e dopoi con parole aspre e feroci,</l>
     <l n="87">ultimamente con l'armata mano</l>
     <l n="88">tentamo ricondurli, e sempre in vano.</l>
    </lg>
    <lg n="12">
     <l n="89">Al cortese parlar cortesemente</l>
     <l n="90">il figliolo d'Amon diede risposta,</l>
     <l n="91">e con modo efficace ed eloquente</l>
     <l n="92">purgò l'error de la partita ascosta.</l>
     <l n="93">Soggiunse ch'a lasciarvi era dolente,</l>
     <l n="94">e ch'al ritorno avea l'alma disposta,</l>
     <l n="95">ma che 'l forzava un caso repentino</l>
     <l n="96">gir prima in Francia al figlio di Pipino.</l>
    </lg>
    <lg n="13">
     <l n="97">Né meno ancor si dimostrò cortese</l>
     <l n="98">alle nostre minaccie il cavaliero,</l>
     <l n="99">perché placidi detti egli ne rese</l>
     <l n="100">in cambio del parlar acro e severo.</l>
     <l n="101">Ma ben di sdegno e di furor s'accese,</l>
     <l n="102">e conoscer si fe' tremendo e fiero,</l>
     <l n="103">quando assalito fu; tal ch'indi in breve</l>
     <l n="104">parve ogni nostro sforzo al sol di neve.</l>
    </lg>
    <lg n="14">
     <l n="105">Ne disse, poi ch'in suo poter ridutti</l>
     <l n="106">n'ebbe, e tolto il fuggire e 'l far difesa,</l>
     <l n="107">ch'egli certo n'avria morti e distrutti</l>
     <l n="108">in pena sol di sì arrogante impresa;</l>
     <l n="109">ma perché troppo avea di servir tutti</l>
     <l n="110">i servi vostri la sua mente accesa,</l>
     <l n="111">volea, dando perdono al nostro ardire,</l>
     <l n="112">far pago in qualche parte il suo desire. —</l>
    </lg>
    <lg n="15">
     <l n="113">Per l'orecchie que' detti a la donzella</l>
     <l n="114">girno il core a ferir nel petto allora,</l>
     <l n="115">qual da giust'arco spinte aspre quadrella</l>
     <l n="116">nel segno il punto a colpir van talora.</l>
     <l n="117">Slargati i lacci suoi, l'anima bella</l>
     <l n="118">in quel tempo volò dal corpo fuora;</l>
     <l n="119">pur, dopo lungo error, con tarde penne</l>
     <l n="120">ne la vaga prigion mesta rivenne.</l>
    </lg>
    <lg n="16">
     <l n="121">Allor la dama aprì le luci, e 'ntorno</l>
     <l n="122">quelle con guardo languido converse,</l>
     <l n="123">e ch'al secreto suo caro soggiorno</l>
     <l n="124">l'avean portata sovra 'l letto scerse,</l>
     <l n="125">e le sue damigelle a sé d'intorno</l>
     <l n="126">vide non men di caldo pianto asperse;</l>
     <l n="127">onde, quasi posar dormendo voglia,</l>
     <l n="128">fa ch'ognuna di lor quinci si toglia.</l>
    </lg>
    <lg n="17">
     <l n="129">Come sola rimase, e 'l seno e 'l volto</l>
     <l n="130">scorse d'amare stille aver rigato;</l>
     <l n="131">l'infermo spirto in un sospiro accolto</l>
     <l n="132">spinse da l'imo del suo cor turbato;</l>
     <l n="133">congiunto palma a palma indi, e rivolto</l>
     <l n="134">in se medesma il fosco guardo irato,</l>
     <l n="135">disse: — Ahi, che fo? chi questo pianto elice?</l>
     <l n="136">Deh! ch'a regina il lagrimar disdice.</l>
    </lg>
    <lg n="18">
     <l n="137">Lascia a l'ignobil alme, ai bassi petti,</l>
     <l n="138">Floriana sfogar piangendo i guai;</l>
     <l n="139">tu mostra con alteri e degni effetti</l>
     <l n="140">il regal sangue onde l'origin trai.</l>
     <l n="141">Mentre arrise Fortuna ai tuoi diletti,</l>
     <l n="142">né provasti inimico il ciel giamai;</l>
     <l n="143">mentre ti fu la castità gradita,</l>
     <l n="144">già vivesti onorata e lieta vita.</l>
    </lg>
    <lg n="19">
     <l n="145">Or ch'è morto l'onore onde vivevi,</l>
     <l n="146">e t'è contrario il cielo e la fortuna,</l>
     <l n="147">mori! mori, infelice, e non t'aggrevi</l>
     <l n="148">uscir di vita dolorosa e bruna:</l>
     <l n="149">ché quanto averla pria cara dovevi,</l>
     <l n="150">quand'era senza nota e macchia alcuna,</l>
     <l n="151">tanto ora esser ti dee noiosa e schiva,</l>
     <l n="152">de' suoi primi ornamenti orbata e priva.</l>
    </lg>
    <lg n="20">
     <l n="153">Tu, sommo Dio, ch'ascolti i miei lamenti,</l>
     <l n="154">e sin dal cielo il mio dolor rimiri,</l>
     <l n="155">s'a le tu' orecchie onesti preghi ardenti</l>
     <l n="156">penetrar mai sovra i superni giri,</l>
     <l n="157">se ti mosser giamai devote menti</l>
     <l n="158">a dar effetto ai lor giusti desiri,</l>
     <l n="159">fa' che 'l crudel cagion de la mia morte</l>
     <l n="160">pena condegna in premio ne riporte.</l>
    </lg>
    <lg n="21">
     <l n="161">Fa', giusto Re, ch'a fera donna il core</l>
     <l n="162">doni, che prenda i suoi lamenti a gioco,</l>
     <l n="163">e si veggia preposto altro amadore</l>
     <l n="164">men degno e ch'arda in men vivace foco!</l>
     <l n="165">Questo picciol conforto al gran dolore</l>
     <l n="166">chieggio. Padre pietoso, ahi! chieggio poco:</l>
     <l n="167">altra pena, altro scempio, altra vendetta</l>
     <l n="168">al suo peccare al mio morir s'aspetta.</l>
    </lg>
    <lg n="22">
     <l n="169">Tu che ben sai, Signor, quanto far déi,</l>
     <l n="170">punisci lui secondo il suo fallire,</l>
     <l n="171">perch'unqua imaginarmi io non saprei</l>
     <l n="172">strazio eguale al suo merto, al mio desire.</l>
     <l n="173">Ma perché meno in lungo i detti miei?</l>
     <l n="174">Di parlar no, ben tempo è di morire:</l>
     <l n="175">pongasi al dire, al far togliasi il morso,</l>
     <l n="176">tronchisi omai de la mia vita il corso. —</l>
    </lg>
    <lg n="23">
     <l n="177">Così detto un pugnale in furia prende,</l>
     <l n="178">ch'al gran figlio d'Amon già tolto avea,</l>
     <l n="179">e 'n lui lo sguardo fissamente intende,</l>
     <l n="180">in lui che nudo ne la man tenea.</l>
     <l n="181">In questa di rossor le gote accende,</l>
     <l n="182">ch'intrepido furor quivi spargea,</l>
     <l n="183">e con fermezza non più vista altrove</l>
     <l n="184">di novo ancor queste parole move:</l>
    </lg>
    <lg n="24">
     <l n="185">— O di crudo signor ferro pietoso,</l>
     <l n="186">il mal ch'ei femmi, a te sanar conviene:</l>
     <l n="187">ei mi trafisse col partir ascoso</l>
     <l n="188">il cor ch'aspro martir per ciò sostiene;</l>
     <l n="189">tu con aperta forza il doloroso</l>
     <l n="190">uccidi, com'uccisa è già sua spene;</l>
     <l n="191">ché quanto il primo colpo a lui fu grave,</l>
     <l n="192">tanto il secondo, e più, gli fia soave.</l>
    </lg>
    <lg n="25">
     <l n="193">Quegli già lo privò d'ogni dolzore.</l>
     <l n="194">ch'il ciel con larga man versava in lui,</l>
     <l n="195">ma questi gli torrà tutto il dolore</l>
     <l n="196">che lo fanno invidiar le pene altrui.</l>
     <l n="197">Tu, caro letto, che d'un dolce amore</l>
     <l n="198">testimon fusti mentre lieta io fui,</l>
     <l n="199">or ch'è cangiata in ria la destra sorte,</l>
     <l n="200">testimonio ancor sii de la mia morte.</l>
    </lg>
    <lg n="26">
     <l n="201">E come nel tuo sen prima accogliesti</l>
     <l n="202">le mie gioie, i diletti e i gaudii tutti,</l>
     <l n="203">ed or non meno accolti insieme hai questi</l>
     <l n="204">sospir dolenti e questi estremi lutti,</l>
     <l n="205">così accogli il mio sangue, e in te ne resti</l>
     <l n="206">eterno segno. — E qui con gli occhi asciutti</l>
     <l n="207">alzò la man per far l'indegno effetto,</l>
     <l n="208">e trapassarsi, oimè! l'audace petto.</l>
    </lg>
    <lg n="27">
     <l n="209">Ma 'l ferro, più di lei benigno e pio,</l>
     <l n="210">lasciò di sé la man cadendo vòta;</l>
     <l n="211">il balcon in quel punto ancor s'aprio,</l>
     <l n="212">quasi repente gran furor lo scuota.</l>
     <l n="213">Sovra un gran carro allor tosto appario,</l>
     <l n="214">tratto da quattro augei di forma ignota,</l>
     <l n="215">un'antiqua matrona all'improviso,</l>
     <l n="216">venerabile gli occhi e grave il viso.</l>
    </lg>
    <lg n="28">
     <l n="217">Era costei Medea l'incantatrice,</l>
     <l n="218">sorella al genitor de la regina,</l>
     <l n="219">che per darle venia, fida adiutrice,</l>
     <l n="220">in tanto mal remedio e medicina;</l>
     <l n="221">ché già del caso occorso all'infelice</l>
     <l n="222">e dell'empia sua voglia era indovina,</l>
     <l n="223">e per giunger a tempo in suo soccorso</l>
     <l n="224">avea su questo carro il ciel trascorso.</l>
    </lg>
    <lg n="29">
     <l n="225">Come entra e vede la real nipote,</l>
     <l n="226">che di nuovo il pugnal volea ritôrre,</l>
     <l n="227">adosso le si stringe, onde non puote</l>
     <l n="228">ai suo crudel disegno effetto porre.</l>
     <l n="229">La spruzza alquanto poi gli occhi e le gote</l>
     <l n="230">con un liquor ch'al suo martir soccorre;</l>
     <l n="231">e mentre a lei di sonno i lumi aggrava,</l>
     <l n="232">d'ogni soverchio affanno il cor le sgrava.</l>
    </lg>
    <lg n="30">
     <l n="233">La maga, che sapea le più secrete</l>
     <l n="234">cose, né l'era alcun sentier conteso,</l>
     <l n="235">l'incantato liquor dal fiume Lete</l>
     <l n="236">a questo effetto prima avea già preso,</l>
     <l n="237">il qual potea con dolce alma quiete</l>
     <l n="238">le membra ristorar e 'l cor offeso.</l>
     <l n="239">Ma la regina sopra 'l carro pose,</l>
     <l n="240">come dormendo i rai degli occhi ascose.</l>
    </lg>
    <lg n="31">
     <l n="241">La pon sul carro ed ella ancor v'ascende,</l>
     <l n="242">e di sua propria man regge la briglia.</l>
     <l n="243">Quel rato vola e l'aria seca e fende,</l>
     <l n="244">e dov'essa l'indrizza il camin piglia:</l>
     <l n="245">né sì veloce in giù si cala e scende</l>
     <l n="246">l'augel che tien nel sol fisse le ciglia,</l>
     <l n="247">né sì veloce al ciel sospinto sale</l>
     <l n="248">razzo dal fuoco, o pur da l'arco strale.</l>
    </lg>
    <lg n="32">
     <l n="249">Giace un'isola in mar oltra quei segni,</l>
     <l n="250">che per fin pose a' naviganti Alcide,</l>
     <l n="251">ove agli audaci ed arrischiati legni</l>
     <l n="252">Calpe in due parti l'ocean divide,</l>
     <l n="253">in cui par che la gioia e 'l gaudio regni,</l>
     <l n="254">così d'ogni vaghezza adorna ride;</l>
     <l n="255">in cui scherzando co' fratelli il Gioco,</l>
     <l n="256">rende più bello e dilettoso il loco.</l>
    </lg>
    <lg n="33">
     <l n="257">Quivi alcun narra che de' chiari eroi</l>
     <l n="258">le stanze sian da Giove a lor concesse,</l>
     <l n="259">poscia che l'alme degli incarchi suoi</l>
     <l n="260">sgravate sono, ond'eran dianzi oppresse.</l>
     <l n="261">Quivi null'è che l'uom mai punto annoi,</l>
     <l n="262">lieto divien ciascun che vi s'appresse;</l>
     <l n="263">e perché il luogo fa sì strano effetto,</l>
     <l n="264">l'isola del Piacer egli vien detto.</l>
    </lg>
    <lg n="34">
     <l n="265">La maga a questa parte il carro inchina,</l>
     <l n="266">e come giunta v'è, tosto l'arresta,</l>
     <l n="267">e posa sovra l'erbe la regina</l>
     <l n="268">che dal salubre sonno era omai desta.</l>
     <l n="269">Non più la punge l'amorosa spina,</l>
     <l n="270">non più 'l perduto ben or la molesta:</l>
     <l n="271">ben fisso in mente tien l'avuto danno,</l>
     <l n="272">ma non però ne può sentir affanno.</l>
    </lg>
    <lg n="35">
     <l n="273">In questo luoco a cui benigno il cielo</l>
     <l n="274">con man più larga le sue grazie infonde,</l>
     <l n="275">a cui d'intorno il gran signor di Delo</l>
     <l n="276">rai più temprati e bei sparge e diffonde,</l>
     <l n="277">ove fioriscon gemme in aureo stelo,</l>
     <l n="278">d'argento i pesci e di cristal son l'onde,</l>
     <l n="279">Medea ritenne la nipote amata</l>
     <l n="280">seco, ch'ivi era d'albergar usata.</l>
    </lg>
    <lg n="36">
     <l n="281">Intanto al suo camin pronto e veloce</l>
     <l n="282">va con Florindo il gran figliuol d'Amone,</l>
     <l n="283">avendo vinto già lo stuol feroce</l>
     <l n="284">ch'osò di venir seco al parangone;</l>
     <l n="285">e perché 'l vecchio amor lo scalda e coce,</l>
     <l n="286">di tornar in Europa ei si dispone,</l>
     <l n="287">lasciando Media e le contrade a tergo,</l>
     <l n="288">ove genti infideli han loro albergo.</l>
    </lg>
    <lg n="37">
     <l n="289">Verso Armenia costor prendon la via,</l>
     <l n="290">poi c'han tutta la Media attraversata;</l>
     <l n="291">verso Armenia maggior, che 'n cruda e ria</l>
     <l n="292">pugna avean dianzi del suo rege orbata.</l>
     <l n="293">Passan quella ed Assiria, ed in Soria</l>
     <l n="294">giungon, che Siria fu già pria nomata;</l>
     <l n="295">quivi a Baruti in nave al fin intraro,</l>
     <l n="296">essendo il mare e 'l ciel tranquillo e chiaro.</l>
    </lg>
    <lg n="38">
     <l n="297">Scorsero, poi che si fidaro a l'acque,</l>
     <l n="298">e le spiegate vele ai venti apriro,</l>
     <l n="299">l'isola vaga che già tanto piacque</l>
     <l n="300">a l'alma dea che regge il terzo giro;</l>
     <l n="301">e quella ov'il gran Giove in culla giacque,</l>
     <l n="302">e la Morea non lunge indi scopriro,</l>
     <l n="303">con la Sicilia, ove l'aeree fronti</l>
     <l n="304">stendon su l'onde i tre famosi monti.</l>
    </lg>
    <lg n="39">
     <l n="305">Mentre ne vanno al bel camin contenti</l>
     <l n="306">i cavalier, gli occhi girando intorno,</l>
     <l n="307">tien l'accorto nocchiero i lumi intenti</l>
     <l n="308">nel cheto ciel di mille fregi adorno:</l>
     <l n="309">mira egli i duo Trioni, astri lucenti,</l>
     <l n="310">ed Orione armato a l'altrui scorno,</l>
     <l n="311">e con l'Iadi poggiose il pigro Arturo,</l>
     <l n="312">sovente a' naviganti infesto e duro.</l>
    </lg>
    <lg n="40">
     <l n="313">Contempla il volto de la luna ancora,</l>
     <l n="314">e rosso il vede e tutto acceso in vista:</l>
     <l n="315">tal parve forse per vergogna allora</l>
     <l n="316">ch'ignuda fu ne le fresch'onde vista:</l>
     <l n="317">onde il nocchier si turba e si scolora,</l>
     <l n="318">e ne rende la mente afflitta e trista;</l>
     <l n="319">d'oscura nube intanto ella si vela,</l>
     <l n="320">e le bellezze sue nasconde e cela.</l>
    </lg>
    <lg n="41">
     <l n="321">Ecco precipitose ir giù cadendo</l>
     <l n="322">più stelle, e 'l lor camin lasciar segnato,</l>
     <l n="323">come razzi talor, ch'al ciel salendo</l>
     <l n="324">caggion da poi che l'impeto è mancato.</l>
     <l n="325">Allor grida il nocchier: — Lasso! comprendo</l>
     <l n="326">che ne sfida a battaglia Eolo turbato. —</l>
     <l n="327">In questa per l'ondoso umido mare</l>
     <l n="328">guizzante schiera di delfini appare.</l>
    </lg>
    <lg n="42">
     <l n="329">Egli l'orecchie ad ogni suono intente</l>
     <l n="330">porge, e raccolto in sé sospira e tace,</l>
     <l n="331">e fremer l'onda dal più basso sente,</l>
     <l n="332">sì come fiamma suol chiusa in fornace,</l>
     <l n="333">che, mentre esalar cerca e violente</l>
     <l n="334">scorre, il luogo di lei non è capace.</l>
     <l n="335">Strider strepito egual s'ode non meno</l>
     <l n="336">di Giunon per l'oscuro aereo seno.</l>
    </lg>
    <lg n="43">
     <l n="337">Ma già l'atra spelonca Eolo disserra,</l>
     <l n="338">scioglie i venti, gli instiga e fuor gli caccia;</l>
     <l n="339">vago ognun di costor d'orribil guerra</l>
     <l n="340">primo essere a l'uscir ratto procaccia;</l>
     <l n="341">trema al furor tremendo, e par la terra</l>
     <l n="342">che d'immobile omai mobil si faccia;</l>
     <l n="343">e, qual tra gli elementi or nasca amore,</l>
     <l n="344">il tutto involve un tenebroso orrore.</l>
    </lg>
    <lg n="44">
     <l n="345">Sin dal suo fondo il mar sossopra è mosso,</l>
     <l n="346">e vien spumoso, torbido e sonante;</l>
     <l n="347">l'aer da varie parti allor percosso</l>
     <l n="348">si veste un novo orribile sembiante.</l>
     <l n="349">Il nocchier, che venir si vede adosso</l>
     <l n="350">tanti fieri nemici in un istante,</l>
     <l n="351">s'arma e s'accinge a la dubbiosa impresa,</l>
     <l n="352">ed invita i compagni a far diffesa.</l>
    </lg>
    <lg n="45">
     <l n="353">Tosto l'ignavo stuol, ch'a nulla è buono,</l>
     <l n="354">e i marinar col suo timor offende:</l>
     <l n="355">ove non veda il mar, non n'oda il suono,</l>
     <l n="356">poi che gli è commandato, al basso scende.</l>
     <l n="357">Altri i lini maggior, che sciolti sono,</l>
     <l n="358">cala, e solo il trinchetto il vento prende;</l>
     <l n="359">altri col fischio altrui commanda e legge</l>
     <l n="360">gli impon, sì ch'a sua voglia ognun si regge.</l>
    </lg>
    <lg n="46">
     <l n="361">Ma che più giova omai l'industria e l'arte?</l>
     <l n="362">Sì sempre cresce il verno impetuoso,</l>
     <l n="363">e l'onda il pin da l'una a l'altra parte</l>
     <l n="364">scorre qual capitan vittorioso,</l>
     <l n="365">e fuor seco trarrebbe a parte a parte</l>
     <l n="366">gli uomini tutti nel suo fondo algoso,</l>
     <l n="367">se per non esser preda a l'acque sorde</l>
     <l n="368">non s'afferrasser quelli a legni, a corde.</l>
    </lg>
    <lg n="47">
     <l n="369">Il tempestoso mar sovente in alto</l>
     <l n="370">cotanto spinge i flutti suoi voraci,</l>
     <l n="371">che par ch'al re del ciel movano assalto</l>
     <l n="372">Nettun superbo e gli altri dei seguaci.</l>
     <l n="373">La barca allor con periglioso salto</l>
     <l n="374">portata è in su presso l'eteree faci;</l>
     <l n="375">scorge, da l'onde poi spinta al profondo,</l>
     <l n="376">tra duo gran monti d'acqua il terren fondo.</l>
    </lg>
    <lg n="48">
     <l n="377">Né men de' venti è formidabil l'ira,</l>
     <l n="378">né men l'afflitta nave urta e conquassa,</l>
     <l n="379">la qual di qua di là sovente gira</l>
     <l n="380">come sovente ancor s'alza ed abbassa.</l>
     <l n="381">Borrea a la fin con tal fierezza spira</l>
     <l n="382">che l'arbore maggior rompe e fracassa,</l>
     <l n="383">e qual gelido egli è, tal manda al core</l>
     <l n="384">de' naviganti un gelido timore.</l>
    </lg>
    <lg n="49">
     <l n="385">Ahi! chi narrar potrebbe i varii effetti</l>
     <l n="386">che fanno i venti e fan l'onde sonanti?</l>
     <l n="387">Deh! chi mai dir potria gli interni affetti</l>
     <l n="388">de' mesti e sbigotiti naviganti?</l>
     <l n="389">Tutti rivolgon nei dubbiosi petti</l>
     <l n="390">quella morte crudel c'hanno davanti,</l>
     <l n="391">e veggon lei ch'in spaventosa faccia</l>
     <l n="392">orribil gli sovrasta e gli minaccia.</l>
    </lg>
    <lg n="50">
     <l n="393">Sospira altri la moglie, altri il figliuolo,</l>
     <l n="394">in cui solea già vagheggiar se stesso;</l>
     <l n="395">altri il suo genitor, che vecchio e solo</l>
     <l n="396">lasciò, né men da povertade oppresso;</l>
     <l n="397">altri de' cari amici il fido stuolo,</l>
     <l n="398">ch'anzi il suo fin veder non gli è concesso;</l>
     <l n="399">altri, cui cura tal punto non preme,</l>
     <l n="400">piange sé solo e di sé solo teme.</l>
    </lg>
    <lg n="51">
     <l n="401">Molti con menti poi devote e pure</l>
     <l n="402">giungon le palme e levan gli occhi al cielo</l>
     <l n="403">ma lor l'han tolto, oimè! le nubi oscure,</l>
     <l n="404">e 'l disteso d'intorno orrido velo.</l>
     <l n="405">Sorgon tal volta in lor nove paure,</l>
     <l n="406">e gli scorre per l'ossa un freddo gielo,</l>
     <l n="407">s'avien che quel si mostri in vista acceso,</l>
     <l n="408">quasi egli abbia i lor preghi a sdegno preso.</l>
    </lg>
    <lg n="52">
     <l n="409">Rinaldo fatto avea nel palischermo</l>
     <l n="410">de' marinari il più sagace intrare,</l>
     <l n="411">ch'in quel volea, come a l'estremo schermo</l>
     <l n="412">col suo compagno andarsi egli a salvare,</l>
     <l n="413">perch'indi a l'elemento asciutto e fermo</l>
     <l n="414">si credea breve spazio esser di mare,</l>
     <l n="415">e s'era trasportato in quel primiero</l>
     <l n="416">la spada, il bel ritratto e 'l buon destriero.</l>
    </lg>
    <lg n="53">
     <l n="417">Ma il marinar, che più che 'l paladino</l>
     <l n="418">e che 'l compagno assai se stesso amava,</l>
     <l n="419">temendo pur che di soverchio il pino</l>
     <l n="420">carco non fusse s'altri ancor v'entrava,</l>
     <l n="421">sì che cedesse a l'impeto marino,</l>
     <l n="422">tagliò la fune ond'egli avinto stava,</l>
     <l n="423">e col battel si fe' tosto lontano,</l>
     <l n="424">pregar lasciando e minacciarsi in vano.</l>
    </lg>
    <lg n="54">
     <l n="425">La nave intanto il dritto lato e 'l manco</l>
     <l n="426">aperto mostra al gran colpir de l'onde;</l>
     <l n="427">entran quelle per l'uno e l'altro fianco,</l>
     <l n="428">ed a le prime sieguon le seconde.</l>
     <l n="429">Viene ogni marinar pallido e bianco:</l>
     <l n="430">pur, a ciò che 'l naviglio non s'affonde,</l>
     <l n="431">o tenta d'impedir la strada al mare,</l>
     <l n="432">o 'l legno vòta pur de l'acque amare.</l>
    </lg>
    <lg n="55">
     <l n="433">Ecco che d'Aquilon l'orribil fiato</l>
     <l n="434">fa che di timon privo il legno resta,</l>
     <l n="435">ed è dal mar rapito e fuor gettato</l>
     <l n="436">l'infelice nocchier, percosso in testa.</l>
     <l n="437">Lasso! non gli giovò l'esser legato,</l>
     <l n="438">con tal forza lo trasse onda molesta;</l>
     <l n="439">seco lo trasse nel suo fondo, e 'nsieme</l>
     <l n="440">trasse nel fondo la comune speme.</l>
    </lg>
    <lg n="56">
     <l n="441">Or che dee fare in mezo l'onde insane,</l>
     <l n="442">privo del suo rettor, legno sdruscito?</l>
     <l n="443">Vani i rimedii e le speranze vane</l>
     <l n="444">forano omai, ché 'l caso è già seguito.</l>
     <l n="445">Ciascun de' naviganti allor rimane</l>
     <l n="446">oppresso da la tema ed invilito,</l>
     <l n="447">e par che fredda mano al cor gli stringa,</l>
     <l n="448">ed aspro ghiaccio il corpo induri e cinga.</l>
    </lg>
    <lg n="57">
     <l n="449">Tu solo, altera coppia, isgomentarti</l>
     <l n="450">vista non fusti ne l'estrema sorte</l>
     <l n="451">ché tal ti piacque in volto allor mostrarti</l>
     <l n="452">qual anco eri nel core invitta e forte.</l>
     <l n="453">Ma già spinto ad un scoglio e in mille parti</l>
     <l n="454">spezzato il legno, espon gli uomini a morte:</l>
     <l n="455">s'ode in quel punto in suon flebile e tristo</l>
     <l n="456">invocar Macon altri, ed altri Cristo.</l>
    </lg>
    <lg n="58">
     <l n="457">Rari, e que' rari in vari modi allora</l>
     <l n="458">veggonsi i notator per l'ampio mare:</l>
     <l n="459">quegli alza un braccio sol de l'onda fuora,</l>
     <l n="460">questi col sommo de la fronte appare;</l>
     <l n="461">altri mostra le gambe e in breve ancora</l>
     <l n="462">scorgonsi quelle poi sott'acqua intrare;</l>
     <l n="463">s'afferra altri a lo scoglio, altri ad un legno,</l>
     <l n="464">altri fa del compagno a sé ritegno.</l>
    </lg>
    <lg n="59">
     <l n="465">Ma de' guerrier l'invitta copia avea</l>
     <l n="466">asse ben lungo e largo allor pigliato,</l>
     <l n="467">e con la destra a quella s'attenea,</l>
     <l n="468">con l'altra ributava il flutto irato;</l>
     <l n="469">ed a la forte man sempre aggiungea,</l>
     <l n="470">sospinto a tempo fuor, gagliardo fiato;</l>
     <l n="471">stender anco in quel punto in largo i piedi,</l>
     <l n="472">poi giunti in uno a sé raccôr gli vedi.</l>
    </lg>
    <lg n="60">
     <l n="473">Gran pezzo andaro i duo guerrieri uniti,</l>
     <l n="474">rompendo a forza l'impeto marino:</l>
     <l n="475">da vasto monte d'acqua al fin colpiti</l>
     <l n="476">si separar Florindo e 'l paladino;</l>
     <l n="477">ma perde quegli il legno, ond'ambo arditi</l>
     <l n="478">erano in tal furor di reo destino,</l>
     <l n="479">né con mani o con piedi oprar può tanto</l>
     <l n="480">che di nuovo afferrar lo possa alquanto.</l>
    </lg>
    <lg n="61">
     <l n="481">Da l'altra parte il buon figliuol d'Amone</l>
     <l n="482">per aitarlo e forza ed arte adopra,</l>
     <l n="483">e sovente se stesso in rischio pone,</l>
     <l n="484">ma riesce al desir contraria l'opra:</l>
     <l n="485">ché 'l mare al suo disegno ognor s'oppone,</l>
     <l n="486">e par che quello ormai nasconda e copra,</l>
     <l n="487">onde in Rinaldo il duol cotanto cresce</l>
     <l n="488">che quasi la sua vita omai gli incresce.</l>
    </lg>
    <lg n="62">
     <l n="489">Quasi si diede in preda a l'acque salse,</l>
     <l n="490">l'ira e lo sdegno in se stesso rivolto;</l>
     <l n="491">ma l'amica ragione in lui prevalse,</l>
     <l n="492">e 'l sottrasse al desir crudele e stolto.</l>
     <l n="493">Come il consiglio oppresso in lui risalse,</l>
     <l n="494">tutto il suo gran vigor in un raccolto,</l>
     <l n="495">franse col forte petto i flutti insani,</l>
     <l n="496">oprò le gambe e 'l fiato, oprò le mani.</l>
    </lg>
    <lg n="63">
     <l n="497">Già da lunge apparisce umil la terra,</l>
     <l n="498">che par che sotto l'onde ascosa giaccia;</l>
     <l n="499">allora ad ogni tema il petto serra,</l>
     <l n="500">e con più forza i piè move e le braccia.</l>
     <l n="501">Ecco ch'il molle estremo lito afferra,</l>
     <l n="502">e, chinati i ginocchi, alta la faccia</l>
     <l n="503">leva con guardo riverente al cielo,</l>
     <l n="504">e Dio ringrazia con devoto zelo.</l>
    </lg>
    <lg n="64">
     <l n="505">Ma quando gli sovvien che restò morto</l>
     <l n="506">in mezzo l'onde il suo compagno caro,</l>
     <l n="507">e c'han voraci invidi flutti absorto</l>
     <l n="508">sì sovrana beltà, valor sì raro,</l>
     <l n="509">men de la vita sua prende conforto</l>
     <l n="510">che prenda duol de l'altrui fine amaro;</l>
     <l n="511">e partiria col morto i giorni suoi,</l>
     <l n="512">qual già fêr, Leda, i duo gemelli tuoi.</l>
    </lg>
    <lg n="65">
     <l n="513">Mentre tra sé si duol, vede un castello,</l>
     <l n="514">ch'indi vicin la fronte a l'aria alzava;</l>
     <l n="515">gliel mostra il Sol che dal celeste ostello,</l>
     <l n="516">serenando le nubi, omai spuntava.</l>
     <l n="517">I passi il paladin drizza ver' quello,</l>
     <l n="518">i cui piedi il Tireno irriga e lava,</l>
     <l n="519">e fuvi accolto dal signor cortese,</l>
     <l n="520">e d'esser giunto presso Roma intese.</l>
    </lg>
    <lg n="66">
     <l n="521">Fu d'arme, di cavallo e di scudiero</l>
     <l n="522">non men provisto il buon figliuol d'Amone,</l>
     <l n="523">e tutto ciò ch'a lui facea mistiero</l>
     <l n="524">ebbe anco in dono dal gentil barone.</l>
     <l n="525">Tolto commiato poi, prese il sentiero</l>
     <l n="526">verso la Francia, ove d'andar dispone,</l>
     <l n="527">e trovò presso un fonte il terzo giorno</l>
     <l n="528">un cavalier di lucid'arme adorno.</l>
    </lg>
    <lg n="67">
     <l n="529">Questi ad annoso pin tenea legato</l>
     <l n="530">per l'aurea briglia il suo destrier gagliardo,</l>
     <l n="531">e nel medesmo tronco era attaccato</l>
     <l n="532">vago ritratto ov'ei fissava il guardo.</l>
     <l n="533">Fu da l'invito eroe rafigurato</l>
     <l n="534">tosto l'amata imago e 'l suo Baiardo;</l>
     <l n="535">poi, risguardando il cavalier non manco,</l>
     <l n="536">vide Fusberta a lui pender dal fianco.</l>
    </lg>
    <lg n="68">
     <l n="537">Quel marinar che sul battel fuggito</l>
     <l n="538">de l'irato Nettuno avea lo sdegno,</l>
     <l n="539">abbandonando il paladin schernito</l>
     <l n="540">in periglio maggior, nel maggior legno,</l>
     <l n="541">come salvo fu giunto al molle lito,</l>
     <l n="542">di vender il suo furto ei fe' disegno;</l>
     <l n="543">e poi del prezzo con costui convenne</l>
     <l n="544">col quale a caso a riscontrar si venne.</l>
    </lg>
    <lg n="69">
     <l n="545">Rinaldo a lo straniero allor richiese</l>
     <l n="546">gli arnesi suoi con parlar dolce umile.</l>
     <l n="547">Quelli, ch'era superbo e discortese,</l>
     <l n="548">disse: — Il far doni è fuor d'ogni mio stile.</l>
     <l n="549">S'elle son tue, con l'arme il fa' palese,</l>
     <l n="550">ché l'adoprar parole è cosa vile. —</l>
     <l n="551">L'altro, intendendo ciò, punto non bada,</l>
     <l n="552">scendendo in terra ad impugnar la spada.</l>
    </lg>
    <lg n="70">
     <l n="553">Scese egli del corsier, ché non vorrebbe</l>
     <l n="554">avere in pugna alcuna alcun vantaggio,</l>
     <l n="555">sapendo che colui non mai potrebbe</l>
     <l n="556">spingere il suo Baiardo a fargli oltraggio.</l>
     <l n="557">Allor ne lo stranier lo sdegno crebbe,</l>
     <l n="558">e l'aversario suo stimò mal saggio,</l>
     <l n="559">poi ch'ardisce affrontarsi a paro a paro</l>
     <l n="560">con lui sì forte e sì ne l'arme chiaro.</l>
    </lg>
    <lg n="71">
     <l n="561">Rinaldo prima 'l brando in opra mise,</l>
     <l n="562">ma schivò 'l colpo il cavaliero estrano;</l>
     <l n="563">poscia alzando la spada aspro sorrise,</l>
     <l n="564">e disse: — Or guarda chi ha più dotta mano. —</l>
     <l n="565">La percossa crudel ruppe e divise</l>
     <l n="566">lo scudo, e mezzo ne mandò sul piano;</l>
     <l n="567">poi dichinando ne la manca coscia</l>
     <l n="568">gli fe' quivi sentir gravosa angoscia.</l>
    </lg>
    <lg n="72">
     <l n="569">Non a tanta ira è mai Nettun commosso,</l>
     <l n="570">se lui Maestro od Aquilon percote,</l>
     <l n="571">in quanta salse il paladin percosso,</l>
     <l n="572">sì ch'accese di sdegno ambe le gote.</l>
     <l n="573">Divien lo sguardo ardente e l'occhio rosso,</l>
     <l n="574">ch'altrui sol di timore atterrar puote;</l>
     <l n="575">or che farà quel formidabil brando,</l>
     <l n="576">che con impeto tal vien giù calando?</l>
    </lg>
    <lg n="73">
     <l n="577">A forza apre la strada al colpo orrendo</l>
     <l n="578">l'elmo, e 'n due pezzi o 'n tre riman partito;</l>
     <l n="579">si riversa l'estrano al pian cadendo,</l>
     <l n="580">piagato no, ma ben de' sensi uscito.</l>
     <l n="581">Disse Rinaldo allor: — Chiaro comprendo</l>
     <l n="582">ch'abbiam questa battaglia ormai fornito. —</l>
     <l n="583">Indi Fusberta e 'l bel ritratto prese,</l>
     <l n="584">e sul caro destrier d'un salto ascese.</l>
    </lg>
    <lg n="74">
     <l n="585">Quelli lieto il riceve, e del su' amore</l>
     <l n="586">mostra con l'annitrir segno evidente,</l>
     <l n="587">e con mille altri aperti indizii fuore</l>
     <l n="588">scopre il piacer che dentro 'l petto sente.</l>
     <l n="589">Così fa can fidele al suo signore,</l>
     <l n="590">il qual di lusingarlo usi sovente,</l>
     <l n="591">che d'intorno li salta, e con la bocca</l>
     <l n="592">e con la coda dolce il bacia e tocca.</l>
    </lg>
    <lg n="75">
     <l n="593">Già si partia Rinaldo, allor che scorse</l>
     <l n="594">lo scudo suo per mezzo esser diviso,</l>
     <l n="595">onde il destrier di novo in dietro torse,</l>
     <l n="596">là 've giaceva il cavalier conquiso;</l>
     <l n="597">e fe' che 'l suo scudier quello gli porse</l>
     <l n="598">del superbo baron, ché gli er'aviso,</l>
     <l n="599">che fino fosse e là temprato dove</l>
     <l n="600">Bronte sopra l'incude il braccio move.</l>
    </lg>
    <lg n="76">
     <l n="601">Era quivi intagliata una donzella</l>
     <l n="602">da così dotta e maestrevol mano,</l>
     <l n="603">che giamai non fu vista opra sì bella:</l>
     <l n="604">divin pareva e non sembiante umano.</l>
     <l n="605">Viva rassembra, e 'l moto e la favella</l>
     <l n="606">mancava solo a l'artificio strano;</l>
     <l n="607">ma se non parla ancor, se non s'è mossa,</l>
     <l n="608">par che non voglia, e non che far no 'l possa.</l>
    </lg>
    <lg n="77">
     <l n="609">Sì vivo in quello il finto al ver somiglia,</l>
     <l n="610">benché di spirto sian le membra casse,</l>
     <l n="611">ch'altri mirando in lei si meraviglia</l>
     <l n="612">ch'ella non parli, più che se parlasse.</l>
     <l n="613">Allor il vago scudo il guerrier piglia,</l>
     <l n="614">e meglio era per lui che no 'l pigliasse,</l>
     <l n="615">ch'ove solo lo tolse a sua difesa,</l>
     <l n="616">gli fe' poi, lasso! al cor mortal offesa.</l>
    </lg>
    <lg n="78">
     <l n="617">Tolto lo scudo, il cavalier s'accinge</l>
     <l n="618">prontissimo di novo a la sua via;</l>
     <l n="619">e così caldo Amor lo sferza e spinge,</l>
     <l n="620">che non si ferma mai né si disvia</l>
     <l n="621">mentre ch'Apollo il mondo orna e dipinge,</l>
     <l n="622">o per tornare o per partir s'invia.</l>
     <l n="623">Sol quando è d'aurei fregi il ciel contesto,</l>
     <l n="624">posa, né dorme ben, né bene è desto.</l>
    </lg>
    <lg n="79">
     <l n="625">In pochi giorni scorse il bel paese</l>
     <l n="626">che quinci il mare e quindi l'alpe serra.</l>
     <l n="627">Indi, varcando i monti, al pian discese,</l>
     <l n="628">e vide lieto la natia sua terra;</l>
     <l n="629">poi, giunto omai presso Parigi, intese</l>
     <l n="630">ch'il magno re co' suoi mastri di guerra,</l>
     <l n="631">e con le dame sue l'alta regina,</l>
     <l n="632">avean la stanza lor molto vicina.</l>
    </lg>
    <lg n="80">
     <l n="633">Come fu presso, il pian ripieno scerse</l>
     <l n="634">d'illustri cavalieri e di donzelle,</l>
     <l n="635">i quai d'oro, d'acciaro e di diverse</l>
     <l n="636">sete ornavan le membra altere e belle:</l>
     <l n="637">altre vermiglie, altre turchine o perse,</l>
     <l n="638">candide queste e verdeggianti quelle;</l>
     <l n="639">e 'l sol, che riflettendo indi splendea,</l>
     <l n="640">di nova iride vaga il ciel pingea.</l>
    </lg>
    <lg n="81">
     <l n="641">Ma sendo visto il paladin Rinaldo</l>
     <l n="642">sul gran Baiardo in sì feroce aspetto,</l>
     <l n="643">che ne venia sì ne la fronte baldo</l>
     <l n="644">che mostrava l'ardir chiuso nel petto,</l>
     <l n="645">e sì sovra 'l destrier fondato e saldo</l>
     <l n="646">che parea muro in terra soda eretto,</l>
     <l n="647">vario parlar tra quei di Carlo nacque,</l>
     <l n="648">e ciascuno il lodò, ch'a ciascun piacque.</l>
    </lg>
    <lg n="82">
     <l n="649">Ma 'l superbo Grifon, che difendea</l>
     <l n="650">per amor di Clarice a tutti il varco,</l>
     <l n="651">sentendo ciò ch'altri in su' onor dicea,</l>
     <l n="652">contra gli andò quanto trarebbe un arco;</l>
     <l n="653">e perché nel pensier prefisso avea</l>
     <l n="654">di far tosto di lui Baiardo scarco,</l>
     <l n="655">gridò: — Giura, guerrier, ch'a la mia dama</l>
     <l n="656">cede in beltà qual ha più pregio e fama! —</l>
    </lg>
    <lg n="83">
     <l n="657">Grifon già per amor avea servito</l>
     <l n="658">gran tempo inanzi d'Olivier la suora,</l>
     <l n="659">ma 'l foco suo negletto ed ischernito</l>
     <l n="660">fu da l'altera giovinetta ognora;</l>
     <l n="661">onde per longa prova al fin chiarito,</l>
     <l n="662">ch'accôr tentava in rete il vento e l'ora,</l>
     <l n="663">stolto! a servir Clarice egli avea preso,</l>
     <l n="664">né potea ciò Rinaldo avere inteso;</l>
    </lg>
    <lg n="84">
     <l n="665">onde rispose: — Vil timor non deve</l>
     <l n="666">giamai la lingua altrui torcer dal vero,</l>
     <l n="667">né periglio o fatica, ancorché greve</l>
     <l n="668">si convien d'ischivare a cavaliero.</l>
     <l n="669">Dico dunque ch'oltraggio il ver riceve</l>
     <l n="670">da te non poco, e ciò mostrarti spero:</l>
     <l n="671">bella è la dama tua, ma molto cede</l>
     <l n="672">a chi fe' del mio cor soavi prede. —</l>
    </lg>
    <lg n="85">
     <l n="673">A l'arme, ai fatti orrendi al fin si venne</l>
     <l n="674">da le minaccie e da l'altere voci:</l>
     <l n="675">di qua, di là le due massicie antenne</l>
     <l n="676">vengon portate da le man feroci.</l>
     <l n="677">Par ch'abbiano i cavalli al fianco penne,</l>
     <l n="678">così a l'incontro van ratti e veloci;</l>
     <l n="679">l'aria si rompe, e trema ancor la terra</l>
     <l n="680">al primo cominciar de l'aspra guerra.</l>
    </lg>
    <lg n="86">
     <l n="681">Pose il suo colpo a vòto il Maganzese</l>
     <l n="682">incauto troppo, e corse l'asta in fallo;</l>
     <l n="683">ma lui Rinaldo a mezzo scudo prese,</l>
     <l n="684">e lo sospinse fuor del suo cavallo.</l>
     <l n="685">Sendo percosso e 'l suol premendo, rese</l>
     <l n="686">alto rimbombo il lucido metallo,</l>
     <l n="687">come suol squilla che sonando invita</l>
     <l n="688">a sanguinosa guerra ogn'alma ardita.</l>
    </lg>
    <lg n="87">
     <l n="689">Rinaldo allor dal degno stuol è cinto</l>
     <l n="690">e supplicato a tôrsi via l'elmetto,</l>
     <l n="691">tal che da' prieghi lor forzato e vinto</l>
     <l n="692">di compiacerli è mal suo grado astretto.</l>
     <l n="693">Si scioglie al fin que' lacci ond'era avinto</l>
     <l n="694">l'elmo, e scopre la chioma e 'l vago aspetto:</l>
     <l n="695">né men bello e leggiadro or si dimostra,</l>
     <l n="696">ch'apparso sia possente e forte in giostra.</l>
    </lg>
    <lg n="88">
     <l n="697">Tosto fu conosciuto il cavaliero</l>
     <l n="698">al discoprir del volto e del crin d'oro,</l>
     <l n="699">e chiare voci di letizia diero</l>
     <l n="700">con replicato suon l'amico coro,</l>
     <l n="701">ché già del suo valore il grido altero</l>
     <l n="702">era giunto a l'orecchie a tutti loro.</l>
     <l n="703">La gloria sovra lui si spazia intanto,</l>
     <l n="704">battendo l'ali d'or con dolce canto.</l>
    </lg>
    <lg n="89">
     <l n="705">Ad onorar Rinaldo ognun s'accinge,</l>
     <l n="706">e di farsegli grato ognun procaccia:</l>
     <l n="707">altri la man gli tocca, altri gli cinge</l>
     <l n="708">il collo e il petto con amiche braccia;</l>
     <l n="709">altri, cui caldo amor più innanzi spinge,</l>
     <l n="710">pien d'un dolce disio lo baccia in faccia;</l>
     <l n="711">ma il padre Amone al petto alquanto il tiene,</l>
     <l n="712">e sente alto diletto ir fra le vene.</l>
    </lg>
    <lg n="90">
     <l n="713">Lasciato il padre il cavaliero invitto,</l>
     <l n="714">de' suoi regi a bacciar se 'n va la mano;</l>
     <l n="715">quei, mostrando l'amor nel volto scritto,</l>
     <l n="716">l'accoglion lieti e con sembiante umano.</l>
     <l n="717">Fan le donne tra lor dolce conflitto</l>
     <l n="718">in onorare il vincitor soprano;</l>
     <l n="719">e in quanto è lor da l'onestà concesso,</l>
     <l n="720">gli mostra ognuna il suo voler espresso.</l>
    </lg>
   </lg>
  </body>
 </text>
</TEI>