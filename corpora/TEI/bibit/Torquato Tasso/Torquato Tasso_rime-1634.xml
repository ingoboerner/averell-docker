<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1634</title>
    <author>Torquato Tasso</author>
   </titleStmt>
   <extent>
    <measure unit="stanza">8</measure>
    <measure unit="line">86</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1634</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1634</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1634</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alma inferma e dolente,</l>
     <l n="2">che sì diverse cose intendi e miri,</l>
     <l n="3">la terra e l'onda e i bei celesti giri,</l>
     <l n="4">ed or Leone, or Drago,</l>
     <l n="5">or Centauro di fiamme e d'or lucente,</l>
     <l n="6">or Tauro, or Orsa, or altra luce ardente,</l>
     <l n="7">e pur vaneggi d'una in altra imago;</l>
     <l n="8">ne' bei celesti regni</l>
     <l n="9">drizza a più certi segni</l>
     <l n="10">il tuo pensier, ch'è del tuo mal presago,</l>
     <l n="11">oggi, ch'indi riluce</l>
     <l n="12">languido lume e lagrimosa luce.</l>
    </lg>
    <lg n="2">
     <l n="13">Mira del Re superno,</l>
     <l n="14">mira, alma peccatrice, alma pentita,</l>
     <l n="15">il trofeo d'empia morte e di pia vita:</l>
     <l n="16">il trofeo, che risplende</l>
     <l n="17">sovra quel foco e quel cristallo eterno;</l>
     <l n="18">il trofeo ch'ei drizzò del cieco inferno;</l>
     <l n="19">mira il trofeo sul monte, ov'egli ascende;</l>
     <l n="20">miral sparso di sangue;</l>
     <l n="21">mira il Signor che langue</l>
     <l n="22">ne l'alta Croce incoronato e pende,</l>
     <l n="23">ora che 'l sol n'adduce</l>
     <l n="24">languido lume e lagrimosa luce.</l>
    </lg>
    <lg n="3">
     <l n="25">Oggi che piange il sole,</l>
     <l n="26">oggi che 'l cielo e il mondo ampio e natura</l>
     <l n="27">piangono in veste tenebrosa e oscura,</l>
     <l n="28">anima, chi non piange?</l>
     <l n="29">chi non sospira e non si lagna e dole?</l>
     <l n="30">Anima, quai singulti o quai parole,</l>
     <l n="31">qual Etna di sospir, qual Po, qual Gange</l>
     <l n="32">di lagrimoso umore</l>
     <l n="33">bastano al suo dolore?</l>
     <l n="34">qual cor di marmo, ahi! non si spetra e frange?</l>
     <l n="35">Ahi, ahi! chi più riduce</l>
     <l n="36">languido lume e lagrimosa luce?</l>
    </lg>
    <lg n="4">
     <l n="37">Alma, al pensier rimbomba</l>
     <l n="38">il sonoro martel co' duri colpi,</l>
     <l n="39">onde te stessa e il tuo peccato incolpi;</l>
     <l n="40">odi com'è trafitto</l>
     <l n="41">quel che fu come agnel puro e colomba;</l>
     <l n="42">tu, cagion di sua Croce e di sua tomba,</l>
     <l n="43">odil gemendo omai languido, afflitto,</l>
     <l n="44">e sanguigno e spirante;</l>
     <l n="45">odi pie voci e sante:</l>
     <l n="46">odile, e di lor serba al cor lo scritto,</l>
     <l n="47">ch'a morir seco induce</l>
     <l n="48">languido lume e lagrimosa luce.</l>
    </lg>
    <lg n="5">
     <l n="49">Alma, seco moriamo,</l>
     <l n="50">seco in Croce affiggendo i falli nostri</l>
     <l n="51">per tornar seco a gli stellanti chiostri;</l>
     <l n="52">alma, se non germoglia</l>
     <l n="53">o di cedro o di palma il tronco o 'l ramo,</l>
     <l n="54">come la Croce a noi figli d'Adamo,</l>
     <l n="55">il suo frutto, il suo fior, la verde foglia</l>
     <l n="56">non è sembiante al germe</l>
     <l n="57">di nostre anime inferme;</l>
     <l n="58">ma grazia e merto avvien ch'indi si coglia,</l>
     <l n="59">di tal pianta il produce</l>
     <l n="60">languido lume e lagrimosa luce.</l>
    </lg>
    <lg n="6">
     <l n="61">Questa, questa è la serpe,</l>
     <l n="62">che 'n loco s'innalzò selvaggio ed ermo,</l>
     <l n="63">ond'ebbe già salute il volgo infermo;</l>
     <l n="64">così dal Legno sacro,</l>
     <l n="65">che de la nostra vita è viva sterpe,</l>
     <l n="66">risana il mal che più si spande e serpe.</l>
     <l n="67">Deh qual di puro sangue ampio lavacro,</l>
     <l n="68">anima, vuol che lavi</l>
     <l n="69">le tue colpe sì gravi,</l>
     <l n="70">oggi, ch'insieme col mio duol consacro</l>
     <l n="71">al glorioso Duce</l>
     <l n="72">languido lume e lagrimosa luce?</l>
    </lg>
    <lg n="7">
     <l n="73">Deh quanto il fallo abbonda</l>
     <l n="74">oggi che 'l pianto nostro è troppo scarso!</l>
     <l n="75">Ma che? Pietà s'avanza e il sangue sparso:</l>
     <l n="76">ahi cor, ché non ti stampi</l>
     <l n="77">tutto di quelle piaghe? e in vece d'onda</l>
     <l n="78">il sangue fia, che di sua grazia inonda?</l>
     <l n="79">Ahi cor, perché non t'apri e non avvampi?</l>
     <l n="80">Almen quante le stille,</l>
     <l n="81">tante sian le faville,</l>
     <l n="82">che fan la Croce al mio pensiero e i lampi,</l>
     <l n="83">mentre ch'a lui traluce</l>
     <l n="84">languido lume e lagrimosa luce.</l>
    </lg>
    <lg n="8">
     <l n="85">Poggiam là 've conduce</l>
     <l n="86">languido lume e lagrimosa luce.</l>
    </lg>
   </lg>
  </body>
 </text>
</TEI>