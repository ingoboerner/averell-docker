<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le lagrime di Cristo - LE LAGRIME DI CRISTO </title>
    <author>Torquato Tasso</author>
   </titleStmt>
   <extent>
    <measure unit="stanza">20</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_le-lagrime-di-cristo-le-lagrim</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le lagrime di Cristo - LE LAGRIME DI CRISTO </title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le lagrime di Cristo - LE LAGRIME DI CRISTO </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Voi che sovente il Re d' eterno regno</l>
     <l n="2">a la colonna e 'n su la Croce essangue</l>
     <l n="3">qui contemplate e 'l duro, iniquo sdegno,</l>
     <l n="4">ond' aspramente egli è percosso e langue,</l>
     <l n="5">d' alta corona di martìri indegno</l>
     <l n="6">chi si dimostra? e nega il sangue al sangue?</l>
     <l n="7">Deh chi le vene mai n' ebbe sì scarse,</l>
     <l n="8">che temesse versarlo ov' ei lo sparse?</l>
    </lg>
    <lg n="2">
     <l n="9">Pietro non già, che fé la piaga a l' empio,</l>
     <l n="10">e le ferite e 'l feritor prevenne;</l>
     <l n="11">e pur in se medesmo il fero scempio</l>
     <l n="12">in Croce dopo il suo Signor sostenne.</l>
     <l n="13">Non chi prima seguì pietoso essempio</l>
     <l n="14">che, perdonando, Cristo in morte dienne;</l>
     <l n="15">non Giacopo, non Paolo o mille e mille,</l>
     <l n="16">che fiumi fean, non pur sanguigne stille.</l>
    </lg>
    <lg n="3">
     <l n="17">Se vogliam dunque or simigliarci a Cristo,</l>
     <l n="18">versando il sangue da l' umane membra,</l>
     <l n="19">chi piange seco e seco 'l pianto ha misto,</l>
     <l n="20">mentr' egli piange, il pio Signor rassembra.</l>
     <l n="21">Non sei, tardo pensiero, ancora avisto</l>
     <l n="22">ch' ei nostra umanitade a noi rimembra?</l>
     <l n="23">Deh concediamo i pianti a i pianti amari;</l>
     <l n="24">e l' uom pietà da Dio, piangendo, impari.</l>
    </lg>
    <lg n="4">
     <l n="25">Udiste il grido che nel ciel risuona,</l>
     <l n="26">pregando il Padre in dolorosi accenti.</l>
     <l n="27">E s' invitta virtù, ch' altrui perdona,</l>
     <l n="28">secura ne la morte e ne i tormenti,</l>
     <l n="29">ci manca a gloriosa alta corona,</l>
     <l n="30">e non è chi morire ardisca o tenti,</l>
     <l n="31">non ci manchi pietate e non sia priva</l>
     <l n="32">del largo umor ch' in lagrime deriva.</l>
    </lg>
    <lg n="5">
     <l n="33">Il Re ne la spietata e dura morte,</l>
     <l n="34">di cui si duol natura e 'l ciel si sdegna,</l>
     <l n="35">magnanima virtù, costante e forte,</l>
     <l n="36">con la sua voce a' suoi fedeli insegna;</l>
     <l n="37">pietà mostra piangendo: ahi fide scorte</l>
     <l n="38">di seguir lui, che già trionfa e regna!</l>
     <l n="39">Seguiam Cristo con ambe al ciel sereno:</l>
     <l n="40">chi non è forte, sia pietoso almeno.</l>
    </lg>
    <lg n="6">
     <l n="41">Ma chi piange? e che piange? alme pietose,</l>
     <l n="42">pensate meco: è l' uom che duolsi e piange.</l>
     <l n="43">Ma l' uomo è Dio, che 'l suo divino ascose</l>
     <l n="44">nel suo mortal che s' addolora ed ange.</l>
     <l n="45">L' uom freme, e freme Dio, ch' a sé n' impose</l>
     <l n="46">il peso; e non avien ch' egli si cange;</l>
     <l n="47">ma fa il caduco eterno, ond' ei s' adora,</l>
     <l n="48">tal che al pianger de l' uom Dio stesso or plora.</l>
    </lg>
    <lg n="7">
     <l n="49">Quel che librò la terra e tanti intorno</l>
     <l n="50">cieli eterni e lucenti a lei sospese,</l>
     <l n="51">e diede il sol, ch' è suo gran lume, al giorno,</l>
     <l n="52">e ne la notte altri splendori accese;</l>
     <l n="53">quel che nel far suo magistero adorno</l>
     <l n="54">piacque a se stesso e se medesmo intese,</l>
     <l n="55">di sua gloria contento e di sua luce,</l>
     <l n="56">or, fatto umano, a lacrimar s' induce.</l>
    </lg>
    <lg n="8">
     <l n="57">Quel ch' è bontà sovrana e sommo amore,</l>
     <l n="58">né cerca fuor di sé gioia o diletto,</l>
     <l n="59">or piange e stilla in lacrimoso umore</l>
     <l n="60">di nostra umanitate il puro affetto.</l>
     <l n="61">Deh qual alpestro sasso intorno al core</l>
     <l n="62">s' accoglie? e com' è il gelo in lui ristretto?</l>
     <l n="63">Se diaspro non è, ch' ivi s' impetra,</l>
     <l n="64">fonte di pianto abbia percossa pietra.</l>
    </lg>
    <lg n="9">
     <l n="65">Ma che piange primiero il Re de' regi?</l>
     <l n="66">Piange l' umanità quand' egli nasce;</l>
     <l n="67">ed ornando umiltà d' eterni pregi,</l>
     <l n="68">pur com' uom piange e stride in cuna e 'n fasce.</l>
     <l n="69">E s' altri gli aurei alberghi e gli aurei fregi,</l>
     <l n="70">per seguir lui, vien ch' abbandoni e lasce,</l>
     <l n="71">care lagrime sparga in dolci tempre,</l>
     <l n="72">e co 'l pianto di Cristo il suo contempre.</l>
    </lg>
    <lg n="10">
     <l n="73">Che piange il pio Signor? piange uom sepolto</l>
     <l n="74">e più l' altrui che la sua morte acerba;</l>
     <l n="75">piange l' amico suo da nodi avolto,</l>
     <l n="76">a cui libera vita il ciel riserba;</l>
     <l n="77">freme l' ardente spirto e bagna il volto;</l>
     <l n="78">or non si piegherà mente superba,</l>
     <l n="79">che, sdegnando l' umana, umil natura,</l>
     <l n="80">se stessa inaspra e contra 'l duol s' indura?</l>
    </lg>
    <lg n="11">
     <l n="81">Tu che ti vanti pur d' alma tranquilla,</l>
     <l n="82">e sei duro via più di quercia o d' elce,</l>
     <l n="83">o di qualunque al ferro arde e sfavilla</l>
     <l n="84">con vari colpi ripercossa selce;</l>
     <l n="85">pietoso amore a noi dal cielo instilla</l>
     <l n="86">il Re del cielo; e per suo dono ei dielce:</l>
     <l n="87">perché altero ten vai col viso asciutto,</l>
     <l n="88">s' al buon servo di Cristo è gloria il lutto?</l>
    </lg>
    <lg n="12">
     <l n="89">Se fece al fido amico onor supremo</l>
     <l n="90">di lagrime pietose il Re celeste,</l>
     <l n="91">chi nega d' onorarlo al giorno estremo,</l>
     <l n="92">quand' ei si spoglia la corporea veste?</l>
     <l n="93">Ahi di vera pietate o privo o scemo</l>
     <l n="94">or chi sarà, ch' in te l' accenda e deste,</l>
     <l n="95">se non s' il pianto, ond' il Signor ci invita</l>
     <l n="96">a lagrimar la morte e pria la vita?</l>
    </lg>
    <lg n="13">
     <l n="97">Che piange quel che fece il cielo e 'l mondo?</l>
     <l n="98">Piange altera città che stanca al fine</l>
     <l n="99">vinta cadeo sotto 'l gravoso pondo</l>
     <l n="100">de le sue minacciose, alte ruine;</l>
     <l n="101">ma l' uom pianto si leva, e d' atro fondo</l>
     <l n="102">di gran sepolcro inalza il viso e 'l crine.</l>
     <l n="103">La città lagrimata è sparsa a terra,</l>
     <l n="104">precipitando in ostinata guerra.</l>
    </lg>
    <lg n="14">
     <l n="105">Ma l' uno e l' altra al fine in ciel risorge,</l>
     <l n="106">fatta secura da contraria possa.</l>
     <l n="107">L' uno e l' altra s' eterna, e s' altri scorge</l>
     <l n="108">o se cerca qua giù ruine ed ossa,</l>
     <l n="109">erra co 'l volgo errante e non s' accorge</l>
     <l n="110">che torna l' alma al cielo ond' ella è mossa;</l>
     <l n="111">e ch' ivi splende ancor perpetua norma</l>
     <l n="112">di città non caduta e vera forma.</l>
    </lg>
    <lg n="15">
     <l n="113">O di quai pietre fa novo restauro</l>
     <l n="114">a le cadute mura il Fabro eterno,</l>
     <l n="115">Gierusalem celeste! E l' Indo e 'l Mauro</l>
     <l n="116">elegge a prova e non ha gente a scherno.</l>
     <l n="117">Oh quali omai d' alte colonne e d' auro</l>
     <l n="118">opre meravigliose in te discerno,</l>
     <l n="119">perch' io disprezzi ancor teatri e terme,</l>
     <l n="120">in parti quasi solitarie ed erme.</l>
    </lg>
    <lg n="16">
     <l n="121">Ma s' è tanta virtù nel pianto amaro,</l>
     <l n="122">ond' egli il volto lagrimando asperse;</l>
     <l n="123">se da l' oscura tomba al ciel più chiaro</l>
     <l n="124">il sepolto per lui già gli occhi aperse;</l>
     <l n="125">e per lui quanto attera il tempo avaro,</l>
     <l n="126">o consuman le fiamme e l' armi adverse,</l>
     <l n="127">risorge al cielo e vie più adorno e grande:</l>
     <l n="128">felici quegli, a cui si versa e spande!</l>
    </lg>
    <lg n="17">
     <l n="129">Or tu, che fosti eletta al grande impero</l>
     <l n="130">de la terra e del ciel, Roma vetusta,</l>
     <l n="131">caduta spesso dal tuo seggio altero</l>
     <l n="132">sotto vil giogo d' empia gente ingiusta;</l>
     <l n="133">risorta poi co 'l successor di Piero</l>
     <l n="134">in maggior gloria de la gloria augusta;</l>
     <l n="135">ripensa onde cadesti; e ch' or t' estolli</l>
     <l n="136">coronata di tempi in sette colli.</l>
    </lg>
    <lg n="18">
     <l n="137">E ben chiaro vedrai che 'l sangue sparso</l>
     <l n="138">di tre Deci in lor fero, orribil voto</l>
     <l n="139">e quel di Scipio e di Marcel fu scarso</l>
     <l n="140">al tuo peccar ch' era a te stessa ignoto.</l>
     <l n="141">Ma poi che 'l vero lume è in terra apparso,</l>
     <l n="142">non dico il sangue, il lagrimar devoto</l>
     <l n="143">di que' fedeli a cui 'l tuo rischio increbbe,</l>
     <l n="144">più ti difese, e pur l' onor t' accrebbe.</l>
    </lg>
    <lg n="19">
     <l n="145">Lagrimosa pietà di ben nate alme</l>
     <l n="146">te difese non sol d' estranea gente,</l>
     <l n="147">ma t' acquistò corone e sacre palme</l>
     <l n="148">e ti fé lieta trionfar sovente.</l>
     <l n="149">Deh leva al ciel con gli occhi ambe le palme,</l>
     <l n="150">e 'l pianto di Giesù ti reca a mente,</l>
     <l n="151">sì che tu pianga e dal suo duolo apprenda</l>
     <l n="152">santa virtù che fera colpa emenda.</l>
    </lg>
    <lg n="20">
     <l n="153">Se beato è chi piange, in largo pianto</l>
     <l n="154">si strugga il tuo più denso e duro gelo;</l>
     <l n="155">e l' amor tuo profan si volga in santo,</l>
     <l n="156">e l' odio interno in amoroso zelo.</l>
     <l n="157">Già di fortezza avesti e gloria e vanto;</l>
     <l n="158">abbilo or di pietà ch' inalza al cielo.</l>
     <l n="159">Sembra Roma celeste a gli occhi nostri,</l>
     <l n="160">com' è l' idea ne gli stellanti chiostri.</l>
    </lg>
   </lg>
  </body>
 </text>
</TEI>