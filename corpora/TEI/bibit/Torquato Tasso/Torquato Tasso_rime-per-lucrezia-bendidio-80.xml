<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 80</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-80</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 80</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 80</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Costei, che su la fronte ha sparsa al vento</l>
     <l n="2">l'errante chioma d'òr, Fortuna pare;</l>
     <l n="3">anzi è vera Fortuna, e può beare</l>
     <l n="4">e misero può far il più contento.</l>
    </lg>
    <lg n="2">
     <l n="5">Dispensatrice no d'oro o d'argento</l>
     <l n="6">o di gemme che mandi estraneo mare,</l>
     <l n="7">ma tesori d'Amor, cose più care,</l>
     <l n="8">fura, dona, o ritoglie in un momento.</l>
    </lg>
    <lg n="3">
     <l n="9">Cieca non già, ma solo a' miei martiri</l>
     <l n="10">par che s'infinga tale, e cieco uom rende</l>
     <l n="11">con due luci serene e sfavillanti.</l>
    </lg>
    <lg n="4">
     <l n="12">Chiedi qual sia la rota ove gli amanti</l>
     <l n="13">travolve e 'l corso lor ferma e sospende?</l>
     <l n="14">La rota fanno or de' begli occhi i giri.</l>
    </lg>
   </lg>
  </body>
 </text>
</TEI>