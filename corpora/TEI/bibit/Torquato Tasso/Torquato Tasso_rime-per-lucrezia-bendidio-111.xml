<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 111</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-111</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 111</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 111</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Queste or cortesi ed amorose lodi</l>
     <l n="2">de la mia donna, or duri aspri lamenti,</l>
     <l n="3">mie voci no, ma son d'Amore accenti;</l>
     <l n="4">dunque incolpane Amore, o tu che l'odî.</l>
    </lg>
    <lg n="2">
     <l n="5">Amor, che molti gira in vari modi</l>
     <l n="6">a la vita serena avversi venti,</l>
     <l n="7">tra gli occhi miei bramosi e i suoi lucenti</l>
     <l n="8">mesce brame e temenze e sdegni ed odi.</l>
    </lg>
    <lg n="3">
     <l n="9">Per questi, che 'l mio cor ne' miei sospiri</l>
     <l n="10">sparge quasi vapori, un sol turbato</l>
     <l n="11">veggio ne l'aria del bel viso oscura;</l>
    </lg>
    <lg n="4">
     <l n="12">e chiamo instabil lei cangiand'io stato,</l>
     <l n="13">e la chiamo vèr me spietata e dura</l>
     <l n="14">ove molle e pietosa altrui rimiri.</l>
    </lg>
   </lg>
  </body>
 </text>
</TEI>