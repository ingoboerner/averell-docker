<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime per Lucrezia Bendidio - 128</title>
    <author>Torquato Tasso</author>
   </titleStmt>
   <extent>
    <measure unit="stanza">7</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-per-lucrezia-bendidio-128</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime per Lucrezia Bendidio - 128</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime per Lucrezia Bendidio - 128</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual più rara e gentile</l>
     <l n="2">opra è de la natura o meraviglia,</l>
     <l n="3">quella più mi somiglia</l>
     <l n="4">la donna mia ne' modi e ne' sembianti.</l>
     <l n="5">Dove fra dolci canti</l>
     <l n="6">corre Meandro o pur Caistro inonda</l>
     <l n="7">la torta obliqua sponda,</l>
     <l n="8">un bianco augel parer fa roco e vile</l>
     <l n="9">nel più canoro aprile</l>
     <l n="10">ogni altro che diletti a meraviglia:</l>
     <l n="11">ma questa mia, che 'l bel candore eccede</l>
     <l n="12">de' cigni, or che se 'n riede</l>
     <l n="13">la primavera candida e vermiglia,</l>
     <l n="14">l'aria addolcisce co' soavi accenti</l>
     <l n="15">e queta i venti – col suo vago stile.</l>
    </lg>
    <lg n="2">
     <l n="16">Un animal terreno,</l>
     <l n="17">ch'è bianco sì che vince ogni bianchezza</l>
     <l n="18">ed ogn'altra bellezza,</l>
     <l n="19">morir più tosto che bruttarsi elegge.</l>
     <l n="20">Però, come si legge,</l>
     <l n="21">è preso, e, per vestirne i duci illustri,</l>
     <l n="22">le sue tane palustri</l>
     <l n="23">d'atro limo son cinte; e morto almeno</l>
     <l n="24">pregio ha di seno in seno,</l>
     <l n="25">e per donna leggiadra ancor s'apprezza:</l>
     <l n="26">così la fera mia, perché s'adorni,</l>
     <l n="27">la vergogna e gli scorni</l>
     <l n="28">più che la morte è di fuggire avvezza;</l>
     <l n="29">né macchia il crudo arcier le care spoglie</l>
     <l n="30">mentre raccoglie – e sparge il suo veleno.</l>
    </lg>
    <lg n="3">
     <l n="31">In Grecia un fonte instilla,</l>
     <l n="32">se labbra asciutte bagna il freddo umore,</l>
     <l n="33">profondo oblio nel core;</l>
     <l n="34">l'altro bevuto fa contrari effetti,</l>
     <l n="35">e 'n duo vari soggetti</l>
     <l n="36">sì mirabil virtù dimostra il cielo:</l>
     <l n="37">così questa, onde gelo,</l>
     <l n="38">fonte d'ogni piacer chiara e tranquilla</l>
     <l n="39">con una breve stilla</l>
     <l n="40">tôr la memoria può d'ogni dolore</l>
     <l n="41">e tender poi d'ogni passata gioia,</l>
     <l n="42">per temprar quella noia</l>
     <l n="43">onde perturba le sue paci Amore.</l>
     <l n="44">Oh, vivo fonte, anzi pur fonti vivi</l>
     <l n="45">con mille rivi – ond'ei via più sfavilla!</l>
    </lg>
    <lg n="4">
     <l n="46">Se non è vana in tutto</l>
     <l n="47">l'antica fama che pur dura e suona,</l>
     <l n="48">tra que' che fan corona</l>
     <l n="49">nasce un bel fior che sembra un lucid'oro</l>
     <l n="50">e vince ogni tesoro,</l>
     <l n="51">perché gloria ei produce e chiaro nome</l>
     <l n="52">a chi n'orna le chiome;</l>
     <l n="53">né mai di sponda o di terreno asciutto</l>
     <l n="54">nacque sì nobil frutto.</l>
     <l n="55">Ed un fior di bellezza in queste rive</l>
     <l n="56">s'odora, e di mostrar ei nulla è scarso</l>
     <l n="57">l'oro disciolto e sparso</l>
     <l n="58">ch'erra soavemente e l'aure estive;</l>
     <l n="59">ma di sua gloria coronato a l'ombra</l>
     <l n="60">così m'adombra – che m'è dolce il tutto.</l>
    </lg>
    <lg n="5">
     <l n="61">Ne l'arabico mare</l>
     <l n="62">è con un altro fior, come di rosa,</l>
     <l n="63">pianta maravigliosa,</l>
     <l n="64">che lui comprime anzi che nasca il sole;</l>
     <l n="65">poi dispiegarlo suole</l>
     <l n="66">quando egli vibra in oriente i raggi</l>
     <l n="67">per sì lunghi viaggi;</l>
     <l n="68">e di nuovo il raccoglie, allor che pare</l>
     <l n="69">cader ne l'onde amare.</l>
     <l n="70">Tal questa donna, in cui beltà germoglia</l>
     <l n="71">e leggiadria fiorisce, al sol nascente</l>
     <l n="72">nel lucido oriente</l>
     <l n="73">par ch'i suoi biondi crini apra e discioglie;</l>
     <l n="74">poi ne l'occaso astringe aurei capelli</l>
     <l n="75">più di lui belli, – e sol velata appare.</l>
    </lg>
    <lg n="6">
     <l n="76">Una pietra de' Persi</l>
     <l n="77">co' raggi d'oro al sol bianca risplende</l>
     <l n="78">e quinci il nome prende,</l>
     <l n="79">e del bel lume del sovran pianeta</l>
     <l n="80">rassembra adorna e lieta:</l>
     <l n="81">così la pietra mia nel dì riluce,</l>
     <l n="82">e la serena luce</l>
     <l n="83">e 'l dolce fiammeggiar i' non soffersi</l>
     <l n="84">quando gli occhi v'apersi.</l>
     <l n="85">Ma segue un'altra poi de la sorella</l>
     <l n="86">il corso vago e di sue belle forme</l>
     <l n="87">par che tutta s'informe</l>
     <l n="88">e di sue corna, e quindi ancor s'appella:</l>
     <l n="89">tal lei veggio indurarsi ascosa in parte</l>
     <l n="90">se torna o parte – fa sentier diversi.</l>
    </lg>
    <lg n="7">
     <l n="91">Canzon, ch'io non divegna</l>
     <l n="92">fra tante meraviglie un muto sasso</l>
     <l n="93">solo è cagione Amor, che grazia impetra</l>
     <l n="94">da la mia nobil pietra:</l>
     <l n="95">e spero andarne così passo passo,</l>
     <l n="96">e pur quasi d'un marmo esce la voce</l>
     <l n="97">che manco nuoce – ov'è chi men disdegna.</l>
    </lg>
   </lg>
  </body>
 </text>
</TEI>