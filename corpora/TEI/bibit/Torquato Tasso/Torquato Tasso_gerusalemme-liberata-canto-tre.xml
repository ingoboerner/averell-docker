<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Gerusalemme liberata - CANTO TREDICESIMO</title>
    <author>Torquato Tasso</author>
   </titleStmt>
   <extent>
    <measure unit="stanza">80</measure>
    <measure unit="line">640</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_gerusalemme-liberata-canto-tre</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Gerusalemme liberata - CANTO TREDICESIMO</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Gerusalemme liberata - CANTO TREDICESIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma cadde a pena in cenere l'immensa </l>
     <l n="2">machina espugnatrice de le mura, </l>
     <l n="3">che 'n sé novi argomenti Ismen ripensa </l>
     <l n="4">perché più resti la città secura; </l>
     <l n="5">onde a i Franchi impedir ciò che dispensa </l>
     <l n="6">lor di materia il bosco egli procura, </l>
     <l n="7">onde contra Sion battuta e scossa </l>
     <l n="8">torre nova rifarsi indi non possa. </l>
    </lg>
    <lg n="2">
     <l n="9">Sorge non lunge a le cristiane tende </l>
     <l n="10">tra solitarie valli alta foresta, </l>
     <l n="11">foltissima di piante antiche, orrende, </l>
     <l n="12">che spargon d'ogni intorno ombra funesta. </l>
     <l n="13">Qui, ne l'ora che 'l sol più chiaro splende, </l>
     <l n="14">è luce incerta e scolorita e mesta, </l>
     <l n="15">quale in nubilo ciel dubbia si vede </l>
     <l n="16">se 'l dì a la notte o s'ella a lui succede. </l>
    </lg>
    <lg n="3">
     <l n="17">Ma quando parte il sol, qui tosto adombra </l>
     <l n="18">notte, nube, caligine ed orrore </l>
     <l n="19">che rassembra infernal, che gli occhi ingombra </l>
     <l n="20">di cecità, ch'empie di tema il core; </l>
     <l n="21">né qui gregge od armenti a' paschi, a l'ombra </l>
     <l n="22">guida bifolco mai, guida pastore, </l>
     <l n="23">né v'entra peregrin, se non smarrito, </l>
     <l n="24">ma lunge passa e la dimostra a dito. </l>
    </lg>
    <lg n="4">
     <l n="25">Qui s'adunan le streghe, ed il suo vago </l>
     <l n="26">con ciascuna di lor notturno viene; </l>
     <l n="27">vien sovra i nembi, e chi d'un fero drago, </l>
     <l n="28">e chi forma d'un irco informe tiene: </l>
     <l n="29">concilio infame, che fallace imago </l>
     <l n="30">suol allettar di desiato bene </l>
     <l n="31">a celebrar con pompe immonde e sozze </l>
     <l n="32">i profani conviti e l'empie nozze. </l>
    </lg>
    <lg n="5">
     <l n="33">Così credeasi, ed abitante alcuno </l>
     <l n="34">dal fero bosco mai ramo non svelse; </l>
     <l n="35">ma i Franchi il violàr, perch'ei sol uno </l>
     <l n="36">somministrava lor machine eccelse. </l>
     <l n="37">Or qui se 'n venne il mago, e l'opportuno </l>
     <l n="38">alto silenzio de la notte scelse, </l>
     <l n="39">de la notte che prossima successe, </l>
     <l n="40">e suo cerchio formovvi e i segni impresse. </l>
    </lg>
    <lg n="6">
     <l n="41">E scinto e nudo un piè nel cerchio accolto, </l>
     <l n="42">mormorò potentissime parole. </l>
     <l n="43">Girò tre volte a l'oriente il volto, </l>
     <l n="44">tre volte a i regni ove dechina il sole, </l>
     <l n="45">e tre scosse la verga ond'uom sepolto </l>
     <l n="46">trar de la tomba e dargli il moto sòle, </l>
     <l n="47">e tre co 'l piede scalzo il suol percosse; </l>
     <l n="48">poi con terribil grido il parlar mosse: </l>
    </lg>
    <lg n="7">
     <l n="49">– Udite, udite, o voi che da le stelle </l>
     <l n="50">precipitàr giù i folgori tonanti: </l>
     <l n="51">sì voi che le tempeste e le procelle </l>
     <l n="52">movete, abitator de l'aria erranti, </l>
     <l n="53">come voi che a le inique anime felle </l>
     <l n="54">ministri sète de li eterni pianti; </l>
     <l n="55">cittadini d'Averno, or qui v'invoco, </l>
     <l n="56">e te, signor de' regni empi del foco. </l>
    </lg>
    <lg n="8">
     <l n="57">Prendete in guardia questa selva, e queste </l>
     <l n="58">piante che numerate a voi consegno. </l>
     <l n="59">Come il corpo è de l'alma albergo e veste, </l>
     <l n="60">così d'alcun di voi sia ciascun legno, </l>
     <l n="61">onde il Franco ne fugga o almen s'arreste </l>
     <l n="62">ne' primi colpi, e tema il vostro sdegno. – </l>
     <l n="63">Disse, e quelle ch'aggiunse orribil note, </l>
     <l n="64">lingua, s'empia non è, ridir non pote. </l>
    </lg>
    <lg n="9">
     <l n="65"> A quel parlar le faci, onde s'adorna </l>
     <l n="66">il seren de la notte, egli scolora; </l>
     <l n="67">e la luna si turba e le sue corna </l>
     <l n="68">di nube avolge, e non appar più fora. </l>
     <l n="69">Irato i gridi a raddoppiar ei torna: </l>
     <l n="70">– Spirti invocati, or non venite ancora? </l>
     <l n="71">onde tanto indugiar? forse attendete </l>
     <l n="72">voci ancor più potenti o più secrete? </l>
    </lg>
    <lg n="10">
     <l n="73">Per lungo disusar già non si scorda </l>
     <l n="74">de l'arti crude il più efficace aiuto; </l>
     <l n="75">e so con lingua anch'io di sangue lorda </l>
     <l n="76">quel nome proferir grande e temuto, </l>
     <l n="77">a cui né Dite mai ritrosa o sorda </l>
     <l n="78">né trascurato in ubidir fu Pluto. </l>
     <l n="79">Che sì?...che sì?... – Volea pur dir, ma intanto </l>
     <l n="80">conobbe ch'esseguito era lo 'ncanto. </l>
    </lg>
    <lg n="11">
     <l n="81">Venieno innumerabili, infiniti </l>
     <l n="82">spirti, parte che 'n aria alberga ed erra, </l>
     <l n="83">parte di quei che son dal fondo usciti </l>
     <l n="84">caliginoso e tetro de la terra; </l>
     <l n="85">lenti e del gran divieto anco smarriti, </l>
     <l n="86">ch'impedì loro il trattar l'arme in guerra, </l>
     <l n="87">ma già venirne qui lor non si toglie </l>
     <l n="88">e ne' tronchi albergare e tra le foglie. </l>
    </lg>
    <lg n="12">
     <l n="89">Il mago, poi ch'omai nulla più manca </l>
     <l n="90">al suo disegno, al re lieto se 'n riede: </l>
     <l n="91">– Signor, lascia ogni dubbio e 'l cor rinfranca, </l>
     <l n="92">ch'omai secura è la regal tua sede, </l>
     <l n="93">né potrà rinovar più l'oste franca </l>
     <l n="94">l'alte machine sue com'ella crede. – </l>
     <l n="95">Così gli dice, e poi di parte in parte </l>
     <l n="96">narra i successi de la magica arte. </l>
    </lg>
    <lg n="13">
     <l n="97">Soggiunse appresso: – Or cosa aggiungo a queste </l>
     <l n="98">fatte da me ch'a me non meno aggrada. </l>
     <l n="99">Sappi che tosto nel Leon celeste </l>
     <l n="100">Marte co 'l sol fia ch'ad unir si vada, </l>
     <l n="101">né tempreran le fiamme lor moleste </l>
     <l n="102">aure, o nembi di pioggia o di rugiada, </l>
     <l n="103">ché quanto in cielo appar, tutto predice </l>
     <l n="104">aridissima arsura ed infelice; </l>
    </lg>
    <lg n="14">
     <l n="105">onde qui caldo avrem qual l'hanno a pena </l>
     <l n="106">gli adusti Nasamoni o i Garamanti. </l>
     <l n="107">Pur a noi fia men grave in città piena </l>
     <l n="108">d'acque e d'ombre sì fresche e d'agi tanti, </l>
     <l n="109">ma i Franchi in terra asciutta e non amena </l>
     <l n="110">già non saranlo a tolerar bastanti; </l>
     <l n="111">e pria domi dal cielo, agevolmente </l>
     <l n="112">fian poi sconfitti da l'egizia gente. </l>
    </lg>
    <lg n="15">
     <l n="113">Tu vincerai sedendo, e la fortuna </l>
     <l n="114">non cred'io che tentar più ti convegna. </l>
     <l n="115">Ma se 'l circasso alter che posa alcuna </l>
     <l n="116">non vuole e, benché onesta, anco la sdegna, </l>
     <l n="117">t'affretta come sòle e t'importuna, </l>
     <l n="118">trova modo pur tu ch'a freno il tegna, </l>
     <l n="119">ché molto non andrà che 'l Cielo amico </l>
     <l n="120">a te pace darà, guerra al nemico. – </l>
    </lg>
    <lg n="16">
     <l n="121">Or questo udendo il re, ben s'assecura, </l>
     <l n="122">sì che non teme le nemiche posse. </l>
     <l n="123">Già riparate in parte avea le mura </l>
     <l n="124">che de' montoni l'impeto percosse; </l>
     <l n="125">con tutto ciò non rallentò la cura </l>
     <l n="126">di ristorarle, ove sian rotte o smosse. </l>
     <l n="127">Le turbe tutte, e cittadine e serve, </l>
     <l n="128">s'impiegan qui: l'opra continua ferve. </l>
    </lg>
    <lg n="17">
     <l n="129">Ma in questo mezzo il pio Buglion non vòle </l>
     <l n="130">che la forte cittade in van si batta, </l>
     <l n="131">se non è prima la maggior sua mole </l>
     <l n="132">ed alcuna altra machina rifatta. </l>
     <l n="133">E i fabri al bosco invia che porger sòle </l>
     <l n="134">ad uso tal pronta materia ed atta. </l>
     <l n="135">Vanno costor su l'alba a la foresta, </l>
     <l n="136">ma timor novo al suo apparir gli arresta. </l>
    </lg>
    <lg n="18">
     <l n="137">Qual semplice bambin mirar non osa </l>
     <l n="138">dove insolite larve abbia presenti, </l>
     <l n="139">o come pave ne la notte ombrosa, </l>
     <l n="140">imaginando pur mostri e portenti, </l>
     <l n="141">così temean, senza saper qual cosa </l>
     <l n="142">siasi quella però che gli sgomenti, </l>
     <l n="143">se non che 'l timor forse a i sensi finge </l>
     <l n="144">maggior prodigi di Chimera o Sfinge. </l>
    </lg>
    <lg n="19">
     <l n="145">Torna la turba, e misera e smarrita </l>
     <l n="146">varia e confonde sì le cose e i detti </l>
     <l n="147">ch'ella nel riferir n'è poi schernita, </l>
     <l n="148">né son creduti i mostruosi effetti. </l>
     <l n="149">Allor vi manda il capitano ardita </l>
     <l n="150">e forte squadra di guerrieri eletti, </l>
     <l n="151">perché sia scorta a l'altra e 'n esseguire </l>
     <l n="152">i magisteri suoi le porga ardire. </l>
    </lg>
    <lg n="20">
     <l n="153">Questi, appressando ove lor seggio han posto </l>
     <l n="154">gli empi demoni in quel selvaggio orrore, </l>
     <l n="155">non rimiràr le nere ombre sì tosto, </l>
     <l n="156">che lor si scosse e tornò ghiaccio il core. </l>
     <l n="157">Pur oltra ancor se 'n gian, tenendo ascosto </l>
     <l n="158">sotto audaci sembianti il vil timore; </l>
     <l n="159">e tanto s'avanzàr che lunge poco </l>
     <l n="160">erano omai da l'incantato loco. </l>
    </lg>
    <lg n="21">
     <l n="161">Esce allor de la selva un suon repente </l>
     <l n="162">che par rimbombo di terren che treme, </l>
     <l n="163">e 'l mormorar de gli Austri in lui si sente </l>
     <l n="164">e 'l pianto d'onda che fra scogli geme. </l>
     <l n="165">Come rugge il leon, fischia il serpente, </l>
     <l n="166">come urla il lupo e come l'orso freme </l>
     <l n="167">v'odi, e v'odi le trombe, e v'odi il tuono: </l>
     <l n="168">tanti e sì fatti suoni esprime un suono. </l>
    </lg>
    <lg n="22">
     <l n="169">In tutti allor s'impallidìr le gote </l>
     <l n="170">e la temenza a mille segni apparse, </l>
     <l n="171">né disciplina tanto o ragion pote </l>
     <l n="172">ch'osin di gire inanzi o di fermarse, </l>
     <l n="173">ch'a l'occulta virtù che gli percote </l>
     <l n="174">son le difese loro anguste e scarse. </l>
     <l n="175">Fuggono al fine; e un d'essi, in cotal guisa </l>
     <l n="176">scusando il fatto, il pio Buglion n'avisa: </l>
    </lg>
    <lg n="23">
     <l n="177">– Signor, non è di noi chi più si vante </l>
     <l n="178">troncar la selva, ch'ella è sì guardata </l>
     <l n="179">ch'io credo (e 'l giurerei) che in quelle piante </l>
     <l n="180">abbia la reggia sua Pluton traslata. </l>
     <l n="181">Ben ha tre volte e più d'aspro diamante </l>
     <l n="182">ricinto il cor chi intrepido la guata; </l>
     <l n="183">né senso v'ha colui ch'udir s'arrischia </l>
     <l n="184">come tonando insieme rugge e fischia. – </l>
    </lg>
    <lg n="24">
     <l n="185">Così costui parlava. Alcasto v'era </l>
     <l n="186">fra molti che l'udian presente a sorte: </l>
     <l n="187">l'uom di temerità stupida e fera, </l>
     <l n="188">sprezzator de' mortali e de la morte; </l>
     <l n="189">che non avria temuto orribil fèra, </l>
     <l n="190">né mostro formidabile ad uom forte, </l>
     <l n="191">né tremoto, né folgore, né vento, </l>
     <l n="192">né s'altro ha il mondo più di violento. </l>
    </lg>
    <lg n="25">
     <l n="193">Crollava il capo e sorridea dicendo: </l>
     <l n="194">– Dove costui non osa, io gir confido; </l>
     <l n="195">io sol quel bosco di troncar intendo </l>
     <l n="196">che di torbidi sogni è fatto nido. </l>
     <l n="197">Già no 'l mi vieterà fantasma orrendo </l>
     <l n="198">né di selva o d'augei fremito o grido, </l>
     <l n="199">o pur tra quei sì spaventosi chiostri </l>
     <l n="200">d'ir ne l'inferno il varco a me si mostri. – </l>
    </lg>
    <lg n="26">
     <l n="201">Cotal si vanta al capitano, e tolta </l>
     <l n="202">da lui licenza il cavalier s'invia; </l>
     <l n="203">e rimira la selva, e poscia ascolta </l>
     <l n="204">quel che da lei novo rimbombo uscia, </l>
     <l n="205">né però il piede audace indietro volta </l>
     <l n="206">ma securo e sprezzante è come pria; </l>
     <l n="207">e già calcato avrebbe il suol difeso, </l>
     <l n="208">ma gli s'oppone (o pargli) un foco acceso. </l>
    </lg>
    <lg n="27">
     <l n="209">Cresce il gran foco, e 'n forma d'alte mura </l>
     <l n="210">stende le fiamme torbide e fumanti: </l>
     <l n="211">e ne cinge quel bosco, e l'assecura </l>
     <l n="212">ch'altri gli arbori suoi non tronchi e schianti. </l>
     <l n="213">Le maggiori sue fiamme hanno figura </l>
     <l n="214">di castelli superbi e torreggianti, </l>
     <l n="215">e di tormenti bellici ha munite </l>
     <l n="216">le rocche sue questa novella Dite. </l>
    </lg>
    <lg n="28">
     <l n="217">Oh quanti appaion mostri armati in guarda </l>
     <l n="218">de gli alti merli e in che terribil faccia! </l>
     <l n="219">De' quai con occhi biechi altri il riguarda, </l>
     <l n="220">e dibattendo l'arme altri il minaccia. </l>
     <l n="221">Fugge egli al fine, e ben la fuga è tarda, </l>
     <l n="222">qual di leon che si ritiri in caccia, </l>
     <l n="223">ma pure è fuga; e pur gli scote il petto </l>
     <l n="224">timor, sin a quel punto ignoto affetto. </l>
    </lg>
    <lg n="29">
     <l n="225">Non s'avide esso allor d'aver temuto, </l>
     <l n="226">ma fatto poi lontan ben se n'accorse; </l>
     <l n="227">e stupor n'ebbe e sdegno, e dente acuto </l>
     <l n="228">d'amaro pentimento il cor gli morse. </l>
     <l n="229">E, di trista vergogna acceso e muto, </l>
     <l n="230">attonito in disparte i passi torse, </l>
     <l n="231">ché quella faccia alzar, già sì orgogliosa, </l>
     <l n="232">ne la luce de gli uomini non osa. </l>
    </lg>
    <lg n="30">
     <l n="233">Chiamato da Goffredo, indugia e scuse </l>
     <l n="234">trova a l'indugio, e di restarsi agogna. </l>
     <l n="235">Pur va, ma lento; e tien le labra chiuse </l>
     <l n="236">o gli ragiona in guisa d'uom che sogna. </l>
     <l n="237">Diffetto e fuga il capitan concluse </l>
     <l n="238">in lui da quella insolita vergogna, </l>
     <l n="239">poi disse: – Or ciò che fia? forse prestigi </l>
     <l n="240">son questi o di natura alti prodigi? </l>
    </lg>
    <lg n="31">
     <l n="241">Ma s'alcun v'è cui nobil voglia accenda </l>
     <l n="242">di cercar que' salvatici soggiorni, </l>
     <l n="243">vadane pure, e la ventura imprenda </l>
     <l n="244">e nunzio almen più certo a noi ritorni. – </l>
     <l n="245">Così disse egli, e la gran selva orrenda </l>
     <l n="246">tentata fu ne' tre seguenti giorni </l>
     <l n="247">da i più famosi; e pur alcun non fue </l>
     <l n="248">che non fuggisse a le minaccie sue. </l>
    </lg>
    <lg n="32">
     <l n="249">Era il prence Tancredi intanto sorto </l>
     <l n="250">a seppellir la sua diletta amica, </l>
     <l n="251">e benché in volto sia languido e smorto </l>
     <l n="252">e mal atto a portar elmo o lorica, </l>
     <l n="253">nulla di men, poi che 'l bisogno ha scorto, </l>
     <l n="254">ei non ricusa il rischio o la fatica, </l>
     <l n="255">ché 'l cor vivace il suo vigor trasfonde </l>
     <l n="256">al corpo sì che par ch'esso n'abbonde. </l>
    </lg>
    <lg n="33">
     <l n="257">Vassene il valoroso in sé ristretto, </l>
     <l n="258">e tacito e guardingo, al rischio ignoto, </l>
     <l n="259">e sostien de la selva il fero aspetto </l>
     <l n="260">e 'l gran romor del tuono e del tremoto; </l>
     <l n="261">e nulla sbigottisce, e sol nel petto </l>
     <l n="262">sente, ma tosto il seda, un picciol moto. </l>
     <l n="263">Trapassa, ed ecco in quel silvestre loco </l>
     <l n="264">sorge improvisa la città del foco. </l>
    </lg>
    <lg n="34">
     <l n="265">Allor s'arretra, e dubbio alquanto resta </l>
     <l n="266">fra sé dicendo: &lt;&lt;Or qui che vaglion l'armi? </l>
     <l n="267">Ne le fauci de' mostri, e 'n gola a questa </l>
     <l n="268">devoratrice fiamma andrò a gettarmi? </l>
     <l n="269">Non mai la vita, ove cagione onesta </l>
     <l n="270">del comun pro la chieda, altri risparmi, </l>
     <l n="271">ma né prodigo sia d'anima grande </l>
     <l n="272">uom degno; e tale è ben chi qui la spande. </l>
    </lg>
    <lg n="35">
     <l n="273">Pur l'oste che dirà, s'indarno i' riedo? </l>
     <l n="274">qual altra selva ha di troncar speranza? </l>
     <l n="275">Né intentato lasciar vorrà Goffredo </l>
     <l n="276">mai questo varco. Or s'oltre alcun s'avanza, </l>
     <l n="277">forse l'incendio che qui sorto i' vedo </l>
     <l n="278">fia d'effetto minor che di sembianza; </l>
     <l n="279">ma seguane che pote.&gt;&gt; E in questo dire, </l>
     <l n="280">dentro saltovvi. Oh memorando ardire! </l>
    </lg>
    <lg n="36">
     <l n="281">Né sotto l'arme già sentir gli parve </l>
     <l n="282">caldo o fervor come di foco intenso; </l>
     <l n="283">ma pur, se fosser vere fiamme o larve, </l>
     <l n="284">mal poté giudicar sì tosto il senso, </l>
     <l n="285">perché repente a pena tocco sparve </l>
     <l n="286">quel simulacro, e giunse un nuvol denso </l>
     <l n="287">che portò notte e verno; e 'l verno ancora </l>
     <l n="288">e l'ombra dileguossi in picciol ora. </l>
    </lg>
    <lg n="37">
     <l n="289">Stupido sì, ma intrepido rimane </l>
     <l n="290">Tancredi; e poi che vede il tutto cheto, </l>
     <l n="291">mette securo il piè ne le profane </l>
     <l n="292">soglie e spia de la selva ogni secreto. </l>
     <l n="293">Né più apparenze inusitate e strane, </l>
     <l n="294">né trova alcun fra via scontro o divieto, </l>
     <l n="295">se non quanto per sé ritarda il bosco </l>
     <l n="296">la vista e i passi inviluppato e fosco. </l>
    </lg>
    <lg n="38">
     <l n="297">Al fine un largo spazio in forma scorge </l>
     <l n="298">d'anfiteatro, e non è pianta in esso, </l>
     <l n="299">salvo che nel suo mezzo altero sorge, </l>
     <l n="300">quasi eccelsa piramide, un cipresso. </l>
     <l n="301">Colà si drizza, e nel mirar s'accorge </l>
     <l n="302">ch'era di vari segni il tronco impresso, </l>
     <l n="303">simili a quei che in vece usò di scritto </l>
     <l n="304">l'antico già misterioso Egitto. </l>
    </lg>
    <lg n="39">
     <l n="305">Fra i segni ignoti alcune note ha scorte </l>
     <l n="306">del sermon di Soria ch'ei ben possede: </l>
     <l n="307">&lt;&lt;O tu che dentro a i chiostri de la morte </l>
     <l n="308">osasti por, guerriero audace, il piede, </l>
     <l n="309">deh! se non sei crudel quanto sei forte, </l>
     <l n="310">deh! non turbar questa secreta sede. </l>
     <l n="311">Perdona a l'alme omai di luce prive: </l>
     <l n="312">non dée guerra co' morti aver chi vive.&gt;&gt; </l>
    </lg>
    <lg n="40">
     <l n="313">Così dicea quel motto. Egli era intento </l>
     <l n="314">de le brevi parole a i sensi occulti: </l>
     <l n="315">fremere intanto udia continuo il vento </l>
     <l n="316">tra le frondi del bosco e tra i virgulti, </l>
     <l n="317">e trarne un suon che flebile concento </l>
     <l n="318">par d'umani sospiri e di singulti, </l>
     <l n="319">e un non so che confuso instilla al core </l>
     <l n="320">di pietà, di spavento e di dolore. </l>
    </lg>
    <lg n="41">
     <l n="321">Pur tragge al fin la spada, e con gran forza </l>
     <l n="322">percote l'alta pianta. Oh meraviglia! </l>
     <l n="323">manda fuor sangue la recisa scorza, </l>
     <l n="324">e fa la terra intorno a sé vermiglia. </l>
     <l n="325">Tutto si raccapriccia, e pur rinforza </l>
     <l n="326">il colpo e 'l fin vederne ei si consiglia. </l>
     <l n="327">Allor, quasi di tomba, uscir ne sente </l>
     <l n="328">un indistinto gemito dolente, </l>
    </lg>
    <lg n="42">
     <l n="329">che poi distinto in voci: – Ahi! troppo – disse </l>
     <l n="330">– m'hai tu, Tancredi, offeso; or tanto basti. </l>
     <l n="331">Tu dal corpo che meco e per me visse, </l>
     <l n="332">felice albergo già, mi discacciasti: </l>
     <l n="333">perché il misero tronco, a cui m'affisse </l>
     <l n="334">il mio duro destino, anco mi guasti? </l>
     <l n="335">Dopo la morte gli aversari tuoi, </l>
     <l n="336">crudel, ne' lor sepolcri offender vuoi? </l>
    </lg>
    <lg n="43">
     <l n="337">Clorinda fui, né sol qui spirto umano </l>
     <l n="338">albergo in questa pianta rozza e dura, </l>
     <l n="339">ma ciascun altro ancor, franco o pagano, </l>
     <l n="340">che lassi i membri a piè de l'alte mura, </l>
     <l n="341">astretto è qui da novo incanto e strano, </l>
     <l n="342">non so s'io dica in corpo o in sepoltura. </l>
     <l n="343">Son di sensi animati i rami e i tronchi, </l>
     <l n="344">e micidial sei tu, se legno tronchi. – </l>
    </lg>
    <lg n="44">
     <l n="345">Qual l'infermo talor ch'in sogno scorge </l>
     <l n="346">drago o cinta di fiamme alta Chimera, </l>
     <l n="347">se ben sospetta o in parte anco s'accorge </l>
     <l n="348">che 'l simulacro sia non forma vera, </l>
     <l n="349">pur desia di fuggir, tanto gli porge </l>
     <l n="350">spavento la sembianza orrida e fera, </l>
     <l n="351">tal il timido amante a pien non crede </l>
     <l n="352">a i falsi inganni, e pur ne teme e cede. </l>
    </lg>
    <lg n="45">
     <l n="353">E, dentro, il cor gli è in modo tal conquiso </l>
     <l n="354">da vari affetti che s'agghiaccia e trema, </l>
     <l n="355">e nel moto potente ed improviso </l>
     <l n="356">gli cade il ferro, e 'l manco è in lui la tema. </l>
     <l n="357">Va fuor di sé: presente aver gli è aviso </l>
     <l n="358">l'offesa donna sua che plori e gema, </l>
     <l n="359">né può soffrir di rimirar quel sangue, </l>
     <l n="360">né quei gemiti udir d'egro che langue. </l>
    </lg>
    <lg n="46">
     <l n="361">Così quel contra morte audace core </l>
     <l n="362">nulla forma turbò d'alto spavento, </l>
     <l n="363">ma lui che solo è fievole in amore </l>
     <l n="364">falsa imago deluse e van lamento. </l>
     <l n="365">Il suo caduto ferro intanto fore </l>
     <l n="366">portò del bosco impetuoso vento, </l>
     <l n="367">sì che vinto partissi; e in su la strada </l>
     <l n="368">ritrovò poscia e ripigliò la spada. </l>
    </lg>
    <lg n="47">
     <l n="369">Pur non tornò, né ritentando ardio </l>
     <l n="370">spiar di novo le cagioni ascose. </l>
     <l n="371">E poi che giunto al sommo duce unio </l>
     <l n="372">gli spirti alquanto e l'animo compose, </l>
     <l n="373">incominciò: – Signor, nunzio son io </l>
     <l n="374">di non credute e non credibil cose. </l>
     <l n="375">Ciò che dicean de lo spettacol fero </l>
     <l n="376">e del suon paventoso, è tutto vero. </l>
    </lg>
    <lg n="48">
     <l n="377">Meraviglioso foco indi m'apparse, </l>
     <l n="378">senza materia in un istante appreso, </l>
     <l n="379">che sorse e dilatando un muro farse </l>
     <l n="380">parve, e d'armati mostri esser difeso. </l>
     <l n="381">Pur vi passai, ché né l'incendio m'arse, </l>
     <l n="382">né dal ferro mi fu l'andar conteso. </l>
     <l n="383">Vernò in quel punto ed annottò; fe' il giorno </l>
     <l n="384">e la serenità poscia ritorno. </l>
    </lg>
    <lg n="49">
     <l n="385">Di più dirò: ch'a gli alberi dà vita </l>
     <l n="386">spirito uman che sente e che ragiona. </l>
     <l n="387">Per prova sollo; io n'ho la voce udita </l>
     <l n="388">che nel cor flebilmente anco mi suona. </l>
     <l n="389">Stilla sangue de' tronchi ogni ferita, </l>
     <l n="390">quasi di molle carne abbian persona. </l>
     <l n="391">No, no, più non potrei (vinto mi chiamo ) </l>
     <l n="392">né corteccia scorzar, né sveller ramo. – </l>
    </lg>
    <lg n="50">
     <l n="393">Così dice egli, e 'l capitano ondeggia </l>
     <l n="394">in gran tempesta di pensieri intanto. </l>
     <l n="395">Pensa s'egli medesmo andar là deggia </l>
     <l n="396">(che tal lo stima) a ritentar l'incanto, </l>
     <l n="397">o se pur di materia altra proveggia </l>
     <l n="398">lontana più, ma non difficil tanto. </l>
     <l n="399">Ma dal profondo de' pensieri suoi </l>
     <l n="400">l'Eremita il rappella, e dice poi: </l>
    </lg>
    <lg n="51">
     <l n="401">– Lascia il pensier audace: altri conviene </l>
     <l n="402">che de le piante sue la selva spoglie. </l>
     <l n="403">Già già la fatal nave a l'erme arene </l>
     <l n="404">la prora accosta e l'auree vele accoglie; </l>
     <l n="405">già, rotte l'indegnissime catene, </l>
     <l n="406">l'aspettato guerrier dal lido scioglie; </l>
     <l n="407">non è lontana omai l'ora prescritta </l>
     <l n="408">che sia presa Sion, l'oste sconfitta. – </l>
    </lg>
    <lg n="52">
     <l n="409">Parla ei così, fatto di fiamma in volto, </l>
     <l n="410">e risuona più ch'uomo in sue parole. </l>
     <l n="411">E 'l pio Goffredo a pensier novi è vòlto, </l>
     <l n="412">ché neghittoso già cessar non vòle. </l>
     <l n="413">Ma nel Cancro celeste omai raccolto </l>
     <l n="414">apporta arsura inusitata il sole, </l>
     <l n="415">ch'a i suoi disegni, a i suoi guerrier nemica, </l>
     <l n="416">insopportabil rende ogni fatica. </l>
    </lg>
    <lg n="53">
     <l n="417">Spenta è del cielo ogni benigna lampa; </l>
     <l n="418">signoreggiano in lui crudeli stelle, </l>
     <l n="419">onde piove virtù ch' informa e stampa </l>
     <l n="420">l'aria d'impression maligne e felle. </l>
     <l n="421">Cresce l'ardor nocivo, e sempre avampa </l>
     <l n="422">più mortalmente in queste parti e in quelle; </l>
     <l n="423">a giorno reo notte più rea succede, </l>
     <l n="424">e dì peggior di lei dopo lei vede. </l>
    </lg>
    <lg n="54">
     <l n="425">Non esce il sol giamai, ch'asperso e cinto </l>
     <l n="426">di sanguigni vapori entro e d'intorno </l>
     <l n="427">non mostri ne la fronte assai distinto </l>
     <l n="428">mesto presagio d'infelice giorno; </l>
     <l n="429">non parte mai che in rosse macchie tinto </l>
     <l n="430">non minacci egual noia al suo ritorno, </l>
     <l n="431">e non inaspri i già sofferti danni </l>
     <l n="432">con certa tema di futuri affanni. </l>
    </lg>
    <lg n="55">
     <l n="433">Mentre li raggi poi d'alto diffonde, </l>
     <l n="434">quanto d'intorno occhio mortal si gira, </l>
     <l n="435">seccarsi i fiori e impallidir le fronde, </l>
     <l n="436">assetate languir l'erbe rimira, </l>
     <l n="437">e fendersi la terra e scemar l'onde, </l>
     <l n="438">ogni cosa del ciel soggetta a l'ira, </l>
     <l n="439">e le sterili nubi in aria sparse </l>
     <l n="440">in sembianza di fiamme altrui mostrarse. </l>
    </lg>
    <lg n="56">
     <l n="441">Sembra il ciel ne l'aspetto atra fornace </l>
     <l n="442">né cosa appar che gli occhi almen ristaure: </l>
     <l n="443">ne le spelonche sue Zefiro tace, </l>
     <l n="444">e 'n tutto è fermo il vaneggiar de l'aure; </l>
     <l n="445">solo vi soffia (e par vampa di face) </l>
     <l n="446">vento che move da l'arene maure, </l>
     <l n="447">che, gravoso e spiacente, e seno e gote </l>
     <l n="448">co' densi fiati ad or ad or percote. </l>
    </lg>
    <lg n="57">
     <l n="449">Non ha poscia la notte ombre più liete, </l>
     <l n="450">ma del caldo del sol paiono impresse, </l>
     <l n="451">e di travi di foco e di comete </l>
     <l n="452">e d'altri fregi ardenti il velo intesse. </l>
     <l n="453">Né pur, misera terra, a la tua sete </l>
     <l n="454">son da l'avara luna almen concesse </l>
     <l n="455">sue rugiadose stille, e l'erbe e i fiori </l>
     <l n="456">bramano indarno i lor vitali umori. </l>
    </lg>
    <lg n="58">
     <l n="457">Da le notti inquiete il dolce sonno </l>
     <l n="458">bandito fugge, e i languidi mortali </l>
     <l n="459">lusingando ritrarlo a sé no 'l ponno; </l>
     <l n="460">ma pur la sete è il pessimo de' mali, </l>
     <l n="461">però che di Giudea l'iniquo donno </l>
     <l n="462">con veneni e con succhi aspri e mortali </l>
     <l n="463">più de l'inferna Stige e d'Acheronte </l>
     <l n="464">torbido fece e livido ogni fonte. </l>
    </lg>
    <lg n="59">
     <l n="465">E il picciol Siloè, che puro e mondo </l>
     <l n="466">offria cortese a i Franchi il suo tesoro, </l>
     <l n="467">or di tepide linfe a pena il fondo </l>
     <l n="468">arido copre e dà scarso ristoro; </l>
     <l n="469">né il Po, qualor di maggio è più profondo, </l>
     <l n="470">parria soverchio a i desideri loro, </l>
     <l n="471">né 'l Gange o 'l Nilo, allor che non s'appaga </l>
     <l n="472">de' sette alberghi, e 'l verde Egitto allaga. </l>
    </lg>
    <lg n="60">
     <l n="473">S'alcun giamai tra frondeggianti rive </l>
     <l n="474">puro vide stagnar liquido argento, </l>
     <l n="475">o giù precipitose ir acque vive </l>
     <l n="476">per alpe o 'n piaggia erbosa a passo lento, </l>
     <l n="477">quelle al vago desio forma e descrive </l>
     <l n="478">e ministra materia al suo tormento, </l>
     <l n="479">ché l'imagine lor gelida e molle </l>
     <l n="480">l'asciuga e scalda e nel pensier ribolle. </l>
    </lg>
    <lg n="61">
     <l n="481">Vedi le membra de' guerrier robuste, </l>
     <l n="482">cui né camin per aspra terra preso, </l>
     <l n="483">né ferrea salma onde gìr sempre onuste, </l>
     <l n="484">né domò ferro a la lor morte inteso, </l>
     <l n="485">ch'or risolute e dal calor aduste </l>
     <l n="486">giacciono a se medesme inutil peso; </l>
     <l n="487">e vive ne le vene occulto foco </l>
     <l n="488">che pascendo le strugge a poco a poco. </l>
    </lg>
    <lg n="62">
     <l n="489">Langue il corsier già sì feroce, e l'erba </l>
     <l n="490">che fu suo caro cibo a schifo prende, </l>
     <l n="491">vacilla il piede infermo, e la superba </l>
     <l n="492">cervice dianzi or giù dimessa pende; </l>
     <l n="493">memoria di sue palme or più non serba, </l>
     <l n="494">né più nobil di gloria amor l'accende: </l>
     <l n="495">le vincitrici spoglie e i ricchi fregi </l>
     <l n="496">par che quasi vil soma odii e dispregi. </l>
    </lg>
    <lg n="63">
     <l n="497">Languisce il fido cane, ed ogni cura </l>
     <l n="498">del caro albergo e del signor oblia, </l>
     <l n="499">giace disteso ed a l'interna arsura </l>
     <l n="500">sempre anelando aure novelle invia; </l>
     <l n="501">ma s'altrui diede il respirar natura </l>
     <l n="502">perché il caldo del cor temprato sia, </l>
     <l n="503">or nulla o poco refrigerio n'have, </l>
     <l n="504">sì quello onde si spira è denso e grave. </l>
    </lg>
    <lg n="64">
     <l n="505">Così languia la terra, e 'n tale stato </l>
     <l n="506">egri giaceansi i miseri mortali, </l>
     <l n="507">e 'l buon popol fedel, già disperato </l>
     <l n="508">di vittoria, temea gli ultimi mali; </l>
     <l n="509">e risonar s'udia per ogni lato </l>
     <l n="510">universal lamento in voci tali: </l>
     <l n="511">– Che più spera Goffredo o che più bada, </l>
     <l n="512">sì che tutto il suo campo a morte cada? </l>
    </lg>
    <lg n="65">
     <l n="513">Deh! con quai forze superar si crede </l>
     <l n="514">gli alti ripari de' nemici nostri? </l>
     <l n="515">onde machine attende? ei sol non vede </l>
     <l n="516">l'ira del Cielo a tanti segni mostri? </l>
     <l n="517">de la sua mente aversa a noi fan fede </l>
     <l n="518">mille novi prodigi e mille mostri, </l>
     <l n="519">ed arde a noi così che minore uopo </l>
     <l n="520">di refrigerio ha l'Indo o l'Etiopo. </l>
    </lg>
    <lg n="66">
     <l n="521">Dunque stima costui che nulla importe </l>
     <l n="522">che n'andiam noi, turba negletta, indegna, </l>
     <l n="523">vili ed inutili alme, a dura morte, </l>
     <l n="524">perch'ei lo scettro imperial mantegna? </l>
     <l n="525">Cotanto dunque fortunata sorte </l>
     <l n="526">rassembra quella di colui che regna, </l>
     <l n="527">che ritener si cerca avidamente </l>
     <l n="528">a danno ancor de la soggetta gente? </l>
    </lg>
    <lg n="67">
     <l n="529">Or mira d'uom c'ha il titolo di pio </l>
     <l n="530">providenza pietosa, animo umano: </l>
     <l n="531">la salute de' suoi porre in oblio </l>
     <l n="532">per conservarsi onor dannoso e vano; </l>
     <l n="533">e veggendo a noi secchi i fonti e 'l rio, </l>
     <l n="534">per sè l'acque condur fa dal Giordano, </l>
     <l n="535">e fra pochi sedendo a mensa lieta, </l>
     <l n="536">mescolar l'onde fresche al vin di Creta. – </l>
    </lg>
    <lg n="68">
     <l n="537">Così i Franchi diecan; ma 'l duce greco, </l>
     <l n="538">che 'l lor vessillo è di seguir già stanco, </l>
     <l n="539">– Perché morir qui? – disse – e perché meco </l>
     <l n="540">far che la schiera mia ne vegna manco? </l>
     <l n="541">Se ne la sua follia Goffredo è cieco, </l>
     <l n="542">siasi in suo danno e del suo popol franco; </l>
     <l n="543">a noi che noce? – E senza tòr licenza, </l>
     <l n="544">notturna fece e tacita partenza. </l>
    </lg>
    <lg n="69">
     <l n="545">Mosse l'essempio assai, come al dì chiaro </l>
     <l n="546">fu noto: e d'imitarlo alcun risolve. </l>
     <l n="547">Quei che seguìr Clotareo ed Ademaro </l>
     <l n="548">e gli altri duci ch'or son ossa e polve, </l>
     <l n="549">poi che la fede che a color giuraro </l>
     <l n="550">ha disciolto colei che tutto solve, </l>
     <l n="551">già trattano di fuga, e già qualcuno </l>
     <l n="552">parte furtivamente a l'aer bruno. </l>
    </lg>
    <lg n="70">
     <l n="553">Ben se l'ode Goffredo e ben se 'l vede, </l>
     <l n="554">e i più aspri rimedi avria ben pronti, </l>
     <l n="555">ma gli schiva ed aborre; e con la fede </l>
     <l n="556">che faria stare i fiumi e gir i monti, </l>
     <l n="557">devotamente al Re del mondo chiede </l>
     <l n="558">che gli apra omai de la sua grazia i fonti: </l>
     <l n="559">giunge le palme, e fiammeggianti in zelo </l>
     <l n="560">gli occhi rivolge e le parole al Cielo: </l>
    </lg>
    <lg n="71">
     <l n="561">– Padre e Signor, s'al popol tuo piovesti </l>
     <l n="562">già le dolci rugiade entro al deserto, </l>
     <l n="563">s'a mortal mano già virtù porgesti </l>
     <l n="564">romper le pietre e trar del monte aperto </l>
     <l n="565">un vivo fiume, or rinovella in questi </l>
     <l n="566">gli stessi essempi; e s'ineguale è 'l merto, </l>
     <l n="567">adempi di tua grazia i lor difetti, </l>
     <l n="568">e giovi lor che tuoi guerrier sian detti. – </l>
    </lg>
    <lg n="72">
     <l n="569">Tarde non furon già queste preghiere </l>
     <l n="570">che derivàr da giusto umil desio, </l>
     <l n="571">ma se 'n volaro al Ciel pronte e leggiere </l>
     <l n="572">come pennuti augelli inanzi a Dio. </l>
     <l n="573">Le accolse il Padre eterno, ed a le schiere </l>
     <l n="574">fedeli sue rivolse il guardo pio; </l>
     <l n="575">e di sì gravi lor rischi e fatiche </l>
     <l n="576">gli increbbe, e disse con parole amiche: </l>
    </lg>
    <lg n="73">
     <l n="577">– Abbia sin qui sue dure e perigliose </l>
     <l n="578">aversità sofferte il campo amato, </l>
     <l n="579">e contra lui con armi ed arti ascose </l>
     <l n="580">siasi l'inferno e siasi il mondo armato. </l>
     <l n="581">Or cominci novello ordin di cose, </l>
     <l n="582">e gli si volga prospero e beato. </l>
     <l n="583">Piova; e ritorni il suo guerriero invitto, </l>
     <l n="584">e venga a gloria sua l'oste d'Egitto. – </l>
    </lg>
    <lg n="74">
     <l n="585">Così dicendo, il capo mosse; e gli ampi </l>
     <l n="586">cieli tremaro e i lumi erranti e i fissi, </l>
     <l n="587">e tremò l'aria riverente, e i campi </l>
     <l n="588">de l'oceano, e i monti e i ciechi abissi. </l>
     <l n="589">Fiammeggiare a sinistra accesi lampi </l>
     <l n="590">fur visti, e chiaro tuono insieme udissi. </l>
     <l n="591">Accompagnan le genti il lampo e 'l tuono </l>
     <l n="592">con allegro di voci ed alto suono. </l>
    </lg>
    <lg n="75">
     <l n="593">Ecco sùbite nubi, e non di terra </l>
     <l n="594">già per virtù del sole in alto ascese, </l>
     <l n="595">ma giù del ciel, che tutte apre e disserra </l>
     <l n="596">le porte sue, veloci in giù discese: </l>
     <l n="597">ecco notte improvisa il giorno serra </l>
     <l n="598">ne l'ombre sue, che d'ogni intorno ha stese. </l>
     <l n="599">Segue la pioggia impetuosa, e cresce </l>
     <l n="600">il rio così che fuor del letto n'esce. </l>
    </lg>
    <lg n="76">
     <l n="601">Come talor ne la stagione estiva, </l>
     <l n="602">se dal ciel pioggia desiata scende, </l>
     <l n="603">stuol d'anitre loquaci in secca riva </l>
     <l n="604">con rauco mormorar lieto l'attende, </l>
     <l n="605">e spiega l'ali al freddo umor, né schiva </l>
     <l n="606">alcuna di bagnarsi in lui si rende, </l>
     <l n="607">e là 've in maggior fondo ei si raccoglia, </l>
     <l n="608">si tuffa e spegne l'assetata voglia; </l>
    </lg>
    <lg n="77">
     <l n="609">così gridando, la cadente piova </l>
     <l n="610">che la destra del Ciel pietosa versa, </l>
     <l n="611">lieti salutan questi; a ciascun giova </l>
     <l n="612">la chioma averne non che il manto aspersa: </l>
     <l n="613">chi bee ne' vetri e chi ne gli elmi a prova, </l>
     <l n="614">chi tien la man ne la fresca onda immersa, </l>
     <l n="615">chi se ne spruzza il volto e chi le tempie, </l>
     <l n="616">chi scaltro a miglior uso i vasi n'empie. </l>
    </lg>
    <lg n="78">
     <l n="617">Né pur l'umana gente or si rallegra </l>
     <l n="618">e dei suoi danni a ristorar si viene, </l>
     <l n="619">ma la terra, che dianzi afflitta ed egra </l>
     <l n="620">di fessure le membra avea ripiene, </l>
     <l n="621">la pioggia in sé raccoglie e si rintegra, </l>
     <l n="622">e la comparte a le più interne vene, </l>
     <l n="623">e largamente i nutritivi umori </l>
     <l n="624">a le piante ministra, a l'erbe, a i fiori; </l>
    </lg>
    <lg n="79">
     <l n="625">ed inferma somiglia a cui vitale </l>
     <l n="626">succo le interne parti arse rinfresca, </l>
     <l n="627">e disgombrando la cagion del male, </l>
     <l n="628">a cui le membra sue fur cibo ed esca, </l>
     <l n="629">la rinfranca e ristora e rende quale </l>
     <l n="630">fu ne la sua stagion più verde e fresca; </l>
     <l n="631">tal ch'obliando i suoi passati affanni </l>
     <l n="632">le ghirlande ripiglia e i lieti panni. </l>
    </lg>
    <lg n="80">
     <l n="633">Cessa la pioggia al fine e torna il sole, </l>
     <l n="634">ma dolce spiega e temperato il raggio, </l>
     <l n="635">pien di maschio valor, sì come sòle </l>
     <l n="636">tra 'l fin d'aprile e 'l cominciar di maggio. </l>
     <l n="637">Oh fidanza gentil, chi Dio ben cole, </l>
     <l n="638">l'aria sgombrar d'ogni mortale oltraggio, </l>
     <l n="639">cangiare a le stagioni ordine e stato, </l>
     <l n="640">vincer la rabbia de le stelle e 'l fato. </l>
    </lg>
   </lg>
  </body>
 </text>
</TEI>