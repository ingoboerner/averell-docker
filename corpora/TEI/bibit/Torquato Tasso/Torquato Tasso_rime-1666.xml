<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 1666</title>
    <author>Torquato Tasso</author>
   </titleStmt>
   <extent>
    <measure unit="stanza">4</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rime-1666</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 1666</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 1666</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In questa notte, che il rigor del verno</l>
     <l n="2">gela, e più l'uom nel suo gran fallo antico,</l>
     <l n="3">il dì n'apparve; in questo albergo istesso</l>
     <l n="4">nacque, e nato s'accolse il Figlio eterno,</l>
     <l n="5">a cui per farsi il Padre il mondo amico</l>
     <l n="6">l'opra di sua salute avea commesso;</l>
     <l n="7">e quando d'umiltà segno più espresso</l>
     <l n="8">mostrò chi su gli abissi i fondamenti</l>
     <l n="9">e le stelle formò, chi scote il cielo,</l>
     <l n="10">or tra le brine e 'l gelo</l>
     <l n="11">esposto? e con la mano, e co' lamenti</l>
     <l n="12">chiede foco ad un velo,</l>
     <l n="13">bench'ei di gigli intorno e di viole</l>
     <l n="14">copra la terra, e che riscaldi il sole?</l>
    </lg>
    <lg n="2">
     <l n="15">Umiltà fu, poi che tra pompe ed ostro</l>
     <l n="16">ei potendo venir di real corte,</l>
     <l n="17">mosse notturno e sconosciuto il piede,</l>
     <l n="18">e per solingo calle in umil chiostro;</l>
     <l n="19">umiltà fu, che di sublime e forte,</l>
     <l n="20">egro e basso divenne, or chi se 'l crede?</l>
     <l n="21">Oh quanta poca eredità possiede!</l>
     <l n="22">Ove le donne e i cavalieri egregi?</l>
     <l n="23">la nobil cuna al mio Signor che nasce,</l>
     <l n="24">chi gli odori e le fasce</l>
     <l n="25">ricche prepara, e le corone e i fregi?</l>
     <l n="26">Cheto e nudo si pasce</l>
     <l n="27">de l'onor de le selve, e di quel poco</l>
     <l n="28">che gli ministra la stagione e 'l loco.</l>
    </lg>
    <lg n="3">
     <l n="29">Ma grand'amor, ch'ogn'altro amore avanza,</l>
     <l n="30">fa ch'essendo egli Dio nato immortale,</l>
     <l n="31">e le mie pene e 'l mio mortal si cinse;</l>
     <l n="32">ma la divina e la mortal sembianza</l>
     <l n="33">unio con modo inusitato e tale,</l>
     <l n="34">che mai da che fu unita ei se ne scinse,</l>
     <l n="35">in cui morendo ancor la morte estinse.</l>
     <l n="36">E potea pur senza abitar la terra</l>
     <l n="37">riparar l'uomo e le ruine antiche,</l>
     <l n="38">e per altrui fatiche</l>
     <l n="39">o pur d'angelo in forma, e 'n pace e 'n guerra</l>
     <l n="40">mille e più schiere amiche,</l>
     <l n="41">seco recar, ma solo ed uomo e Dio</l>
     <l n="42">(miracolo d'amor) nacque e morio.</l>
    </lg>
    <lg n="4">
     <l n="43">Più non si vanti omai Belo, né Pluto,</l>
     <l n="44">ché son gl'idoli loro a terra sparsi,</l>
     <l n="45">e 'l folle culto al sacro tempio aperta</l>
     <l n="46">vede la strada; al sommo Re tributo</l>
     <l n="47">omai portano i re, già sono apparsi:</l>
     <l n="48">vedi l'incenso e l'or, la mirra offerta.</l>
     <l n="49">A lui Giudea consacri, a lui converta</l>
     <l n="50">i suo' profani altari; a lui sospenda</l>
     <l n="51">i voti il mondo ritornato in pace.</l>
     <l n="52">Vedi se qui pur giace;</l>
     <l n="53">come il suo nome si dilati e stenda.</l>
     <l n="54">Io le trombe già n'odo: ecco la Chiesa,</l>
     <l n="55">ecco questa vil terra al cielo ascesa.</l>
    </lg>
   </lg>
  </body>
 </text>
</TEI>