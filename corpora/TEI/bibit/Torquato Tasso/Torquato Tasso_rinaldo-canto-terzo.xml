<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rinaldo - Canto terzo</title>
    <author>Torquato Tasso</author>
   </titleStmt>
   <extent>
    <measure unit="stanza">65</measure>
    <measure unit="line">520</measure>
   </extent>
   <publicationStmt>
    <publisher>UNED University</publisher>
    <idno>Torquato Tasso_rinaldo-canto-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rinaldo - Canto terzo</title>
     <author>Torquato Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rinaldo - Canto terzo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che partir l'Ispano e 'l buon Rinaldo,</l>
     <l n="2">onde già vinto avean l'estran guerriero,</l>
     <l n="3">l'estran, cui 'l genitor nomò Ransaldo,</l>
     <l n="4">e poi cognominar gli effetti il Fiero,</l>
     <l n="5">per molte parti, or al lucente e caldo</l>
     <l n="6">ciel giro errando, or a l'algente e nero;</l>
     <l n="7">né giamai ritrovar ventura alcuna</l>
     <l n="8">nel chiaro giorno, o ne la notte bruna.</l>
    </lg>
    <lg n="2">
     <l n="9">Scontrano al fin un dì, la manca sponda</l>
     <l n="10">calcando ch'a la Senna il corso affrena,</l>
     <l n="11">un cavalier che l'arme sue circonda</l>
     <l n="12">con sopravesta d'or trapunta e piena,</l>
     <l n="13">cui ne lo scudo la maritim'onda</l>
     <l n="14">mostra il mezzo più bel de la Sirena.</l>
     <l n="15">Grande è 'l guerriero e di robuste membra,</l>
     <l n="16">e tutto nerbo ed osso in vista sembra.</l>
    </lg>
    <lg n="3">
     <l n="17">Questi, scorto Rinaldo: — Ah, pur t'ho giunto,</l>
     <l n="18">grida, malvagio cavalier villano! —</l>
     <l n="19">Fu ciò dire e ferir tutto in un punto:</l>
     <l n="20">grave il ferir con l'una e l'altra mano.</l>
     <l n="21">Raddoppia il colpo, e ne la tempia a punto</l>
     <l n="22">il garzon coglie, e già no 'l coglie in vano:</l>
     <l n="23">ché lui, ch'allor di ciò non si guardava,</l>
     <l n="24">da l'arcion quasi tramortito cava.</l>
    </lg>
    <lg n="4">
     <l n="25">Rinaldo, ch'al colpir doppio e possente</l>
     <l n="26">s'era a Baiardo su la groppa steso,</l>
     <l n="27">risorto su dopoi, come si sente</l>
     <l n="28">in cotal modo ingiustamente offeso,</l>
     <l n="29">raggirando il destrier sprona repente</l>
     <l n="30">tutto di rabbia e di furore acceso;</l>
     <l n="31">sprona il destriero al suo nemico addosso,</l>
     <l n="32">come verso il cinghial suole il molosso.</l>
    </lg>
    <lg n="5">
     <l n="33">Ma quel con un fendente al capo mira,</l>
     <l n="34">e poi la spada in giù fischiando abbassa;</l>
     <l n="35">l'altro il suo bon corsier da parte tira,</l>
     <l n="36">sì che senza toccarlo il colpo passa;</l>
     <l n="37">indi ver' lui velocemente il gira,</l>
     <l n="38">e sotto gli si caccia e l'urta e squassa;</l>
     <l n="39">poi, fuor tratto il pugnale, il destro fianco</l>
     <l n="40">percotendo gli piaga e 'l braccio manco.</l>
    </lg>
    <lg n="6">
     <l n="41">Lo stran col pomo de la spada il tocca</l>
     <l n="42">ne le tempie, nel viso e ne la testa,</l>
     <l n="43">con forza tal ch'a terra ogni altra rocca</l>
     <l n="44">avria gittata, e lui conquassa e pesta;</l>
     <l n="45">e gli trae fuor per l'elmo e da la bocca</l>
     <l n="46">sangue e dal naso. Intanto non s'arresta</l>
     <l n="47">Rinaldo, ma col ferro il destro ciglio</l>
     <l n="48">di piaga doppia a quel rende vermiglio.</l>
    </lg>
    <lg n="7">
     <l n="49">Mentre fan pugna i due guerrieri atroce,</l>
     <l n="50">atroce pugna ancor fanno i destrieri:</l>
     <l n="51">e questo a quello, e quello a questo noce</l>
     <l n="52">con urti, calci e morsi orrendi e feri.</l>
     <l n="53">Ma Baiardo a la fin, il più feroce</l>
     <l n="54">tra gli animai, non solo intra' corsieri,</l>
     <l n="55">manda con l'urto sol l'altro sossopra,</l>
     <l n="56">e sotto va 'l signor, resta egli sopra.</l>
    </lg>
    <lg n="8">
     <l n="57">Sopra resta il destrier, sotto 'l signore,</l>
     <l n="58">con la diritta gamba e 'l dritto braccio;</l>
     <l n="59">opra egli per levarsi arte e vigore,</l>
     <l n="60">né puote uscir però da quello impaccio.</l>
     <l n="61">Intanto il sangue, da le vene fuore</l>
     <l n="62">fuggendo, reso omai l'avria di giaccio,</l>
     <l n="63">ma Rinaldo gentil non men che forte</l>
     <l n="64">non soffrì che 'n tal modo ei gisse a morte.</l>
    </lg>
    <lg n="9">
     <l n="65">Smonta il barone e lo disgrava, e ancora</l>
     <l n="66">con mano il leva ond'egli steso giace;</l>
     <l n="67">poi si ritira indietro e gli dice: — Ora</l>
     <l n="68">finiam la guerra, se così ti piace. —</l>
     <l n="69">Quegli che 'n stato tal si trova allora,</l>
     <l n="70">che bramar dee più ch'il pugnar la pace,</l>
     <l n="71">con atto umile il capo a lui chinando,</l>
     <l n="72">gli porse per lo pomo il forte brando,</l>
    </lg>
    <lg n="10">
     <l n="73">e gli dice: — Guerrier, mi chiamo vinto</l>
     <l n="74">non men che di valor, di cortesia,</l>
     <l n="75">ché già sarei miseramente estinto</l>
     <l n="76">se non m'aitava tua bontà natia;</l>
     <l n="77">e credo che l'altr'ier tu fussi spinto</l>
     <l n="78">d'altra cagione, e non da villania,</l>
     <l n="79">a farmi quanto allor tu mi facesti,</l>
     <l n="80">quando i nostri cavalli ambo uccidesti. —</l>
    </lg>
    <lg n="11">
     <l n="81">A tai voci le ciglia il giovinetto</l>
     <l n="82">per meraviglia inarca, e dice poi:</l>
     <l n="83">— Non fu 'l mio onor mai sì da me negletto,</l>
     <l n="84">che 'l ferro oprassi contra i destrier tuoi,</l>
     <l n="85">perché d'ogni guerriero è 'ndegno effetto</l>
     <l n="86">piagar cavalli de' nemici suoi:</l>
     <l n="87">né mai t'offesi ancor, s'io non vaneggio,</l>
     <l n="88">né mai visto altra volta aver ti creggio. —</l>
    </lg>
    <lg n="12">
     <l n="89">Questo sentendo lo stranier barone,</l>
     <l n="90">per maraviglia anch'egli immoto resta,</l>
     <l n="91">e intentamente il buon figliol d'Amone</l>
     <l n="92">prende a mirar dal piè sino a la testa.</l>
     <l n="93">Tutto con gli occhi il cerca, e la cagione</l>
     <l n="94">de l'error chiara scorge e manifesta:</l>
     <l n="95">scorge lo scudo, ov'è dipinto Amore,</l>
     <l n="96">esser stato cagion di questo errore.</l>
    </lg>
    <lg n="13">
     <l n="97">Onde dice: — Signore, un cavaliero</l>
     <l n="98">tanto villan quanto tu sei cortese,</l>
     <l n="99">ch'anco ei ne va di quell'insegna altero</l>
     <l n="100">ch'adorna te, fu quel che già m'offese;</l>
     <l n="101">ed io cui l'ira e 'l giusto sdegno e fero,</l>
     <l n="102">il distinguer da l'un l'altro contese,</l>
     <l n="103">da lo scudo ingannato al primo sguardo</l>
     <l n="104">a ferirti non fui pigro né tardo. —</l>
    </lg>
    <lg n="14">
     <l n="105">Voleva oltre seguire e 'l tutto dirgli</l>
     <l n="106">di quel villan guerriero a parte a parte;</l>
     <l n="107">ma Rinaldo che vede il sangue uscirgli</l>
     <l n="108">in molta copia da più d'una parte,</l>
     <l n="109">vol, pria che segua il resto a discoprirgli,</l>
     <l n="110">ch'Isolier, che sapea la medica arte,</l>
     <l n="111">la qual già tra guerrieri in pregio fue,</l>
     <l n="112">la cura prenda de le piaghe sue.</l>
    </lg>
    <lg n="15">
     <l n="113">Poi che d'ogni sua piaga ei fu curato,</l>
     <l n="114">così ragiona il cavaliero estrano:</l>
     <l n="115">— Io me 'n venia là donde assediato</l>
     <l n="116">si tien da Carlo il popolo africano.</l>
     <l n="117">Ne l'orride alpi a pena avea passato,</l>
     <l n="118">che donzella trovai d'aspetto umano,</l>
     <l n="119">da cui pregato fui ch'io la menassi</l>
     <l n="120">al suo castel, ch'in riva a Senna stassi.</l>
    </lg>
    <lg n="16">
     <l n="121">Io gliel promisi, e di più ancor m'offersi</l>
     <l n="122">d'assicurarli in ogni parte il calle;</l>
     <l n="123">così insieme n'andiam, luoghi diversi</l>
     <l n="124">lasciandoci ad ognor dopo le spalle,</l>
     <l n="125">ove per lei fatiche aspre soffersi.</l>
     <l n="126">Giunghiamo al fine un giorno in una valle:</l>
     <l n="127">quivi scontriamo un cavalier feroce,</l>
     <l n="128">il qual mi disse con superba voce:</l>
    </lg>
    <lg n="17">
     <l n="129">“Dammi tosto, guerrier, questa donzella,</l>
     <l n="130">né punto replicare a quel ch'io chieggio:</l>
     <l n="131">perché poscia non sol perderai quella,</l>
     <l n="132">ma t'avverrà, se son qual fui, via peggio.</l>
     <l n="133">Dama sì vaga, sì leggiadra e bella,</l>
     <l n="134">a te non si convien, per quel ch'io veggio,</l>
     <l n="135">quanto essa è bella, ed io gagliardo sono:</l>
     <l n="136">tu per lei sembri inutile e non buono.”</l>
    </lg>
    <lg n="18">
     <l n="137">All'altero parlar di quel superbo</l>
     <l n="138">diedi io risposta qual si convenia,</l>
     <l n="139">dicendo con la lancia: “Or mi riserbo</l>
     <l n="140">a provar quale in te la forza sia;</l>
     <l n="141">ben crederò che la possanza e 'l nerbo</l>
     <l n="142">risponder deggia a la tua cortesia.”</l>
     <l n="143">Che più parole? Al fine si viene a giostra,</l>
     <l n="144">e ognun di noi la sua virtù qui mostra.</l>
    </lg>
    <lg n="19">
     <l n="145">Il primo incontro, ancorché fero e greve,</l>
     <l n="146">nullo trasse di noi fuor del cavallo;</l>
     <l n="147">ben nel petto colui piaga riceve,</l>
     <l n="148">che 'l rosso aggiunge al color verde e giallo.</l>
     <l n="149">Egli, ch'a ciò conosce che non leve</l>
     <l n="150">il vincer fora, accorto del suo fallo,</l>
     <l n="151">ver' me tornando con l'intera lancia</l>
     <l n="152">passò scortese al mio destrier la pancia.</l>
    </lg>
    <lg n="20">
     <l n="153">Poi sotto la donzella il palafreno</l>
     <l n="154">uccide ancora in un medesmo punto;</l>
     <l n="155">e veloce se 'n va sì che 'l baleno</l>
     <l n="156">e 'l vento a pena ancor l'avrebbe giunto.</l>
     <l n="157">A piedi io resto di stupor ripieno,</l>
     <l n="158">e d'ira insieme e di dolor compunto;</l>
     <l n="159">e come accompagnata ebbi colei,</l>
     <l n="160">in cercar lui rivolsi i passi miei.</l>
    </lg>
    <lg n="21">
     <l n="161">Cinque volte ha la notte il suo stellato</l>
     <l n="162">manto disteso per lo cielo intorno,</l>
     <l n="163">ed altretante Febo a noi recato</l>
     <l n="164">ha nel candido seno il lieto giorno,</l>
     <l n="165">da ch'io cotale inchiesta ho cominciato</l>
     <l n="166">per vendicarmi de l'avuto scorno;</l>
     <l n="167">né ritrovar di lui vestigi od orme</l>
     <l n="168">ho mai potuto, o pur chi me n'informe. —</l>
    </lg>
    <lg n="22">
     <l n="169">Ciò sentendo Rinaldo, allor s'avisa</l>
     <l n="170">che questi il cavalier vada cercando</l>
     <l n="171">che di verde e di giallo ha la divisa,</l>
     <l n="172">cui lo scudo d'amor tolse ei giostrando;</l>
     <l n="173">onde per lui gradir, narra in qual guisa</l>
     <l n="174">ebbe lo scudo, ed in che luogo e quando.</l>
     <l n="175">Del campo chiede poi novella alcuna,</l>
     <l n="176">e come affliga i Saracin Fortuna;</l>
    </lg>
    <lg n="23">
     <l n="177">e come ei, che guerrier d'alto valore</l>
     <l n="178">gli sembra in vista ed a le fatte prove,</l>
     <l n="179">dal campo si diparta, ove 'l suo onore</l>
     <l n="180">molto più chiaro far potria ch'altrove.</l>
     <l n="181">E quegli a lui: — Di questo dubbio fuore</l>
     <l n="182">trarrotti, e la cagion ch'a ciò mi move</l>
     <l n="183">pienamente dirò: ma pria ti piaccia</l>
     <l n="184">ch'a la prima dimanda io sodisfaccia.</l>
    </lg>
    <lg n="24">
     <l n="185">Tien Carlo la campagna in suo domino,</l>
     <l n="186">e le strade del mar liquide, e 'l lito;</l>
     <l n="187">ne' forti luochi il campo saracino</l>
     <l n="188">si sta dentro rinchiuso e mal munito;</l>
     <l n="189">né soccorso si trova alcun vicino</l>
     <l n="190">che far lo possa in tal periglio ardito;</l>
     <l n="191">e scorge, omai giunto a l'estrema sorte,</l>
     <l n="192">in faccia orrenda la futura morte.</l>
    </lg>
    <lg n="25">
     <l n="193">Di Garba intanto il re, ch'è Sobrin detto,</l>
     <l n="194">e d'Arzila il signore, il crudo Atlante,</l>
     <l n="195">de' Mori scudo son: quegli perfetto</l>
     <l n="196">cavalier, questi orribile gigante;</l>
     <l n="197">fra' paladin d'Orlando il giovanetto</l>
     <l n="198">null'è che più in valor si pregi e vante,</l>
     <l n="199">sì ch'al suo nome il campo avverso trema;</l>
     <l n="200">né meno Atlante e 'l buon Sobrin n'han tema.</l>
    </lg>
    <lg n="26">
     <l n="201">Or se tu di sapere hai pur desio</l>
     <l n="202">dal campo qual cagion lunge mi mova,</l>
     <l n="203">ove assai più ch'in Francia il valor mio</l>
     <l n="204">potrei mostrar con apparente prova,</l>
     <l n="205">convien che d'alto ora cominci, e ch'io</l>
     <l n="206">cosa d'un re ti narri estrana e nova;</l>
     <l n="207">d'un re che m'ha mandato al magno Carlo:</l>
     <l n="208">e questi è 'l mio signor, di ch'io ti parlo.</l>
    </lg>
    <lg n="27">
     <l n="209">Francardo, che nell'Asia il regno altero</l>
     <l n="210">tien dell'Armenia ed altri a quel vicini,</l>
     <l n="211">di cui non vede il sol miglior guerriero</l>
     <l n="212">tra quanto chiudon d'Asia i gran confini,</l>
     <l n="213">fuor che Mambrino il suo cugin, cui diero</l>
     <l n="214">sovr'umano valor numi divini,</l>
     <l n="215">garzone essendo, de l'amor s'accese</l>
     <l n="216">d'una nobil princessa alta e cortese.</l>
    </lg>
    <lg n="28">
     <l n="217">S'accese de l'amor di Clarinea,</l>
     <l n="218">del gran re degli Assiri unica figlia;</l>
     <l n="219">costei ch'alta prudenza e senno avea,</l>
     <l n="220">oltre ch'era poi bella a maraviglia,</l>
     <l n="221">e di Francardo il merto a pien scorgea,</l>
     <l n="222">gli mostrava ad ognor tranquille ciglia,</l>
     <l n="223">e co' casti favori a poco a poco</l>
     <l n="224">in lui maggior rendea d'amore il foco.</l>
    </lg>
    <lg n="29">
     <l n="225">Il giovin, che si vede esser sì caro</l>
     <l n="226">a la sua donna, al suo sommo diletto,</l>
     <l n="227">e ch'essa l'ama di sua vita a paro,</l>
     <l n="228">come si scorge agli occhi ed a l'aspetto,</l>
     <l n="229">tanto mostrarle più brama alcun raro</l>
     <l n="230">e de l'alto amor suo condegno effetto,</l>
     <l n="231">e pensa pur con qual più chiaro segno</l>
     <l n="232">le dia del suo voler sicuro pegno.</l>
    </lg>
    <lg n="30">
     <l n="233">Al fin, per lei gradire, un dì le giura</l>
     <l n="234">d'andar per l'Asia con proposta tale,</l>
     <l n="235">che giamai donna non formò Natura</l>
     <l n="236">a lei di grazia e di bellezza eguale;</l>
     <l n="237">né 'l corpo pria sgravar de l'armatura,</l>
     <l n="238">che in ogni terra, ogni città reale,</l>
     <l n="239">ed in ogni altro luogo ov'egli vada,</l>
     <l n="240">abbia ciò mantenuto a lancia e spada.</l>
    </lg>
    <lg n="31">
     <l n="241">Con tal proposta il mio signor Francardo</l>
     <l n="242">si mise a gir per l'Asia intorno errando,</l>
     <l n="243">e vinse Dulicon, Tisbo ed Algardo,</l>
     <l n="244">feri giganti, e 'l re di Tiro Olbrando,</l>
     <l n="245">e qual altro più forte era e gagliardo,</l>
     <l n="246">e sapea meglio oprar la lancia e 'l brando.</l>
     <l n="247">Vinse anco in Babilonia anzi il Soldano</l>
     <l n="248">un mezzo pardo e mezzo corpo umano.</l>
    </lg>
    <lg n="32">
     <l n="249">Già vincitor altier se 'n ritornava</l>
     <l n="250">d'ostili spoglie adorno e glorioso,</l>
     <l n="251">quand'egli a caso udì che si trovava</l>
     <l n="252">un tempio in India allor meraviglioso.</l>
     <l n="253">Tempio della Beltà quel si nomava,</l>
     <l n="254">perché di bei ritratti era pomposo:</l>
     <l n="255">quivi eran pinte le più vaghe e belle</l>
     <l n="256">che fêa o sono o fian donne e donzelle.</l>
    </lg>
    <lg n="33">
     <l n="257">Vi sono cinque o sei le più pregiate</l>
     <l n="258">d'ogni secol dipinte, e propio quali</l>
     <l n="259">le formarà Natura o l'ha formate,</l>
     <l n="260">perciò che non son quelle opre mortali,</l>
     <l n="261">ma già mago, il miglior de la su' etate,</l>
     <l n="262">che fêa gli effetti al gran sapere eguali,</l>
     <l n="263">v'adoprò gli rei spirti, e mostruose</l>
     <l n="264">orrende fere in guardia poi vi pose.</l>
    </lg>
    <lg n="34">
     <l n="265">E nissun può veder quel ch'entro serra</l>
     <l n="266">il ricco tempio in sé di vago e bello,</l>
     <l n="267">se con due belve pria non viene a guerra,</l>
     <l n="268">e non le vince in singolar duello.</l>
     <l n="269">Ma non produsse mostro unqua la terra</l>
     <l n="270">o 'l mar, né l'aria ha sì feroce augello,</l>
     <l n="271">che movere a terror Francardo possa:</l>
     <l n="272">ed a l'ardire in lui pari è la possa.</l>
    </lg>
    <lg n="35">
     <l n="273">Questi, di tempio tal la fama udendo,</l>
     <l n="274">girne a vederlo si dispose al tutto;</l>
     <l n="275">né temeva il ferino impeto orrendo,</l>
     <l n="276">ch'altrui spesso recò di morte lutto;</l>
     <l n="277">ma tra sé nel pensier gia disponendo</l>
     <l n="278">d'eguare al basso suol quel tempio tutto,</l>
     <l n="279">s'ivi non era, e nel più degno loco,</l>
     <l n="280">lei che è cagion del suo vivace foco.</l>
    </lg>
    <lg n="36">
     <l n="281">Al tempio giunto, i guardiani uccise,</l>
     <l n="282">e l'entrata per forza egli s'aprio;</l>
     <l n="283">indi a mirar il bel lavor si mise,</l>
     <l n="284">il già fatto pensier posto in oblio,</l>
     <l n="285">ché quella vista allor da lui divise</l>
     <l n="286">il primiero amoroso suo desio,</l>
     <l n="287">tanta quivi s'unia grazia e bellezza,</l>
     <l n="288">che poco Clarinea più cura e prezza.</l>
    </lg>
    <lg n="37">
     <l n="289">Ancor ch'in Clarinea Natura accolti</l>
     <l n="290">aggia bei doni e doti illustri e rare,</l>
     <l n="291">tanti ivi son sì ben formati volti,</l>
     <l n="292">che non più vaga o bella essa gli pare;</l>
     <l n="293">quel di colei non v'è tra' varii e molti</l>
     <l n="294">che si veggiono il tempio intorno ornare,</l>
     <l n="295">e più d'un altro ancor leggiadro e vago</l>
     <l n="296">non stimò degno di tal luogo il mago.</l>
    </lg>
    <lg n="38">
     <l n="297">Sotto i vaghi ritratti in lettre d'oro</l>
     <l n="298">la patria, il nome e 'l sangue è dichiarato,</l>
     <l n="299">e quando dee de le bellezze loro</l>
     <l n="300">la terra adorna far cortese fato;</l>
     <l n="301">ma fra quante seran, sono o pur foro</l>
     <l n="302">donne giamai di vago aspetto e grato,</l>
     <l n="303">una che sotto avea Clarice scritto</l>
     <l n="304">ha 'l cor del mio signore arso e trafitto.</l>
    </lg>
    <lg n="39">
     <l n="305">O fosse suo destino, o perciò ch'ella</l>
     <l n="306">vive ed è di su' età nel primo fiore,</l>
     <l n="307">sì che puote sperar di possedella,</l>
     <l n="308">ché da la speme in noi nasce l'amore,</l>
     <l n="309">o che vincesse l'altre in esser bella,</l>
     <l n="310">per lei solo arse d'amoroso ardore.</l>
     <l n="311">L'altre ben pregia sì molto ed ammira,</l>
     <l n="312">ma per lei solamente arde e sospira.</l>
    </lg>
    <lg n="40">
     <l n="313">Tôrre ei l'imagin volse che sospesa</l>
     <l n="314">era presso l'altar gemmato e sacro,</l>
     <l n="315">ove in chiaro cristal lampade accesa</l>
     <l n="316">fêa lume di Ciprigna al simulacro;</l>
     <l n="317">ma fu sua cura in ciò fallace resa</l>
     <l n="318">dal mirabil saper del morto Anacro,</l>
     <l n="319">che così nome avea quel negromante,</l>
     <l n="320">Zoroastro novel, novello Atlante.</l>
    </lg>
    <lg n="41">
     <l n="321">Sì che vedendo vana ogni fatica</l>
     <l n="322">pur riuscirsi, e vano ogni disegno,</l>
     <l n="323">indi ritrar fe' la sua cara amica</l>
     <l n="324">in carta, in tela, in bronzo, in marmo e 'n legno.</l>
     <l n="325">Gli artefici fur tai ch'oggi a fatica</l>
     <l n="326">altri si troveria di lor più degno;</l>
     <l n="327">ed opra fe' ciascun che viva sembra</l>
     <l n="328">a l'aria, agli atti, al garbo de le membra.</l>
    </lg>
    <lg n="42">
     <l n="329">Con quei cari ritratti egli a se stesso</l>
     <l n="330">fece più giorni dilettosa froda.</l>
     <l n="331">Al fine il crudo Amor non gli ha concesso</l>
     <l n="332">che di sì dolci inganni omai più goda;</l>
     <l n="333">ma gli ha fero desio nel petto impresso,</l>
     <l n="334">nel petto che più sempre arde ed annoda,</l>
     <l n="335">desio di non fruire il falso e l'ombra,</l>
     <l n="336">ma 'l vivo e 'l vero che gl'inganni sgombra.</l>
    </lg>
    <lg n="43">
     <l n="337">Sì che omai non potendo il suo desire</l>
     <l n="338">sofferir più, ch'ognor cresce e s'avanza,</l>
     <l n="339">ha mandato al gran Carlo ad offerire</l>
     <l n="340">domar de' Mori ei sol l'alta possanza,</l>
     <l n="341">e fargli tosto dall'Europa uscire,</l>
     <l n="342">togliendo lor del ritornar baldanza,</l>
     <l n="343">s'egli per moglie li darà la bella</l>
     <l n="344">Clarice, ch'è del re guascon sorella.</l>
    </lg>
    <lg n="44">
     <l n="345">Egli sa ben che sia Clarice suora</l>
     <l n="346">d'Ivon, ch'a la Guascogna il freno impone,</l>
     <l n="347">e che di quello il magno Carlo ancora</l>
     <l n="348">come di re vassallo suo dispone;</l>
     <l n="349">parte di ciò lesse nel tempio allora</l>
     <l n="350">che di novello amor restò prigione,</l>
     <l n="351">e parte ancor d'un suo baron n'intese,</l>
     <l n="352">cui ben è noto ogni signor francese.</l>
    </lg>
    <lg n="45">
     <l n="353">Se Carlo gliela dà, come si crede,</l>
     <l n="354">e come in campo chiaro grido suona,</l>
     <l n="355">ei le concederà che la sua fede</l>
     <l n="356">ritegni, se le par verace e buona:</l>
     <l n="357">e nascendo di loro alcuno erede</l>
     <l n="358">a la real d'Armenia alta corona,</l>
     <l n="359">vol che di Cristo ancora sia quel seguace,</l>
     <l n="360">com'è ciascun ch'al franco re soggiace.</l>
    </lg>
    <lg n="46">
     <l n="361">Io tai condizioni ho già proposto</l>
     <l n="362">in nome di Francardo al magno Carlo,</l>
     <l n="363">né gli ho tenuto il rimanente ascosto:</l>
     <l n="364">che s'ei ricusarà di sodisfarlo,</l>
     <l n="365">ha l'invitto mio sir tra sé disposto</l>
     <l n="366">di congiungersi a' Mori, e di spogliarlo</l>
     <l n="367">di quanto tiene, e poi Clarice tôrsi,</l>
     <l n="368">mal grado di ciascun che voglia opporsi.</l>
    </lg>
    <lg n="47">
     <l n="369">Ma benigna risposta il re m'ha dato,</l>
     <l n="370">piena di cortesia, piena di spene.</l>
     <l n="371">Al fin nulla ha concluso e s'è scusato,</l>
     <l n="372">ché 'l risolvermi a lui non si conviene;</l>
     <l n="373">onde ad Ivone io ne son poscia andato,</l>
     <l n="374">a cui dispor di ciò più s'appertiene:</l>
     <l n="375">rispost'ha quel che, pria ch'affermi o nieghi,</l>
     <l n="376">vol saper se Clarice il cor vi pieghi.</l>
    </lg>
    <lg n="48">
     <l n="377">Vol pria che si risolva, esso mi dice,</l>
     <l n="378">saper qual la sorella aggia pensiero,</l>
     <l n="379">e qual la lor antiqua genitrice,</l>
     <l n="380">c'ha sovra lei via più d'ogn'altro impero.</l>
     <l n="381">Mi mossi io stesso a ritrovar Clarice</l>
     <l n="382">per far quanto conviensi a messaggiero,</l>
     <l n="383">e quei che 'l re mi diede in compagnia,</l>
     <l n="384">nel passar l'alpi mi smarrir tra via.</l>
    </lg>
    <lg n="49">
     <l n="385">Or questa, o cavalier, è la cagione</l>
     <l n="386">che mi trasse dal campo in queste parti,</l>
     <l n="387">e diedi alto principio al mio sermone,</l>
     <l n="388">perciò ch'in tutto a pien bramo appagarti;</l>
     <l n="389">e perch'ancor venendo occasione,</l>
     <l n="390">se vali in ciò, possi con quella oprarti,</l>
     <l n="391">sì che non sdegni in Asia esser reina,</l>
     <l n="392">né tiri Francia a l'ultima ruina. —</l>
    </lg>
    <lg n="50">
     <l n="393">Mentre parlava il cavalier pagano,</l>
     <l n="394">d'ira Rinaldo ardeva e di dispetto,</l>
     <l n="395">e du'o tre volte a farli un fero e strano</l>
     <l n="396">gioco fu quasi da lo sdegno astretto.</l>
     <l n="397">Poi che si tacque, disse: — Ahi! quanto insano</l>
     <l n="398">e cieco il tuo signore ha l'intelletto,</l>
     <l n="399">se pur si crede con sua spada e lancia</l>
     <l n="400">porre spavento ai cavalier di Francia.</l>
    </lg>
    <lg n="51">
     <l n="401">Venga oltre pur con le sue genti indotte,</l>
     <l n="402">vili e poco atte al bel mistier di Marte,</l>
     <l n="403">che fian le corna a sua superbia rotte</l>
     <l n="404">e l'alto orgoglio suo d¢mo in gran parte.</l>
     <l n="405">Ma se dormir non brama eterna notte,</l>
     <l n="406">ed ha di sana mente alcuna parte,</l>
     <l n="407">tra noi moglie giamai più non ricerchi,</l>
     <l n="408">né la sua morte con minaccie or merchi. —</l>
    </lg>
    <lg n="52">
     <l n="409">Così detto, da quel commiato prende</l>
     <l n="410">col cavaliero ispan in compagnia,</l>
     <l n="411">il qual di gir con lui tanto contende</l>
     <l n="412">ch'ei gli concede quel che men desia;</l>
     <l n="413">tacito vanne, e l'aria intorno accende</l>
     <l n="414">di cheto foco che del petto uscia,</l>
     <l n="415">di cheto foco ne' sospiri accolto,</l>
     <l n="416">che muti uscian dal cor tra pene involto.</l>
    </lg>
    <lg n="53">
     <l n="417">Volve e rivolve quanto dianzi gli have</l>
     <l n="418">de la Sirena il cavalier narrato,</l>
     <l n="419">e gli apre in questa Amor con dura chiave</l>
     <l n="420">a pensier varii il core arso e piagato;</l>
     <l n="421">desira e spera e 'n un dubbioso pave,</l>
     <l n="422">da varii affetti afflitto e conturbato:</l>
     <l n="423">ed ora quello a questo, or questo a quello</l>
     <l n="424">cede, e fan nel suo petto aspro duello.</l>
    </lg>
    <lg n="54">
     <l n="425">Non quando avien che ne l'aereo regno</l>
     <l n="426">aspro furore i venti a pugna tiri,</l>
     <l n="427">e 'n dubbio stato a l'inimico sdegno</l>
     <l n="428">or l'uno ceda, or l'altro, e si ritiri,</l>
     <l n="429">gira intorno sì spesso il mobil segno,</l>
     <l n="430">che d'alto mostra a noi qual aura spiri;</l>
     <l n="431">come a diversi affetti egli sovente</l>
     <l n="432">raggira e piega l'aggitata mente.</l>
    </lg>
    <lg n="55">
     <l n="433">Con occhi chini e ciglia immote e basse</l>
     <l n="434">gran pezzo andò 'l garzon poco giocondo,</l>
     <l n="435">sin che trovò per via cosa che 'l trasse</l>
     <l n="436">e lo destò da quel pensier profondo;</l>
     <l n="437">e fe' che gli occhi a rimirar alzasse</l>
     <l n="438">spettacol vago, a pochi altri secondo:</l>
     <l n="439">due feroci guerrier d'arme guarniti,</l>
     <l n="440">che dotta mano in bronzo avea scolpiti.</l>
    </lg>
    <lg n="56">
     <l n="441">Sta l'uno contra l'altro a dirimpetto</l>
     <l n="442">in vista altera, audace e minacciosa;</l>
     <l n="443">tengon con l'una man lo scudo stretto,</l>
     <l n="444">e l'altra in resta pon lancia nerbosa;</l>
     <l n="445">di ferro ella non è, ma del perfetto</l>
     <l n="446">mastro è pur opra, come ogni altra cosa;</l>
     <l n="447">lor per mezzo attraversa un breve motto,</l>
     <l n="448">l'un “Tristan” dice, e l'altro “Lancillotto”.</l>
    </lg>
    <lg n="57">
     <l n="449">Spiran vive dal lucido metallo</l>
     <l n="450">le faccie ove il valor scolpito siede;</l>
     <l n="451">annitrir sotto loro ogni cavallo</l>
     <l n="452">diresti, e che co' piè la terra fiede.</l>
     <l n="453">Indi, discosto poi breve intervallo,</l>
     <l n="454">ampio e vago pilastro alzar si vede,</l>
     <l n="455">ove ne' bianchi e ben politi marmi</l>
     <l n="456">son scritti in note d'oro alquanti carmi.</l>
    </lg>
    <lg n="58">
     <l n="457">Mira Rinaldo la bella opra, e 'ntanto</l>
     <l n="458">novo ed alto stupore il cor gli assale:</l>
     <l n="459">l'opra ch'a l'altre toglie il pregio e 'l vanto,</l>
     <l n="460">cui Fidia alcuna mai non fece eguale,</l>
     <l n="461">o il mio Danese, ch'a lui sovra or tanto</l>
     <l n="462">s'erge quanto egli sovra gli altri sale;</l>
     <l n="463">indi risguarda il marmo in terra fitto,</l>
     <l n="464">e vede che così dicea lo scritto:</l>
    </lg>
    <lg n="59">
     <l n="465">“Qui già il gran Lancillotto e 'l gran Tristano</l>
     <l n="466">fêr parangon de le lor forze estreme;</l>
     <l n="467">quest'aere, questo fiume e questo piano</l>
     <l n="468">de' lor gran colpi ancor rimbomba e geme.</l>
     <l n="469">Questi guerrier che da maestra mano</l>
     <l n="470">impressi in bronzo qui veggonsi insieme,</l>
     <l n="471">sono i ritratti lor, tali essi furo</l>
     <l n="472">quando fêro il duello orrendo e duro.</l>
    </lg>
    <lg n="60">
     <l n="473">Queste le lancie fur, ch'a scontro acerbo</l>
     <l n="474">reggendo sì restar salde ed intere,</l>
     <l n="475">perciò che tutte son d'osso e di nerbo</l>
     <l n="476">d'alcune strane incognosciute fere.</l>
     <l n="477">Io per due cavalier qui le riserbo,</l>
     <l n="478">ch'abbin più di costor forza e potere:</l>
     <l n="479">chi non fia tale, altrui lassi la prova,</l>
     <l n="480">ché nulla in van l'aventurarsi giova.”</l>
    </lg>
    <lg n="61">
     <l n="481">Il paladin, che già più volte avea</l>
     <l n="482">di tal ventura l'alta fama udito,</l>
     <l n="483">disse a l'Ispan, che nulla ne sapea</l>
     <l n="484">e stava tutto stupido e smarito,</l>
     <l n="485">che 'l gran mago Merlin, che sol potea</l>
     <l n="486">tai cose far, coloro avea scolpito,</l>
     <l n="487">e fatte ancor le strane lancie, e poi</l>
     <l n="488">datele in dono a' due famosi eroi;</l>
    </lg>
    <lg n="62">
     <l n="489">ma che le pose qui, morti i guerrieri,</l>
     <l n="490">u' da lui posti anco i ritratti foro,</l>
     <l n="491">fin ch'altri duo via più ne l'arme feri</l>
     <l n="492">venghino a trarle da le man costoro.</l>
     <l n="493">Ciò sentendo l'Ispan, che tra gli altieri</l>
     <l n="494">portava il vanto, disse: — Or forse soro</l>
     <l n="495">ti parerò più che parer non soglio;</l>
     <l n="496">pur sì strana ventura io tentar voglio. —</l>
    </lg>
    <lg n="63">
     <l n="497">Così detto la man bramosa stende,</l>
     <l n="498">e di Tristan la grossa lancia afferra;</l>
     <l n="499">ma 'l suo desir la statua a lui contende,</l>
     <l n="500">e col calcio di quella il caccia a terra.</l>
     <l n="501">Oh quante cose orribili e stupende</l>
     <l n="502">fece in Francia Merlino e in Inghilterra,</l>
     <l n="503">ch'eccedeno del vero ogni credenza,</l>
     <l n="504">e di sogni e di fole hanno apparenza!</l>
    </lg>
    <lg n="64">
     <l n="505">Ponvi Rinaldo anch'ei tosto la mano</l>
     <l n="506">con somma forza e con dubbiosa mente.</l>
     <l n="507">China 'l capo la statua di Tristano,</l>
     <l n="508">e 'l pugno aprendo l'asta a lui consente:</l>
     <l n="509">l'asta, da molti già tirata in vano,</l>
     <l n="510">ora concede al cavalier possente.</l>
     <l n="511">Egli s'inchina, ché 'l suo gran valore</l>
     <l n="512">fu di quel di Rinaldo assai minore.</l>
    </lg>
    <lg n="65">
     <l n="513">Simplice infante non sì lieto coglie</l>
     <l n="514">dal suo natio rampollo il frutto caro,</l>
     <l n="515">né lieto sì, né con sì ingorde voglie</l>
     <l n="516">prende ricco tesor povero avaro,</l>
     <l n="517">come ei con pronte brame allegro toglie</l>
     <l n="518">la grave antenna ch'altri in van bramaro;</l>
     <l n="519">ma perché il più fermarsi a lor non giova,</l>
     <l n="520">se 'n vanno a ritrovar ventura nova.</l>
    </lg>
   </lg>
  </body>
 </text>
</TEI>