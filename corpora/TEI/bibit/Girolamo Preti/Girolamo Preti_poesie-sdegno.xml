<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Sdegno</title>
    <author>Girolamo Preti</author>
   </titleStmt>
   <extent>
    <measure unit="stanza">9</measure>
    <measure unit="line">107</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-sdegno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Sdegno</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Sdegno</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, dunque degg'io</l>
     <l n="2">Adorar chi mi sdegna?</l>
     <l n="3">Seguir onda che fugge, aura che vola?</l>
     <l n="4">Folle amor, van desio,</l>
     <l n="5">Amar chi d'odio è degna,</l>
     <l n="6">Che, mentre a lei mi dono, a me s'invola.</l>
     <l n="7">Sdegno, ah tu mi consola,</l>
     <l n="8">Poich'Amor e costei ride al mio pianto.</l>
     <l n="9">Sì, sì, fui già legato, or sciolgo il laccio,</l>
     <l n="10">Foco fui, son un ghiaccio,</l>
     <l n="11">E se piansi d'amor, per ira or canto.</l>
     <l n="12">Per altra arda il mio cor, scriva l'ingegno,</l>
     <l n="13">Ceda senso a ragione, Amore a Sdegno.</l>
    </lg>
    <lg n="2">
     <l n="14">O di quel giorno acerba</l>
     <l n="15">E rimembranza e luce,</l>
     <l n="16">Luce più ch'ombra d'Acheronte oscura,</l>
     <l n="17">Ch'io vidi, empia e superba,</l>
     <l n="18">La donna in cui riluce</l>
     <l n="19">Splendor che 'l sole in oriente oscura!</l>
     <l n="20">Ornava arte e natura</l>
     <l n="21">Sovra l'uso mortale e gli atti e 'l volto.</l>
     <l n="22">Chiusi ammirai ne le sembianze belle</l>
     <l n="23">E cieli e soli e stelle,</l>
     <l n="24">E tutto il bello in un sol bello accolto:</l>
     <l n="25">Bianca man, biondo crin, labro vermiglio,</l>
     <l n="26">E fatto arco d'Amor l'arco d'un ciglio.</l>
    </lg>
    <lg n="3">
     <l n="27">Arsi, né fiamme ha tante,</l>
     <l n="28">Né sì pure o cocenti</l>
     <l n="29">Quella d'eterno incendio ardente sfera,</l>
     <l n="30">Quante dal bel sembiante</l>
     <l n="31">Pure fiamme innocenti</l>
     <l n="32">In quest'alma spirò celeste fera.</l>
     <l n="33">Soavemente altera,</l>
     <l n="34">Ferì col guardo, e balenò col riso,</l>
     <l n="35">E sì dolci avventò lampi e quadrella</l>
     <l n="36">Da l'una e l'altra stella,</l>
     <l n="37">Ch'io tacqui acceso, e non mi dolsi ucciso:</l>
     <l n="38">Il languir mi fu dolce, il morir gioco,</l>
     <l n="39">E per finta pietà fu vero il foco.</l>
    </lg>
    <lg n="4">
     <l n="40">Volontario provai</l>
     <l n="41">Desio, dolor, sospetto,</l>
     <l n="42">Lieto gelai nel foco, arsi nel gelo;</l>
     <l n="43">Che ritrovar sperai</l>
     <l n="44">Nel sovrumano oggetto,</l>
     <l n="45">Sotto membra celesti, alma di cielo.</l>
     <l n="46">Ma in bel corporeo velo</l>
     <l n="47">Si chiude alma difforme, alma d'inferno;</l>
     <l n="48">E quell'ardor che ne' begli occhi splende,</l>
     <l n="49">Poiché tant'alme accende,</l>
     <l n="50">Foco è tolto laggiù dal foco eterno;</l>
     <l n="51">E se lampo celeste in lor fiammeggia,</l>
     <l n="52">Spesso fulmina il ciel, quando lampeggia.</l>
    </lg>
    <lg n="5">
     <l n="53">A quelle fiamme ond'arsi,</l>
     <l n="54">Arse, ma non d'amore:</l>
     <l n="55">Armò d'orgoglio il cor, d'ira lo sguardo.</l>
     <l n="56">A quel pianto ch'io sparsi,</l>
     <l n="57">Sparse dal ciglio ardore:</l>
     <l n="58">Vibrò l'arco d'Amor di morte il dardo.</l>
     <l n="59">Onde al fuggir fui tardo,</l>
     <l n="60">Già catenato il piè, trafitto il fianco;</l>
     <l n="61">E se tentai fuggir piaga mortale,</l>
     <l n="62">D'Amor l'acuto strale</l>
     <l n="63">S'internò più pungente al lato manco;</l>
     <l n="64">E s'un guardo già m'arse, un crin m'avvinse,</l>
     <l n="65">Nel fuggir più m'accese, e più mi strinse.</l>
    </lg>
    <lg n="6">
     <l n="66">Di tirannico impero</l>
     <l n="67">In servitù dolente,</l>
     <l n="68">Strazio, esiglio, rigor, morte soffersi.</l>
     <l n="69">Al bell'idolo altero</l>
     <l n="70">Casto amor, pura mente,</l>
     <l n="71">Ferma fé, fido cor vittime offersi.</l>
     <l n="72">Purgai lo stile e i versi,</l>
     <l n="73">Temprai la cetra e m'inalzai con l'arte.</l>
     <l n="74">Volli eternar col canto e con gl'inchiostri</l>
     <l n="75">D'un volto i gigli e gli ostri,</l>
     <l n="76">Ma fu sorda al mio suon, cieca a le carte.</l>
     <l n="77">Mostrò brieve pietate, eterno orgoglio,</l>
     <l n="78">E costanza di vetro, alma di scoglio.</l>
    </lg>
    <lg n="7">
     <l n="79">Atro frutto non colsi</l>
     <l n="80">Per servir che tormento,</l>
     <l n="81">Crudeltà per amore, odio per fede.</l>
     <l n="82">Assai dunque mi dolsi</l>
     <l n="83">Con lei, col ciel, col vento,</l>
     <l n="84">E ciò ch'a me si tolse, altrui si diede.</l>
     <l n="85">Sano il cor, sciolto il piede</l>
     <l n="86">Volgasi ad altra luce, ad altra meta.</l>
     <l n="87">Me stesso or troverò, perdendo altrui;</l>
     <l n="88">Altro sono, altro fui,</l>
     <l n="89">Che se sdegno mi turba, il duol s'acqueta.</l>
     <l n="90">Vissi di spirti suoi, morto ne' miei;</l>
     <l n="91">Or son vivo in me solo, e spento in lei.</l>
    </lg>
    <lg n="8">
     <l n="92">Verrà pur nel bel viso</l>
     <l n="93">I miei sofferti oltraggi,</l>
     <l n="94">Armata d'anni, a vendicar l'etade.</l>
     <l n="95">Que' fior del sen, del riso,</l>
     <l n="96">Di que' duo soli i raggi</l>
     <l n="97">Cadran, ché 'l sole ancor tramonta e cade.</l>
     <l n="98">Spenta fia la beltade</l>
     <l n="99">Ch'accesi ha tanti cor, tant'alme ha spente.</l>
     <l n="100">Ma s'avverrà che d'altra io canti o scriva,</l>
     <l n="101">Farò che in carte viva</l>
     <l n="102">A la futura età bella e presente:</l>
     <l n="103">Onde vedrò costei forse pentita,</l>
     <l n="104">Che dà la morte a chi può dar la vita.</l>
    </lg>
    <lg n="9">
     <l n="105">Canzon, deh non toccar mio foco estinto,</l>
     <l n="106">Ché sovente d'amor chiusa scintilla</l>
     <l n="107">Sotto cener di sdegno arde e sfavilla.</l>
    </lg>
   </lg>
  </body>
 </text>
</TEI>