<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Amor finto cangiato in vero.</title>
    <author>Girolamo Preti</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-amor-finto-cangiato-in</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Amor finto cangiato in vero.</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Amor finto cangiato in vero.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non si scherzi con Amore,</l>
     <l n="2">Benché sia fanciullo e cieco,</l>
     <l n="3">E chi vuol salute al core</l>
     <l n="4">Non s'infinga o treschi seco.</l>
     <l n="5">Se tu scherzi, ei par che rida,</l>
     <l n="6">Ma scherzando a morte sfida.</l>
    </lg>
    <lg n="2">
     <l n="7">Con Amore anch'io scherzai,</l>
     <l n="8">Quasi amante, non amando;</l>
     <l n="9">Finsi amore e non amai,</l>
     <l n="10">Sospirai, ma non penando.</l>
     <l n="11">Il mio scherzo a poco a poco</l>
     <l n="12">Fu tormento e non fu gioco.</l>
    </lg>
    <lg n="3">
     <l n="13">Nel mirar la bella fera</l>
     <l n="14">Simulai languir per lei;</l>
     <l n="15">Ma rivolse lusinghiera</l>
     <l n="16">Gli occhi belli agli occhi miei,</l>
     <l n="17">Onde Amor fece col dardo</l>
     <l n="18">Vera piaga a finto sguardo.</l>
    </lg>
    <lg n="4">
     <l n="19">Fece Amor colpo mortale,</l>
     <l n="20">Com'arcier che fu schernito.</l>
     <l n="21">Imparai che arte non vale</l>
     <l n="22">In amar d'amor mentito,</l>
     <l n="23">E provai, quando fui vinto,</l>
     <l n="24">Che succede il vero al finto.</l>
    </lg>
    <lg n="5">
     <l n="25">Strinse Amor nodo tenace,</l>
     <l n="26">Perché fu sprezzato il laccio.</l>
     <l n="27">Più crudel vibrò la face,</l>
     <l n="28">Perché l'alma era di ghiaccio;</l>
     <l n="29">E i sospir fur più cocenti,</l>
     <l n="30">Perché fur già sparsi ai venti.</l>
    </lg>
    <lg n="6">
     <l n="31">Chi non ama, amor non finga,</l>
     <l n="32">Ché con l'arco ei fa vendetta.</l>
     <l n="33">Se tu fuggi, ei ti lusinga,</l>
     <l n="34">Ma se fingi, ei ti saetta.</l>
     <l n="35">Ah, chi scherza non si vanti:</l>
     <l n="36">Finto amore ha veri pianti.</l>
    </lg>
   </lg>
  </body>
 </text>
</TEI>