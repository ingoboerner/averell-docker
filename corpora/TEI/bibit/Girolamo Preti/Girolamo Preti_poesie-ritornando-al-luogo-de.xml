<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Ritornando al luogo de' suoi passati amori</title>
    <author>Girolamo Preti</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-ritornando-al-luogo-de</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Ritornando al luogo de' suoi passati amori</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Ritornando al luogo de' suoi passati amori</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qui la donna di ghiaccio il cor m'accese,</l>
     <l n="2">Qui le chiome disciolte il cor legaro;</l>
     <l n="3">Qui dolce Amor, ma in sue dolcezze amaro,</l>
     <l n="4">Crudo mi lusingò, dolce m'offese.</l>
    </lg>
    <lg n="2">
     <l n="5">Da l'antico mio duol nuove difese,</l>
     <l n="6">E dal mio mal la mia salute imparo:</l>
     <l n="7">Fuggito augel dal predatore avaro</l>
     <l n="8">Riede più cauto ove la rete il prese.</l>
    </lg>
    <lg n="3">
     <l n="9">Qui quant'ebbi dolor, tanto ho spavento;</l>
     <l n="10">Fuggo con l'alma, se col piè m'appresso,</l>
     <l n="11">E presente a colei lunge mi sento.</l>
    </lg>
    <lg n="4">
     <l n="12">Qui se indarno cantai, cantar non cesso;</l>
     <l n="13">Ma canto a chi m'ascolta, e non al vento,</l>
     <l n="14">E qui l'alloro avrò, s'ebbi il cipresso.</l>
    </lg>
   </lg>
  </body>
 </text>
</TEI>