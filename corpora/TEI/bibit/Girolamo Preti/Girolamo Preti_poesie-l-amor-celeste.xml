<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'Amor celeste</title>
    <author>Girolamo Preti</author>
   </titleStmt>
   <extent>
    <measure unit="stanza">23</measure>
    <measure unit="line">184</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-l-amor-celeste</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'Amor celeste</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'Amor celeste</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sorge la notte innamorata in cielo,</l>
     <l n="2">Bruna il crin, bruna il sen, bruna le bende,</l>
     <l n="3">Ma d'insoliti lumi ornata il velo,</l>
     <l n="4">Non so se più s'imbruna o se più splende.</l>
     <l n="5">L'ombra in luce si cangia, in foco il gelo,</l>
     <l n="6">E di fiamme d'amor l'ombra s'accende;</l>
     <l n="7">E carolando in ciel, tremule e belle,</l>
     <l n="8">Più d'amor che di luce ardon le stelle.</l>
    </lg>
    <lg n="2">
     <l n="9">Per voi, coppia real, vien che d'intorno</l>
     <l n="10">Più la notte che 'l dì splendida avvampi,</l>
     <l n="11">Però che porta in oriente il giorno</l>
     <l n="12">Luce minor che de' vostr'occhi i lampi.</l>
     <l n="13">Non più dal Gange il sol faccia ritorno,</l>
     <l n="14">Perché rischiari più de l'aria i campi,</l>
     <l n="15">Poscia che 'l mondo illuminato in Vui,</l>
     <l n="16">Se splendea per un sol, splende per dui.</l>
    </lg>
    <lg n="3">
     <l n="17">Scenda di cielo Amor battendo l'ale,</l>
     <l n="18">Ma non quel che d'error l'anime ingombra,</l>
     <l n="19">La cui fiamma dà morte e par vitale,</l>
     <l n="20">I sensi accende e la ragione adombra;</l>
     <l n="21">Il cui diletto fuggitivo e frale</l>
     <l n="22">Vola come il suo stral, fugge com'ombra;</l>
     <l n="23">Che fa piaghe per vezzi, e fa per gioco</l>
     <l n="24">Arder nel gelo ed agghiacciar nel foco.</l>
    </lg>
    <lg n="4">
     <l n="25">Non quell'Amor ch'insidiando alletta,</l>
     <l n="26">Trattando arti soavi, arme omicide,</l>
     <l n="27">Quel che non sa scherzar se non saetta,</l>
     <l n="28">E non sa saettar, se non ancide:</l>
     <l n="29">Col dolce invita, e col veleno infetta,</l>
     <l n="30">Dà verace dolor, speranze infide,</l>
     <l n="31">E fra speme e timor, con dubbia sorte,</l>
     <l n="32">L'alme fa morir vive, e viver morte.</l>
    </lg>
    <lg n="5">
     <l n="33">Ma scenda Amor de le celesti sfere,</l>
     <l n="34">Quel che l'eterne menti a Dio congiunge,</l>
     <l n="35">A le cui gioie sempiterne e vere</l>
     <l n="36">Intelletto non poggia, occhio non giunge;</l>
     <l n="37">Quel che ravviva un cor più che nol fere,</l>
     <l n="38">E sana con lo stral più che non punge,</l>
     <l n="39">Dal cui pudico ardor traggon le genti,</l>
     <l n="40">Viè più che fiamme al cor, lume a le menti.</l>
    </lg>
    <lg n="6">
     <l n="41">Amor celeste fabricando ordisca</l>
     <l n="42">Catena in cielo adamantina e lunga,</l>
     <l n="43">E i vostri cor più che le membra unisca,</l>
     <l n="44">E duo voleri in un voler congiunga.</l>
     <l n="45">Lentar nodo sì bel non tempo ardisca,</l>
     <l n="46">Né quei che lega Amor loco disgiunga.</l>
     <l n="47">Santo amor, lunga fede e pura voglia</l>
     <l n="48">Strinser nodo sì bel: nulla lo scioglia.</l>
    </lg>
    <lg n="7">
     <l n="49">E tempo è ben che l'uno e l'altra amante,</l>
     <l n="50">Se già lagrime sparse, or frutto colga,</l>
     <l n="51">E che pietoso Amor d'alma penante,</l>
     <l n="52">A chi diede martir, gioie non tolga.</l>
     <l n="53">O come par che 'n questo e 'n quel sembiante</l>
     <l n="54">Il desio parli, e la pietà si dolga!</l>
     <l n="55">Ma da duo volti Amor vibrando i dardi,</l>
     <l n="56">Pasce l'un di sospir, l'altra di sguardi.</l>
    </lg>
    <lg n="8">
     <l n="57">Da l'amante garzon l'anima sciolta</l>
     <l n="58">Passa a la donna, ei si divide in due;</l>
     <l n="59">A la sua donna anch'ei l'anima ha tolta,</l>
     <l n="60">E s'informa ciascun d'alme non sue.</l>
     <l n="61">Egli in lei vive, ed ella, in lui rivolta,</l>
     <l n="62">Par che quasi non sia quella che fue:</l>
     <l n="63">Che quando ha di duo cori Amor la palma,</l>
     <l n="64">Cor si cangia con core, alma con alma.</l>
    </lg>
    <lg n="9">
     <l n="65">Del nostro eroe ben degnamente arriva,</l>
     <l n="66">Quasi a la sfera sua, l'anima ardente.</l>
     <l n="67">Molto gelò ne la stagione estiva,</l>
     <l n="68">Molto sudò ne la stagione algente.</l>
     <l n="69">O qual fu, quanto fea, quanto soffriva</l>
     <l n="70">Lungi da la beltà ch'ora ha presente!</l>
     <l n="71">Guerreggiò con Amor, vinse col merto:</l>
     <l n="72">Or può tanto gioir, quanto ha sofferto.</l>
    </lg>
    <lg n="10">
     <l n="73">Per piacer di sua donna al guardo altero,</l>
     <l n="74">Dov'ha l'Alba d'amor lucido albergo,</l>
     <l n="75">Quasi Marte amoroso, Amor guerriero,</l>
     <l n="76">Cinse il tenero sen con duro usbergo.</l>
     <l n="77">Sostenne il biondo crin l'elmo e 'l cimiero,</l>
     <l n="78">E lampeggiò di ferro il petto e 'l tergo.</l>
     <l n="79">Vibrava ei l'asta, ella d'Amore il dardo:</l>
     <l n="80">Feriva egli col ferro, ella col guardo.</l>
    </lg>
    <lg n="11">
     <l n="81">Talor premendo a bel destriero il dorso,</l>
     <l n="82">L'asta afferrò tra bellicoso stuolo.</l>
     <l n="83">Quegli, scotendo il crin, spumante il morso,</l>
     <l n="84">Sta calpestando impaziente il suolo;</l>
     <l n="85">S'incurva in arco, e poi spiccando il corso,</l>
     <l n="86">Se stesso avventa, qual saetta, al volo.</l>
     <l n="87">Se Filippo nel segno avvien che tocchi,</l>
     <l n="88">Imparò di colpir da duo begli occhi.</l>
    </lg>
    <lg n="12">
     <l n="89">Cercò straniero clima, e monti e valli,</l>
     <l n="90">Varcò l'Alpe, che 'n ciel par che s'asconda;</l>
     <l n="91">Vide allobrogi campi, insubri e galli,</l>
     <l n="92">Del Rodano solcò rapida l'onda.</l>
     <l n="93">Vide del forte Belga aprici i calli,</l>
     <l n="94">Fu dove corre il Ren, la Mosa inonda;</l>
     <l n="95">Solcò il Tirreno, e sparse in ogni loco,</l>
     <l n="96">Fin tra l'onda de' mari, un mar di foco.</l>
    </lg>
    <lg n="13">
     <l n="97">Mirava ei nuove genti, altri, mirando</l>
     <l n="98">Lui vagheggiante, a vagheggiar fu volto;</l>
     <l n="99">Ei nuove meraviglie iva cercando,</l>
     <l n="100">Meraviglia maggior parve il suo volto.</l>
     <l n="101">Vide nel patrio lido, indi tornando,</l>
     <l n="102">Il bel del mondo in un sol viso accolto,</l>
     <l n="103">Ché, meraviglie di crear già vago,</l>
     <l n="104">Iddio di Giulia imaginò l'imago.</l>
    </lg>
    <lg n="14">
     <l n="105">O immortali voi menti superne,</l>
     <l n="106">Fermate il corso de l'eterne rote;</l>
     <l n="107">Cercate là, tra quelle forme eterne,</l>
     <l n="108">E fra le luci erranti e fra l'immote,</l>
     <l n="109">O ne le parti più del cielo interne, </l>
     <l n="110">Quelle bellezze a noi mortali ignote;</l>
     <l n="111">Dite se là ne la magion celeste</l>
     <l n="112">Più belle son quelle bellezze o queste.</l>
    </lg>
    <lg n="15">
     <l n="113">Mirate, o cieli, il candido e 'l vermiglio,</l>
     <l n="114">Onde 'l primo orizonte orna l'aurora;</l>
     <l n="115">Poi si miri in costei la rosa e 'l giglio,</l>
     <l n="116">Onde la guancia inostra e 'l seno infiora,</l>
     <l n="117">L'ardor del labro e lo splendor del ciglio,</l>
     <l n="118">E i rai lucenti, onde la chioma indora.</l>
     <l n="119">Dite se tai colori accender suole</l>
     <l n="120">L'alba su l'orto o sul meriggio il sole.</l>
    </lg>
    <lg n="16">
     <l n="121">Ma sua beltà, che fuor si vede, è vinta</l>
     <l n="122">Da bellezza immortal, ch'entro soggiorna,</l>
     <l n="123">Ché l'alma il vel terreno onde va cinta</l>
     <l n="124">Co' raggi alluma e col suo bello adorna.</l>
     <l n="125">E come luce che dal sole è spinta</l>
     <l n="126">Si diffonde d'intorno e l'ombre aggiorna,</l>
     <l n="127">Così beltate il suo principio ha dentro,</l>
     <l n="128">E, se splende di fuor, parte dal centro.</l>
    </lg>
    <lg n="17">
     <l n="129">Sua terrena beltà molto non cura:</l>
     <l n="130">Se natura la diè, tempo la toglie;</l>
     <l n="131">Di duo begli occhi il sol tosto s'oscura,</l>
     <l n="132">Tosto del volto i fior perdon le foglie.</l>
     <l n="133">Ma Giulia sol di sottoporre ha cura</l>
     <l n="134">Il corpo a l'alma, a la ragion le voglie;</l>
     <l n="135">Fugge i beni fallaci e segue i veri,</l>
     <l n="136">E, gli affetti abbassando, alza i pensieri.</l>
    </lg>
    <lg n="18">
     <l n="137">D'alta virtù cercando aureo tesoro,</l>
     <l n="138">Il tesor di natura orna con l'arte.</l>
     <l n="139">Per ghirlanda di fior porta l'alloro,</l>
     <l n="140">Tutta è di Palla, e 'nfra le Muse ha parte.</l>
     <l n="141">Cangia, nel far non feminil lavoro,</l>
     <l n="142">Or l'ago in penna, ed or le tele in carte;</l>
     <l n="143">Fa lavoro ella in carte, altre sugli ostri,</l>
     <l n="144">L'altre spargon le fila, essa gl'inchiostri.</l>
    </lg>
    <lg n="19">
     <l n="145">O qual sembra a veder Musa novella</l>
     <l n="146">Trattar plettri latini e cetre argive!</l>
     <l n="147">Vergine, ch'egualmente e saggia e bella,</l>
     <l n="148">Quando guarda innamora, e quando scrive.</l>
     <l n="149">Di lei sparge lo sguardo e la favella</l>
     <l n="150">Or fiumi d'eloquenza, or fiamme vive,</l>
     <l n="151">E con alto saver, con dolci ardori,</l>
     <l n="152">Prende in un punto e gl'intelletti e i cori.</l>
    </lg>
    <lg n="20">
     <l n="153">D'alma e di volto il sovrumano oggetto</l>
     <l n="154">Natio del Cielo al giovinetto apparse.</l>
     <l n="155">Sentì congiunto a meraviglia affetto,</l>
     <l n="156">E lacci onde fu preso, e fiamme ond'arse.</l>
     <l n="157">Provò dolce il dolor, grave il diletto,</l>
     <l n="158">E, quanto accolse ardor, lagrime sparse.</l>
     <l n="159">Ma mentre a l'idol suo gli occhi rivolse,</l>
     <l n="160">Fiamma forse maggior diè, che non tolse.</l>
    </lg>
    <lg n="21">
     <l n="161">Crebber gl'incendi, e l'un ne l'altra or mira</l>
     <l n="162">Fiamme, del proprio bel colpe e trofei.</l>
     <l n="163">Ai sospiri de l'un l'altra sospira,</l>
     <l n="164">Ella di lui trionfa, egli di lei.</l>
     <l n="165">Dice l'un: "Se quest'alma or vive e spira,</l>
     <l n="166">Vive di spirti tuoi, se tu de' miei";</l>
     <l n="167">L'altra: "Languisci pur, languisco anch'io,</l>
     <l n="168">Ardo del foco tuo, s'ardi del mio".</l>
    </lg>
    <lg n="22">
     <l n="169">Omai, coppia gentil, giunte son l'ore</l>
     <l n="170">Che, s'altri vi disgiunse, Amor vi stringa.</l>
     <l n="171">Par che quinci il desio, quindi il timore</l>
     <l n="172">I volti or d'ostro or di pallor dipinga.</l>
     <l n="173">Ritroso il guardo e desioso il core</l>
     <l n="174">Or chiede, or niega, e quel negar lusinga.</l>
     <l n="175">Ah, che ritroso un cor, se l'altro il prega,</l>
     <l n="176">Brama forse donar, più che non nega!</l>
    </lg>
    <lg n="23">
     <l n="177">Non mai di gelosia cura mordace</l>
     <l n="178">Sparga in foco sì bel suo gelo immondo.</l>
     <l n="179">Puro amor, lunga fede, eterna pace</l>
     <l n="180">Faccia tranquillo il core, il sen fecondo.</l>
     <l n="181">Per Voi s'alzi virtù, ch'a terra or giace,</l>
     <l n="182">E nel secol del ferro indori il mondo.</l>
     <l n="183">Nascan soli da soli, e gli avi eroi,</l>
     <l n="184">Se già morir, sien immortali in voi.</l>
    </lg>
   </lg>
  </body>
 </text>
</TEI>