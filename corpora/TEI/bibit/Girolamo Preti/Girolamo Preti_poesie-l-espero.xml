<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'espero</title>
    <author>Girolamo Preti</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-l-espero</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'espero</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'espero</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O stella, o tu, che con viaggio eterno,</l>
     <l n="2">Or precorrendo l'ombra ed or la luce,</l>
     <l n="3">Or vai seguace, or messaggera al sole;</l>
     <l n="4">Tu, la cui lampa con bel giro alterno</l>
     <l n="5">Or dà fuga a le stelle, or le conduce</l>
     <l n="6">A guidar per lo ciel faci e carole;</l>
     <l n="7">Sorgi, e l'eterea mole</l>
     <l n="8">Gli eterni lumi al tuo bel lume accenda.</l>
     <l n="9">Scuoti dal crin, non rugiadose stille,</l>
     <l n="10">Ma lampi, ardor, faville,</l>
     <l n="11">Onde il giorno s'imbruni e l'ombra splenda.</l>
     <l n="12">Sia nascente la notte, il sol sepolto,</l>
     <l n="13">S'esser può notte ov'ha duo soli un volto.</l>
    </lg>
    <lg n="2">
     <l n="14">Vedrai, se cade un sol, ch'un altro spunta,</l>
     <l n="15">Sol ch'a quell'altro fa splendido oltraggio,</l>
     <l n="16">Sol, che mai non s'oscura in occidente.</l>
     <l n="17">E tu, con nuovo Sol forse congiunta,</l>
     <l n="18">A lui facendo il lucido servaggio,</l>
     <l n="19">L'altro sol lascerai, l'altro oriente.</l>
     <l n="20">Che se con face ardente</l>
     <l n="21">Ei dà lume a le stelle, oro a l'aurora,</l>
     <l n="22">Forse da questo il lume e l'oro ei prende,</l>
     <l n="23">Onde le stelle accende,</l>
     <l n="24">Inargenta la luna, e l'alba indora:</l>
     <l n="25">E se le stelle in ciel splendon per lui,</l>
     <l n="26">Forse risplende anch'ei col lume altrui.</l>
    </lg>
    <lg n="3">
     <l n="27">Splendi omai da l'occaso, e teco vegna</l>
     <l n="28">Quella che verde oliva al crin circonda,</l>
     <l n="29">Che le voglie discordi unite affrena;</l>
     <l n="30">Quella che pace agli elementi insegna,</l>
     <l n="31">Ch'unisce il foco a l'aria, e l'aria a l'onda,</l>
     <l n="32">E le sfere concordi in giro mena.</l>
     <l n="33">Ordisca aurea catena</l>
     <l n="34">De l'oro onde temprò gli strali Amore;</l>
     <l n="35">E di sodo diamante il nodo cinga,</l>
     <l n="36">Onde congiunti stringa</l>
     <l n="37">Duo cori un'alma, e duo voleri un core.</l>
     <l n="38">Né di quest'alme sia distinta alcuna,</l>
     <l n="39">L'una ne l'altra sia, l'altra ne l'una.</l>
    </lg>
    <lg n="4">
     <l n="40">Ma se d'Amor l'amazone rubella</l>
     <l n="41">Pur, guerriera crudel, pace ricusa,</l>
     <l n="42">Quasi fatta col ciglio arco ed arciera,</l>
     <l n="43">Impari Amor da l'una e l'altra stella,</l>
     <l n="44">E da Beltà, ch'è di ferir sempr'usa,</l>
     <l n="45">A saettar saettatrice altera.</l>
     <l n="46">Già lunga amante schiera</l>
     <l n="47">Ferì col guardo, incatenò col volto.</l>
     <l n="48">Lungo stuolo d'eroi mosso a l'assalto</l>
     <l n="49">Di quel cor, ch'è di smalto,</l>
     <l n="50">Fu da l'armi omicide in fuga volto:</l>
     <l n="51">Deh fera Amor chi fere, e non consenta</l>
     <l n="52">Che, s'ella accende altrui, foco non senta.</l>
    </lg>
    <lg n="5">
     <l n="53">Pur, se a corone e s'a trionfi aspira,</l>
     <l n="54">Se vuol preda di cori e strage d'alme,</l>
     <l n="55">E trofei di chi piagne e di chi langue,</l>
     <l n="56">Ah, già d'un cor può trionfar senz'ira,</l>
     <l n="57">E può, guerriera inerme, aver le palme,</l>
     <l n="58">E non è gloria il saettar l'esangue.</l>
     <l n="59">Versò nel pianto il sangue</l>
     <l n="60">L'alma fedel, cui fu saetta un guardo,</l>
     <l n="61">A' cui colpi non fu schermo o ristauro</l>
     <l n="62">A se medesmo un Lauro,</l>
     <l n="63">Del ciel securo, e non degli occhi al dardo.</l>
     <l n="64">Or, se quel Lauro a chi ferì fu segno,</l>
     <l n="65">D'incoronar la feritrice è degno.</l>
    </lg>
    <lg n="6">
     <l n="66">Ma già la guerra a la guerriera spiace,</l>
     <l n="67">E cede omai la vincitrice al vinto,</l>
     <l n="68">Egli è già men dolente, ella men dura.</l>
     <l n="69">Ai sospiri de l'un l'altra si sface,</l>
     <l n="70">Ella è dal guardo, egli è dal crine avvinto,</l>
     <l n="71">E già l'una de l'altro arde a l'arsura.</l>
     <l n="72">Ma il foco ella non cura,</l>
     <l n="73">Che si ristora del suo Lauro a l'ombra;</l>
     <l n="74">Ned ei teme l'ardor che 'n lui deriva,</l>
     <l n="75">Ché chi l'arde, il ravviva,</l>
     <l n="76">E l'aura de' sospiri il caldo sgombra:</l>
     <l n="77">Perché quando il sospir nasce di gioia,</l>
     <l n="78">ècagion di ristauro e non di noia.</l>
    </lg>
    <lg n="7">
     <l n="79">Te, gran donna, di prole il Ciel fecondi,</l>
     <l n="80">Che, per far bello il mondo, al mondo nasca,</l>
     <l n="81">E dal lignaggio tuo prenda le forme.</l>
     <l n="82">E tu gl'influssi, o Cielo, al grembo infondi,</l>
     <l n="83">Onde al suo ceppo egual germe rinasca,</l>
     <l n="84">E belle membra anima bella informe.</l>
     <l n="85">Al genitor conforme</l>
     <l n="86">Virtù rinovi di Virtù l'imago,</l>
     <l n="87">E, per lui somigliar, prenda l'idee</l>
     <l n="88">Di Minerve e d'Astree,</l>
     <l n="89">Ché d'umana vaghezza ei non è vago.</l>
     <l n="90">De' genitori i figli il bel diviso,</l>
     <l n="91">L'uno assembrino a l'alma, e l'altra al viso.</l>
    </lg>
    <lg n="8">
     <l n="92">Già con aurea facella</l>
     <l n="93">Espero indora de la notte il velo,</l>
     <l n="94">E, per far più lucente i suoi viaggi,</l>
     <l n="95">Vorrebbe il foco e i raggi</l>
     <l n="96">Onde va coronato il sole in cielo;</l>
     <l n="97">Ma quel foco ai duo sposi omai vien meno,</l>
     <l n="98">Ch'ella il tragge negli occhi, egli nel seno.</l>
    </lg>
   </lg>
  </body>
 </text>
</TEI>