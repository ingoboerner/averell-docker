<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Oronta di Cipro</title>
    <author>Girolamo Preti</author>
   </titleStmt>
   <extent>
    <measure unit="stanza">40</measure>
    <measure unit="line">320</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-oronta-di-cipro</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Oronta di Cipro</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Oronta di Cipro</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che di Cipro il glorioso regno,</l>
     <l n="2">Spesso vittorioso, alfin fu vinto,</l>
     <l n="3">E l'ardor de le fiamme e de lo sdegno</l>
     <l n="4">Non cessò mai, se non dal sangue estinto;</l>
     <l n="5">E poi ch'ebbe il furor de' Traci indegno</l>
     <l n="6">Chi dal ferro campò col ferro avvinto,</l>
     <l n="7">E per tutto fur membra e mura sparte,</l>
     <l n="8">Fatto il regno d'Amor campo di Marte;</l>
    </lg>
    <lg n="2">
     <l n="9">Mustaffo, il vincitor, pur d'ira avvampa,</l>
     <l n="10">Perch'altri a l'ira sua schermo non faccia.</l>
     <l n="11">Possiede il campo, e pur le squadre accampa,</l>
     <l n="12">E fra gli uccisi ancor morte minaccia.</l>
     <l n="13">L'orme nel sangue orribilmente stampa,</l>
     <l n="14">E, per sangue versar, corpi procaccia;</l>
     <l n="15">E par si dolga di contraria sorte,</l>
     <l n="16">Perch'altri col morir sia tolto a morte.</l>
    </lg>
    <lg n="3">
     <l n="17">Le mura no, ma le ruine assalta</l>
     <l n="18">Di sangue il predator stillante e lordo.</l>
     <l n="19">Muove i sassi e le travi; or sale, or salta,</l>
     <l n="20">Come dianzi di sangue, or d'oro ingordo.</l>
     <l n="21">L'altezze abbassa, e le bassezze esalta,</l>
     <l n="22">Ai danni è cieco, a le preghiere è sordo;</l>
     <l n="23">E fra mosse ruine e rotte mura</l>
     <l n="24">Pur le membra insepolte han sepoltura.</l>
    </lg>
    <lg n="4">
     <l n="25">Sorge tempio sublime, in cui si serra</l>
     <l n="26">Stuol di fedeli, ove timor guidollo.</l>
     <l n="27">Giunge il nemico, e fa strage, non guerra,</l>
     <l n="28">Ch'altri adoprano il ferro, ed altri il collo.</l>
     <l n="29">La mole, al ciel vicina, or cade a terra,</l>
     <l n="30">Ch'al tetto ha il foco, ed a le mura ha il crollo.</l>
     <l n="31">Quivi l'ucciso e l'uccisor vien colto,</l>
     <l n="32">E chi dà morte altrui, vivo è sepolto.</l>
    </lg>
    <lg n="5">
     <l n="33">Il duce, or ch'altro a crudeltà non resta,</l>
     <l n="34">Nel vinto duce incrudelir s'ingegna:</l>
     <l n="35">Affissa a un tronco ha l'onorata testa,</l>
     <l n="36">Di morte empio trofeo, barbara insegna,</l>
     <l n="37">E le membra col piè preme e calpesta,</l>
     <l n="38">E col lacero busto anco si sdegna.</l>
     <l n="39">Poscia di qua, di là porta girando</l>
     <l n="40">Col guardo il lampo, e 'l fulmine col brando.</l>
    </lg>
    <lg n="6">
     <l n="41">Così talor Megera orrida in vista</l>
     <l n="42">Il sanguigno flagello inalza e gira,</l>
     <l n="43">Quando squadra pugnando a squadra è mista</l>
     <l n="44">E quinci e quindi avvampa il ferro e l'ira.</l>
     <l n="45">Ella, che glorie infra le morti acquista,</l>
     <l n="46">Forza a le destre e sdegno a l'alme inspira,</l>
     <l n="47">E le campagne fa, crinita d'angue,</l>
     <l n="48">Biancheggiar d'ossa, e rosseggiar di sangue.</l>
    </lg>
    <lg n="7">
     <l n="49">Vittorioso il grido intorno suona,</l>
     <l n="50">E rispondon vittoria e monti e valli,</l>
     <l n="51">E con festivo ardor lampeggia e tuona</l>
     <l n="52">Il rimbombo de' concavi metalli.</l>
     <l n="53">Braman guerra però, più che corona,</l>
     <l n="54">A la voce, al nitrir, genti e cavalli,</l>
     <l n="55">E di sonore trombe orrido carme</l>
     <l n="56">Sembra gridar, più che vittoria: A l'arme!</l>
    </lg>
    <lg n="8">
     <l n="57">Ma la notte sorgendo in oriente</l>
     <l n="58">Gli animi acqueta e le campagne adombra.</l>
     <l n="59">Splendon fiamme festive, e pompa ardente</l>
     <l n="60">De le tenebre il fosco intorno sgombra.</l>
     <l n="61">Qui girevole è il foco, e là sorgente</l>
     <l n="62">Va sibilando al cielo, e squarcia l'ombra;</l>
     <l n="63">E sembra, in avventar lampi e fiammelle,</l>
     <l n="64">La terra al ciel somministrar le stelle.</l>
    </lg>
    <lg n="9">
     <l n="65">Già dal notturno oriental soggiorno</l>
     <l n="66">Coronata di luce esce l'Aurora,</l>
     <l n="67">Che, assisa in carro di piropi adorno,</l>
     <l n="68">Lo ciel prima inargenta e poscia indora.</l>
     <l n="69">E la stella d'Amor, nunzia del giorno,</l>
     <l n="70">Suo splendor di pietà tinge e scolora;</l>
     <l n="71">Ch'oppresso il regno suo scorge, e stillanti</l>
     <l n="72">Versa dal ciel le sue rugiade in pianti.</l>
    </lg>
    <lg n="10">
     <l n="73">Genti a l'opre richiama e navi al lido</l>
     <l n="74">Di mattutine trombe il rauco suono,</l>
     <l n="75">Ché, pria che giunga di vittoria il grido</l>
     <l n="76">Al gran monarca che 'n Bizanzio ha il trono,</l>
     <l n="77">Vuol Mustaffo mandar, nunzio più fido,</l>
     <l n="78">A lui di Cipro le rapine in dono;</l>
     <l n="79">E vuol che de la Fama ancor le penne</l>
     <l n="80">Precorra il volo de l'alate antenne.</l>
    </lg>
    <lg n="11">
     <l n="81">Muovon le turbe al mar veloci, e gravi</l>
     <l n="82">Di metalli e di gemme e d'ostro e d'oro,</l>
     <l n="83">E traggon prede a caricar le navi</l>
     <l n="84">Di materia superbe e di lavoro.</l>
     <l n="85">S'inchinar l'onde, e le robuste travi</l>
     <l n="86">Sotto il peso anelar d'ampio tesoro;</l>
     <l n="87">E par che insuperbisca e l'onda e 'l legno,</l>
     <l n="88">Che porta accolto in breve giro un regno.</l>
    </lg>
    <lg n="12">
     <l n="89">Di fanciulli e di donne al lido è spinta</l>
     <l n="90">Prigioniera beltà, turba innocente,</l>
     <l n="91">Che, con laccio crudel le mani avvinta,</l>
     <l n="92">Lega con gli occhi al vincitor la mente;</l>
     <l n="93">Onde in un punto e vincitrice e vinta,</l>
     <l n="94">Fa de' propri dolori altrui dolente.</l>
     <l n="95">Così Marte ed Amore han doppie palme:</l>
     <l n="96">Trionfa altri de' corpi, altri de l'alme.</l>
    </lg>
    <lg n="13">
     <l n="97">Svelle il nocchier da l'arenosa sponda</l>
     <l n="98">De l'ancora tenace il dente torto.</l>
     <l n="99">Gonfia il seno a le vele aura seconda,</l>
     <l n="100">Che, tranquillando il mar, spira da l'orto.</l>
     <l n="101">Rompono i gridi l'aria, i remi l'onda,</l>
     <l n="102">Volano i legni, e s'allontana il porto.</l>
     <l n="103">Vedi rotto spumar solco d'argento,</l>
     <l n="104">Né sai qual voli più, la nave o 'l vento.</l>
    </lg>
    <lg n="14">
     <l n="105">Lungo il lido le madri ivano erranti</l>
     <l n="106">Sciogliendo i crini e lacerando i volti,</l>
     <l n="107">E miravan per l'alto andar volanti</l>
     <l n="108">Co' figli incatenati i legni sciolti.</l>
     <l n="109">Vanno a l'aria le strida, a l'onde i pianti,</l>
     <l n="110">Chiamando i cari pegni in fuga volti:</l>
     <l n="111">Stendon le mani al mar, lasciano il suolo,</l>
     <l n="112">Quasi voglian seguir le vele a volo.</l>
    </lg>
    <lg n="15">
     <l n="113">E 'n forse stanno, or se bramar si deggia</l>
     <l n="114">oro placido il mar, secondi i venti,</l>
     <l n="115">E fra sdegno e pietà la mente ondeggia,</l>
     <l n="116">E non sa ciò che voglia, o che paventi;</l>
     <l n="117">Ché fian, giunti in Bizanzio, ignobil greggia,</l>
     <l n="118">Destinate a lascivia impure genti,</l>
     <l n="119">Servendo a lui che, re d'imperi immensi,</l>
     <l n="120">Signoreggiando al mondo, è servo ai sensi.</l>
    </lg>
    <lg n="16">
     <l n="121">Quindi in materno affetto empio si desta</l>
     <l n="122">Crudo pensier, ma in crudeltà pietoso.</l>
     <l n="123">Bramano ai danni lor turbo e tempesta,</l>
     <l n="124">Minaccevole il cielo, il mar cruccioso,</l>
     <l n="125">Fiero ogni vento, ed ogni stella infesta,</l>
     <l n="126">Sepolti i legni in vasto campo ondoso.</l>
     <l n="127">Poi sì crudo pensier fugge dal core,</l>
     <l n="128">Che se 'l detta ragione, il vieta amore.</l>
    </lg>
    <lg n="17">
     <l n="129">Iva intanto fra l'altre, il mar solcando,</l>
     <l n="130">Nave che più l'antenne estolle in alto;</l>
     <l n="131">D'oro è l'eccelsa poppa e, fiammeggiando,</l>
     <l n="132">L'oro lampeggia infra 'l ceruleo smalto.</l>
     <l n="133">Vergine è quivi, in duro esiglio errando,</l>
     <l n="134">Sanguinoso trofeo di crudo assalto,</l>
     <l n="135">Che per rapirla i Traci arditi e forti</l>
     <l n="136">Una vita comprar con mille morti.</l>
    </lg>
    <lg n="18">
     <l n="137">Oronta era costei, del gran lignaggio</l>
     <l n="138">Ch'ebbe un tempo di Cipro il grande impero.</l>
     <l n="139">Aggiunse ella però con nuovo raggio</l>
     <l n="140">A l'antico splendor lume più vero.</l>
     <l n="141">Avvanzò gli anni e 'l sesso animo saggio,</l>
     <l n="142">Più di virtù che di sua stirpe altero.</l>
     <l n="143">Fu spirto eccelso in belle membra accolto,</l>
     <l n="144">E contese in beltà l'alma col volto.</l>
    </lg>
    <lg n="19">
     <l n="145">Non così bella mai la Dea di Gnido</l>
     <l n="146">In su la conca d'or solcò l'Egeo;</l>
     <l n="147">Né quella mai, che col Troiano infido</l>
     <l n="148">Sciolse i legni e la fé dal porto acheo,</l>
     <l n="149">Sì bella apparve a l'infelice lido</l>
     <l n="150">Ove il grande Ilione arse e cadeo,</l>
     <l n="151">Come costei, che ne' begli occhi serra</l>
     <l n="152">Foco ond'avrebbe un mondo incendio e guerra.</l>
    </lg>
    <lg n="20">
     <l n="153">Quivi d'alta beltà Natura accoglie</l>
     <l n="154">Sovra l'uso mortal forme divine,</l>
     <l n="155">Che chiude i cieli in un bel volto, e toglie</l>
     <l n="156">A l'aurora il color tra rose e brine;</l>
     <l n="157">Divide il sole in duo bei lumi e scioglie,</l>
     <l n="158">Quasi raggi del sole, a l'aura il crine.</l>
     <l n="159">E, se lice pur dir ciò che parea,</l>
     <l n="160">Men bella fu de la Beltà l'idea.</l>
    </lg>
    <lg n="21">
     <l n="161">Piangon l'egre compagne; ella pur serba</l>
     <l n="162">Fra le piogge de' pianti asciutto il ciglio,</l>
     <l n="163">E non degna inchinar l'alma superba</l>
     <l n="164">A sparger prieghi, a paventar periglio.</l>
     <l n="165">Sdegnosa in atto, e nel bel volto acerba,</l>
     <l n="166">Fra sé volge animoso alto consiglio.</l>
     <l n="167">Ma non risponde in sì grand'opra immensa</l>
     <l n="168">Quel che mostra nel volto a quel che pensa.</l>
    </lg>
    <lg n="22">
     <l n="169">Poi feroce ragiona: "I nostri in campo</l>
     <l n="170">Versaro il sangue, e noi versiamo il pianto.</l>
     <l n="171">Gloriosi moriro, ed altro scampo</l>
     <l n="172">Non fu per noi, che morir loro a canto.</l>
     <l n="173">Ma il morir non si toglie. Io dentro avvampo</l>
     <l n="174">D'alto spirto, cred'io, celeste e santo,</l>
     <l n="175">Che l'alma al ciel con queste voci invita:</l>
     <l n="176">Chi la morte fuggì, fugga la vita".</l>
    </lg>
    <lg n="23">
     <l n="177">Loco è de l'alta nave al cupo fondo,</l>
     <l n="178">Ch'ha di foco e di guerra empi stormenti,</l>
     <l n="179">Zolfo e polve, ond'avvampi il sen profondo</l>
     <l n="180">De' tonanti talor metalli ardenti,</l>
     <l n="181">E de' piombi e de' bronzi il grave pondo,</l>
     <l n="182">Di cui per aria i globi il foco avventi,</l>
     <l n="183">Onde miran sovente i salsi regni</l>
     <l n="184">Or fulminati, or fulminanti i legni.</l>
    </lg>
    <lg n="24">
     <l n="185">La magnanima donna il tempo, il loco</l>
     <l n="186">Quivi scorge opportuni ad alta impresa.</l>
     <l n="187">L'ira avvampa nel cor, negli occhi il foco,</l>
     <l n="188">Or è tutta di ghiaccio, or tutta accesa:</l>
     <l n="189">"Dunque i Traci, dicea, trionfo e gioco</l>
     <l n="190">Avran d'Oronta incatenata e presa?</l>
     <l n="191">Ah, non ancor la libertà m'han tolta,</l>
     <l n="192">Che se 'l corpo legar, l'anima è sciolta.</l>
    </lg>
    <lg n="25">
     <l n="193">Ecco in rinchiuso loco aperto il varco</l>
     <l n="194">Che 'nfra catene a libertà mi renda.</l>
     <l n="195">Qui resti de le membra il grave incarco,</l>
     <l n="196">L'alma il suo volo al ciel libero prenda.</l>
     <l n="197">Non fia ch'Amor per me trionfi, o l'arco</l>
     <l n="198">Contra i barbari cori impuro tenda.</l>
     <l n="199">Ah, ceda Amor de l'onestate al zelo:</l>
     <l n="200">Spenga il foco d'Amor foco del Cielo.</l>
    </lg>
    <lg n="26">
     <l n="201">Io foco, io fiamme accenderò mortali,</l>
     <l n="202">Onde restin d'Amor gl'incendi estinti.</l>
     <l n="203">Saranno i servi in vita, in morte eguali,</l>
     <l n="204">Trionferan de' vincitori i vinti.</l>
     <l n="205">Avran fine i lor vanti e i nostri mali,</l>
     <l n="206">E sarem, pria ch'al lido, a morte spinti.</l>
     <l n="207">Fiamme, o voi da cui spero aver la palma,</l>
     <l n="208">A voi do queste membra, al Ciel quest'alma".</l>
    </lg>
    <lg n="27">
     <l n="209">Disse; e la destra alzando accesa face</l>
     <l n="210">In atto di vibrar, quasi l'avventa;</l>
     <l n="211">Poi trema il cor, timidamente audace,</l>
     <l n="212">E del primiero ardir par che si penta.</l>
     <l n="213">Or avvampa or agghiaccia, or geme or tace:</l>
     <l n="214">Mille volte in un punto osa e paventa.</l>
     <l n="215">Alfin disse: "Io pur temo?io vivo ancora?</l>
     <l n="216">Ah, chi teme il morir degno è che mora!"</l>
    </lg>
    <lg n="28">
     <l n="217">Vibra l'ardente fiamma, e in un momento</l>
     <l n="218">Sulfurea polve il mortal foco apprende.</l>
     <l n="219">Rimbomba il cavo legno, e cento e cento</l>
     <l n="220">Tuoni assordano l'aria, e voci orrende.</l>
     <l n="221">Non dà tempo la morte a lo spavento,</l>
     <l n="222">E 'l foco ognun, pria che sgomenti, offende.</l>
     <l n="223">Per l'aria, ov'altri è morto, ov'altri langue,</l>
     <l n="224">Vola in nuvole il fumo, in pioggia il sangue.</l>
    </lg>
    <lg n="29">
     <l n="225">La vergine, che prima il foco accese,</l>
     <l n="226">Prima fu da le fiamme anco percossa,</l>
     <l n="227">E fra spezzati legni e travi accese</l>
     <l n="228">Da mille parti è lacerata e scossa.</l>
     <l n="229">E l'impeto crudel di mille offese</l>
     <l n="230">Squarcia il sen, tronca il busto e sparge l'ossa.</l>
     <l n="231">Sbranata ed arsa, e in un momento absorta,</l>
     <l n="232">Pria che s'accorga del morire, è morta.</l>
    </lg>
    <lg n="30">
     <l n="233">O genti, o voi che fra le carte e i marmi</l>
     <l n="234">Meraviglie d'eroi cercando andate;</l>
     <l n="235">E voi, ch'illustri esempi in pace o in armi</l>
     <l n="236">Ite sacrando a la futura etate;</l>
     <l n="237">Qui fermando il pensier, gli studi e i carmi,</l>
     <l n="238">Ad eternar costei la mente alzate:</l>
     <l n="239">Che voi gloria d'ingegni, ella d'eroi,</l>
     <l n="240">In Oronta vivrete, Oronta in voi.</l>
    </lg>
    <lg n="31">
     <l n="241">Scoppia il foco, e spezzando antenne e sarte,</l>
     <l n="242">D'un legno ha cento legni in aria sparsi.</l>
     <l n="243">Squarcia i corpi, e le membra incide e parte;</l>
     <l n="244">Volano i corpi o lacerati od arsi.</l>
     <l n="245">Vedi confusi in questa e 'n quella parte</l>
     <l n="246">Le fiamme, i tronchi, i busti ardendo alzarsi;</l>
     <l n="247">E la gente, ch'or sale or d'alto piomba,</l>
     <l n="248">Ha la morte nel foco, in mar la tomba.</l>
    </lg>
    <lg n="32">
     <l n="249">Mongibello così d'atre caverne</l>
     <l n="250">Suol fulminando aprir folgori e lampi,</l>
     <l n="251">E spirar zolfo da le vene interne</l>
     <l n="252">De l'arso monte, e far che l'aria avvampi:</l>
     <l n="253">Volano i sassi al ciel da l'ombre eterne,</l>
     <l n="254">Nembo d'ardente arena inonda i campi,</l>
     <l n="255">E mentre il fumo e 'l foco il cielo ingombra,</l>
     <l n="256">Non sai qual sia maggior, la luce o l'ombra.</l>
    </lg>
    <lg n="33">
     <l n="257">Fanno i venti e le fiamme empia congiura,</l>
     <l n="258">Recando a l'altre navi egual fortuna.</l>
     <l n="259">Sparge da mille parti Austro l'arsura,</l>
     <l n="260">E mille incendi in un incendio aduna.</l>
     <l n="261">Sorge vampa stridente e nebbia oscura,</l>
     <l n="262">Per cui fiammeggian l'onde e 'l ciel s'imbruna.</l>
     <l n="263">Sembianza ha quell'ardor d'ardore eterno,</l>
     <l n="264">L'aria d'atra fornace, il mar d'Inferno.</l>
    </lg>
    <lg n="34">
     <l n="265">Muoion le genti, e per fuggir la morte,</l>
     <l n="266">Altri corre, altri gira, altri s'asconde;</l>
     <l n="267">Ma già miran le fiamme intorno sorte</l>
     <l n="268">Occupar poppe e prore, antenne e sponde.</l>
     <l n="269">Quindi sen vanno a prevenir la sorte:</l>
     <l n="270">Altri s'avventa al foco, ed altri a l'onde,</l>
     <l n="271">Ché, non restando omai fuga o speranza,</l>
     <l n="272">Per iscampo al morir, sol morte avvanza.</l>
    </lg>
    <lg n="35">
     <l n="273">Vanno intanto per l'onde errando a nuoto</l>
     <l n="274">Archi, scudi, bandiere, aste e celate.</l>
     <l n="275">Un corpo semivivo, un altro immoto</l>
     <l n="276">Vedi con membra errar tronche o piagate:</l>
     <l n="277">Qui con diverso busto un capo ignoto,</l>
     <l n="278">Là con divise teste ossa spezzate.</l>
     <l n="279">Altri vomita il sangue e l'onda beve,</l>
     <l n="280">Altri, in dar vita altrui, morte riceve.</l>
    </lg>
    <lg n="36">
     <l n="281">Fluttuando per l'onde ivan disperse</l>
     <l n="282">Tolte dal foco al predator le prede.</l>
     <l n="283">Le ricchezze di Cipro arse o sommerse,</l>
     <l n="284">Possedute da un regno, il mar possiede.</l>
     <l n="285">Le travi ardenti e d'atro sangue asperse</l>
     <l n="286">Portan foco, ch'a l'onde ancor non cede;</l>
     <l n="287">Rosseggia il flutto e spaventoso inonda,</l>
     <l n="288">Misti ai morti i mal vivi, il sangue a l'onda.</l>
    </lg>
    <lg n="37">
     <l n="289">Di Cipro intanto in su l'arene estreme</l>
     <l n="290">Han le madri a le fiamme intenti i lumi.</l>
     <l n="291">Odono il mar che tuona, il ciel che freme,</l>
     <l n="292">Miran per l'onda i lampi, in aria i fumi.</l>
     <l n="293">Quel foco agghiaccia in mille cor la speme,</l>
     <l n="294">Quel foco trae da mille luci i fiumi,</l>
     <l n="295">E lamenti e sospir mandan le rive</l>
     <l n="296">Da chi morto è dal duolo a chi non vive.</l>
    </lg>
    <lg n="38">
     <l n="297">Riporta il flutto a le paterne arene</l>
     <l n="298">E cadaveri tronchi e membra sparse.</l>
     <l n="299">Corre ogni madre (ah, non più madre!) e tiene</l>
     <l n="300">In sen le membra isconosciute ed arse.</l>
     <l n="301">Crebbero i pianti e s'inasprir le pene,</l>
     <l n="302">E ciascuna in sospir l'anima sparse;</l>
     <l n="303">Colpa del mar, che lor di nuovo offende:</l>
     <l n="304">Quei che tolse già vivi, or morti rende.</l>
    </lg>
    <lg n="39">
     <l n="305">Ma fan nobile invidia i morti ai vivi,</l>
     <l n="306">A cui la vita, appo tal morte, è vile:</l>
     <l n="307">Gli uni liberi son, gli altri cattivi,</l>
     <l n="308">Destinati a servir turba servile.</l>
     <l n="309">Quegli di vita amica sorte ha privi,</l>
     <l n="310">Per loro anco privar d'oltraggio ostile;</l>
     <l n="311">Ognun fra questi ha se medesmo a noia,</l>
     <l n="312">Mille morti aspettando anzi che muoia.</l>
    </lg>
    <lg n="40">
     <l n="313">Tal fu d'Oronta il memorabil caso,</l>
     <l n="314">Di cui più nobil Musa e canti e scriva,</l>
     <l n="315">E sparga il nome da l'estremo occaso</l>
     <l n="316">Dovunque il sole illuminando arriva.</l>
     <l n="317">E sì sublime esempio altrui rimaso,</l>
     <l n="318">Se fu spento nel foco, in carte viva;</l>
     <l n="319">Ch'io, volgendo nel cor fatto sì raro,</l>
     <l n="320">Più d'ammirar che di cantarlo imparo.</l>
    </lg>
   </lg>
  </body>
 </text>
</TEI>