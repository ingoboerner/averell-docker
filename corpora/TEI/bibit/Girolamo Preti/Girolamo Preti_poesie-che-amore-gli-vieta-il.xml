<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Che Amore gli vieta il poetare.</title>
    <author>Girolamo Preti</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-che-amore-gli-vieta-il</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Che Amore gli vieta il poetare.</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Che Amore gli vieta il poetare.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Morendo io vivo in amoroso impaccio,</l>
     <l n="2">E mentre langue il cor, langue lo stile.</l>
     <l n="3">S'io canto o scrivo, oimè, donna gentile</l>
     <l n="4">Fa roco il canto, e vacillante il braccio.</l>
    </lg>
    <lg n="2">
     <l n="5">Ne l'alma ho il foco e ne la lingua il ghiaccio,</l>
     <l n="6">E mia cetra, se piacque, or fatta è vile.</l>
     <l n="7">S'alzò l'ingegno ardito, or giace umile,</l>
     <l n="8">Se scherzando cantai, piangendo or taccio.</l>
    </lg>
    <lg n="3">
     <l n="9">Vorrei ben io ne' carmi alta memoria,</l>
     <l n="10">Folchi, lasciar de' miei mal cauti amori,</l>
     <l n="11">A la futura età tragica istoria;</l>
    </lg>
    <lg n="4">
     <l n="12">Ma se la mia nemica e i miei dolori</l>
     <l n="13">Voglion pur di mia morte empia vittoria,</l>
     <l n="14">Avrò, lasso, i cipressi, ella gli allori.</l>
    </lg>
   </lg>
  </body>
 </text>
</TEI>