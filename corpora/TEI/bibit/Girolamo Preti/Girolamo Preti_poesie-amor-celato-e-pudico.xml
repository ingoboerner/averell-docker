<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - Amor celato e pudico</title>
    <author>Girolamo Preti</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-amor-celato-e-pudico</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - Amor celato e pudico</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - Amor celato e pudico</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, quel foco ond'io tacito avvampo</l>
     <l n="2">Omai fatto è sì grave e sì possente,</l>
     <l n="3">Che, s'io 'l celo, è miracolo di fede.</l>
     <l n="4">Io moro, e pur chi n'è cagion nol vede;</l>
     <l n="5">Né mi muovo a cercar ristoro o scampo,</l>
     <l n="6">Ché volontario mal meno si sente.</l>
     <l n="7">La mia fiamma è cocente,</l>
     <l n="8">Quanto efficace è l'esca onde deriva;</l>
     <l n="9">E nudrita di duol più che di speme,</l>
     <l n="10">è giunta a l'ore estreme,</l>
     <l n="11">E vicina al morir, sempre è più viva.</l>
     <l n="12">E s'io non dico altrui mia dura sorte,</l>
     <l n="13">Qual sia la vita mia dirà la morte.</l>
    </lg>
    <lg n="2">
     <l n="14">Ardo, e taccio il mio mal, perch'io pavento</l>
     <l n="15">Che, s'io scopro l'ardor ch'entro mi sface,</l>
     <l n="16">Foco di sdegno, e non d'amore accenda.</l>
     <l n="17">Io temo, io temo, Amor, che non offenda</l>
     <l n="18">Più colei che me stesso il mio tormento,</l>
     <l n="19">Ché di piacer a me forse le spiace;</l>
     <l n="20">Ond'io sostegno in pace </l>
     <l n="21">La guerra che mi fanno i miei pensieri.</l>
     <l n="22">E s'io tento formar prieghi o parole,</l>
     <l n="23">Fede e timor non vuole</l>
     <l n="24">Ch'io procuri salute o ch'io la speri.</l>
     <l n="25">Moro senza scoprir qual son, qual fui,</l>
     <l n="26">E non fuggo il morir, ma l'ira altrui.</l>
    </lg>
    <lg n="3">
     <l n="27">Ma se a colei, com'è, non fosse ignoto</l>
     <l n="28">Il mio pensier, d'impurità nemico,</l>
     <l n="29">S'accenderebbe di pietà, non d'ira.</l>
     <l n="30">Perch'io non amo in lei quel ch'altri ammira,</l>
     <l n="31">E l'ardor che m'incende a pochi è noto,</l>
     <l n="32">Ardor santo e celeste, ardor pudico.</l>
     <l n="33">Arda in foco impudico</l>
     <l n="34">Per terrena beltà volgare amante,</l>
     <l n="35">Ch'io, con gli occhi de l'alma a lei rivolto,</l>
     <l n="36">Mirando altro che 'l volto,</l>
     <l n="37">Amo quel che non vede il volgo errante.</l>
     <l n="38">Onde a guisa d'un raggio è il foco mio</l>
     <l n="39">Di quel ch'arde lassù gli angioli in Dio.</l>
    </lg>
    <lg n="4">
     <l n="40">Veggio, quando a mirar costei m'affiso,</l>
     <l n="41">Ch'un raggio in lei di deità risplende,</l>
     <l n="42">E la men bella parte è la mortale:</l>
     <l n="43">Quinci il pensiero a Dio spiegando l'ale,</l>
     <l n="44">Da un bel volto s'inalza al Paradiso,</l>
     <l n="45">E meraviglie altrui segrete intende;</l>
     <l n="46">Quindi l'anima apprende</l>
     <l n="47">Vincer gli affetti e trionfar de' sensi.</l>
     <l n="48">E chi sta in forse pur, s'abbia in me loco</l>
     <l n="49">D'amor terreno il foco,</l>
     <l n="50">Miri colei che n'è cagione, e 'l pensi:</l>
     <l n="51">E vedrà che destar non puote Amore</l>
     <l n="52">Da insolita beltà solito ardore.</l>
    </lg>
    <lg n="5">
     <l n="53">Pur nel silenzio i miei pensieri ascondo;</l>
     <l n="54">Vivo penando, e 'n lagrimar mi sfaccio,</l>
     <l n="55">E moro a le speranze, al duol rinasco.</l>
     <l n="56">Sol di pensieri e di sospir mi pasco;</l>
     <l n="57">E serbando il mio duol chiuso e profondo,</l>
     <l n="58">Dentro son tutto foco, e fuori un ghiaccio.</l>
     <l n="59">Vorrei parlar, ma taccio,</l>
     <l n="60">Perch'io non so ben dir quel ch'i' vorrei.</l>
     <l n="61">Quand'io son lungi ardisco, appresso i' tremo,</l>
     <l n="62">Or fuggo, or torno, or temo,</l>
     <l n="63">E son morto in me stesso e vivo in lei;</l>
     <l n="64">E divisa da me l'anima mia</l>
     <l n="65">Per seguitar altrui, se stessa oblia.</l>
    </lg>
    <lg n="6">
     <l n="66">Canzone, oh se colei</l>
     <l n="67">Giammai s'accorge che di lei tu canti,</l>
     <l n="68">Benedetto quel dì ch'io ti dettai.</l>
     <l n="69">E voi, Donna, oh se mai</l>
     <l n="70">Vorrete pur ch'io cangi in versi i pianti,</l>
     <l n="71">Dopo morte vivremo ambiduo noi,</l>
     <l n="72">Voi ne' miei carmi, e la mia Musa in voi.</l>
    </lg>
   </lg>
  </body>
 </text>
</TEI>