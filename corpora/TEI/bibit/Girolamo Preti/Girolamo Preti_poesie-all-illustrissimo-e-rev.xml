<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - All'Illustrissimo e Reverendissimo Signore, il Sig. Cardinal Carlo Emanuel Pio Panegirico</title>
    <author>Girolamo Preti</author>
   </titleStmt>
   <extent>
    <measure unit="stanza">20</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-all-illustrissimo-e-rev</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - All'Illustrissimo e Reverendissimo Signore, il Sig. Cardinal Carlo Emanuel Pio Panegirico</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - All'Illustrissimo e Reverendissimo Signore, il Sig. Cardinal Carlo Emanuel Pio Panegirico</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gran Carlo, a contemplarvi il pensier volsi,</l>
     <l n="2">Ed ora a voi lodar volgo l'ingegno,</l>
     <l n="3">Perché di ciò che ne la mente accolsi,</l>
     <l n="4">Fora il tacer, più che 'l mio stile, indegno.</l>
     <l n="5">E se colà dove mirai non colsi,</l>
     <l n="6">Troppo infermo son io, tropp'alto è 'l segno.</l>
     <l n="7">Io da voi nulla bramo e nulla spero,</l>
     <l n="8">Né mi spinge a lodarvi altro che 'l vero.</l>
    </lg>
    <lg n="2">
     <l n="9">Non vi dolga, Signor, che se voi fate</l>
     <l n="10">Opre degne d'istoria, altri le scriva.</l>
     <l n="11">Di voi memoria a la futura etate,</l>
     <l n="12">Se non per voi, sol per l'esempio viva.</l>
     <l n="13">E se la lode mia forse sdegnate,</l>
     <l n="14">Al vostro oprar più ch'al mio dir s'ascriva.</l>
     <l n="15">Quelle virtù ch'io amo e lodo in Vui,</l>
     <l n="16">Amerei, loderei, poste in altrui.</l>
    </lg>
    <lg n="3">
     <l n="17">A me colà, dove il gran Tebro inonda,</l>
     <l n="18">Messaggera di voi la Fama giunse.</l>
     <l n="19">Bramai veder se 'l vero a lei risponda,</l>
     <l n="20">E di voi, pur ignoto, amor mi punse.</l>
     <l n="21">Venni, vidi, trovai che 'l merto abbonda,</l>
     <l n="22">E che molto ella tacque, e nulla aggiunse;</l>
     <l n="23">Anzi, bugiarda ne' silenzi suoi,</l>
     <l n="24">Ella è prodiga agli altri, avara a voi.</l>
    </lg>
    <lg n="4">
     <l n="25">Imaginando io figurai gran cose,</l>
     <l n="26">Ma poi veggendo io le trovai più grandi.</l>
     <l n="27">O Cielo, o tu, cui Providenza ascose</l>
     <l n="28">Sì gran tesori in lui, sì memorandi,</l>
     <l n="29">Come tante in un sol grazie ripose,</l>
     <l n="30">Che fra mille talor dividi e spandi?</l>
     <l n="31">O Dio, com'altamente in lui s'aduna</l>
     <l n="32">Pregio d'alma, di corpo e di fortuna!</l>
    </lg>
    <lg n="5">
     <l n="33">Su la sponda del Po, Signor, sorgeste</l>
     <l n="34">D'antichissimo ceppo altero germe.</l>
     <l n="35">Fra le serie degli avi, altri n'aveste</l>
     <l n="36">Famosi in arme, altri fu grande inerme.</l>
     <l n="37">Ma del gran sangue in voi, quando nasceste,</l>
     <l n="38">Fur le mete a l'onor prefisse e ferme,</l>
     <l n="39">Perché nel meritar glorie ed onori</l>
     <l n="40">Furo i vostri maggior di voi minori.</l>
    </lg>
    <lg n="6">
     <l n="41">Lo splendor de la stirpe è un dono vile</l>
     <l n="42">Del caso, ch'agl'indegni è spesso amico.</l>
     <l n="43">Quella che d'altrui nasce è gloria umile,</l>
     <l n="44">Ignobil nobiltà, tesor mendico.</l>
     <l n="45">Voi giungete, di voi solo simile,</l>
     <l n="46">Novella gloria al gran lignaggio antico:</l>
     <l n="47">La palma infra le stelle al sol si deve,</l>
     <l n="48">Perché dà luce altrui, non la riceve.</l>
    </lg>
    <lg n="7">
     <l n="49">Di paterne ricchezze ampio tesoro</l>
     <l n="50">Non la Fortuna, ma lo Ciel vi diede,</l>
     <l n="51">Perch'ella, cieca al dispensar de l'oro,</l>
     <l n="52">Ora il merito avvanza, ora nol vede.</l>
     <l n="53">Siete in gran facoltà maggior di loro,</l>
     <l n="54">E i vostri beni il vostro merto eccede,</l>
     <l n="55">E non si mostra il generoso core</l>
     <l n="56">Posseduto da lor, ma possessore.</l>
    </lg>
    <lg n="8">
     <l n="57">Di tesoro da voi cura si prende</l>
     <l n="58">Sol quanto al ben oprar egli è stormento;</l>
     <l n="59">Altri ne l'or de l'or la sete accende,</l>
     <l n="60">O ne porge a' piaceri esca e fomento.</l>
     <l n="61">Ma la ricchezza in voi tributo rende</l>
     <l n="62">De le virtuti al natural talento,</l>
     <l n="63">E sapreste, in usar norma e ragione,</l>
     <l n="64">Fra i tesori di Crasso esser Catone.</l>
    </lg>
    <lg n="9">
     <l n="65">Malagevole impresa aver l'impero</l>
     <l n="66">Degl'indomiti affetti e ribellanti,</l>
     <l n="67">E non errar, ove dal buon sentiero</l>
     <l n="68">Gli allettamenti al traviar son tanti.</l>
     <l n="69">Non ha d'anima pura il pregio vero,</l>
     <l n="70">Non ha colui de l'innocenza i vanti,</l>
     <l n="71">A cui son gli agi e le ricchezze ignote,</l>
     <l n="72">Ma colui che non pecca, e peccar puote.</l>
    </lg>
    <lg n="10">
     <l n="73">Quell'interna beltà che 'n voi s'asconde</l>
     <l n="74">Ne la beltà de le sembianze appare,</l>
     <l n="75">Però che l'alma i raggi suoi diffonde</l>
     <l n="76">Per le membra, e le fa splendide e chiare.</l>
     <l n="77">Così notturna lampa il lume infonde</l>
     <l n="78">Ne l'appeso cristallo, onde traspare;</l>
     <l n="79">E così rende il sol lucida e pura</l>
     <l n="80">Nube, che per sé fora opaca e scura.</l>
    </lg>
    <lg n="11">
     <l n="81">Non si sprezzi da voi quel ch'altri onora,</l>
     <l n="82">La terrena beltà, dono del cielo:</l>
     <l n="83">Più s'apprezza il tesor, quando dimora</l>
     <l n="84">Entro un'arca ingemmata o in un bel velo.</l>
     <l n="85">Quando in bel tempio deità s'adora,</l>
     <l n="86">Cresce in altrui la riverenza e 'l zelo;</l>
     <l n="87">E 'n voi mirando, un non so che d'immenso</l>
     <l n="88">Forma il pensier da quel che vede il senso.</l>
    </lg>
    <lg n="12">
     <l n="89">Donne, dite pur voi, quante svegliaste</l>
     <l n="90">Per la costui beltà fiamme nel seno;</l>
     <l n="91">Quante lagrime, o voi Ninfe, versaste,</l>
     <l n="92">Voi del Tebro, del Po, del Transimeno.</l>
     <l n="93">Ma voi, Signor, non però mai lasciaste</l>
     <l n="94">Cader da la ragione a' sensi il freno,</l>
     <l n="95">E foste al lagrimar di mille amanti</l>
     <l n="96">Scoglio di castitade in mar di pianti.</l>
    </lg>
    <lg n="13">
     <l n="97">Furo a sublimi studi i pensier volti</l>
     <l n="98">Sugli anni ancor crescenti ed immaturi,</l>
     <l n="99">E i lor misteri, infra mill'ombre involti,</l>
     <l n="100">Non furo al sol del vostro 'ngegno oscuri.</l>
     <l n="101">Intempestivi ancor da voi fur colti</l>
     <l n="102">Frutti, su lo spuntar del fior, maturi,</l>
     <l n="103">Mostrando che 'l saver e 'l cor prudente</l>
     <l n="104">Non fu dono d'età, ma de la mente.</l>
    </lg>
    <lg n="14">
     <l n="105">Di natura i segreti e le cagioni</l>
     <l n="106">Nobil vaghezza a contemplar vi tira.</l>
     <l n="107">Sapete ciò che 'nsegni e che ragioni</l>
     <l n="108">Il Maestro d'Atene e di Stagira,</l>
     <l n="109">Il variar del ciel, de le stagioni,</l>
     <l n="110">Ciò che lassù, ciò che quaggiù s'ammira.</l>
     <l n="111">O Natura, a costui più nulla ascondi,</l>
     <l n="112">Se non fai nuove cose o nuovi mondi.</l>
    </lg>
    <lg n="15">
     <l n="113">Quindi l'alma i tesori ond'ella è piena</l>
     <l n="114">Con fiumi d'eloquenza altrui comparte,</l>
     <l n="115">D'eloquenza che l'alme e sprona e frena,</l>
     <l n="116">E conspirano in voi Natura ed Arte.</l>
     <l n="117">Quinci profonda e preziosa vena</l>
     <l n="118">Or si diffonde in voce, or ne le carte,</l>
     <l n="119">E sta in forse il pensier come distingua,</l>
     <l n="120">Qual più vaglia, o la penna o pur la lingua.</l>
    </lg>
    <lg n="16">
     <l n="121">Qualor la mente alzate, a voi son note</l>
     <l n="122">Le qualità de le celesti spere,</l>
     <l n="123">E 'n contemplando le superne rote</l>
     <l n="124">Conoscete le stelle amiche o fere.</l>
     <l n="125">Forse gran cose a voi non sono ignote,</l>
     <l n="126">Che stelle vi mostrar fatali e vere.</l>
     <l n="127">Vostro futuro imperio omai si scopre</l>
     <l n="128">Forse a voi da le stelle, a me da l'opre.</l>
    </lg>
    <lg n="17">
     <l n="129">Già la porpora sacra il crin vi cinge,</l>
     <l n="130">Grand'onor, ma minor del merto vostro:</l>
     <l n="131">A l'imperio del mondo il Ciel vi spinge,</l>
     <l n="132">Perché non ceda al secol d'oro il nostro.</l>
     <l n="133">Già la porpora in voi d'oro si tinge:</l>
     <l n="134">Succederà corona d'oro a l'ostro;</l>
     <l n="135">Così, quando lassù spunta l'aurora,</l>
     <l n="136">Lo ciel prima rosseggia, e poi s'indora.</l>
    </lg>
    <lg n="18">
     <l n="137">Tempo verrà che la canuta chioma</l>
     <l n="138">Splenda di tre corone in Vaticano,</l>
     <l n="139">E che, del mondo ogni possanza doma,</l>
     <l n="140">Terra e cielo quaggiù regga una mano.</l>
     <l n="141">Odi quel ch'io prometto, o mondo, o Roma:</l>
     <l n="142">S'è ver che 'l Ciel giammai non opra invano,</l>
     <l n="143">E se creò costui d'imperio degno,</l>
     <l n="144">Dunque viver non può privo di regno.</l>
    </lg>
    <lg n="19">
     <l n="145">Allor fian vostre cure opprimer gli empi,</l>
     <l n="146">A' rei partir le pene, i premi ai giusti,</l>
     <l n="147">Alzar per l'universo altari e tempi,</l>
     <l n="148">L'arti avvivar de' secoli vetusti.</l>
     <l n="149">Vedransi in voi rinovellar gli esempi</l>
     <l n="150">Degli antichi Alessandri e degli Augusti.</l>
     <l n="151">Egualmente sarete e grande e Pio,</l>
     <l n="152">Fra gli uomini primier, secondo a Dio.</l>
    </lg>
    <lg n="20">
     <l n="153">Vorrei più dir, ma la mia mente opprime</l>
     <l n="154">Vostra gloria presente e la futura;</l>
     <l n="155">E mentre io vo tessendo e carmi e rime,</l>
     <l n="156">Sempre è più quel che 'l mio silenzio oscura.</l>
     <l n="157">Fors'anco il vostro cor, l'alma sublime</l>
     <l n="158">Mia lode al vero inferior non cura;</l>
     <l n="159">O vuol, con alti e generosi modi,</l>
     <l n="160">Non ascoltar, ma meritar le lodi.</l>
    </lg>
   </lg>
  </body>
 </text>
</TEI>