<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'Aurora</title>
    <author>Girolamo Preti</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-l-aurora</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'Aurora</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'Aurora</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco l'alba in oriente,</l>
     <l n="2">Filli mia, già spunta il giorno,</l>
     <l n="3">Ecco il ciel fatto ridente,</l>
     <l n="4">Ecco fatto il mondo adorno;</l>
     <l n="5">Nuova luce i monti infiora,</l>
     <l n="6">Nuovo raggio il cielo indora.</l>
    </lg>
    <lg n="2">
     <l n="7">Mira, Filli, andar le stelle</l>
     <l n="8">Ver l'occaso fuggitive,</l>
     <l n="9">Ecco omai le lor facelle</l>
     <l n="10">Moribonde e semivive;</l>
     <l n="11">Ah, che forse i raggi loro</l>
     <l n="12">Rende oscuri il tuo crin d'oro!</l>
    </lg>
    <lg n="3">
     <l n="13">Nasce il dì, più che non suole,</l>
     <l n="14">Luminoso e sfavillante,</l>
     <l n="15">Perché forse impara il sole</l>
     <l n="16">Lo splendor dal tuo sembiante.</l>
     <l n="17">O vergogna o sdegno prende</l>
     <l n="18">Ch'altro sole in terra splende.</l>
    </lg>
    <lg n="4">
     <l n="19">Odi l'aure mormorando</l>
     <l n="20">Salutar l'alba novella,</l>
     <l n="21">Ma di Filli susurrando</l>
     <l n="22">Paion dir l'alba è men bella;</l>
     <l n="23">E gli augelli, a mille a mille,</l>
     <l n="24">Ceda l'alba e viva Fille.</l>
    </lg>
    <lg n="5">
     <l n="25">Filli mia, vinto ti cede</l>
     <l n="26">De l'Aurora il nuovo albore;</l>
     <l n="27">Ma l'Aurora esempio diede</l>
     <l n="28">Che beltà va con Amore,</l>
     <l n="29">E d'Amor arse già tanto,</l>
     <l n="30">Che stillò rugiade in pianto.</l>
    </lg>
    <lg n="6">
     <l n="31">L'altro Sol, che sì ti vanti</l>
     <l n="32">Pareggiar co' lumi ardenti,</l>
     <l n="33">Per due luci fiammeggianti</l>
     <l n="34">Provò pur fiamme cocenti;</l>
     <l n="35">E 'l calor che seco adduce</l>
     <l n="36">è d'amor più che di luce.</l>
    </lg>
    <lg n="7">
     <l n="37">Ma tu porti, o mia ritrosa,</l>
     <l n="38">Sole in fronte e ghiaccio in petto,</l>
     <l n="39">E crudel quanto vezzosa</l>
     <l n="40">Il mio duol fai tuo diletto.</l>
     <l n="41">Ah, non è bellezza intera</l>
     <l n="42">Volto d'alba e cor di fera!</l>
    </lg>
   </lg>
  </body>
 </text>
</TEI>