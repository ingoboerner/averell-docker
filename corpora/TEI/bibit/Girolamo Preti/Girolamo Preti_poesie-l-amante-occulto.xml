<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'amante occulto</title>
    <author>Girolamo Preti</author>
   </titleStmt>
   <extent>
    <measure unit="stanza">16</measure>
    <measure unit="line">278</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-l-amante-occulto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'amante occulto</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'amante occulto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piansi lunga stagione, arsi, gelai,</l>
     <l n="2">Ma taciturno amante</l>
     <l n="3">Le mie pene amorose</l>
     <l n="4">Nel centro del mio cor chiusi e celai.</l>
     <l n="5">Arsi, ma fu il mio foco</l>
     <l n="6">Sì profondo ed occulto,</l>
     <l n="7">Che non fu noto a voi, che l'accendeste;</l>
     <l n="8">E fu de l'amor mio</l>
     <l n="9">Consapevole solo Amore, ed io.</l>
     <l n="10">Soffersi ogni tormento</l>
     <l n="11">Ch'anima tormentata ha ne l'inferno,</l>
     <l n="12">Ma fra i martir d'Amore,</l>
     <l n="13">Non poter dire oimè! parve il più fiero.</l>
     <l n="14">Anzi l'inferno ancora</l>
     <l n="15">èmen crudo e penoso,</l>
     <l n="16">Ché 'l silenzio laggiù non ha ricetto,</l>
     <l n="17">E fra l'alme dolenti</l>
     <l n="18">S'odono pur almen grida e lamenti.</l>
     <l n="19">Tacqui, ma nel mio volto</l>
    </lg>
    <lg n="2">
     <l n="20">Un pallor si vedea,</l>
     <l n="21">Che nel color di morte</l>
     <l n="22">Era del mio morir nunzio facondo.</l>
     <l n="23">Quel non chieder aita,</l>
     <l n="24">Quella lingua tremante,</l>
     <l n="25">L'esser privo di voce, appunto quelle</l>
     <l n="26">Eran tutte d'amor voci e favelle.</l>
     <l n="27">Ma voi, bella cagion de' miei tormenti,</l>
     <l n="28">Come fredda in amor, sorda a l'amante,</l>
     <l n="29">Forse mai non udiste</l>
     <l n="30">Le tacite querele</l>
     <l n="31">D'innamorato cor, che muto parla.</l>
     <l n="32">Vidi ben io talora</l>
     <l n="33">Ch'a miei cupidi sguardi</l>
     <l n="34">Rispose anco di voi cortese un guardo;</l>
     <l n="35">Ma fra me dissi allora:</l>
     <l n="36">Non è sguardo amoroso,</l>
     <l n="37">Non è sguardo pietoso,</l>
     <l n="38">Ch'amor non può sentir, s'amor non vede,</l>
     <l n="39">E non merta pietà chi non la chiede.</l>
     <l n="40">Dunque poich'io mi sento,</l>
    </lg>
    <lg n="3">
     <l n="41">Miseramente amando,</l>
     <l n="42">Condotto omai de la mia vita a riva;</l>
     <l n="43">Poiché l'incendio mio,</l>
     <l n="44">Che nel silenzio ascosi,</l>
     <l n="45">Omai sarà nel cener mio palese;</l>
     <l n="46">Poiché mentre io mi tacqui</l>
     <l n="47">(Questo è 'l duol che m'accora),</l>
     <l n="48">Poichè mentre io mi tacqui, altri non tacque,</l>
     <l n="49">E rese il mio silenzio altrui loquace,</l>
     <l n="50">Egli è ben tempo omai</l>
     <l n="51">Ch'afflitto e moribondo</l>
     <l n="52">Io dica a voi, mia vita, ecco ch'io moro.</l>
     <l n="53">Tempo è ben che, s'al pianto</l>
     <l n="54">Fu sempre aperto di questi occhi il varco,</l>
     <l n="55">Omai s'apra a la voce il varco ancora.</l>
     <l n="56">Dritto è ben che, s'io moro,</l>
     <l n="57">Il mio morir sia noto</l>
     <l n="58">A voi, dolce cagion del morir mio.</l>
     <l n="59">Non vedeste il mio foco,</l>
     <l n="60">Mentr'io non vidi in voi disdegno ed ira;</l>
     <l n="61">Or che 'l vostro bel seno,</l>
     <l n="62">Ch'arder dovea d'amore, arde di sdegno,</l>
     <l n="63">Anch'io mostro il mio ardore,</l>
     <l n="64">E mentre odio scoprite, io scopro amore.</l>
     <l n="65">Amor, deh tu m'impetra,</l>
    </lg>
    <lg n="4">
     <l n="66">Impetra dal mio duol tanto di pace,</l>
     <l n="67">Ch'io possa dir morendo</l>
     <l n="68">Qual io fui, quanto fei, quanto soffersi.</l>
     <l n="69">So ben, so ben ch'io parlo</l>
     <l n="70">Ad una sorda pietra,</l>
     <l n="71">Cui rigor naturale e sdegno indura;</l>
     <l n="72">Ma da una pietra alpestre</l>
     <l n="73">Io trarrò forse ancora</l>
     <l n="74">Col focil de' lamenti</l>
     <l n="75">Faville di pietà, se non d'amore.</l>
     <l n="76">Ma co' suoi lacci Amore,</l>
     <l n="77">Come mi lega il cor, lega la lingua,</l>
     <l n="78">E posso appena proferire: Io moro.</l>
     <l n="79">Io bramo dunque, io cheggio,</l>
    </lg>
    <lg n="5">
     <l n="80">Non già pace a l'ardor, ma tregua al duolo,</l>
     <l n="81">Perché quelle cadenti amare stille,</l>
     <l n="82">Che già sparsi di pianto, or sien d'inchiostro.</l>
     <l n="83">Sì, sì dunque, fia meglio</l>
     <l n="84">Che 'n questa carta almeno,</l>
     <l n="85">Con queste mute voci,</l>
     <l n="86">Il mio duolo, il mio amor tacendo io dica.</l>
     <l n="87">Ne' segreti d'amore</l>
     <l n="88">Taccia la lingua, e la mia man favelli;</l>
     <l n="89">E pur non m'oda il vento,</l>
     <l n="90">Ch'io temo che spirando</l>
     <l n="91">Egli ancor non ridica i miei sospiri.</l>
     <l n="92">Così su questa carta</l>
     <l n="93">Seguirò favellando</l>
     <l n="94">Pur del silenzio mio l'usato stile;</l>
     <l n="95">E questa carta a Voi</l>
     <l n="96">Messaggera d'amor tacita invio,</l>
     <l n="97">Segretaria fedel de l'amor mio.</l>
     <l n="98">Quel dì che gli occhi apersi</l>
    </lg>
    <lg n="6">
     <l n="99">A quell'alta incredibile bellezza</l>
     <l n="100">Che nel vostro sembiante</l>
     <l n="101">Il Fattor di natura,</l>
     <l n="102">Quasi in compendio di beltà, rinchiuse,</l>
     <l n="103">Per far del suo poter mirabil prova,</l>
     <l n="104">Maravigliando io dissi:</l>
     <l n="105">Cosa pari o simile</l>
     <l n="106">Non ispero veder se non in Dio.</l>
     <l n="107">In cotal meraviglia</l>
     <l n="108">Fu il mio pensier sì fiso,</l>
     <l n="109">E fisa in quel pensier l'anima mia,</l>
     <l n="110">Ch'io vidi a poco a poco</l>
     <l n="111">Nascer da meraviglia il mio bel foco.</l>
     <l n="112">Da indi in qua bramai</l>
    </lg>
    <lg n="7">
     <l n="113">Che chiudesse questi occhi Amore o Morte,</l>
     <l n="114">Per non veder più mai cosa men bella.</l>
     <l n="115">Da indi in qua non vidi</l>
     <l n="116">Quaggiù beltà mortale</l>
     <l n="117">Che di vostre bellezze avesse un raggio.</l>
     <l n="118">Ciò che 'l mondo ha di bel, ciò ch'ha di vago,</l>
     <l n="119">Tanto men bel parea,</l>
     <l n="120">Quanto del chiaro sol men bella è l'ombra.</l>
     <l n="121">Io vagheggiai talora</l>
     <l n="122">Il cielo, il sol, le stelle:</l>
     <l n="123">E tanto parean belle,</l>
     <l n="124">Sol quanto avean di voi qualche sembianza.</l>
     <l n="125">Un solo, un solo oggetto</l>
     <l n="126">Solea render talor l'anima paga,</l>
     <l n="127">Però che 'n sé raccolta</l>
     <l n="128">Vagheggiava talor la vostra imago,</l>
     <l n="129">L'imago che 'n lei stessa</l>
     <l n="130">Avea scolpita di sua mano Amore;</l>
     <l n="131">Quivi sol contemplava il vostro aspetto,</l>
     <l n="132">Ed ella era a se stessa unico oggetto.</l>
     <l n="133">Indi l'incendio mio,</l>
     <l n="134">Nudrito a poco a poco</l>
     <l n="135">Da l'esca del pensiero,</l>
     <l n="136">Dal vento de' sospiri,</l>
     <l n="137">Tanto s'accese e crebbe,</l>
     <l n="138">E tanto ancor s'avvanza,</l>
     <l n="139">Che sta in forse il pensier qual sia maggiore,</l>
     <l n="140">O la vostra bellezza, o 'l foco mio.</l>
     <l n="141">E se non fosse il pianto,</l>
     <l n="142">Che sfogando il mio duol, tempra il mio foco,</l>
     <l n="143">Poiché spegner nol posso, io sarei spento.</l>
     <l n="144">Onde il tormento istesso</l>
     <l n="145">È più di voi pietoso:</l>
     <l n="146">Che ne lo stesso pianto io trovo aita,</l>
     <l n="147">E bench'egli mi strugga, ei mi dà vita.</l>
    </lg>
    <lg n="8">
     <l n="148">Crebber poi le mie pene</l>
     <l n="149">Allor ch'invida stella</l>
     <l n="150">A me, lasso, vi tolse, altrui vi diede,</l>
     <l n="151">E cercando altro clima,</l>
     <l n="152">Lungi n'andaste a far beato altrui.</l>
     <l n="153">Conobbi allor, conobbi</l>
     <l n="154">D'esser tanto vicino a la mia morte,</l>
     <l n="155">Quanto lungi da voi, mia morte, io fui.</l>
     <l n="156">Io dissi allora, io dissi:</l>
     <l n="157">Non ha vita, non anima il mio core,</l>
     <l n="158">Poiché l'anima sua parte, e non muore.</l>
     <l n="159">Ma morir non potea,</l>
     <l n="160">Però che 'n lui vivea la vostra imago,</l>
     <l n="161">Da cui fuggia la morte,</l>
     <l n="162">Ch'offender non può mai cosa celeste.</l>
     <l n="163">Ond'io talor fuggendo</l>
    </lg>
    <lg n="9">
     <l n="164">Da le natie contrade e da me stesso,</l>
     <l n="165">A voi ratto ne venni</l>
     <l n="166">Per pascere il digiun del viver mio,</l>
     <l n="167">Che sol dagli occhi vostri ha cibo e vita.</l>
     <l n="168">A voi talor men venni,</l>
     <l n="169">Perché a voi mi traea,</l>
     <l n="170">Com'a sua propria sfera, il foco mio.</l>
     <l n="171">Talor venni fingendo</l>
     <l n="172">Ch'altra necessità là mi traesse:</l>
     <l n="173">Ma mi traean le stelle</l>
     <l n="174">De' be' vostr'occhi, in cui</l>
     <l n="175">Alta necessità prescrive Amore,</l>
     <l n="176">Due stelle onde deriva or vita or morte,</l>
     <l n="177">Da cui pende il mio fato e la mia sorte.</l>
    </lg>
    <lg n="10">
     <l n="178">Tornaste poi qua, dove</l>
     <l n="179">L'onda del picciol Reno</l>
     <l n="180">Si turba a' miei sospir, cresce al mio pianto,</l>
     <l n="181">Per veder le tenzoni</l>
     <l n="182">Che 'n teatro di Marte altri fingea.</l>
     <l n="183">Quivi io fui spettatore</l>
     <l n="184">Sol d'un bel volto, ed ebbi</l>
     <l n="185">Per ispettacol mio voi spettatrice.</l>
     <l n="186">Quivi, mentre vedeste</l>
     <l n="187">Le simulate guerre e i finti assalti,</l>
     <l n="188">Allor provò il cor mio</l>
     <l n="189">Di guerriera d'Amor colpi veraci:</l>
     <l n="190">Pugnava altri con l'arme,</l>
     <l n="191">E voi col bel sembiante,</l>
     <l n="192">Feriva altri il nemico, e voi l'amante.</l>
    </lg>
    <lg n="11">
     <l n="193">Veniste alfin, veniste</l>
     <l n="194">A far co' bei vostr'occhi</l>
     <l n="195">Questo ciel, queste mura adorne e liete;</l>
     <l n="196">Ma, lasso, ancor veniste</l>
     <l n="197">A far col vostro sdegno</l>
     <l n="198">Questo cor e quest'alma un vivo inferno,</l>
     <l n="199">Però che lingua immonda,</l>
     <l n="200">Lingua profana ed empia,</l>
     <l n="201">Ispirando e spargendo</l>
     <l n="202">Da viperino cor d'invidia il tosco,</l>
     <l n="203">Con sacrilega voce</l>
     <l n="204">Tanto osò, scelerata e menzognera,</l>
     <l n="205">Ch'accusò la mia fé di poca fede.</l>
     <l n="206">Disse (ah, lingua d'inferno!)</l>
     <l n="207">Ch'io dissi quel che mai non dissi, e volle</l>
     <l n="208">Che 'l mio silenzio ancor fosse loquace.</l>
    </lg>
    <lg n="12">
     <l n="209">Quindi ver me sdegnosa</l>
     <l n="210">Armaste il cor d'orgoglio, il ciglio d'ira,</l>
     <l n="211">Maggior fede prestando</l>
     <l n="212">A l'altrui falsità ch'a la mia fede.</l>
     <l n="213">Allor forse credeste</l>
     <l n="214">Che col gel d'uno sdegno estinto fosse,</l>
     <l n="215">Com'in voi la pietate, in me l'ardore;</l>
     <l n="216">Ma per virtù d'Amore</l>
     <l n="217">Crebbe nel vostro gelo il foco mio,</l>
     <l n="218">Com'appunto lassuso,</l>
     <l n="219">Dove l'aria è più fredda, avvien ch'avvampi</l>
     <l n="220">Viè più l'ardor de' fulmini e de' lampi.</l>
     <l n="221">S'io 'l dissi, io priego Amore, io priego Morte,</l>
    </lg>
    <lg n="13">
     <l n="222">Che congiurati entrambi</l>
     <l n="223">Privin voi di pietate, e me di vita,</l>
     <l n="224">E sia la morte mia</l>
     <l n="225">Di vostra crudeltà pompa e trofeo.</l>
     <l n="226">S'io 'l dissi mai, questi occhi</l>
     <l n="227">Sien sempre aperti ai pianti,</l>
     <l n="228">E sien chiusi mai sempre a voi davanti.</l>
     <l n="229">S'io 'l dissi mai, s'io 'l dissi,</l>
     <l n="230">Cresca in voi la fierezza, in me il martire,</l>
     <l n="231">Non sia più mai questa mia lingua udita,</l>
     <l n="232">Né chieder possa al maggior uopo aita.</l>
    </lg>
    <lg n="14">
     <l n="233">Nol dissi no, nol dissi,</l>
     <l n="234">Però che mai non puote</l>
     <l n="235">Mia lingua dir quel che non detta il core.</l>
     <l n="236">Bench'or siate sdegnosa,</l>
     <l n="237">Contra voi pur non s'ode</l>
     <l n="238">Un singulto giammai, non ch'una voce:</l>
     <l n="239">Pensate or se s'udia</l>
     <l n="240">Quando foste ver me cortese e pia.</l>
     <l n="241">Così tacito fui</l>
     <l n="242">Che querela non fei</l>
     <l n="243">Né di voi, né di me, né del mio duolo.</l>
     <l n="244">Anzi ne' miei martiri,</l>
     <l n="245">Quando almen dire oimè forse potei,</l>
     <l n="246">La mia fede e 'l timore</l>
     <l n="247">Troncò la voce, o la rispinse al core.</l>
    </lg>
    <lg n="15">
     <l n="248">Vibrò l'invido mostro</l>
     <l n="249">Contra me, contra voi livida lingua,</l>
     <l n="250">Per turbar con lo sdegno</l>
     <l n="251">Il seren de' vostr'occhi,</l>
     <l n="252">Forse per far vostra beltà men bella.</l>
     <l n="253">Turbò con fosca nube</l>
     <l n="254">Di sdegno e d'ira il sol degli occhi vostri,</l>
     <l n="255">Ché soffrir non potea</l>
     <l n="256">Invido augel notturno</l>
     <l n="257">Ch'io là fisassi il guardo,</l>
     <l n="258">Quasi nuova d'Amore aquila altera.</l>
     <l n="259">Tu dunque, Amor, tu dunque,</l>
     <l n="260">D'alma fedel vendicator possente,</l>
     <l n="261">Chiudi quell'empia bocca,</l>
     <l n="262">Bocca non so se d'uomo o pur d'Averno:</l>
     <l n="263">Che s'ella dir poteo quel ch'i' non dissi,</l>
     <l n="264">Menzogna così rea vien dagli abissi.</l>
    </lg>
    <lg n="16">
     <l n="265">Ceda in voi dunque, ceda</l>
     <l n="266">Sdegno a pietate, e la menzogna al vero;</l>
     <l n="267">O pure a me volgete,</l>
     <l n="268">Se non dolce e pietoso,</l>
     <l n="269">Almen fero e sdegnoso</l>
     <l n="270">Quel dolcissimo sguardo anzi ch'io mora:</l>
     <l n="271">Poiché in luci sì belle ancor diviene</l>
     <l n="272">Bella la crudeltà, dolce lo sdegno.</l>
     <l n="273">E se mi furo un tempo</l>
     <l n="274">Que' begli occhi amorosi</l>
     <l n="275">Care stelle benigne, ond'io sperai</l>
     <l n="276">Dolci influssi di vita,</l>
     <l n="277">Or con diversa sorte</l>
     <l n="278">Sieno infauste comete a la mia morte.</l>
    </lg>
   </lg>
  </body>
 </text>
</TEI>