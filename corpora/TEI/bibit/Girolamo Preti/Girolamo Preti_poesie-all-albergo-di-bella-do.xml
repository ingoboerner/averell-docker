<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - All'albergo di bella donna</title>
    <author>Girolamo Preti</author>
   </titleStmt>
   <extent>
    <measure unit="stanza">7</measure>
    <measure unit="line">85</measure>
   </extent>
   <publicationStmt>
    <publisher>UNED University</publisher>
    <idno>Girolamo Preti_poesie-all-albergo-di-bella-do</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - All'albergo di bella donna</title>
     <author>Girolamo Preti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - All'albergo di bella donna</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Beate mura, ove colei soggiorna,</l>
     <l n="2">Cui sol degno saria soggiorno il Cielo,</l>
     <l n="3">Colà dove con Dio gli angioli han sede,</l>
     <l n="4">A voi co' miei sospir l'alma ritorna,</l>
     <l n="5">A voi, da questo inferno ov'io mi celo,</l>
     <l n="6">Giunga il pensier, dove non giunge il piede.</l>
     <l n="7">Questa sola mercede</l>
     <l n="8">Non si tolga al penar d'alma innocente,</l>
     <l n="9">Che, legata d'amor, sciolta da' sensi,</l>
     <l n="10">Di voi parli, in voi pensi,</l>
     <l n="11">Ch'al Ciel pur s'alza col pensier la mente:</l>
     <l n="12">Lassù, dove non tocca il piè mortale,</l>
     <l n="13">Pur dopo morte almen l'anima sale.</l>
    </lg>
    <lg n="2">
     <l n="14">Io, che dal sol di duo begli occhi ho vita,</l>
     <l n="15">Or che non veggio il lume e sento il foco,</l>
     <l n="16">In me non ho di vivo altro che 'l duolo;</l>
     <l n="17">Onde l'anima mia, da me partita,</l>
     <l n="18">Dal corpo esangue al sospirato loco,</l>
     <l n="19">Come a suo paradiso, inalza il volo.</l>
     <l n="20">Caro albergo, in te solo</l>
     <l n="21">Il foco mio, com'in sua sfera, ha pace;</l>
     <l n="22">E come il primo cielo intorno aggira</l>
     <l n="23">L'erranti sfere e tira</l>
     <l n="24">Ogni contrario moto al suo seguace,</l>
     <l n="25">Tal, s'io rivolgo altrove il passo o 'l core,</l>
     <l n="26">Mi tragge a te con violenza Amore.</l>
    </lg>
    <lg n="3">
     <l n="27">Contrade avventurose, ove s'estolle</l>
     <l n="28">Sacro a l'idolo mio l'alto soggiorno,</l>
     <l n="29">Quasi tempio od altare a nuova dea;</l>
     <l n="30">Campidoglio d'Amore, amato colle,</l>
     <l n="31">Ove trionfa un bel sembiante adorno,</l>
     <l n="32">Sembiante in cui di Dio splende un'idea;</l>
     <l n="33">La vostr'aura mi bea,</l>
     <l n="34">Com'ella pur dal Paradiso spiri,</l>
     <l n="35">E 'n contemplar le mura al cor discende</l>
     <l n="36">Gioia ch'ei non comprende,</l>
     <l n="37">Quasi un raggio di Dio l'anima inspiri.</l>
     <l n="38">O genti, o voi, deh qui fermate i passi,</l>
     <l n="39">Baciate il suolo, et adorate i sassi.</l>
    </lg>
    <lg n="4">
     <l n="40">Ben pomposo è l'albergo, ampie le mura,</l>
     <l n="41">Ma per entro a capir tanti splendori</l>
     <l n="42">Fora angusto ricetto un mondo intero.</l>
     <l n="43">Formi un albergo di sua man Natura,</l>
     <l n="44">E 'l tetto ingemmi e le pareti indori,</l>
     <l n="45">O faccia a nuovo sol nuovo emispero;</l>
     <l n="46">Fabbrichi un tempio altero,</l>
     <l n="47">E sien mura di lui cieli stellanti,</l>
     <l n="48">Sia l'Empireo il suo tetto, e pavimento</l>
     <l n="49">Sia di Cinzia d'argento,</l>
     <l n="50">O pur gli astri del ciel fissi ed erranti,</l>
     <l n="51">E le pietre lucenti al cielo involi,</l>
     <l n="52">Stelle a stelle accoppiando, e soli a soli.</l>
    </lg>
    <lg n="5">
     <l n="53">Anzi le stelle e 'l sol tengan le sfere,</l>
     <l n="54">Ch'ove tocca col piede il mio bel Sole</l>
     <l n="55">Prendon lume le pietre e fansi stelle.</l>
     <l n="56">E forse ancor da le due luci altere</l>
     <l n="57">Il lume impara la stellante mole,</l>
     <l n="58">E lo splendor dan queste luci a quelle.</l>
     <l n="59">Luci serene e belle,</l>
     <l n="60">Caro albergo, da voi pende mia sorte,</l>
     <l n="61">Ché voi siete il mio cielo e i miei pianeti,</l>
     <l n="62">Girando or tristi or lieti,</l>
     <l n="63">E sol da' vostri aspetti ho vita e morte;</l>
     <l n="64">E per gl'influssi che piovete al mondo</l>
     <l n="65">Voi siete il primo ciel, l'altro è 'l secondo.</l>
    </lg>
    <lg n="6">
     <l n="66">Luminosa magion, nuovo occidente,</l>
     <l n="67">In cui posa il mio Sol quando s'asconde</l>
     <l n="68">E le tenebre nostre a te dan luce;</l>
     <l n="69">Anzi eterno al mio Sol vago oriente,</l>
     <l n="70">Fra le cui mura entrando i rai diffonde,</l>
     <l n="71">Come dai cieli opposti il sol traluce;</l>
     <l n="72">L'ardor che 'n te riluce</l>
     <l n="73">Dà, come fiamme al cor, lume a l'ingegno,</l>
     <l n="74">Ond'io farò, di te cantando, oscuri</l>
     <l n="75">Di Babilonia i muri,</l>
     <l n="76">E 'l Mausoleo che parve al ciel sostegno:</l>
     <l n="77">Che s'io miro colei, quel che tu sembri,</l>
     <l n="78">Hai miracoli in te, quant'ella ha membri.</l>
    </lg>
    <lg n="7">
     <l n="79">Canzon, vanne e ti ferma</l>
     <l n="80">Il sacro albergo a riverir da lunge;</l>
     <l n="81">E se colà ti spigne accesa voglia,</l>
     <l n="82">Ah non toccar la soglia,</l>
     <l n="83">Poiché cosa terrena a Dio non giunge.</l>
     <l n="84">Sta sospesa colà per voto umile,</l>
     <l n="85">E la fronte abbassando, alza lo stile.</l>
    </lg>
   </lg>
  </body>
 </text>
</TEI>