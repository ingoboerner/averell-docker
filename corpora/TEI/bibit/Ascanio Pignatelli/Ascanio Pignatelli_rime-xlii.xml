<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLII</title>
    <author>Ascanio Pignatelli</author>
   </titleStmt>
   <extent>
    <measure unit="stanza">8</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Ascanio Pignatelli_rime-xlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLII</title>
     <author>Ascanio Pignatelli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già nel mio freddo seno</l>
     <l n="2">Serpendo, in mille nodi entro s' aggira,</l>
     <l n="3">E da mill' occhi, e mille bocche spira</l>
     <l n="4">Angue vorace e fero</l>
     <l n="5">Ne le vene, e ne l' ossa il suo veleno,</l>
     <l n="6">Da cui conduce ombrato il senso, e nero,</l>
     <l n="7">Torbide le sembianze al mio pensiero,</l>
     <l n="8">Lasso, e l' alte bellezze, onde soave</l>
     <l n="9">Aura il cor trasse, e vita in me nutria,</l>
     <l n="10">Quasi maligna, e ria</l>
     <l n="11">Aria, che sparga odor noioso, e grave,</l>
     <l n="12">A sua morte riceve, e 'l già vitale</l>
     <l n="13">Spirto hor l' ancide, e fa rimedio il male.</l>
    </lg>
    <lg n="2">
     <l n="14">Novello Argo vivace</l>
     <l n="15">Più desto allor, che cieco esser vorrei,</l>
     <l n="16">Scorgo l' altrui dolcezze, e i dolor miei,</l>
     <l n="17">Così con doppie pene</l>
     <l n="18">Invido insieme, e crudo Amor mi sface;</l>
     <l n="19">Ma se vinta già l' alma a morir viene,</l>
     <l n="20">Tosto ei ripara la cadente spene,</l>
     <l n="21">Ch' incerta ancor, mentr' ha sospetto, e fede,</l>
     <l n="22">Erge, e dubbiosa rassicura in parte,</l>
     <l n="23">Sì che dal mal diparte</l>
     <l n="24">Quel ch' è più grave, e 'l men figura, e crede,</l>
     <l n="25">Misera, e ne' suoi dubbi ella s' appaga,</l>
     <l n="26">Né saper brama, e d' errar sempre è vaga:</l>
    </lg>
    <lg n="3">
     <l n="27">Ma di quel vago errore,</l>
     <l n="28">Quasi occulti nemici, insidiose</l>
     <l n="29">Scopro a danno maggior le frodi ascose,</l>
     <l n="30">Che sveglia ardita, e punge</l>
     <l n="31">Novella cura addormentato il core,</l>
     <l n="32">E per solinghe vie tacita, e lunge</l>
     <l n="33">Pur da i pensier altrui, s' interna, e giunge</l>
     <l n="34">Là, dove amica in vista, adorna e finge</l>
     <l n="35">L' altrui perfidia i suoi celati inganni:</l>
     <l n="36">“Scorgi”, dice, “gli affanni,</l>
     <l n="37">Folle, ov' incauto il tuo voler ti spinge,</l>
     <l n="38">Che da te stesso i tuoi desir delusi</l>
     <l n="39">Nodrisci, e 'l proprio error lusinghi, e scusi;</l>
    </lg>
    <lg n="4">
     <l n="40">Vedi come cortese</l>
     <l n="41">Vaga beltà fallace alma ricopre,</l>
     <l n="42">E poscia amare un dolce aspetto ha l' opre;</l>
     <l n="43">Vedi com' aspre e fere</l>
     <l n="44">Da man, ch' affidi altrui, pungon l' offese,</l>
     <l n="45">Ch' ond' ei men teme, inaspettata fere,</l>
     <l n="46">E come a mille antiche prove, e vere</l>
     <l n="47">Mercé dovuta empio giudicio fura,</l>
     <l n="48">Che se a te diella, e del tuo merto è sola,</l>
     <l n="49">Ingiusto hor te l' invola,</l>
     <l n="50">Né de' suoi biasmi, o de' tuoi torti ha cura,</l>
     <l n="51">Vedi, mentr' altri pregia, e te disdegna,</l>
     <l n="52">Che 'n imperio diviso Amor non regna;</l>
    </lg>
    <lg n="5">
     <l n="53">Sgombra da gli occhi il velo,</l>
     <l n="54">Che ne gli affetti tuoi chiuso t' asconde</l>
     <l n="55">Qual fra tenebre il lume, e 'l ver confonde</l>
     <l n="56">Fra cieche voglie involto,</l>
     <l n="57">Che degno è puro cor di puro zelo;</l>
     <l n="58">Rendi da i primi lacci homai disciolto</l>
     <l n="59">Te stesso a te da fera man ritolto,</l>
     <l n="60">E quell' alta radice, in cui sostegno</l>
     <l n="61">Ebbe il tuo male, e fe' sì amaro il frutto,</l>
     <l n="62">Svella dal fondo in tutto</l>
     <l n="63">Giusta vendetta, e generoso sdegno,</l>
     <l n="64">Né spander lasci i rami, in sì gentile</l>
     <l n="65">Ferace terra, ingrata pianta, e vile”.</l>
    </lg>
    <lg n="6">
     <l n="66">Così mi dice, e mostra</l>
     <l n="67">Come vana è beltà ch' Amor non orna,</l>
     <l n="68">Che quel vivo desio, che 'n noi soggiorna,</l>
     <l n="69">Entro un bel volto forma</l>
     <l n="70">Le gratie, e le bellezze imperla e inostra,</l>
     <l n="71">E di ben vero imaginata forma</l>
     <l n="72">Sol chi cede ad Amor move e trasforma,</l>
     <l n="73">Et ei signor di voluntarie voglie</l>
     <l n="74">Dolce combatte, e vince aspro, e superbo,</l>
     <l n="75">E regge allor più acerbo</l>
     <l n="76">L' imperio suo, che 'n pace altri l' accoglie,</l>
     <l n="77">Debil guerrier di forze inferme e lente</l>
     <l n="78">A chi contrasta, e forte a chi consente.</l>
    </lg>
    <lg n="7">
     <l n="79">Ecco ch' io già discioglio</l>
     <l n="80">Gli antichi nodi, e nuovi homai non temo,</l>
     <l n="81">Sì del passato duol pavento, e tremo,</l>
     <l n="82">E qual sicuro in porto</l>
     <l n="83">D' alta tempesta le reliquie accoglio</l>
     <l n="84">Saggio nocchier da' primi rischi accorto,</l>
     <l n="85">E i miei sparsi pensier chiamo, e conforto,</l>
     <l n="86">Che, se talor di cara usata gioia</l>
     <l n="87">Le già spente faville avviva e desta</l>
     <l n="88">A le mie paci infesta</l>
     <l n="89">Dolce memoria, e i miei riposi annoia,</l>
     <l n="90">L' alma la scaccia, e 'n van d' opporsi prova</l>
     <l n="91">Vecchia dolcezza a fresca doglia, e nova.</l>
    </lg>
    <lg n="8">
     <l n="92">De l' altrui voglie ingrate, e de' miei sdegni</l>
     <l n="93">Fida trombra risuona, e messagiera,</l>
     <l n="94">Spiega dogliosa altera</l>
     <l n="95">Voce, Canzon, che de' miei stratii indegni</l>
     <l n="96">Con ira il mondo, e con pietade intenda,</l>
     <l n="97">E te pregi, altri accusi, e me difenda.</l>
    </lg>
   </lg>
  </body>
 </text>
</TEI>