<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXI</title>
    <author>Ascanio Pignatelli</author>
   </titleStmt>
   <extent>
    <measure unit="stanza">10</measure>
    <measure unit="line">134</measure>
   </extent>
   <publicationStmt>
    <publisher>UNED University</publisher>
    <idno>Ascanio Pignatelli_rime-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXI</title>
     <author>Ascanio Pignatelli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna, se spiega ardito</l>
     <l n="2">L' alte tue lodi stil caduco, e frale,</l>
     <l n="3">E i tesori d' amor povera rima,</l>
     <l n="4">E sì a quel tu' infinito</l>
     <l n="5">Splendor tenta appressarsi ombra mortale,</l>
     <l n="6">E più 'l desio che le sue forze estima,</l>
     <l n="7">Non temer che l' oscuro</l>
     <l n="8">Del mio dir le tue glorie offuschi, e veli,</l>
     <l n="9">Che perché 'l volto luminoso e puro</l>
     <l n="10">Fra le tenebre celi,</l>
     <l n="11">Non men risorge poi lucido il Sole;</l>
     <l n="12">Così cinta di rai novella Aurora</l>
     <l n="13">Altrui più cara suole</l>
     <l n="14">Da l' horror de la notte apparir fora.</l>
    </lg>
    <lg n="2">
     <l n="15">Del tuo chiaro Oriente</l>
     <l n="16">Io sia l' Occaso, ove 'l tuo sol s' asconda,</l>
     <l n="17">E 'n te nascendo in me tramonte il giorno:</l>
     <l n="18">Qual perch' ad altra gente</l>
     <l n="19">Febo rimeni il dì, cade ne l' onda,</l>
     <l n="20">E sorge altrui di nova luce adorno,</l>
     <l n="21">Tal perché 'l mio pensiero</l>
     <l n="22">Rasserenando il tuo bel lume illustre,</l>
     <l n="23">China il gran corso de' tuoi merti altero;</l>
     <l n="24">O qual d' ima, e palustre</l>
     <l n="25">Valle poggia vapor gravoso, e vile,</l>
     <l n="26">Che 'l Sol pria mova, tal s' inalzi, e sorga</l>
     <l n="27">Questo mio 'ngengo humile,</l>
     <l n="28">E 'l tuo raggio celeste a te lo scorga.</l>
    </lg>
    <lg n="3">
     <l n="29">Ivi al divino ardore</l>
     <l n="30">De i lumi tuoi nuovo Prometheo asceso</l>
     <l n="31">Foco vitale a le mie rime involi,</l>
     <l n="32">E con la lingua il core</l>
     <l n="33">Arda di sacra, e nobil fiamma acceso;</l>
     <l n="34">Allor le lodi tue cantando io voli</l>
     <l n="35">Augel canoro, e apprenda</l>
     <l n="36">Da te le voci, onde 'l tuo nome honori,</l>
     <l n="37">Così ne la tua luce accolto isplenda,</l>
     <l n="38">E scopra ardito fuori</l>
     <l n="39">Quel, che mia 'ndegnità timida ascose,</l>
     <l n="40">E le mie note il tempo eterno aggiri,</l>
     <l n="41">E vive, e gloriose</l>
     <l n="42">Come parte di te vegga, et ammiri.</l>
    </lg>
    <lg n="4">
     <l n="43">Somma beltà celeste,</l>
     <l n="44">Di natura e del ciel pregio sovrano,</l>
     <l n="45">Che 'n te cortesi han le lor gratie sparte,</l>
     <l n="46">Di te forma l' honeste</l>
     <l n="47">Dolcezze sue, ch' altrui con casta mano,</l>
     <l n="48">Quasi sacro ministro, Amor comparte,</l>
     <l n="49">E con severa legge,</l>
     <l n="50">Che ferma scrisse entro a i begli occhi e 'l volto,</l>
     <l n="51">Ogn' immondo desio frena, e corregge,</l>
     <l n="52">Ché s' ei pur empio e stolto</l>
     <l n="53">Nuovo gigante incontr' al cielo ardisce,</l>
     <l n="54">Tra i monti, che di speme e d' ardimento</l>
     <l n="55">A la sua morte ordisce,</l>
     <l n="56">Cadrà dal guardo fulminato, e spento:</l>
    </lg>
    <lg n="5">
     <l n="57">Miri dunque (deposta</l>
     <l n="58">L' humana voglia) già divina, e pura</l>
     <l n="59">Mente de' pregi tuoi la maraviglia,</l>
     <l n="60">E 'n te, mentre nascosta</l>
     <l n="61">Fra i tuoi lumi ti sei, fermi secura</l>
     <l n="62">Com' Aquila nel Sol l' altere ciglia,</l>
     <l n="63">Ma quei pensier sì degni</l>
     <l n="64">Che puon mirarti, sol gradisca, e pregi</l>
     <l n="65">Come suoi figli, e i rei rifiuti e sdegni,</l>
     <l n="66">E de' tuoi ricchi fregi</l>
     <l n="67">S' adorni anch' ella, e da la tua bellezza,</l>
     <l n="68">Quasi chiaro Cristallo, a cui non tinga</l>
     <l n="69">Macchia l' alta chiarezza,</l>
     <l n="70">Le tue vaghe sembianze in sé dipinga.</l>
    </lg>
    <lg n="6">
     <l n="71">Occhio felice, a cui</l>
     <l n="72">Visibil fatta i tuoi tesori apristi,</l>
     <l n="73">E che fia mai che più diletti o giove,</l>
     <l n="74">Onde ne tragga altrui</l>
     <l n="75">Nobil costumi altrove unqua non visti,</l>
     <l n="76">Che con più illustre modo in te non trove?</l>
     <l n="77">Vedrà liete, e beate</l>
     <l n="78">Scherzar d' intorno a te le gratie sparse</l>
     <l n="79">Leggiadre e vaghe, e 'n mille forme ornate</l>
     <l n="80">Ne' begli atti mostrarse;</l>
     <l n="81">Vedrà dal guardo, e da le voci a mille</l>
     <l n="82">Piover gli amori, e ricca l' aria, e piena</l>
     <l n="83">Di sì chiare faville,</l>
     <l n="84">Quasi di nuove stelle, arder serena.</l>
    </lg>
    <lg n="7">
     <l n="85">Almo, e divino Nume,</l>
     <l n="86">Che de l' opre di Dio l' occulto, e raro</l>
     <l n="87">A gli occhi nostri in te palese fai,</l>
     <l n="88">Tu de su' eterno lume</l>
     <l n="89">Qui splendi a noi raggio lucente, e chiaro,</l>
     <l n="90">E 'n cielo unito al tuo principio stai,</l>
     <l n="91">Mentre la mente a i suoi</l>
     <l n="92">Secreti hai fissa, e volgi, e giri in lei</l>
     <l n="93">Com' a lor centro, gli atti, e i desir tuoi;</l>
     <l n="94">O quant' alme allor bei,</l>
     <l n="95">Che qual stelle dal Sol pure, e serene,</l>
     <l n="96">Da te sgombrato di lor ombre il velo,</l>
     <l n="97">A quel supremo bene</l>
     <l n="98">Levando inalzi, e le conduci al cielo.</l>
    </lg>
    <lg n="8">
     <l n="99">Ma basta ch' altri vago</l>
     <l n="100">De la tua vista in te si fermi, e satio</l>
     <l n="101">Queti poi di te sola il suo desio:</l>
     <l n="102">Tu di quel cielo imago</l>
     <l n="103">Verace sei, che 'n così breve spatio</l>
     <l n="104">Le sue bellezze, e le sue forze unio;</l>
     <l n="105">Tante virtù sì belle,</l>
     <l n="106">Che come lumi in ciel felici e lieti</l>
     <l n="107">Chiare splendono in te, son le tue stelle,</l>
     <l n="108">E i tuoi segni, e i pianeti,</l>
     <l n="109">Da cui con ricca man larga altrui piovi</l>
     <l n="110">Celesti doni, onde ne purghi, e mondi,</l>
     <l n="111">E quel destino movi</l>
     <l n="112">Ch' ognor me regge, e vita e gloria infondi.</l>
    </lg>
    <lg n="9">
     <l n="113">Questa, che da le membra</l>
     <l n="114">Beltà conforme con misura eterna,</l>
     <l n="115">Quasi dolce armonia, si move e nasce,</l>
     <l n="116">Ben quella ancor rassembra,</l>
     <l n="117">Che con ordin sì vago il ciel governa</l>
     <l n="118">Soave a pieno, e quelle menti pasce;</l>
     <l n="119">Ma s' a più chiaro oggetto</l>
     <l n="120">Sovra questi tuoi cieli avien, che passi</l>
     <l n="121">Ove l' occhio non giunge, l' intelletto,</l>
     <l n="122">Vedrà ch' a Dio confassi</l>
     <l n="123">Lo spirto tuo, che 'n tante glorie assiso</l>
     <l n="124">Vive in sicura, e ben tranquilla pace,</l>
     <l n="125">Come in suo paradiso,</l>
     <l n="126">E 'n sé beato altrui beato face.</l>
    </lg>
    <lg n="10">
     <l n="127">Canzon, quell' alta Donna</l>
     <l n="128">Che pose Dio de l' opre eccelse, e degne</l>
     <l n="129">Quasi termine suo, salda COLONNA,</l>
     <l n="130">Prega, che non disdegne</l>
     <l n="131">Quest' humil nota del mi' affetto interno,</l>
     <l n="132">E con devota e pura voglia intensa</l>
     <l n="133">Splendi chiara in eterno</l>
     <l n="134">Picciola face da gran lume accensa.</l>
    </lg>
   </lg>
  </body>
 </text>
</TEI>