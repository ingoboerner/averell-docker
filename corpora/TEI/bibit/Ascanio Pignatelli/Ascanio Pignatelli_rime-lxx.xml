<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXX</title>
    <author>Ascanio Pignatelli</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Ascanio Pignatelli_rime-lxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXX</title>
     <author>Ascanio Pignatelli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A l' infermo mio cor, che langue, e brama</l>
     <l n="2">Voi, Donna, e fuor di voi non ha riposo,</l>
     <l n="3">Già non v' asconde Amore,</l>
     <l n="4">Ch' ove l' occhio non giunge, il pensier chiama,</l>
     <l n="5">Quasi a suo fin celeste, e glorioso,</l>
     <l n="6">Et ei dal petto a voi rivolge ardito,</l>
     <l n="7">Qual da prigione uscito</l>
     <l n="8">Fuggitivo felice, il suo camino,</l>
     <l n="9">Né del mio fier destino</l>
     <l n="10">Avien che ceda al duro imperio, e grave,</l>
     <l n="11">Che 'n lui, ch' è vostro, ei signoria non have;</l>
    </lg>
    <lg n="2">
     <l n="12">Quei sciolto da le leggi onde me stringe</l>
     <l n="13">Acerbo fato, a voi si ricongiunge,</l>
     <l n="14">Né fuor d' arco va strale</l>
     <l n="15">Sì lieve allor, che forte man lo spinge,</l>
     <l n="16">Com' ei, mentre 'l desio l' affretta e punge,</l>
     <l n="17">Spiega a l' aure d' amor veloci l' ale,</l>
     <l n="18">E dietro a lui deh quale</l>
     <l n="19">Misera turba di pensier dolenti,</l>
     <l n="20">Di sospir, di lamenti,</l>
     <l n="21">Qual fume sorge d' alta fiamma, e cresce,</l>
     <l n="22">Dal mio gran duol confusa e torbid' esce;</l>
    </lg>
    <lg n="3">
     <l n="23">Questi, qual ramo al ceppo suo conforme,</l>
     <l n="24">Di dolor nati e dolorosi, e tristi</l>
     <l n="25">Son di mia morte i messi,</l>
     <l n="26">Né così varie ha 'l mio martir le forme,</l>
     <l n="27">Onde con nove pene ognor m' attristi,</l>
     <l n="28">Ch' a sembianza di lor non nascan essi,</l>
     <l n="29">E 'n quella voce espressi,</l>
     <l n="30">Che piange e duolsi, e pace e vita chiede,</l>
     <l n="31">Degn' è ch' acquistin fede,</l>
     <l n="32">Et io dentr' a l' inferno, in cui son morto,</l>
     <l n="33">Senta dal creder vostro almen conforto.</l>
    </lg>
    <lg n="4">
     <l n="34">Lasso, e ben sembra la mia vita, priva</l>
     <l n="35">Di veder voi, qual tenebroso inferno,</l>
     <l n="36">A cui s' asconde il giorno</l>
     <l n="37">Di quella luce ond' è beata e viva,</l>
     <l n="38">E fuor la pena, e dentro è 'l duolo interno,</l>
     <l n="39">E i pianti, e i gridi, e le paure intorno,</l>
     <l n="40">E sdegno, e rabbia, e scorno,</l>
     <l n="41">E perch' afflitti in quella parte i sensi</l>
     <l n="42">Sian, dove fur più 'ntensi,</l>
     <l n="43">Gli occhi, che vider voi, cangiaro oggetto,</l>
     <l n="44">E ciò ch' io miro ha sol di morte aspetto;</l>
    </lg>
    <lg n="5">
     <l n="45">Né però fine ha 'l mio dolor vivace,</l>
     <l n="46">Che morte no, ma le sue doglie estreme</l>
     <l n="47">Sente l' alma, e rinova,</l>
     <l n="48">Più forte allor che più si strugge e sface;</l>
     <l n="49">Così contrarie e vita, e morte insieme</l>
     <l n="50">Ambe nemiche, et ambe eterne prova,</l>
     <l n="51">Misera, e non le giova</l>
     <l n="52">Che, perché viva, il tempo mai si mute,</l>
     <l n="53">E porti al fin salute,</l>
     <l n="54">O perché pera mille volte ognora,</l>
     <l n="55">Finisca i danni, e seco il suo duol mora.</l>
    </lg>
    <lg n="6">
     <l n="56">Ben di lei quella parte a i sensi ancella</l>
     <l n="57">Che non vi scorge, sol s' affligge, e dole,</l>
     <l n="58">L' altra che vi figura</l>
     <l n="59">E vi contempla, si fa lieta, e bella,</l>
     <l n="60">Come la Luna, allor ch' appressa il Sole,</l>
     <l n="61">La parte sol ch' a noi si mostra, oscura,</l>
     <l n="62">Ma la superna e pura,</l>
     <l n="63">Che 'n lui rivolta lo discopre, e mira,</l>
     <l n="64">Vaga e lucente gira,</l>
     <l n="65">Così divien di lei chiaro e gentile</l>
     <l n="66">Quel che voi guarda, e l' altro oscuro, e vile;</l>
    </lg>
    <lg n="7">
     <l n="67">Ella da la memoria, ove raccolto</l>
     <l n="68">De' vostri fregi in tante guise sparsi</l>
     <l n="69">Nobil tesoro unio,</l>
     <l n="70">Tragge talor le belle luci, e 'l volto,</l>
     <l n="71">Le voci, e gli atti, e le bellezze ond' arsi,</l>
     <l n="72">Così membrando voi me stesso oblio,</l>
     <l n="73">E sorge indi il desio,</l>
     <l n="74">Che guida il core, e me da me diparte,</l>
     <l n="75">Sì che divisa in parte</l>
     <l n="76">L' alma mantene e misera, e contenta,</l>
     <l n="77">Viva in altrui, quando in se stessa è spenta.</l>
    </lg>
    <lg n="8">
     <l n="78">Canzon, dietro a quel volo</l>
     <l n="79">De' miei pensier puoi tu beata alzarti,</l>
     <l n="80">Et al mio Sol mostrarti:</l>
     <l n="81">Forse ancor fia che le mie notti amare,</l>
     <l n="82">E le tenebre tue purghi, e rischiare.</l>
    </lg>
   </lg>
  </body>
 </text>
</TEI>