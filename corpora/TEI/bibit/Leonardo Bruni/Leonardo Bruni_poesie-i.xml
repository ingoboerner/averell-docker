<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Leonardo Bruni</author>
   </titleStmt>
   <extent>
    <measure unit="stanza">12</measure>
    <measure unit="line">161</measure>
   </extent>
   <publicationStmt>
    <publisher>UNED University</publisher>
    <idno>Leonardo Bruni_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Leonardo Bruni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lunga quistion fu già tra' vecchi saggi</l>
     <l n="2">ed ancora nel mondo sen contende</l>
     <l n="3">per qual om meglio intende:</l>
     <l n="4">che sia felicità e in che consista.</l>
     <l n="5">E' fu alcuno che, vinto da li raggi</l>
     <l n="6">dello sprendor che l'onoranza stende,</l>
     <l n="7">per sua ragion difende</l>
     <l n="8">onor essere il fin di nostra vista.</l>
     <l n="9">Per onor acquistar, l'uomo s'immista</l>
     <l n="10">ne' pericoli stremi, e di fatiga</l>
     <l n="11">e d'affanni s'imbriga,</l>
     <l n="12">riputando essere in felice stato</l>
     <l n="13">chi sopra gli altri al mondo è onorato.</l>
    </lg>
    <lg n="2">
     <l n="14">Questo appetito il generoso core</l>
     <l n="15">veggiam che sprona sempre agli alti affari,</l>
     <l n="16">sì che divenga pari</l>
     <l n="17">o che vantaggi de' sommi la loda.</l>
     <l n="18">Onor par che sia il fin d'ogni valore,</l>
     <l n="19">onor fa noi a noi esser discari,</l>
     <l n="20">che in pericoli amari</l>
     <l n="21">talor c'incalcia; e, se pur non aproda,</l>
     <l n="22">di ferute e di morte par che goda.</l>
     <l n="23">Il laudabil pensier, ch'è 'n cor, ci agogna</l>
     <l n="24">che noi fuggiàn vergogna,</l>
     <l n="25">confortando la vita d'onor priva</l>
     <l n="26">esser peggio che morte in fama viva.</l>
    </lg>
    <lg n="3">
     <l n="27">Altri fu di non meno autoritade,</l>
     <l n="28">che lo stato felice d'esto mondo</l>
     <l n="29">sol nel viver giocondo</l>
     <l n="30">pensò che fosse, e di questo fa prove</l>
     <l n="31">che ogni atto dell'uom, se veritade</l>
     <l n="32">dicer vogliam pensando a tondo a tondo.</l>
     <l n="33">procede che secondo</l>
     <l n="34">piacere aspetta, e questo sol ci move.</l>
     <l n="35">Chi cercherebbe onor, chi gloria dove</l>
     <l n="36">onore e gloria fosse con dispetto?</l>
     <l n="37">Ma perch'elli è diletto</l>
     <l n="38">nell'onoranza, questo estremo tira</l>
     <l n="39">nostro appetito al gaudio che ne spira.</l>
    </lg>
    <lg n="4">
     <l n="40">Né nessun ben tanto comune a tutti</l>
     <l n="41">gli animanti è quanto solo il piacere;</l>
     <l n="42">questo veggiàn volere</l>
     <l n="43">il savio, il matto, il mansüeto, il fiero,</l>
     <l n="44">onde natura par che i suoi costrutti</l>
     <l n="45">converta in questo più che in altro avere.</l>
     <l n="46">Poi che tanto è in calere</l>
     <l n="47">a tutti gli animanti il lor pensiero,</l>
     <l n="48">chi domandassi su nel cielo Impero</l>
     <l n="49">della vita di Dio e di sua corte</l>
     <l n="50">fien le risposte accorte:</l>
     <l n="51">nïente altro far lui e sua milizia</l>
     <l n="52">se non vivere in gaudio ed in letizia.</l>
    </lg>
    <lg n="5">
     <l n="53">Chi negar può adunque giù fra noi</l>
     <l n="54">quel de l'uomo esser il felice stato,</l>
     <l n="55">ch'è più assimigliato</l>
     <l n="56">alla felice vita delli dei,</l>
     <l n="57">voluttà gaüdiosa con li suoi</l>
     <l n="58">piacer soavi, il cor contento e grato</l>
     <l n="59">ed in sé appagato</l>
     <l n="60">d'ogni disio e vôto d'ogni omei?</l>
     <l n="61">Certo, quand'io ricerco i pensier miei,</l>
     <l n="62">s'altr'osan chieder, e' diventan muti</l>
     <l n="63">e stan come perduti,</l>
     <l n="64">ché riprovar gli argomenti gli è duro;</l>
     <l n="65">e questa oppinïon fu d'Epicuro.</l>
    </lg>
    <lg n="6">
     <l n="66">A Socrate e Platone e lor famiglia,</l>
     <l n="67">sublimi autor d'ogni ragion sottile,</l>
     <l n="68">parve troppo esser vile</l>
     <l n="69">ponere in dilettanza nostra voglia,</l>
     <l n="70">e disser l'uom dovere alzar le ciglia</l>
     <l n="71">a maggior eccellenzia, a cor virile,</l>
     <l n="72">scacciando il püerile</l>
     <l n="73">pensier di voluttà over di doglia</l>
     <l n="74">(e così paion tutti d'altra scoglia),</l>
     <l n="75">confortando a virtù ed a durezza,</l>
     <l n="76">ad affanni, ad asprezza,</l>
     <l n="77">per lo ben fare, ed a questo esser nato,</l>
     <l n="78">perché vir da virtù è nominato.</l>
    </lg>
    <lg n="7">
     <l n="79">Cernesi di natura questa impronta</l>
     <l n="80">ne' fanciulletti ancor non depravati,</l>
     <l n="81">né fuor di via tirati,</l>
     <l n="82">che sori drieto a natura sen vanno;</l>
     <l n="83">questi veggiàn con isdegno e con onta</l>
     <l n="84">soffrir, se dagli equal son superati,</l>
     <l n="85">e tutti lor conati</l>
     <l n="86">drizzano a vantaggiare in quel che fanno.</l>
     <l n="87">Per questo gli agi lassano, e l'affanno</l>
     <l n="88">di lor voluntà prendono; e ciò mostra</l>
     <l n="89">che questa vita nostra</l>
     <l n="90">non è nata a goder, ma a eccellenzia</l>
     <l n="91">ed a virtù: quest'è vera sentenzia.</l>
    </lg>
    <lg n="8">
     <l n="92">Ma nasce un punto qui dubbioso e scuro</l>
     <l n="93">che setteggiar fa poi questa famiglia</l>
     <l n="94">e tra sé la scompiglia,</l>
     <l n="95">sì ch'a litigio ed a piato la mena,</l>
     <l n="96">che l'uom, quantunque virtüoso e puro,</l>
     <l n="97">in guai puote cadere a maraviglia,</l>
     <l n="98">se fortuna il capiglia,</l>
     <l n="99">posto in calamità, tormento e pena,</l>
     <l n="100">in povertà, in essilio, in catena.</l>
     <l n="101">Chiamar costui felice è dura cosa,</l>
     <l n="102">sì che par vizïosa</l>
     <l n="103">questa sentenzia: che vertù non basta</l>
     <l n="104">sanza favor del cielo e stella fausta.</l>
    </lg>
    <lg n="9">
     <l n="105">Questo altri consentîro, altri negâro;</l>
     <l n="106">e così altercando, d'una scola,</l>
     <l n="107">avanti unita e sola,</l>
     <l n="108">se ne fêr due e contrarie e diverse:</l>
     <l n="109">que' che consenton che 'n quantunque amaro</l>
     <l n="110">stato felicità dura e non cola,</l>
     <l n="111">dicon alta parola,</l>
     <l n="112">pur che sia vera, e che 'l vantar non verse;</l>
     <l n="113">e dicon che, 'n quantunque aspre e perverse</l>
     <l n="114">iniurie di fortuna, sta sicura</l>
     <l n="115">virtù, e ciò non cura.</l>
     <l n="116">O Dio, se questo è vero e tal valore</l>
     <l n="117">regna nell'uomo, egli è un gran signore!</l>
    </lg>
    <lg n="10">
     <l n="118">Ma temo che non sia questa sentenzia</l>
     <l n="119">più specïosa che verace a dire,</l>
     <l n="120">e che non abbia ardire;</l>
     <l n="121">di lunge dal pericol poi s'asconda,</l>
     <l n="122">se di crudel tiranno vïolenzia</l>
     <l n="123">spogli de' beni e lui ponga in martire,</l>
     <l n="124">e facciali morire</l>
     <l n="125">in sua presenza i figli. Or qui risponda</l>
     <l n="126">Zenon, che tenne questa dura sponda:</l>
     <l n="127">dir non cura e non duole el crudo carmo,</l>
     <l n="128">più insensato che marmo;</l>
     <l n="129">e, se l'affligge il duol, come è beato</l>
     <l n="130">l'uomo inquïeto ed ansio di suo stato!</l>
    </lg>
    <lg n="11">
     <l n="131">Gli altri, per schifar la grande ostanza,</l>
     <l n="132">virtù non poser, ma operazione</l>
     <l n="133">in lor diffinizione,</l>
     <l n="134">sì che schiudesser quindi ogni difetto,</l>
     <l n="135">ché l'uom, posto in tormento ed in tristanza,</l>
     <l n="136">virtù ben ha, ma operar non pòne;</l>
     <l n="137">e questa è la ragione</l>
     <l n="138">perché non è felice con effetto:</l>
     <l n="139">adunque l'un richiede atto perfetto,</l>
     <l n="140">all'altro abito basta; e così fanno</l>
     <l n="141">color che più ne sanno</l>
     <l n="142">vacillar tutti, e la lite ancor dura,</l>
     <l n="143">perché darne sentenza è cosa oscura.</l>
    </lg>
    <lg n="12">
     <l n="144">Pur, raccogliendo a nostra utilitade,</l>
     <l n="145">teniam che la vertù piena e perfetta</l>
     <l n="146">operando ci assetta</l>
     <l n="147">nello stato felice d'esto mondo.</l>
     <l n="148">Questo pare aver più di veritade,</l>
     <l n="149">quest'è la meno scropulosa setta,</l>
     <l n="150">quest'è la più eletta</l>
     <l n="151">da' sapïenti, e qui 'l ver non nascondo.</l>
     <l n="152">Quinc'è l'onor, quinc'è 'l viver giocondo,</l>
     <l n="153">ché la virtù degni d'onor ci face,</l>
     <l n="154">e 'l ben oprar sì piace</l>
     <l n="155">alla sua coscïenzia che 'n dolzore</l>
     <l n="156">fa viver quel che n'è operatore.</l>
     <l n="157">— Canzon, non ragionar con li cattivi,</l>
     <l n="158">ma dimostrati a' buoni e quelli invita</l>
     <l n="159">alla felice vita,</l>
     <l n="160">e, se non è superbo questo a dire,</l>
     <l n="161">moral ti puoi chiamar sanza mentire.</l>
    </lg>
   </lg>
  </body>
 </text>
</TEI>