<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 74</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">705</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-74</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 74</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 74</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O magnanime donne, in cui biltate</l>
     <l n="2">posto ha sua forma, e voi, superni dei,</l>
     <l n="3">udite i dolor mei,</l>
     <l n="4">dell'impia morte e aspra crudeltate! </l>
     <l n="5">Prendete essemplo e prendavi pietate,</l>
     <l n="6">leggiadre giovinette, al mio cordoglio,</l>
     <l n="7">ch'i' non so quale scoglio</l>
     <l n="8">non si movesse a far di me vendetta. </l>
     <l n="9">I' fui ne' teneri anni giovinetta</l>
     <l n="10">leggiadra sì che spesse volte i rai</l>
     <l n="11">del bel sol contrastai</l>
     <l n="12">né potè lui a me toglier vigore.</l>
     <l n="13">I' non temea del traditor d'Amore</l>
     <l n="14">né di sua guerra né di suo trattato</l>
     <l n="15">ma avea diliberato</l>
     <l n="16">di viver sempre serva di Dïana.</l>
     <l n="17">E spesso andavo sola a una fontana,</l>
     <l n="18">mostrando alle chiare onde il mio bel viso,</l>
     <l n="19">che tal forse Narciso</l>
     <l n="20">non vide, quando il suo tanto gli piacque.</l>
     <l n="21">Ninfe già non curavan le chiare acque</l>
     <l n="22">mentre miravan gli occhi miei giulivi,</l>
     <l n="23">e negli ornati rivi</l>
     <l n="24">del fonte mi facean seder tra loro. </l>
     <l n="25">Ivi era nato un sacro arbor d'alloro</l>
     <l n="26">che copria il fonte e poi con sua ombrìa</l>
     <l n="27">una rama stendia</l>
     <l n="28">nella finestra d'un mio car consorto.</l>
     <l n="29">E gli edifizii circundavan l'orto</l>
     <l n="30">del parentado mio ch'era lì sito,</l>
     <l n="31">sì che mai apparito</l>
     <l n="32">ivi non era alcun fuor di mia gente.</l>
     <l n="33">Io non so per che caso (o me dolente!)</l>
     <l n="34">da un mio cugin fu convitato un giorno</l>
     <l n="35">un giovinetto, adorno</l>
     <l n="36">ne' modi, vago, onesto e pellegrino;</l>
     <l n="37">il qual, mirando, vide nel giardino</l>
     <l n="38">da l'una parte il fonte e la verdura,</l>
     <l n="39">da l'altra mia figura,</l>
     <l n="40">nel mezzo il dispiatato dio d'amore.</l>
     <l n="41">E l'occhio vago che m'aperse il core</l>
     <l n="42">in un punto mirando fu mirato,</l>
     <l n="43">perché un simil fato</l>
     <l n="44">il suo voler col mio giunse ad un tratto.</l>
     <l n="45">Non fu a giugner l'occhio mio sì ratto</l>
     <l n="46">quanto paura, anzi stupor m'assale,</l>
     <l n="47">e l'amoroso strale</l>
     <l n="48">a figgermi nel cuor le sue quadrella.</l>
     <l n="49">Non mi potea restar, sì mi martella</l>
     <l n="50">Amor dicendo: "Mira con disio</l>
     <l n="51">questo novello dio</l>
     <l n="52">venuto in terra a domandar merzede!".</l>
     <l n="53">E Onestà, ch'ancor non gli dà fede,</l>
     <l n="54">più volte disse: "Omè, Dïana, corri,</l>
     <l n="55">per Dio, or mi soccorri</l>
     <l n="56">ch'io temo che 'l tuo aiuto non sia tardo!".</l>
     <l n="57">Poi mi dicea Amor: "Quel suo bel guardo</l>
     <l n="58">vorresti tu vederlo in altra forma</l>
     <l n="59">sì che Dïana l'orma</l>
     <l n="60">gli desse d'Ateòn, facendol cervo?".</l>
     <l n="61">Oimè, perché già ciaschedun mio nervo</l>
     <l n="62">mi si strugge di duol mentr'io ci penso?</l>
     <l n="63">E quel dolore immenso</l>
     <l n="64">mi fece in terra quasi tramortire.</l>
     <l n="65">Ma poi ch'alquanto si cessò il martire:</l>
     <l n="66">"Vinta hai l'impresa, omai di te mi fido!"</l>
     <l n="67">invocando Cupido,</l>
     <l n="68">di nuovo remirai l'alta finestra. </l>
     <l n="69">In nella quale ancora Amor balestra</l>
     <l n="70">saette d'oro a quel corpo divino,</l>
     <l n="71">con l'aureato crino</l>
     <l n="72">composto in ciel nel benedetto coro.</l>
     <l n="73">Qual Ganimede, omè, qual Polidoro,</l>
     <l n="74">qual Ipolito bello, qual Narciso</l>
     <l n="75">non rimarria conquiso</l>
     <l n="76">di biltà da costui ch'ogni altro eccede?</l>
     <l n="77">Isperando merzé con pura fede,</l>
     <l n="78">miravo l'occhio suo più bel che 'l sole,</l>
     <l n="79">e quel fronte che vole</l>
     <l n="80">portar la fama omai d'ogni bellezza.</l>
     <l n="81">Le guance sue, di tanta leggiadrezza,</l>
     <l n="82">di color immortal ch'io non so dirti,</l>
     <l n="83">vivificar gli spirti</l>
     <l n="84">si veggono a chi 'l guarda per diletto;</l>
     <l n="85">il mento piccinino e 'l fiero petto,</l>
     <l n="86">la bianca man che a Bacco saria bella,</l>
     <l n="87">i modi e la favella</l>
     <l n="88">arieno inamorato un cor di pietra.</l>
     <l n="89">Da poi mirava lui che dentro impietra:</l>
     <l n="90">trafitto per amor, fisso mirava</l>
     <l n="91">e merzé domandava</l>
     <l n="92">con l'occhio, ché la lingua nol può dire.</l>
     <l n="93">Intanto l'ombra cominciò a parire</l>
     <l n="94">e Febo col suo carro gira 'l monte,</l>
     <l n="95">onde da quel bel fonte</l>
     <l n="96">feci una con Amor di lì partenza. </l>
     <l n="97">Non mi può più veder per riverenza</l>
     <l n="98">de' mie' congiunti dentro a quel giardino,</l>
     <l n="99">ma spesso per cammino</l>
     <l n="100">a caval vidi il nobile scudieri. </l>
     <l n="101">Or sopr'uno or sopr'altro bel destrieri,</l>
     <l n="102">per le strade che van dal mio palazzo</l>
     <l n="103">venia per suo sollazzo</l>
     <l n="104">nel cavalcar più fier che leöpardo.</l>
     <l n="105">Or corre or salta, e io misera il guardo</l>
     <l n="106">con l'occhio assai più presto che baleno:</l>
     <l n="107">"Ahi, gentil palafreno</l>
     <l n="108">(dicea fra me), riguarda il mio signore!". </l>
     <l n="109">E poi dicea: "O dispiatato Amore,</l>
     <l n="110">che m'hai condotto a questo ministerio,</l>
     <l n="111">perché 'l suo desiderio</l>
     <l n="112">col mio non fai in un punto felice?</l>
     <l n="113">Modo non so trovar, se tu nol dice,</l>
     <l n="114">ch'abbracciar possa sue membra leggiadre,</l>
     <l n="115">però che l'impia madre</l>
     <l n="116">sospetta già di lui, di me tien cura".</l>
     <l n="117">E così stemo assai tempo a la dura,</l>
     <l n="118">per fin che un mio parente fu creato</l>
     <l n="119">ambasciador, mandato</l>
     <l n="120">in lunghe parti e strane del paese.</l>
     <l n="121">Il giovin, che d'amor sentia l'offese,</l>
     <l n="122">seppe con gli attenenti mie' sì fare</l>
     <l n="123">che venne ad abitare</l>
     <l n="124">nel luogo donde quel s'era partito.</l>
     <l n="125">Un contigüo mur tenia spartito</l>
     <l n="126">il suo viso dal mio, ma non il core;</l>
     <l n="127">onde più forte amore</l>
     <l n="128">m'accese, quando 'l vidi esser sì presso.</l>
     <l n="129">E lagrimando a' pie' del muro spesso</l>
     <l n="130">maladiceva i fati e la fortuna</l>
     <l n="131">e i cieli e ancor la luna,</l>
     <l n="132">che messo avien quel mezzo fra noi dui.</l>
     <l n="133">Ma poco tempo trapassò che lui</l>
     <l n="134">per affanni d'amor si levò suso</l>
     <l n="135">e fe' nel muro un buso,</l>
     <l n="136">mentre ch'ogni animal dormendo posa.</l>
     <l n="137">Allor del letto mi levai angosciosa,</l>
     <l n="138">combattuta d'amor, tutta infiammata,</l>
     <l n="139">già come disperata</l>
     <l n="140">or qua or là per casa trascorrendo.</l>
     <l n="141">Mentr'io andavo Amor maladicendo,</l>
     <l n="142">il giovinetto vee per la fessura</l>
     <l n="143">del mur la mia figura</l>
     <l n="144">e sente il dir della dolente voce.</l>
     <l n="145">"O signor mio, ch'ad una simil croce</l>
     <l n="146">d'Amor siàn posti (cominciò lui a dire),</l>
     <l n="147">tu sol mi fai morire:</l>
     <l n="148">per Dio, soccorri un poco al mio tormento! </l>
     <l n="149">D'amorosi pensieri io son sì vento</l>
     <l n="150">che, se 'n prestarmi aiuto non se' accorta,</l>
     <l n="151">tu vederai qui morta</l>
     <l n="152">in brieve spazio mia gentil persona". </l>
     <l n="153">Con simile parol' costui ragiona</l>
     <l n="154">con le quale Parìs si tolse Elèna;</l>
     <l n="155">ma paura ogni vena</l>
     <l n="156">mi fe' tremar, da poi che l'ebbi udito.</l>
     <l n="157">E ricordar mi fe' del mal partito</l>
     <l n="158">che prese Tisbe, e della morte acerba</l>
     <l n="159">che fe' sopra dell'erba,</l>
     <l n="160">a' pie' del mor che poi cangiò colore.</l>
     <l n="161">"Che pensi, tapinella (disse Amore),</l>
     <l n="162">non ve' tu quel per cui sei sì penata?</l>
     <l n="163">Serai tu tanto ingrata</l>
     <l n="164">ch'a sì gentil parlar non dia risposta?</l>
     <l n="165">Deh, non, per Dio, tu sai ben quanto costa</l>
     <l n="166">il pentersi da poi: pensa nel grido</l>
     <l n="167">che diè la trista Dido</l>
     <l n="168">poi che non poté più veder Enea!". </l>
     <l n="169">Lassa, questo pensier sì mi mordea</l>
     <l n="170">che ritrar non mi puotti da l'impresa,</l>
     <l n="171">ma senza altra diffesa</l>
     <l n="172">seguii con presto passo ove Amor vole.</l>
     <l n="173">Cominciai lagrimando este parole:</l>
     <l n="174">"O lume agli occhi miei qual sempre adoro,</l>
     <l n="175">soccorrimi, ch'io moro</l>
     <l n="176">per tua cagion, se non mi dai rimedio!</l>
     <l n="177">Dentro al mio cor Amor posto ha l'assedio,</l>
     <l n="178">tal che ogni difesa seria in vano:</l>
     <l n="179">se la tua degna mano</l>
     <l n="180">non mi soccorre, el mi convien morire!".</l>
     <l n="181">"Le pene tue mi dan maggior martìre,</l>
     <l n="182">gentil madonna, assai che 'l mio dolore</l>
     <l n="183">(rispose il mio signore):</l>
     <l n="184">o crudel mur, perché non mi dai loco?".</l>
     <l n="185">L'un si consuma, l'altro arde nel foco,</l>
     <l n="186">l'un chiama aiuto, l'altro misercordia;</l>
     <l n="187">e non giova concordia</l>
     <l n="188">aver tra noi, ché 'l mur c'era nimico.</l>
     <l n="189">Ognun è ricco e ciascuno è mendico,</l>
     <l n="190">e stavàn come Tantal che vuol bere</l>
     <l n="191">e non ne può avere,</l>
     <l n="192">ben che abbia assai dell'acqua intorno al viso.</l>
     <l n="193">Poi cominciò a parlar con presto aviso</l>
     <l n="194">il giovinetto più bel che Ansalonne:</l>
     <l n="195">"O fior di quante donne</l>
     <l n="196">fûr mai al mondo, ascolta il mio parlare!</l>
     <l n="197">Un modo a nostre voglie sol mi pare,</l>
     <l n="198">che in eterno le farà contente:</l>
     <l n="199">non temer di nïente,</l>
     <l n="200">poi che tu segui Amor, sii animosa!</l>
     <l n="201">Tu dei saper ch'io non ebbi mai sposa</l>
     <l n="202">e di stirpe gentil son procreato,</l>
     <l n="203">e sono più onorato</l>
     <l n="204">che uom che viva in tutto mio paese.</l>
     <l n="205">Io son fornito di ciascuno arnese,</l>
     <l n="206">sì che più nulla ti de' dar temenza:</l>
     <l n="207">facciàn dunque partenza,</l>
     <l n="208">che insieme viveren sempre felice!".</l>
     <l n="209">Pensai più volte quel che costui dice,</l>
     <l n="210">e ben che Amor mi desse grande ardire,</l>
     <l n="211">el mi paria morire</l>
     <l n="212">mentre pensava far tal dipartita:</l>
     <l n="213">ricordandomi allor della smarrita</l>
     <l n="214">Adriana rimasa su nel lito,</l>
     <l n="215">poi che si fu partito</l>
     <l n="216">quel che per sua cagion vinse il gran mostro.</l>
     <l n="217">E poi dicea fra me: "Per certo il nostro</l>
     <l n="218">amor non potrebbe esser con inganno,</l>
     <l n="219">pensando nell'affanno</l>
     <l n="220">che lui per me mostrò allor d'avere". </l>
     <l n="221">Nell'ultimo pensai pur di volere</l>
     <l n="222">venir a quel che ne seguì mia morte,</l>
     <l n="223">e con parole accorte</l>
     <l n="224">risposi a quel, che in desiderio aspetta:</l>
     <l n="225">"Fa, signor mio, di me che ti diletta,</l>
     <l n="226">pur che la mente tua tenghi piatosa</l>
     <l n="227">a prendermi per sposa</l>
     <l n="228">quando saremo in tuoi paesi gionti.</l>
     <l n="229">Ma prima il giurerai con atti pronti</l>
     <l n="230">per quanti son deïficati in cielo</l>
     <l n="231">e per lo sacro velo</l>
     <l n="232">che portò quella a cui mo sol diservo!".</l>
     <l n="233">"Io priego il ciel che ciaschedun mio nervo</l>
     <l n="234">sia fulminato simile a' Giganti,</l>
     <l n="235">e gli dei tutti quanti</l>
     <l n="236">mi sien contrarii e tutto il mondo in guerra;</l>
     <l n="237">chiudasi l'aere e aprasi la terra</l>
     <l n="238">ad inghiottirmi senza alcun riparo,</l>
     <l n="239">come fe' ad Anfiaro,</l>
     <l n="240">e sia contra di me ciascuna stella;</l>
     <l n="241">dal ciel tempesta e sùbita procella,</l>
     <l n="242">qual Faraòn già nel mar Rosso vidde,</l>
     <l n="243">e scontrimi in Caridde</l>
     <l n="244">e cibo sia de' pesci o d'altre fiere, </l>
     <l n="245">s'io non ti sposo ancor per mia mogliere;</l>
     <l n="246">e non che sposa, ma serai madonna,</l>
     <l n="247">al mio viver colonna,</l>
     <l n="248">conforto agli occhi, pace e ver diletto!". </l>
     <l n="249">Questo parlar produsse tanto effetto,</l>
     <l n="250">che non sì tosto della notte il nodo</l>
     <l n="251">si sciolse, che noi 'l modo</l>
     <l n="252">trovamo del partir sùbito allora.</l>
     <l n="253">E mentre che le stelle a l'Aûrora</l>
     <l n="254">tutte fan loco, salvo che Dïana,</l>
     <l n="255">lassai la ninfa eguana</l>
     <l n="256">con l'altre dee e 'l fonte e 'l bel verzieri;</l>
     <l n="257">e nell'arcion d'un possente destrieri</l>
     <l n="258">posemi Amor con sue opre leggiadre;</l>
     <l n="259">ma la dolente madre</l>
     <l n="260">non si svegliò alla sùbita rapina. </l>
     <l n="261">Lassa, ben ch'io invocasse ogni divina</l>
     <l n="262">ed eterna potenza e ciascun nume,</l>
     <l n="263">che 'l loro sacro lume</l>
     <l n="264">fusse al mio andar principio, guida e duce,</l>
     <l n="265">non pote' sì invocar la santa luce</l>
     <l n="266">ch'a me volgesse la beata spera,</l>
     <l n="267">ma l'infernal Megera</l>
     <l n="268">e l'infelice uccel mi fu presente; </l>
     <l n="269">le triste voci e l'anime dolente</l>
     <l n="270">mi venien presso, e non Giove o Mercurio;</l>
     <l n="271">ogni spietato augurio</l>
     <l n="272">mi dicea il mal che mi dovea seguire. </l>
     <l n="273">Ma io, cupida pur di voler gire</l>
     <l n="274">una col signor mio senza intervallo,</l>
     <l n="275">mossi il presto cavallo</l>
     <l n="276">e da' segni mortal levai gli orecchi. </l>
     <l n="277">Chi ci vedea, dicea: "Simil parecchi</l>
     <l n="278">natura non produsse mai nel mondo:</l>
     <l n="279">or qual viso giocondo</l>
     <l n="280">non perderia la fama tra costoro?".</l>
     <l n="281">Il sol mostrava omai un color d'oro</l>
     <l n="282">e parte n'era giunta allo dì oma',</l>
     <l n="283">e già l'aurata chioma</l>
     <l n="284">lustreggiava per lui, sì m'era presso.</l>
     <l n="285">"El convien che oramai veloce gresso</l>
     <l n="286">via ci conduca" disse il giovinetto,</l>
     <l n="287">perché nessun difetto</l>
     <l n="288">al disïato andar rendesse impaccio.</l>
     <l n="289">Allora il destro sul sinistro braccio</l>
     <l n="290">mi pose ragionando pur d'amore,</l>
     <l n="291">e così in picciol ore</l>
     <l n="292">giungemo a li confin di quel distretto.</l>
     <l n="293">Io non saprei discrivere il diletto</l>
     <l n="294">(né lingua non seria che 'l proferisse)</l>
     <l n="295">ch'io ebbi, quando el disse:</l>
     <l n="296">"Omai noi siamo fuor d'ogni pensieri! </l>
     <l n="297">Quivi è un fiume dove i buon destrieri</l>
     <l n="298">lassaren rinfrescar nell'acqua un poco,</l>
     <l n="299">e noi con festa e gioco</l>
     <l n="300">laudiamo Amore e tutti gli altri dii!".</l>
     <l n="301">Intanto una gran voce chiaro udii,</l>
     <l n="302">che non una, ma più dicean: "Prendete!";</l>
     <l n="303">e chi dicea: "Correte</l>
     <l n="304">a' passi, che non possa trapassare!".</l>
     <l n="305">Incominciommi ogni senso a tremare,</l>
     <l n="306">e fisso rimirava il mio compagno:</l>
     <l n="307">"Deh, non vi date lagno,</l>
     <l n="308">madonna (disse), e cavalchiàn via forte!". </l>
     <l n="309">Credea fuggire e seguitava morte</l>
     <l n="310">dirieto a lui sì come abandonata,</l>
     <l n="311">già tutta sgomentata,</l>
     <l n="312">timida fatta e divenuta mesta.</l>
     <l n="313">Poco durò l'andar, che una foresta</l>
     <l n="314">terribile a mirar mostrando scura,</l>
     <l n="315">giunti sol per paura,</l>
     <l n="316">ciascun procaccia di trovar ricovero. </l>
     <l n="317">E faciavàn come animal che, povero,</l>
     <l n="318">si ve' dell'arme natural privato,</l>
     <l n="319">che ad ogni picciol guato</l>
     <l n="320">a un sùbito gridar ritrova il centro. </l>
     <l n="321">Ma poi che stati assai fummo lì dentro,</l>
     <l n="322">che non sentimmo spesseggiar le strida,</l>
     <l n="323">ben ch'io fussi smarrida,</l>
     <l n="324">volsesi il giovinetto ai servidori:</l>
     <l n="325">"Io voglio andare a saper che romori</l>
     <l n="326">son stati questi e poi andaren via,</l>
     <l n="327">e voi per compagnia</l>
     <l n="328">della mia donna rimarrete seco;</l>
     <l n="329">ch'io non vo' che nessun venga con meco!".</l>
     <l n="330">E poco seguitò dopo la traccia,</l>
     <l n="331">che sentì che una caccia</l>
     <l n="332">questa era stata drieto a un cavriolo.</l>
     <l n="333">Da me non si cessò timor né duolo</l>
     <l n="334">fin ch'io nol vidi inanzi a me tornato,</l>
     <l n="335">il qual con viso grato</l>
     <l n="336">disse: "Io non veggio nulla da temere;</l>
     <l n="337">ma mi par meglio alquanto rimanere</l>
     <l n="338">con la mia donna in questo loco fosco,</l>
     <l n="339">e voi nell'aspro bosco</l>
     <l n="340">(disse a' famigli) cercarete intorno".</l>
     <l n="341">E dismontò del palafreno adorno,</l>
     <l n="342">prese la staffa e dismontai po' io;</l>
     <l n="343">e così si partìo</l>
     <l n="344">ciascun di quelli e rimanemo nui.</l>
     <l n="345">Sùbito e presto cominciò po' lui:</l>
     <l n="346">"Io ardo e struggo d'amorosa face;</l>
     <l n="347">rendimi dunque pace,</l>
     <l n="348">ché qui non è più mur che ci dia impacci!".</l>
     <l n="349">Allor risposi: "Gli amorosi lacci</l>
     <l n="350">che insieme te e me sai che legâro</l>
     <l n="351">già non diliberâro</l>
     <l n="352">che pudicizia qui perdesse il grado;</l>
     <l n="353">ma quando trovaren tuo parentado,</l>
     <l n="354">e sposata m'avrai come hai promesso</l>
     <l n="355">e confermato spesso,</l>
     <l n="356">avrai d'amor l'effettüal vittoria".</l>
     <l n="357">"Io son disposto d'aver questa gloria</l>
     <l n="358">tra me 'nanzi che 'l sol venga all'occaso;</l>
     <l n="359">però son qui rimaso!"</l>
     <l n="360">replicò il traditor subito allora. </l>
     <l n="361">Questo parlar fra me stessa m'accora</l>
     <l n="362">e con piatosa voce lacrimando</l>
     <l n="363">e più volte pregando</l>
     <l n="364">ch'alli promessi patti tenga fede; </l>
     <l n="365">quanto più dico tanto lui men crede,</l>
     <l n="366">talvolta priega e talvolta minaccia</l>
     <l n="367">e d'accostar la faccia</l>
     <l n="368">dell'un viso con l'altro assai procura.</l>
     <l n="369">Poi ch'io non potti più stare alla dura,</l>
     <l n="370">per minor male al suo voler m'adusse:</l>
     <l n="371">quivi venne Venusse,</l>
     <l n="372">che di veder tal cosa avea gavazzo.</l>
     <l n="373">Preso che 'l traditore ebbe sollazzo</l>
     <l n="374">e di mia fanciullezza il fior rapito,</l>
     <l n="375">tra sé prese partito</l>
     <l n="376">lassarmi tra le fiere in quel diserto.</l>
     <l n="377">Io t'ho il principio e 'l mezzo discoperto,</l>
     <l n="378">lettor, perché nel fin la crudeltade</l>
     <l n="379">ti commuova a pietade</l>
     <l n="380">e a maledir l'impetüosa mano.</l>
     <l n="381">O cruda stella o spirito profano</l>
     <l n="382">nimico a pace a ciò il tenia trafisso,</l>
     <l n="383">o furia dell'abisso</l>
     <l n="384">contraria a me gli sopravenne adosso. </l>
     <l n="385">L'iniquo, dal pensier tutto commosso,</l>
     <l n="386">or qua or là per la foresta guarda:</l>
     <l n="387">"Omai è l'ora tarda</l>
     <l n="388">e qui non si può star se non digiuno! </l>
     <l n="389">(cominciò lui) Io vo' mirar se alcuno</l>
     <l n="390">di nostra gente a ritornar s'assetta,</l>
     <l n="391">e voi una ghirlandetta</l>
     <l n="392">fra 'l tempo tesserete per mio amore".</l>
     <l n="393">Così da me si partì il traditore;</l>
     <l n="394">e io simplice e pura a quell'ingrato</l>
     <l n="395">avea già cominciato</l>
     <l n="396">a coglier di quei fior ch'eran lì varii;</l>
     <l n="397">ma poco stando, ché mirando a l'arii</l>
     <l n="398">io vidi il sol che poco avea a gir longe:</l>
     <l n="399">allor mi si componge</l>
     <l n="400">l'animo di dolore e ogni spirto. </l>
     <l n="401">Il capel d'òr si cominciò a far irto</l>
     <l n="402">e ciascun senso par che si distruga,</l>
     <l n="403">onde sùbita fuga</l>
     <l n="404">dirieto al traditor seguir m'invia.</l>
     <l n="405">Ciascuno sterpo un animal paria:</l>
     <l n="406">qual mi par orso e qual mi par leopardo;</l>
     <l n="407">quanto più oltre guardo,</l>
     <l n="408">tanto la selva mi parea più folta. </l>
     <l n="409">Lassa, tapina me, dov'io son colta,</l>
     <l n="410">a morir qui tra questi luoghi alpestri,</l>
     <l n="411">che gli animal silvestri</l>
     <l n="412">in brieve spazio mi devoraranno! </l>
     <l n="413">E tanto andai per quella selva erranno</l>
     <l n="414">che dalla lunga vidi il giovinetto</l>
     <l n="415">andar per quel distretto</l>
     <l n="416">giunto già presso ad un terribil foce.</l>
     <l n="417">Quanto potei, gridai con maggior voce:</l>
     <l n="418">"Deh, torna, signor mio, or mi conforta,</l>
     <l n="419">ch'io son già quasi morta,</l>
     <l n="420">o fin ch'io giungo a te, per Dio, m'aspetta!". </l>
     <l n="421">Quanto più grido, tanto più s'affretta</l>
     <l n="422">in nel fuggir veloce; alcuna volta</l>
     <l n="423">inver di me si volta,</l>
     <l n="424">mirando i modi e la spietata caccia.</l>
     <l n="425">E fa come animal che si discaccia,</l>
     <l n="426">che quando al correr si vede vantaggio</l>
     <l n="427">si volta per vïaggio</l>
     <l n="428">mirando il passeggiar del bon levriere.</l>
     <l n="429">Dolor sopra dolor crudel mi fière</l>
     <l n="430">e più che d'animal la poca fede,</l>
     <l n="431">e pensai che merzede</l>
     <l n="432">a domandare più non mi giovava.</l>
     <l n="433">Silvano e gli altri dei tutti invocava</l>
     <l n="434">c'hanno ne' boschi piena libertade,</l>
     <l n="435">che mossi a caritade</l>
     <l n="436">salva mi tresser di quel mortal nido. </l>
     <l n="437">Or quindi or quinci per la selva strido</l>
     <l n="438">e, i tristi passi miei mossi all'in suso</l>
     <l n="439">e mo rivolti in giuso,</l>
     <l n="440">piangendo pur chiamava: "Aiuta, aiuta!".</l>
     <l n="441">Nulla speranza mai mio cor saluta,</l>
     <l n="442">ma ad ora ad or mi par sentire i denti</l>
     <l n="443">di tigri e di serpenti,</l>
     <l n="444">di idre, di lion, di lupo e d'orso.</l>
     <l n="445">Ahi, impio Amor, dov'era il tuo soccorso?</l>
     <l n="446">Ché poi ch'io volsi tua legge seguire,</l>
     <l n="447">tu lassarmi morire</l>
     <l n="448">non mi dovevi in sì disperso loco! </l>
     <l n="449">Cacciando lì Dïana in festa e gioco</l>
     <l n="450">m'apparve, omè, e mostrossi nimica</l>
     <l n="451">a me che fui impudica</l>
     <l n="452">sotto l'amore, e dinegommi aiuto.</l>
     <l n="453">Penso, s'io avessi tanto core avuto</l>
     <l n="454">ch' i' fussi andata a lei con pura fede</l>
     <l n="455">a domandar merzede,</l>
     <l n="456">forse a qualche pietà l'avria commossa.</l>
     <l n="457">Ma i sensi miei non ebber tanta possa,</l>
     <l n="458">come chi erra che non vuol concordia</l>
     <l n="459">né cerca misercordia</l>
     <l n="460">dal suo signor, da poi ch'egli ha fallito. </l>
     <l n="461">Ahi, lassa me, che mai sì grave invito</l>
     <l n="462">contra d'Amor non ebbe donna alcuna</l>
     <l n="463">né che sotto la luna</l>
     <l n="464">fusser le carni sue tanto straziate!</l>
     <l n="465">E po' pensava se mai sventurate</l>
     <l n="466">furono donne per cagion d'Amore,</l>
     <l n="467">che con simil dolore</l>
     <l n="468">rendessen l'alma al ciel provando morte.</l>
     <l n="469">Se mai vi furon, suoi martìr conforte</l>
     <l n="470">assai sarien a me con minor lagna;</l>
     <l n="471">avendoci compagna,</l>
     <l n="472">temperaria più il mio dolore intenso, </l>
     <l n="473">e più volte pensando nell'immenso</l>
     <l n="474">dolor che provò Tisbe alla fontana:</l>
     <l n="475">di se stessa inumana,</l>
     <l n="476">fu per Pirràmo di sua vita priva.</l>
     <l n="477">Oimè, oimè, ch'ella può esser diva</l>
     <l n="478">rispetto a me, perché non fu tradita,</l>
     <l n="479">anzi perdé la vita</l>
     <l n="480">il suo signor con quella spada propia!</l>
     <l n="481">Mira la ninfa che perdé la copia</l>
     <l n="482">del bel Parìs in Grecia navicando,</l>
     <l n="483">e mira Biblìs, quando</l>
     <l n="484">al scelerato amor si sottomise!</l>
     <l n="485">E pensa in Dido, che d'amor s'uccise,</l>
     <l n="486">ché sol costei dovrebbe esser riparo</l>
     <l n="487">al tuo piangere amaro,</l>
     <l n="488">e fu d'Amor, come tu se', gabbata! </l>
     <l n="489">E poi diceva: "Oimè, ch'ella menata</l>
     <l n="490">non fu tra' boschi a sì dolente sorte,</l>
     <l n="491">sì che già la sua morte</l>
     <l n="492">non debbe dare a me conforto e pace!".</l>
     <l n="493">Poi penso a Filomena che non tace,</l>
     <l n="494">ben che ancor abbia sua lingua tagliata:</l>
     <l n="495">ella s'è vendicata,</l>
     <l n="496">e io, misera, a ciò non vedo modo! </l>
     <l n="497">A te non fie punito il crudel frodo,</l>
     <l n="498">benché Medea ancor per simil duolo</l>
     <l n="499">il suo proprio figliuolo</l>
     <l n="500">cibar facesse al suo padre Iasonne!</l>
     <l n="501">Ma io, che son tra le dolente donne</l>
     <l n="502">la più infelice, perché almen non posso</l>
     <l n="503">ricoverargli adosso</l>
     <l n="504">con una spada e dimembrarlo tutto? </l>
     <l n="505">Ma poco s'indugiò che 'l grave lutto</l>
     <l n="506">fu più e più forte, ché la nostra luce</l>
     <l n="507">a tramontar s'adduce,</l>
     <l n="508">e già mostrava i boschi essere oscuri.</l>
     <l n="509">"O dei superni, non istate duri,</l>
     <l n="510">deh, prendavi pietà di qui cavarmi</l>
     <l n="511">e di tal pene trarmi!":</l>
     <l n="512">le man piegate, al ciel levai le luce.</l>
     <l n="513">E poi seguii dove fortuna adduce</l>
     <l n="514">i passi miei nell'oscurata valle,</l>
     <l n="515">e tra l'orribil calle</l>
     <l n="516">vagando gìa, sì come furiosa.</l>
     <l n="517">E poi dicevo: "O madre dolorosa,</l>
     <l n="518">a lo cui viver fui unica spene,</l>
     <l n="519">pace, conforto e bene,</l>
     <l n="520">ecco ch'io moro e tu non mi soccorre!".</l>
     <l n="521">Mentre ch'io stava, il dispietato corre</l>
     <l n="522">con mortal faccia, e ben ch'ïo vedesse</l>
     <l n="523">con che viso venesse</l>
     <l n="524">verso di me, assai mi die' conforto.</l>
     <l n="525">E' nella effigie sua mostrava smorto</l>
     <l n="526">con fiero cor d'ogni pietà mendico,</l>
     <l n="527">come chi il suo nimico</l>
     <l n="528">sùbito aspetta a far di lui vendetta. </l>
     <l n="529">"Fa (disse) omai di te che ti diletta!</l>
     <l n="530">S'io ti menassi, io potrei esser preso</l>
     <l n="531">o in altro modo offeso:</l>
     <l n="532">però tu sola a camminar t'invia! </l>
     <l n="533">Qui son pastor che per lor cortesia</l>
     <l n="534">t'aiuteran, da poi che ti vedranno;</l>
     <l n="535">forse ti condurranno</l>
     <l n="536">in luogo dove salva potrai stare.</l>
     <l n="537">Io non volea di qua da te tornare,</l>
     <l n="538">ma pur m'ha mosso qualche misercordia;</l>
     <l n="539">non star più in discordia,</l>
     <l n="540">egli è mo tardi: briga a fuggir fore!".</l>
     <l n="541">Pensa fra te, lettor, come 'l mio core,</l>
     <l n="542">udendo tal parlar, diventò ghiaccio;</l>
     <l n="543">ma in ginocchion mi caccio,</l>
     <l n="544">con le man giunte e gli occhi al ciel levati:</l>
     <l n="545">"Per quanti sono in ciel deïficati,</l>
     <l n="546">e per li sacri giuri che facesti</l>
     <l n="547">allor che promettesti</l>
     <l n="548">quel che dei ben saper che non mi scorda,</l>
     <l n="549">non so se di color mo ti ricorda</l>
     <l n="550">che fêr contra li dei nel loco sagro:</l>
     <l n="551">deh, non esser tanto agro</l>
     <l n="552">e non aver gli spirti tuoi tanto empî!</l>
     <l n="553">Che fai, signor, che 'l mio voler non empi?</l>
     <l n="554">Di modi e di costumi sei gentile:</l>
     <l n="555">deh, vogli esser umìle</l>
     <l n="556">(cominciai poi) alla mia fanciullezza!</l>
     <l n="557">Non è orso o lion di tanta asprezza,</l>
     <l n="558">quand'egli è ben commosso a crudeltade,</l>
     <l n="559">che a qualche pietade</l>
     <l n="560">sol le lacrime mie nol commovessero.</l>
     <l n="561">Se i sospiri e la fé non ti movessero</l>
     <l n="562">aver pietà, pur il divin timore</l>
     <l n="563">e 'l nostro unico amore</l>
     <l n="564">mover dovria tua mente ad aiutorio,</l>
     <l n="565">gli occhi e le man che sembran pur d'avorio,</l>
     <l n="566">che sol per te soffriscon tanto male!</l>
     <l n="567">Vorrai tu ch'animale</l>
     <l n="568">feroce sïa qui mia sepoltura?</l>
     <l n="569">O signor mio, io non ebbi paura,</l>
     <l n="570">servendo te, venir contra Dïana;</l>
     <l n="571">ma, s'io fussi una strana,</l>
     <l n="572">placar dovrei gli orecchi a compassione!". </l>
     <l n="573">"Non fa mestier seguir più tal sermone</l>
     <l n="574">(rispose il traditor), ch'io son disposto</l>
     <l n="575">a partirmi via tosto</l>
     <l n="576">senza di te, e sia quel ch'esser puote!".</l>
     <l n="577">Il parlar di costui il cor percuote</l>
     <l n="578">a tremar, come chi batte in Caridde,</l>
     <l n="579">o Mario, quando vidde</l>
     <l n="580">sopra la testa la tagliente spada! </l>
     <l n="581">Più volte replicai, non una fiada,</l>
     <l n="582">per gli uomin, per la terra e per gli dei</l>
     <l n="583">e per gli affanni mei</l>
     <l n="584">per lui sofferti, che non mi sconforte;</l>
     <l n="585">ma poi ch'io vidi apresso me la morte,</l>
     <l n="586">e che né dio né uom più non m'aida,</l>
     <l n="587">dissi con grave strida:</l>
     <l n="588">"Nimico di pietà, figgiti un poco! </l>
     <l n="589">Poi ch'el convien che dentro a questo loco</l>
     <l n="590">queste misere carne abbian lor letto,</l>
     <l n="591">assai minor dispetto</l>
     <l n="592">mi fia il morir da te ch'altri m'uccida!</l>
     <l n="593">Sol quella man ch'a viver mi disfida</l>
     <l n="594">sia che i miei giorni faccia qui finire,</l>
     <l n="595">ch'io non voglio più gire</l>
     <l n="596">chiamando aiuto, poi che tu mi lassi!".</l>
     <l n="597">Io pensai pur che cotal dir placassi</l>
     <l n="598">in qualche modo la sua mente cruda,</l>
     <l n="599">ma con la spada nuda</l>
     <l n="600">volsesi verso me quello inumano. </l>
     <l n="601">Col cor divoto al ciel levai la mano,</l>
     <l n="602">da poi ch'io vidi la mortal tempesta:</l>
     <l n="603">con voce grave e mesta</l>
     <l n="604">in tal modo invocai l'alta potenza:</l>
     <l n="605">"O lume eterno, o divina clemenza,</l>
     <l n="606">o superno Motor clemente e pio,</l>
     <l n="607">o giustizia di Dio</l>
     <l n="608">che invocata col cor sempre soccorri; </l>
     <l n="609">de l'impia morte a far vendetta corri!</l>
     <l n="610">O Eölo, o Nettunno con tue posse,</l>
     <l n="611">Megera e Antroposse,</l>
     <l n="612">Proserpina con gli altri dei d'abisso,</l>
     <l n="613">non ritenete il vostro braccio fisso,</l>
     <l n="614">ma fate di costui simil disfazio</l>
     <l n="615">e punite lo strazio</l>
     <l n="616">che fa di me la dispietata mano! </l>
     <l n="617">Saetta, Giove, e fabrica, Vulcano,</l>
     <l n="618">sopra le carni a questo traditore</l>
     <l n="619">che con legge d'amore</l>
     <l n="620">nei boschi oscuri a morte mi conduce! </l>
     <l n="621">Sia contra lui ogni beata luce</l>
     <l n="622">e sian le stelle a disfarlo in concordia,</l>
     <l n="623">perché misericordia</l>
     <l n="624">è contra un traditor esser feroce! </l>
     <l n="625">Fovente terra, converte in atroce!</l>
     <l n="626">Che dove el passa sia un Mongibello,</l>
     <l n="627">tal che pure a vedello,</l>
     <l n="628">non che a toccarlo, lui si strugga e arda! </l>
     <l n="629">I' priego il ciel che ciò che costui guarda,</l>
     <l n="630">quant'ella sia più disïosa e bella,</l>
     <l n="631">si converta in procella</l>
     <l n="632">che a divamparlo mai non gli dia pace!</l>
     <l n="633">Gli animal tutti e quello uccel rapace</l>
     <l n="634">ch'umana carne becca e fanne guasto</l>
     <l n="635">prendan di te lor pasto,</l>
     <l n="636">l'aër nimico e sempre ti sia oscuro!</l>
     <l n="637">Ogni pietoso cor ver te sia duro,</l>
     <l n="638">e 'l cibo perda la sua propria forma,</l>
     <l n="639">consimile a quell'orma</l>
     <l n="640">ch'avvenne a quel che l'òr facea col tatto!</l>
     <l n="641">Oimè, oimè, se pur avesse fatto</l>
     <l n="642">come fe' la sua donna a Menelao,</l>
     <l n="643">o quella d'Anfiarao,</l>
     <l n="644">i' non sarei nell'ultimo partito!</l>
     <l n="645">Oimè, lassa, che per tôr marito</l>
     <l n="646">costui di cui le man son empie e ladre,</l>
     <l n="647">lassai la trista madre</l>
     <l n="648">nel proprio nido e disprezzai l'onore!</l>
     <l n="649">Dov'è la festa, dove, traditore,</l>
     <l n="650">che far per me da' tuoi parenti cresi?</l>
     <l n="651">Usasi in tuoi paesi</l>
     <l n="652">consumar in tal forma il matrimonio?</l>
     <l n="653">O glorïoso lume, o divin conio,</l>
     <l n="654">o disprezzati giur' che costui fece,</l>
     <l n="655">vendicate la nece</l>
     <l n="656">che 'l dispietato cor mi fa sentire!</l>
     <l n="657">Assai men doglia mi seria il morire,</l>
     <l n="658">quando serò tra l'altre tapinelle</l>
     <l n="659">anime, se novelle</l>
     <l n="660">sentirò del traditor aspre e crude.</l>
     <l n="661">Vezzose giovinette, siate nude</l>
     <l n="662">di pietate e crudel contra ciascuno,</l>
     <l n="663">per amor di quest'uno</l>
     <l n="664">a cui chiamar mercede è stato indarno!</l>
     <l n="665">O mare, o Po, Tesìn, Tevero e Arno,</l>
     <l n="666">o ciascun fiume d'ogni ornata riva,</l>
     <l n="667">per Dio, se costui arriva</l>
     <l n="668">tra le vostre acque, fatene vendetta! </l>
     <l n="669">Io non voglio più star, ch' i' so m'aspetta</l>
     <l n="670">in nell'abisso già Adriana e Dido;</l>
     <l n="671">oimè, ch'io sento il grido</l>
     <l n="672">di molte che vi stanno in sempiterno! </l>
     <l n="673">Io trovarò nel tenebroso inferno</l>
     <l n="674">Proserpina, Fillìs, Fedra leggiadra,</l>
     <l n="675">Medea e Clëopadra,</l>
     <l n="676">e so che aran di me compassïone.</l>
     <l n="677">Non lassarò per quel l'aspra mozione,</l>
     <l n="678">ma sol per questo iniquo vo' cercare;</l>
     <l n="679">ché, se 'l posso trovare,</l>
     <l n="680">ver lui incitarò ogni dimonio!</l>
     <l n="681">Io non conosco spirito sì erronio,</l>
     <l n="682">né aspro cor di tigre o di serpente,</l>
     <l n="683">che, udendo me dolente,</l>
     <l n="684">non si rivolti a lui con mortal rabie.</l>
     <l n="685">E voi che rimanete, siate savie,</l>
     <l n="686">piccole e grande, giovene e polzelle,</l>
     <l n="687">di non esser sì felle</l>
     <l n="688">ch'assentiate, com'io feci, ad Amore! </l>
     <l n="689">Mirate pur quant'egli è traditore:</l>
     <l n="690">che chi mai dal principio a lui consente,</l>
     <l n="691">non giova esser dolente,</l>
     <l n="692">poi che a lui consentir mostra una fiada!</l>
     <l n="693">Oimè, ch'io veggio qui la mortal spada</l>
     <l n="694">che arà il mio cor di sùbito sommerso:</l>
     <l n="695">ma priego l'universo</l>
     <l n="696">di tanta crudeltà ne sia memoria!".</l>
     <l n="697">Seguir non posso la dolente istoria,</l>
     <l n="698">ch'al fin delle parole il colpo lassa</l>
     <l n="699">tal che 'l petto mi passa,</l>
     <l n="700">e poi si fonda a vulnerar la testa;</l>
     <l n="701">infin ch'io caddi morta alla foresta.</l>
     <l n="702">E' fuggì poi, che dir non è mestiere:</l>
     <l n="703">alle affamate fiere</l>
     <l n="704">fûr le mie carne cibo e nutrimento;</l>
     <l n="705">e fu di questa vita il lume spento.</l>
    </lg>
   </lg>
  </body>
 </text>
</TEI>