<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 78</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">130</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-78</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 78</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 78</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Soccorrimi, per Dio, ch'io sono al porto,</l>
     <l n="2">presso a l'ultimo giorno di mia vita,</l>
     <l n="3">senza sperar salute né conforto!</l>
     <l n="4">Se soccorso di corto non m'aita,</l>
     <l n="5">ch'io impetre grazia al tuo alto valore,</l>
     <l n="6">morte m'affretta la crudel ferita! </l>
     <l n="7">Simile a quel ch'a l'ultimo dolore</l>
     <l n="8">presso si vede, alla morte che aspetta</l>
     <l n="9">si raccomanda con divoto core.</l>
     <l n="10">O voi che sete d'angelica setta,</l>
     <l n="11">venite in mio favore e removete</l>
     <l n="12">costei che vòl di me crudel vendetta!</l>
     <l n="13">O alti cieli, o voi sette pianete,</l>
     <l n="14">Luna, Mercurio e tu, Venere bella,</l>
     <l n="15">aiutatemi, se voi potenza avete!</l>
     <l n="16">O relucente Sol più ch'altra stella,</l>
     <l n="17">o Marte, o Giove e anco tu, Satorno,</l>
     <l n="18">pregate questa che 'l mio cor martella!</l>
     <l n="19">O voi che gite per li ciel dintorno,</l>
     <l n="20">dodici segni del cielo invoco anco</l>
     <l n="21">all'aiutorio mio senza soggiorno! </l>
     <l n="22">Montone e Taüro e Gemini e Granco,</l>
     <l n="23">Leone e Virgo &lt;e&gt; Libra e Iscorpione,</l>
     <l n="24">aiutatemi, per Dio, ch'io vengo manco! </l>
     <l n="25">E similmente con dolce sermone</l>
     <l n="26">invoco Sagittario, Aquario e Pesce</l>
     <l n="27">e Capricorno, a la mia defensione!</l>
     <l n="28">Voi altre stelle ancor, se non v'incresce,</l>
     <l n="29">aiutatemi, e l'uno e l'altro polo,</l>
     <l n="30">se non che l'alma mia del corpo n'esce!</l>
     <l n="31">O vaghi uccelli che andate a volo</l>
     <l n="32">per verdi rami, cantando a diletto,</l>
     <l n="33">pietà vi prenda del mio grave dolo! </l>
     <l n="34">Andate a l'alba al venturoso letto,</l>
     <l n="35">ponetevi a cantar su la lettiera,</l>
     <l n="36">che la dolcezza passi il bianco petto</l>
     <l n="37">di quella rosa nata in primavera;</l>
     <l n="38">pregate che per lei morto non caggi,</l>
     <l n="39">ché la mia vita per lei si dispera! </l>
     <l n="40">O animali domestici e selvaggi,</l>
     <l n="41">venite in mio favore e in mio cammino,</l>
     <l n="42">venite, e siate a me fedel' messaggi!</l>
     <l n="43">E dinanzi a costei a capo chino,</l>
     <l n="44">poi la pregate con atti e con cenni</l>
     <l n="45">ch'abbia pietà del suo servo tapino!</l>
     <l n="46">O spirti che già fusti in questi regni,</l>
     <l n="47">deh, voi, ciascuno dall'amor percosso,</l>
     <l n="48">siatemi grazïosi e poi benegni!</l>
     <l n="49">Se con vostro saper non so' riscosso,</l>
     <l n="50">Amor crudele in terra mi dispone,</l>
     <l n="51">ch'io so' condutto a tal che più non posso! </l>
     <l n="52">O vecchio franco, o savio Salamone,</l>
     <l n="53">che vinto da l'amor d'una pagana</l>
     <l n="54">all'idoli adorasti in genocchione!</l>
     <l n="55">O Erculès, a cui fu tanto strana</l>
     <l n="56">la bella Iole, che ti fe' portare</l>
     <l n="57">la rocca allato e poi filar la lana!</l>
     <l n="58">E tu, Giacobbe, ch'andasti a parare</l>
     <l n="59">sette e sette anni per aver Rachele,</l>
     <l n="60">e del suo padre l'armento guardare! </l>
     <l n="61">O re Davìt, ché Amor ti fe' crudele,</l>
     <l n="62">per Bersabè morir facesti Urìa</l>
     <l n="63">che ti fu sempre cavalier fedele! </l>
     <l n="64">E tu, Sansone, a cui fu tanto ria</l>
     <l n="65">la nova sposa, quando pei capegli</l>
     <l n="66">ti privò di possanza e gagliardia!</l>
     <l n="67">O Pirramo, che a Tisbe alzasti i cegli,</l>
     <l n="68">volti nel sangue l'uno e l'altro inseme,</l>
     <l n="69">che i bianchi gelsi diventâr vermegli! </l>
     <l n="70">O Parìs, o Elèna, per cui geme</l>
     <l n="71">Troia disfatta, e 'l re Prïàmo è morto</l>
     <l n="72">e gli altri che per voi la terra preme!</l>
     <l n="73">E tu, Laudomia, dal tristo conforto</l>
     <l n="74">per la vision del tuo morto marito,</l>
     <l n="75">amor leale ancor ti fe' gran torto! </l>
     <l n="76">E tu, Didon, che col ferro polito</l>
     <l n="77">passasti il bianco petto e 'l duro core,</l>
     <l n="78">poi che 'l troiano Enea si fu partito! </l>
     <l n="79">E tu, Narciso, dal vago splendore,</l>
     <l n="80">che di te stesso, mirando alla fonte,</l>
     <l n="81">t'inamorasti, e convertisti in fiore!</l>
     <l n="82">O disperata Filis, che nel monte</l>
     <l n="83">all'arbor t'appiccasti per dispetto,</l>
     <l n="84">per la tardanza del tuo Demofonte!</l>
     <l n="85">E tu, Leandro, che per dare effetto</l>
     <l n="86">all'ultimo disir d'amor, notando,</l>
     <l n="87">nella rena del mar facesti letto! </l>
     <l n="88">E tu, Medea, che Amor provasti quando</l>
     <l n="89">desti a Giason il bel monton dell'oro,</l>
     <l n="90">lassando il vecchio padre lacrimando!</l>
     <l n="91">E tu, Pasife, che 'l tristo lavoro</l>
     <l n="92">formar facesti, la vacca del legno,</l>
     <l n="93">per prender seme dall'amato toro! </l>
     <l n="94">O Silla, a cui Minòs ebbe disdegno</l>
     <l n="95">per lo terribil don che gli donasti</l>
     <l n="96">della testa di Niso e del suo regno!</l>
     <l n="97">E tu, Adriana, che Teseo campasti</l>
     <l n="98">dal fiero Minotaüro, che in prima</l>
     <l n="99">tanti degli altri avea coi denti guasti!</l>
     <l n="100">Ancor te, Fedra, invoco in questa rima,</l>
     <l n="101">per li cui prieghi e poi querele false</l>
     <l n="102">Ipolito d'Amor non fece stima.</l>
     <l n="103">O Tristano, o Isotta, a cui più valse</l>
     <l n="104">liale amor, che, fra le braccia stretti,</l>
     <l n="105">poi vi fece gustare amare salse! </l>
     <l n="106">E tu, Petrarca, che tanti sonetti</l>
     <l n="107">per Laura facesti, e 'n sì bel dire,</l>
     <l n="108">ch'a te dan fama e agli amanti diletti!</l>
     <l n="109">Tutti vi priego per quelli martìre</l>
     <l n="110">che voi sentiste al desïar d'amore,</l>
     <l n="111">prima che morte Amor fêsse partire,</l>
     <l n="112">andate in visione al mio signore,</l>
     <l n="113">ed operate vostri ingegni e arte</l>
     <l n="114">che mi riceva per suo servidore! </l>
     <l n="115">O voi lengue che sete al mondo sparte,</l>
     <l n="116">voi nel venire a me non siate lente,</l>
     <l n="117">sì che soccorso io abbia d'ogni parte!</l>
     <l n="118">Ancora voi, maestri di stormente,</l>
     <l n="119">voi nel cantare non mi siate muti</l>
     <l n="120">che di farmi morir costei si pente!</l>
     <l n="121">Arpe, sonate, quitarre e lïuti</l>
     <l n="122">e piffari e trombetti de la Magna,</l>
     <l n="123">che 'l vostro dolce suon d'amor m'aiuti!</l>
     <l n="124">E anco priego ciascuna compagna</l>
     <l n="125">che a impetrar grazia non mi sia nascosa</l>
     <l n="126">per l'alma che d'Amor tanto si lagna! </l>
     <l n="127">E po' i' priego ciascaduna cosa</l>
     <l n="128">che 'nver di me umilie il suo cor crudo,</l>
     <l n="129">sì che mi sia benigna e grazïosa, </l>
     <l n="130">che nelle braccia sue mi tenga nudo!</l>
    </lg>
   </lg>
  </body>
 </text>
</TEI>