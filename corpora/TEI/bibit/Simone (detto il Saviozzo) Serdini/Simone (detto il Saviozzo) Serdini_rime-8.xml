<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 8</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 8</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fra le più belle logge e' gran palazzi</l>
     <l n="2">della città del fiore,</l>
     <l n="3">passeggiando il martìr che mi disface,</l>
     <l n="4">colsemi innudo, trasformato, Amore,</l>
     <l n="5">con mille suoi lacciuol, mille sollazzi,</l>
     <l n="6">promettendomi triegua a tanta face.</l>
     <l n="7">Io che desiderava la mia pace</l>
     <l n="8">e un fine migliore e più beato,</l>
     <l n="9">con effetto il seguiva e lui con frode.</l>
     <l n="10">El m'adornava e io credia sue lode,</l>
     <l n="11">finché mi giunse in mezzo dell'aguato:</l>
     <l n="12">io, come disarmato,</l>
     <l n="13">né difender possìemi e fuggir meno.</l>
     <l n="14">Io non m'accorsi pria ch'un arco pieno</l>
     <l n="15">mi giunse, che non valse a dir merzede</l>
     <l n="16">con tutta forza e fede:</l>
     <l n="17">pensa passato avesse un corpo umano</l>
     <l n="18">che spezzaria le tempre di Vulcano!</l>
     <l n="19">Suol per colpo mortale uom venir freddo,</l>
     <l n="20">e io fui tutto acceso</l>
     <l n="21">d'un fuoco ch'arderia dïaspri e marmi;</l>
     <l n="22">suol per piaghe d'altrui animo offeso</l>
     <l n="23">nimicar l'avversaro e venir reddo;</l>
     <l n="24">e io con umiltà consorte farmi. </l>
     <l n="25">Ataretemi voi, o dolci carmi,</l>
     <l n="26">esprimer quel ch'io sento? Io nol so dire,</l>
     <l n="27">ché smisurata foga il petto serra.</l>
     <l n="28">Trovossi mai dolcezza in mortal guerra,</l>
     <l n="29">e in un punto sol pianto e gioire?</l>
     <l n="30">Trovossi mai disire</l>
     <l n="31">con ira? E con piacer, odio e disdegno?</l>
     <l n="32">Chi 'l saprà dir? Non so qual sacro ingegno,</l>
     <l n="33">se non sentisse ben tutte sue prove.</l>
     <l n="34">A me son strane e nove,</l>
     <l n="35">ché volontà, ch'è del piacere un atto,</l>
     <l n="36">m'abonda sì ch'io torno muto e stratto. </l>
     <l n="37">Io dissi mal d'Amore in alcun tempo,</l>
     <l n="38">bench'io non mi credea</l>
     <l n="39">l'animoso coraggio del suo figlio;</l>
     <l n="40">el me ne paga ben, s'io 'l reprendea:</l>
     <l n="41">non tarda l'ulzïone, anzi è per tempo,</l>
     <l n="42">tal che poco mi val forza o consiglio.</l>
     <l n="43">Io so' pur incappato al fiero artiglio,</l>
     <l n="44">dove mai nol credetti; or mi par vano</l>
     <l n="45">ciò che parlar ne può lingua mortale.</l>
     <l n="46">Omè, che cosa è questa? O dolce male,</l>
     <l n="47">non conosciuto ben, non schermo umano!</l>
     <l n="48">Ahi, spirito villano,</l>
     <l n="49">come ardisti biasmare un tanto duce?</l>
     <l n="50">Io guardo ad ora ad or la bella luce</l>
     <l n="51">che m'ha data il mio dio ad un sol giogo;</l>
     <l n="52">né fu mai pedagogo</l>
     <l n="53">seguito, quanto io pronto a' santi rai,</l>
     <l n="54">la gloria del cui nome, Amor, tu 'l sai. </l>
     <l n="55">Ben si sforzò natura al mondo un dono</l>
     <l n="56">e far cosa perfetta,</l>
     <l n="57">fuor che peccò in corruzion di carne;</l>
     <l n="58">questa beata luce è cosa eletta</l>
     <l n="59">con l'anima gentil cui tanto sprono,</l>
     <l n="60">e l'angelico aspetto or che si parne.</l>
     <l n="61">Ben se ne può pregiare e gloria farne,</l>
     <l n="62">non dico il sangue d'uno e d'altra prole,</l>
     <l n="63">il paese, la terra e quelle mura;</l>
     <l n="64">or se n'imbelli omai tutta natura,</l>
     <l n="65">pregisene la terra, i poli e 'l sole,</l>
     <l n="66">fioretti e le vïole,</l>
     <l n="67">i fiumi, erbette e arborscelli ornati:</l>
     <l n="68">ridan le selve, i boschi, i campi e' prati,</l>
     <l n="69">ma più il mio cor, che tanto bene invola,</l>
     <l n="70">e l'anima che vola</l>
     <l n="71">in ciel fra' più beati in luce d'oro,</l>
     <l n="72">e veggio delle stelle il gran tesoro.</l>
     <l n="73">Le chiome, il fronte, il puro guardo e 'l riso,</l>
     <l n="74">e le più lustre membra,</l>
     <l n="75">sono i dolci rigor che 'l mio cor tène;</l>
     <l n="76">quel benigno sembiante è che ci assembra</l>
     <l n="77">un leggiadro costume &lt;e&gt; un spirto assiso,</l>
     <l n="78">le gentilezze son l'alte catene.</l>
     <l n="79">O gloria nostra, o fior d'ogni mio bene,</l>
     <l n="80">o conforto, disio, speranza immista,</l>
     <l n="81">dov'è suggetto il fin di vita e morte!</l>
     <l n="82">E s'è pur tante in me sì vaghe sorte,</l>
     <l n="83">quanto fia più dolente, o mente trista,</l>
     <l n="84">ismarrir quella vista</l>
     <l n="85">ch'era sola salute, or fia flagello?</l>
     <l n="86">Omè, lassara[i]la ire, animo fello,</l>
     <l n="87">non pensi tu quel che ten dia seguire?</l>
     <l n="88">Non saria mei morire</l>
     <l n="89">che con istento sempre stare in vita?</l>
     <l n="90">Elegge morte innanzi alla partita!</l>
     <l n="91">Miser, non vedi il tuo partire ingrato?</l>
     <l n="92">Tu perdi la speranza,</l>
     <l n="93">e la luce dagli occhi or ti fia tolta.</l>
     <l n="94">Omè, ch'io saccio bene ogni baldanza</l>
     <l n="95">tornare in guai e 'n doloroso stato</l>
     <l n="96">con la piena mortal ch'or mi s'avvolta.</l>
     <l n="97">Folleggiarai tu tanto, anima stolta?</l>
     <l n="98">Tu piangerai più sempre il tuo tormento,</l>
     <l n="99">e mille volte ancor battrai le guance.</l>
     <l n="100">Non vedi tu che spezzi le bilance</l>
     <l n="101">e séguiti l'inferno del tuo stento?</l>
     <l n="102">Non val dire: "Io mi pento!",</l>
     <l n="103">ché doppo il fatto è poco il contristare.</l>
     <l n="104">Non vedi tu Amor teco indignare,</l>
     <l n="105">tutto l'aëre e 'l ciel fartisi fosco?</l>
     <l n="106">Omè, ch'io mel conosco,</l>
     <l n="107">ma spirito m'induce a fin più caro:</l>
     <l n="108">or piaccia a Dio non sia tutto il contraro!</l>
     <l n="109">Piangan per me gli sterpi, or pianga i sassi,</l>
     <l n="110">ché gli occhi aver non ponno</l>
     <l n="111">già più liquor del ghiado al tristo petto.</l>
     <l n="112">O tapinello me, quanto mi fonno</l>
     <l n="113">cari i piaceri e mesti i primi passi,</l>
     <l n="114">dove prima mi fei servo e suggetto! </l>
     <l n="115">O solo specchio, o solo il mio diletto,</l>
     <l n="116">dove ti lasso? Omè, ch'io men giraggio</l>
     <l n="117">quel fera in fame per alpestre selve!</l>
     <l n="118">Io girò seguitando aspidi e belve,</l>
     <l n="119">per caverne, spilonche e fier viaggio;</l>
     <l n="120">e, quale un uom selvaggio,</l>
     <l n="121">girò con pianti errando infin ch'io viva.</l>
     <l n="122">Ove t'annidarai, anima priva,</l>
     <l n="123">più in queste membra rüinate e stanche?</l>
     <l n="124">Piangerai con gli occhi anche?</l>
     <l n="125">Tu n'hai ragione, e io, poi che vuol fato,</l>
     <l n="126">tempesta sarà fine al nostro stato! </l>
     <l n="127">Canzon, da quella luce or che ti spalma</l>
     <l n="128">tu ne girai piangendo,</l>
     <l n="129">e gittara'ti a' pie' della sua forma;</l>
     <l n="130">di' che 'l tuo sir sì se ne va stridendo,</l>
     <l n="131">ma pregarrai, per Dio, che servi l'alma,</l>
     <l n="132">ch'io l'ho lassata e pòrtomene l'orma;</l>
     <l n="133">di' che non fia ch'io dorma,</l>
     <l n="134">degno chiamando sempre il bel G santo;</l>
     <l n="135">poi con la pace sua ritorna al pianto.</l>
    </lg>
   </lg>
  </body>
 </text>
</TEI>