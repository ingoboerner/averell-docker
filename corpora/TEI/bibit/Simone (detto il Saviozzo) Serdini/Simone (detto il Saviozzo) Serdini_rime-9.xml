<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 9</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">105</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 9</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel tempo che ci scalda il terzo segno,</l>
     <l n="2">per un sentiero ameno,</l>
     <l n="3">dove Fiesole ancor parte si trova</l>
     <l n="4">(era il dì festo e d'adornezza pieno</l>
     <l n="5">devoto tempio, ove per altro ingegno</l>
     <l n="6">giva e per altro effetto a passo in prova),</l>
     <l n="7">io vidi al mondo maraviglia nova,</l>
     <l n="8">per quale abandonai il pensier primo,</l>
     <l n="9">anzi nullo altro nella mente stette.</l>
     <l n="10">El mi parve veder mille saette,</l>
     <l n="11">non d'arco fabricato in nostro limo,</l>
     <l n="12">ma, se 'l proprio ne stimo,</l>
     <l n="13">uscir degli occhi d'una bella donna,</l>
     <l n="14">che per una colonna</l>
     <l n="15">tutte han passato a ritrovare il core,</l>
     <l n="16">qual forza non fia mai d'altri ch'Amore. </l>
     <l n="17">Non cuor di tigre o di più rigido aspe</l>
     <l n="18">è ch'ella non piagasse,</l>
     <l n="19">o qual più fera indomita e più rude;</l>
     <l n="20">non tempra in Mongibel che non spezzasse,</l>
     <l n="21">non dïamante o qual più fredda iaspe,</l>
     <l n="22">né cose per natura al mondo crude.</l>
     <l n="23">Ella m'accende, mi disserra e chiude,</l>
     <l n="24">ed entra col pensier più dentro insieme,</l>
     <l n="25">tal che l'immaginar non è in mia forza.</l>
     <l n="26">Io non ne posso aver sola la scorza,</l>
     <l n="27">sì gli organi del suon m'avvinghia e preme,</l>
     <l n="28">e la lingua ne treme</l>
     <l n="29">di cosa che, non ch'a altri, a me par strana;</l>
     <l n="30">ma se mi fusse piana,</l>
     <l n="31">ch'io dir potesse quanto dentro sento,</l>
     <l n="32">Amore, io credo ch'io sarei contento.</l>
     <l n="33">Io cantarei sì dolce e con tal cetra,</l>
     <l n="34">ch'io placarei gli dei</l>
     <l n="35">che l'hanno fatta a vita degna in cielo;</l>
     <l n="36">e, credo, quella ancora umil farei</l>
     <l n="37">se mille volte avesse cuor di petra,</l>
     <l n="38">e rapire[i]la del più alto ostelo.</l>
     <l n="39">Ma lor m'han fatto innanzi agli occhi un velo,</l>
     <l n="40">da poi che sanno ch'io non ho in bailia</l>
     <l n="41">il senso e 'l dire, e strazianmi in tal forma:</l>
     <l n="42">alcuna volta, se mi mostran l'orma</l>
     <l n="43">ognor più bella e nuova leggiadria,</l>
     <l n="44">quasi in un punto via</l>
     <l n="45">la portan, qual dicesse: "Or ti dispera!".</l>
     <l n="46">E in questa mainera</l>
     <l n="47">m'ha concio Amore e posto in tal travaglia,</l>
     <l n="48">poi che m'ha messo con gli dei in battaglia.</l>
     <l n="49">Lasso, che, folle, ogni mia industria è mossa</l>
     <l n="50">dar con gli dei di cozzo,</l>
     <l n="51">benché 'l mio cor non men del loro avvampa.</l>
     <l n="52">Ei m'hanno della vista il cammin mozzo</l>
     <l n="53">e tolto ogni difesa e ogni possa,</l>
     <l n="54">tal che la vita a pena se ne scampa. </l>
     <l n="55">Signor, tu m'accendesti tanta lampa,</l>
     <l n="56">non mi lassar, per Dio, ch'è gran peccato,</l>
     <l n="57">poi che servo ti fui sempre leale;</l>
     <l n="58">fulmina, dolce sire, il fero strale</l>
     <l n="59">contra questi avversari e l'atto ingrato;</l>
     <l n="60">vedi il misero stato!</l>
     <l n="61">Nullo altro può con lor, ma tu vittore</l>
     <l n="62">aìtami, signore!</l>
     <l n="63">Io spero pur per prova, merti e prieghi,</l>
     <l n="64">Amor, che le tue arme or non mi nieghi!</l>
     <l n="65">Se così fia, io rivedrò il bel viso</l>
     <l n="66">che m'è scolpito al petto,</l>
     <l n="67">per ben che 'l ciel ne fia assai men bello;</l>
     <l n="68">io rivedrò l'angelico concetto,</l>
     <l n="69">io rivedrò la gloria e 'l paradiso,</l>
     <l n="70">quel passeggiar gentil, leggiadro e snello.</l>
     <l n="71">Io scolpirei non solo un atto d'ello,</l>
     <l n="72">ma in un momento mille varie cose</l>
     <l n="73">che farien pullular fior sotto brina.</l>
     <l n="74">Io vedrei mille rose in una spina,</l>
     <l n="75">non di natural modo, e vergognose</l>
     <l n="76">mille sembianze, ascose</l>
     <l n="77">sotto l'abito onesto, almo e benigno.</l>
     <l n="78">Fara'mene tu digno?</l>
     <l n="79">Amore, el mi fia tregua or, se ti piace,</l>
     <l n="80">e forse un ricco mezzo a la mia pace.</l>
     <l n="81">Se poi per onestate ella s'asconde,</l>
     <l n="82">el non mi fia troppo acro,</l>
     <l n="83">ch'io non vorrei che 'l suo onore e prode;</l>
     <l n="84">se contemplasse ad un amor più sacro,</l>
     <l n="85">ancor non perirei sotto false onde,</l>
     <l n="86">ché la speranza pur m'infiamma e rode;</l>
     <l n="87">se di se stessa ella soletta gode,</l>
     <l n="88">non altra morte, unde io vorrei gustare</l>
     <l n="89">del suo pensier, quale ella il mio sol tène.</l>
     <l n="90">Ahi, donna mia, Amore ecco che vène</l>
     <l n="91">per noi in terra felice ad abitare:</l>
     <l n="92">dégnati risvegliare</l>
     <l n="93">dall'ozio, e con pietà mostrati umìle!</l>
     <l n="94">Almen l'esser gentile</l>
     <l n="95">non mi celare, e l'atto sia in virtute:</l>
     <l n="96">non fia tuo biasmo e fia nostra salute!</l>
     <l n="97">Laürentina mia canzon, n'andrai</l>
     <l n="98">a lei che più t'impera,</l>
     <l n="99">ché 'l tuo suggetto è in podestà di quella,</l>
     <l n="100">e, con benigno aspetto e con manera</l>
     <l n="101">discreta, t'inginocchia a' santi rai,</l>
     <l n="102">né d'altro orar che de la vista bella;</l>
     <l n="103">poi di' che di sua stella</l>
     <l n="104">sarà sempre uno il core e 'l spirto mio,</l>
     <l n="105">né d'altra fia giamai solo disio.</l>
    </lg>
   </lg>
  </body>
 </text>
</TEI>