<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 17</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">125</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 17</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vittorïoso Cesar, novo Augusto,</l>
     <l n="2">unica insegna, trïunfal corona,</l>
     <l n="3">italico, felice, inclito e divo,</l>
     <l n="4">o superna speranza in cui si sona</l>
     <l n="5">il bel nome latino e 'l santo e giusto</l>
     <l n="6">imperio, che tanti anni è stato privo: </l>
     <l n="7">ecco il nostro disio, che è fatto vivo</l>
     <l n="8">Marte tuo genitore, ecco la spene</l>
     <l n="9">del dardanico sangue e de' latini!</l>
     <l n="10">Or se giamai noi fummo al ciel vicini</l>
     <l n="11">quanto al beato viver si convene,</l>
     <l n="12">tu se' la gloria e 'l bene,</l>
     <l n="13">oltra il nostro sperar ferma salute.</l>
     <l n="14">Quella benigna grazïa e virtute</l>
     <l n="15">del presente triunfo, e dell'onore</l>
     <l n="16">ch'ad un gentil signore</l>
     <l n="17">degnamente tu fai - move il parlare</l>
     <l n="18">de' servi che tu hai,</l>
     <l n="19">e sempre il nome tuo magnificare! </l>
     <l n="20">Oimè, che poi che la vetusta etade</l>
     <l n="21">accolse i dì nella presente vita</l>
     <l n="22">del felice Alberigo a l'ultim'ora,</l>
     <l n="23">l'anima benedetta in ciel salita</l>
     <l n="24">San Giorgio accolse, e quella umanitade</l>
     <l n="25">che vittrice fra noi ancor s'adora.</l>
     <l n="26">Vacava il gran baston ch'oggi s'onora,</l>
     <l n="27">general duce, d'arme e di franchezza,</l>
     <l n="28">della santa corona e del tuo regno.</l>
     <l n="29">Convenne adunque uom glorioso e degno,</l>
     <l n="30">dotato di virtute e gentilezza,</l>
     <l n="31">che con senno e fortezza</l>
     <l n="32">supplisse a tanto offizio e a tanta impresa.</l>
     <l n="33">L'alma tua providenza ha ben compresa</l>
     <l n="34">vera, perfetta e degna elezïone</l>
     <l n="35">del novo Scipïone,</l>
     <l n="36">senza vizio, clemente - e pien d'ardire,</l>
     <l n="37">del cui sangue eccellente</l>
     <l n="38">piacciati, signor nostro, alquanto udire.</l>
     <l n="39">L'antica, illustre e generosa prole,</l>
     <l n="40">l'opere magne, strenüe e sublime,</l>
     <l n="41">per degna penna vivono immortali;</l>
     <l n="42">ma pur d'alcuno in le presente rime</l>
     <l n="43">brevemente dirò, però ch'el vòle</l>
     <l n="44">che li servi con lui sien qua giù tali.</l>
     <l n="45">Colui che sotto le santissime ali</l>
     <l n="46">dell'aquila tu vedi in la contrada</l>
     <l n="47">Alfea, da Pelopè ditta poi Pisa,</l>
     <l n="48">tenne il bastone, e presso de l'Ancisa</l>
     <l n="49">bagnò di sangue la famosa spada,</l>
     <l n="50">e per ogni altra strada</l>
     <l n="51">vittorïoso conculcò il nimico.</l>
     <l n="52">Ruppe e domò assai più ch'io non dico</l>
     <l n="53">la fiesolana rabbia a fronte a fronte:</l>
     <l n="54">questo è l'ardito conte</l>
     <l n="55">ed è il bon Guido Vecchio - unica fede;</l>
     <l n="56">costui fu luce e specchio</l>
     <l n="57">di quell'onor che l'aquila possede.</l>
     <l n="58">Quell'altro che tu vedi, inde discese:</l>
     <l n="59">fu il conte Federigo, in simil guerra</l>
     <l n="60">non molti anni da poi fu fatto duce.</l>
     <l n="61">Costui disfece sì ogni lor terra</l>
     <l n="62">e 'l fraudolente popul tanto offese,</l>
     <l n="63">ch'ancor di lui è lagrimosa luce. </l>
     <l n="64">Uom bellicoso fu, ben che fu truce</l>
     <l n="65">contra de' suoi nimici, e fu fervente</l>
     <l n="66">e liberal più ch'altri al santo impero.</l>
     <l n="67">L'altro, che vedi poi cotanto fero,</l>
     <l n="68">fu 'l conte Nolfo e fu signor possente,</l>
     <l n="69">lo qual similemente</l>
     <l n="70">general capitan fu de' Pisani.</l>
     <l n="71">Questo ridusse Lucca alle lor mani,</l>
     <l n="72">e pose gli avversari in tanta tema</l>
     <l n="73">che forse ancor si trema</l>
     <l n="74">del suo nome virile - e se ne dole:</l>
     <l n="75">dritto figliol gentile</l>
     <l n="76">di quell'uccel che Dio tolse nel sole.</l>
     <l n="77">Quell'altro poi, di tanta reverenza,</l>
     <l n="78">piansel la terra e le virtute inseme;</l>
     <l n="79">gridavan: "Signor nostro, ove ne vai?".</l>
     <l n="80">Costui fu specchio e fu radice e seme</l>
     <l n="81">d'ogni eccelsa virtù, d'ogni clemenza,</l>
     <l n="82">quanto che 'talïan forse fu mai:</l>
     <l n="83">non son troppi anni, e tu, signore, il sai,</l>
     <l n="84">che per sua providenza e buon consiglio</l>
     <l n="85">la Biscia trïunfò finché Dio volse.</l>
     <l n="86">Oimè, che l'uno e l'altro morte tolse,</l>
     <l n="87">che ben si raffrenava il fior vermiglio;</l>
     <l n="88">e fu in tanto periglio,</l>
     <l n="89">ch'ancor son molli gli occhi e trema il muro.</l>
     <l n="90">Fu essa sapïenza e fu securo</l>
     <l n="91">animo, valoroso e con vittoria:</l>
     <l n="92">più volte acquistò gloria,</l>
     <l n="93">che 'l tacer contr'a cui - è forse il meglio.</l>
     <l n="94">Genitor di costui</l>
     <l n="95">tu 'l conte Antonio, venerabil veglio.</l>
     <l n="96">L'alta magnificenza e 'l bel costume</l>
     <l n="97">che tu vedi in quest'altro, e quella fede</l>
     <l n="98">qual ebbe il buon Fabrizio, oggi sì rara,</l>
     <l n="99">l'animo e la virtù che tutto vede,</l>
     <l n="100">sarà franchezza e glorïoso lume</l>
     <l n="101">dell'alma gloria tua che t'è sì cara.</l>
     <l n="102">Or faccian sacrificio inanzi all'ara</l>
     <l n="103">della tua maiestà l'arme lucenti</l>
     <l n="104">e le tue gran milizie e le coorte!</l>
     <l n="105">Di che fia il nome tuo sicuro e forte,</l>
     <l n="106">e la provincia, e noi saren contenti:</l>
     <l n="107">i capitan valenti</l>
     <l n="108">chiaman la tua vittorïosa insegna!</l>
     <l n="109">Signor, se mai elezïon fu degna,</l>
     <l n="110">merita con virtù, ora il veggiamo,</l>
     <l n="111">sì che sperar possiamo</l>
     <l n="112">l'imperïal corona - e monarchia:</l>
     <l n="113">vedi che 'l ciel ti sprona</l>
     <l n="114">e noi speriamo omai che tosto sia.</l>
     <l n="115">Vanne, canzone, a quel cesareo petto,</l>
     <l n="116">vero trïunfator d'arme leggiadre,</l>
     <l n="117">d'infinita virtù presso al ciel tratto;</l>
     <l n="118">e parla a lui come a benigno padre</l>
     <l n="119">per parte d'ogni suo fidel subietto,</l>
     <l n="120">rengraziandolo assai del presente atto.</l>
     <l n="121">Di' che 'l gran contestabil ch'egli ha fatto,</l>
     <l n="122">il conte Guidanton da Montefeltro,</l>
     <l n="123">fia specchio del suo stato e forse il Veltro</l>
     <l n="124">contra i rabiosi lupi suoi vicini,</l>
     <l n="125">morte e distruzïon de' Fiorentini!</l>
    </lg>
   </lg>
  </body>
 </text>
</TEI>