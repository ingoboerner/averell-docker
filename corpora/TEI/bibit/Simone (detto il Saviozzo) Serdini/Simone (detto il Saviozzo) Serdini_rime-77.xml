<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 77</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-77</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 77</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 77</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cerbero invoco e 'l suo crudo latrare.</l>
     <l n="2">che l'infimo mio ingegno a sé raccoglia</l>
     <l n="3">e faccia scuri i miei versi mughiare;</l>
     <l n="4">acciò ch'i' mostri l'infinita doglia</l>
     <l n="5">qual sento ognor pel ben ch'i' ho perduto,</l>
     <l n="6">ch'a ciò pensando triemo come foglia.</l>
     <l n="7">Veggomi in tanto sterminio venuto,</l>
     <l n="8">ch'al misero Atteòn invidia porto,</l>
     <l n="9">e come Dido la vita rifiuto.</l>
     <l n="10">Or m'avesse il furor di Giove morto</l>
     <l n="11">quel giorno ch'i' rimasi nella rete</l>
     <l n="12">d'Amor crudel, che mi fa tanto torto!</l>
     <l n="13">O dardi di Vulcano, or vi movete,</l>
     <l n="14">venitemi a cavar del laberinto,</l>
     <l n="15">ché di veder Plutone ho molta sete! </l>
     <l n="16">Omè, ch'i' son sì stanco, lasso e vinto</l>
     <l n="17">per seguitare Amor falso e crudele,</l>
     <l n="18">ch'all'esser micidial di me son pinto! </l>
     <l n="19">Fra gli altri innamorati un sì fedele</l>
     <l n="20">unqua non fu qual io fui sempre a Venere,</l>
     <l n="21">che mi promisse dolce, or mi dà fele.</l>
     <l n="22">Or fuss'io stato l'ora e 'l giorno cenere,</l>
     <l n="23">ch'Amor mi fe' veder il vago lume,</l>
     <l n="24">che fûr duo dardi alle mie membra tènere!</l>
     <l n="25">Occhi miei, fate omai di pianto un fiume</l>
     <l n="26">poi che v'è tolto per fortuna e sorte</l>
     <l n="27">quel che vera ogni legge e buon costume!</l>
     <l n="28">Non ristarò d'andar plorando forte</l>
     <l n="29">per isfogare il mio crudo martire,</l>
     <l n="30">tanto ch'arà di me pietà la morte.</l>
     <l n="31">Ah, quanto m'era più caro il morire</l>
     <l n="32">quel crudel giorno che dagli occhi miei</l>
     <l n="33">il mio signor da me vidi partire! </l>
     <l n="34">Io non so ben ridir quel ch'io vorrei</l>
     <l n="35">né quanto sarà amara la mia vita,</l>
     <l n="36">che di non esser nato eleggerei.</l>
     <l n="37">Come il giovan teban gentile Arcita,</l>
     <l n="38">che star voleva più tosto in prigione</l>
     <l n="39">che da Emilia bella far partita,</l>
     <l n="40">ogni diletto, ogni consolazione</l>
     <l n="41">perduto ho per uscir di servitudine,</l>
     <l n="42">perché tal libertà m'è passïone.</l>
     <l n="43">Ahi, quanta poca fu la dolcitudine</l>
     <l n="44">ch'Amor mi dette e in quanto poco spazio</l>
     <l n="45">m'ebbe a tornare in grande amaritudine!</l>
     <l n="46">Non fe' d'alcun Cupido tanto strazio</l>
     <l n="47">quant'egli ha fatto della vita mia,</l>
     <l n="48">che son peggio che morto e non è sazio.</l>
     <l n="49">Ma poi che piace al ciel che così sia,</l>
     <l n="50">abitar vo' fra boschi e mutar forma,</l>
     <l n="51">menando vita indomita e restìa.</l>
     <l n="52">E vo' che la pietà per me si dorma,</l>
     <l n="53">per monti alpestri e per diserte piaggi</l>
     <l n="54">vo' seguitar de' faüni la torma;</l>
     <l n="55">orsi, tigri, leon crudi e selvaggi</l>
     <l n="56">vo' in compagnia, e per abitazione</l>
     <l n="57">caverne e antri e pruni e folti faggi. </l>
     <l n="58">Miser, condotto in tal declinazione</l>
     <l n="59">che forza non are' di rallegrarmi</l>
     <l n="60">d'Orfeo la cetra e l'orar d'Anfïone!</l>
     <l n="61">Ogni ora di morir mill'anni parmi,</l>
     <l n="62">e volentier vorrei Medusa cruda</l>
     <l n="63">venisse in duro smalto a trasmutarmi;</l>
     <l n="64">triema nel foco e dentro al ghiaccio suda</l>
     <l n="65">l'alma mia afflitta, pensando a lo schermo</l>
     <l n="66">c'ha fatto di me Amor, simile a Giuda. </l>
     <l n="67">O velenosa fera, o crudel vermo,</l>
     <l n="68">che nella terza spera hai valor tale</l>
     <l n="69">che i corpi e tutto il mondo tieni infermo, </l>
     <l n="70">fuggir ti doverrebbe ogni mortale,</l>
     <l n="71">ché, ripensando alle cose passate,</l>
     <l n="72">veggio ch'ogni tuo fin riesce in male. </l>
     <l n="73">E voi, giovan gentil, che incominciate</l>
     <l n="74">a seguitar le vestigie d'Amore</l>
     <l n="75">che già tante camicie ha 'nsanguinate, </l>
     <l n="76">prendete essemplo al mio grave dolore,</l>
     <l n="77">non credete a colui che pel passato</l>
     <l n="78">al moro gelso fe' cangiar colore! </l>
     <l n="79">Il giovinetto Ipolito pregiato</l>
     <l n="80">morir lo fece Fedra acerba e rea,</l>
     <l n="81">per non seguir d'amor tanto peccato.</l>
     <l n="82">Amor fe' fratricida esser Medea</l>
     <l n="83">e insegnare a Gianson il vèl dell'oro,</l>
     <l n="84">e fece uccider Dido per Enea.</l>
     <l n="85">Amor fe' convertir Damne in alloro,</l>
     <l n="86">e fece Achìl morir per Pulisena</l>
     <l n="87">e Pasifè ingravidar d'un toro.</l>
     <l n="88">Giove legato dalla sua catena</l>
     <l n="89">prese d'Anfitrïon la propria forma</l>
     <l n="90">e scese in terra e giacque con Almena. </l>
     <l n="91">Amor crudel con la sua voglia innorma</l>
     <l n="92">fe' prender veste &lt;a&gt; Apollo di pastore,</l>
     <l n="93">e poi d'Admeto il fe' guardar la torma.</l>
     <l n="94">Amor protervo, ingrato e traditore</l>
     <l n="95">Ercole giusto condusse a filare,</l>
     <l n="96">poi Nesso uccise lui con gran furore.</l>
     <l n="97">Leandro giovinetto al salso mare</l>
     <l n="98">d'Amor guidato ogni notte notava,</l>
     <l n="99">tanto ch'al fine e' vel fece annegare.</l>
     <l n="100">Amor crudel con la sua voglia prava</l>
     <l n="101">fe' portar a Aristotil freno e sella,</l>
     <l n="102">e una giovinetta il cavalcava.</l>
     <l n="103">Vedete Filomena tapinella,</l>
     <l n="104">che si lamenta del crudo Tereo</l>
     <l n="105">pe' folti boschi colla sua sorella; </l>
     <l n="106">vedete la rapina di Teseo,</l>
     <l n="107">di Fedra e d'Adriana; e poi soletta</l>
     <l n="108">Adriana lassò con pianto reo.</l>
     <l n="109">Penelopè vedete quanto aspetta</l>
     <l n="110">il greco Ulisse, e vedete Oliferno</l>
     <l n="111">che per amor fu morto da Giudetta.</l>
     <l n="112">E per mille ragioni il ver discerno:</l>
     <l n="113">chi prende questo Amor falso a seguire,</l>
     <l n="114">uccide il corpo e l'alma va all'inferno.</l>
     <l n="115">Io non potrei con mille lingue dire</l>
     <l n="116">quel c'ha già fatto Amor con falsi inganni,</l>
     <l n="117">ma legga Ovidio chi ne vuol sentire.</l>
     <l n="118">Or finiranno i giorni, i mesi e gli anni</l>
     <l n="119">per me, perché Antropòs appresso sento,</l>
     <l n="120">che mi viene a cavar di tanti affanni. </l>
     <l n="121">Quanto più presto vien, più son contento,</l>
     <l n="122">però ch'aperto veggio e chiar conosco</l>
     <l n="123">ch'è me' morire una volta che cento.</l>
     <l n="124">Non vo' più ragionar del crudo fosco,</l>
     <l n="125">ma vo' lassar laudare e biasimare</l>
     <l n="126">a quei che sentiran, com'io, suo tòsco.</l>
     <l n="127">Dolenti versi miei, vo'vi pregare</l>
     <l n="128">ch'andiate a ciascheduno innamorato,</l>
     <l n="129">piangendo, il mio dolore a raccontare.</l>
     <l n="130">Direte loro il mio misero stato</l>
     <l n="131">e qual fu la cagion ch'Amor mi prese</l>
     <l n="132">col laccio che m'ha il cor tanto serrato.</l>
     <l n="133">Un atto onesto e un parlar cortese,</l>
     <l n="134">un oggetto gentile e pellegrino</l>
     <l n="135">furon le fiamme che dentro m'accese.</l>
     <l n="136">Gran tempo ha fatto Febo il suo cammino</l>
     <l n="137">mentre che stato sono in tal dolore,</l>
     <l n="138">nimico a fato, fortuna e destino.</l>
     <l n="139">Preso ho partito e ho disposto il core</l>
     <l n="140">morir contento e non mi doler d'altro,</l>
     <l n="141">purché pace mi renda il mio signore,</l>
     <l n="142">se non è in questo mondo, almen nell'altro.</l>
    </lg>
   </lg>
  </body>
 </text>
</TEI>