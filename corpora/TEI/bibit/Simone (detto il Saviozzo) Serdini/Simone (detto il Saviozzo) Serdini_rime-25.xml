<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 25</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">191</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-25</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 25</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 25</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O specchio di Narciso, o Ganimede,</l>
     <l n="2">o Ipolito mio, o Polidoro,</l>
     <l n="3">soccorrete, ch'io moro</l>
     <l n="4">presa d'Amor nella mia pura fede!</l>
     <l n="5">Io son fanciulla, come ogni om sì vede,</l>
     <l n="6">nobile e vaga, benché innamorata,</l>
     <l n="7">e sono abandonata</l>
     <l n="8">dal più bel volto che mai fusse in terra.</l>
     <l n="9">Voi udirete la mia aspra guerra</l>
     <l n="10">di questo traditor omicidiale,</l>
     <l n="11">benché vista immortale</l>
     <l n="12">mostra negli atti suoi, più che virile. </l>
     <l n="13">Di sangue e di costumi egli è gentile,</l>
     <l n="14">giovinetto leggiadro e pellegrino,</l>
     <l n="15">con l'aürëo crino</l>
     <l n="16">e i capei biondi e 'l fronte di Dïana.</l>
     <l n="17">Gli occhi ciascun par stella tramontana</l>
     <l n="18">e le polite guance escon del sole,</l>
     <l n="19">la bocca e le parole</l>
     <l n="20">passan ogni ermonia, ogni moscato!</l>
     <l n="21">Denti di perle e 'l naso profilato</l>
     <l n="22">e la candida gola isnella e schietta:</l>
     <l n="23">e tanto ben s'assetta</l>
     <l n="24">fra le possenti spalle il fiero petto;</l>
     <l n="25">nella centura sua isvelto e stretto,</l>
     <l n="26">le respondenti braccia a quella mano,</l>
     <l n="27">che non par corpo umano</l>
     <l n="28">a chi ben mira tutta sua persona.</l>
     <l n="29">Gli atti e' sembianti da portar corona,</l>
     <l n="30">e la franchezza del suo grande ardire,</l>
     <l n="31">oimè, ch'io nol so dire,</l>
     <l n="32">son le catene ond'io fui pres'a Amore.</l>
     <l n="33">Io non so qual si sia sì duro core</l>
     <l n="34">di tigre, d'orso, donna o di donzella,</l>
     <l n="35">che la sua faccia bella</l>
     <l n="36">non adorasse in terra per suo dio.</l>
     <l n="37">Lassa, tapina me, che son sola io</l>
     <l n="38">a sostener questo amoroso foco,</l>
     <l n="39">nel quale a poco a poco,</l>
     <l n="40">pure sperando, mi consumo e ardo! </l>
     <l n="41">Brado non fu giamai un lëopardo,</l>
     <l n="42">né fera in boschi indomita e silvestra,</l>
     <l n="43">gentile aquila alpestra,</l>
     <l n="44">com'è costui a vagheggiar se stesso!</l>
     <l n="45">E così furïoso spesso spesso</l>
     <l n="46">veggio adestrarlo e cavalcar sì fero,</l>
     <l n="47">che nessun tanto austero</l>
     <l n="48">fu mai nel cavalcar, presto e sicuro. </l>
     <l n="49">E così il giovenetto ancora duro,</l>
     <l n="50">degli affanni d'amore a cui non cale,</l>
     <l n="51">quell'amoroso strale</l>
     <l n="52">che mi consuma, e lui se ne gavazza!</l>
     <l n="53">O trista me, già diventata pazza,</l>
     <l n="54">girò demente furïosa errando,</l>
     <l n="55">piangendo e disprezzando</l>
     <l n="56">queste misere carni ov'io so' involta!</l>
     <l n="57">Così, soletta, abandonata e sciolta,</l>
     <l n="58">senz'altro laccio e senz'altro sperare,</l>
     <l n="59">in fra gli scogli e 'l mare</l>
     <l n="60">girò chiamando i pesci e la fortuna.</l>
     <l n="61">Vedrò gli sterpi, e se pur fera alcuna</l>
     <l n="62">verrà crudel con le feroce Erine,</l>
     <l n="63">fuggirò fra le spine,</l>
     <l n="64">fra folti rovi in grotta o in caverna.</l>
     <l n="65">Così convien che la mia vita sperna</l>
     <l n="66">senza disio e senza umanitade:</l>
     <l n="67">forse qualche pietade</l>
     <l n="68">moverà gli animal che mi vedranno!</l>
     <l n="69">Da poi, piangendo, andar mi lassaranno</l>
     <l n="70">pascendo l'erbe e ritrovar le fonti;</l>
     <l n="71">poi fra i più alti monti</l>
     <l n="72">arpicarò sopra il più duro sasso.</l>
     <l n="73">E poi che 'l corpo bene stanco e lasso</l>
     <l n="74">sarà sì dagli affanni e dal martìre,</l>
     <l n="75">io cercarò di gire</l>
     <l n="76">dov'io vedrò più arpigliosi marmi.</l>
     <l n="77">Questi saran le piume a riposarmi,</l>
     <l n="78">e fieno i bagni miei le gelide acque:</l>
     <l n="79">così come Amor piacque</l>
     <l n="80">mi fien le notti angoscia e i giorni in pianto!</l>
     <l n="81">E se possibil riposarmi alquanto</l>
     <l n="82">mi fusse in boschi, in prati, in selva o in riva,</l>
     <l n="83">qualche anima diva,</l>
     <l n="84">mossa a pietà, verrebbe a pianger meco.</l>
     <l n="85">Forse l'antico e glorïoso greco,</l>
     <l n="86">padre di Damne, laureato fiume,</l>
     <l n="87">mi sarà specchio e lume</l>
     <l n="88">del mio misero stato afflitto e vano. </l>
     <l n="89">Vedrò per caso Faüno e Silvano,</l>
     <l n="90">e Pan e Bacco, Leneo e Proteo,</l>
     <l n="91">Titiro e Melibeo,</l>
     <l n="92">gli dei de' boschi, prati, e i lor pastori.</l>
     <l n="93">E poi che i rivi a' miei gravi dolori</l>
     <l n="94">saran commossi e alla mia vita strana,</l>
     <l n="95">verrà la ninfa equana</l>
     <l n="96">con l'altre sue sorelle a condolersi.</l>
     <l n="97">Vedrò gli spirti inamorati e persi,</l>
     <l n="98">che per minor angoscia e minor doglia</l>
     <l n="99">han lassata la spoglia,</l>
     <l n="100">e disperate e morte, al proprio nido.</l>
     <l n="101">Io non dirò di Mirra, Tisbe e Dido,</l>
     <l n="102">di Fedra, d'Adriana e di Medea,</l>
     <l n="103">né della morte rea</l>
     <l n="104">che fece Fillis poi per Demofonte, </l>
     <l n="105">quante son l'altre tapinelle gionte</l>
     <l n="106">a quel fine mortal che mi ci chiama.</l>
     <l n="107">Io avrò maggior fama</l>
     <l n="108">di crudeltà che mai portasse alcuna;</l>
     <l n="109">però che sotto il ciel qui della luna</l>
     <l n="110">Amor non punse mai cor di donzella,</l>
     <l n="111">quanto me tapinella</l>
     <l n="112">(e men curasse della pena mia!).</l>
     <l n="113">El mi convien tenere un'altra via</l>
     <l n="114">che pianger meco invano e condolermi:</l>
     <l n="115">io non posso tenermi,</l>
     <l n="116">ch'el mi convien trovare il fine e 'l loco.</l>
     <l n="117">S'io mi gittasse in un ardente foco?</l>
     <l n="118">Ognun saria minore a quel ch'io sento,</l>
     <l n="119">sì che nessun tormento</l>
     <l n="120">né fama portaria l'alma tapina.</l>
     <l n="121">Io men girò fra Reggio e fra Messina</l>
     <l n="122">e passarò la furia di Cariddi,</l>
     <l n="123">qual altra volta viddi</l>
     <l n="124">esser nessuno ardito a navigarla;</l>
     <l n="125">e io, voluntarosa di passarla,</l>
     <l n="126">sola in una barchetta con un remo</l>
     <l n="127">passarò, ch'io non temo</l>
     <l n="128">di Giove, Marte, d'Eölo o Nettuno!</l>
     <l n="129">E se per caso m'apparisse alcuno</l>
     <l n="130">che ritrar mi volesse da l'impresa,</l>
     <l n="131">io farò tal difesa</l>
     <l n="132">ch'io vincerò con l'acqua e la tempesta!</l>
     <l n="133">Da poi ch'Amor che mi ci guida, e infesta,</l>
     <l n="134">m'avrà sicura posta in su quel lito,</l>
     <l n="135">io pigliarò partito,</l>
     <l n="136">ne l'isola, del mio vivere insano.</l>
     <l n="137">Quivi è un monte, e 'l suo fabro è Vulcano,</l>
     <l n="138">che batte senza ancudine o martello:</l>
     <l n="139">in questo Mongibello</l>
     <l n="140">affina e tempra a Giove ogni saetta. </l>
     <l n="141">Lassù me ne girò tutta soletta</l>
     <l n="142">e salirò sopra del ciner caldo:</l>
     <l n="143">io so che starà saldo</l>
     <l n="144">per fin ch'io giunga a la rabiosa face!</l>
     <l n="145">Quivi mi gittarò, come a Amor piace,</l>
     <l n="146">qui fia il sepolcro alle mie carne e l'ossa;</l>
     <l n="147">da poi non avrà possa</l>
     <l n="148">il mio signor crudele a darmi noia.</l>
     <l n="149">Ma pria ch'io salga il monte e ch'ïo moia,</l>
     <l n="150">io mi gittarò in terra in ginocchione,</l>
     <l n="151">farò questa orazione,</l>
     <l n="152">con gli occhi e le man giunte al ciel levate: </l>
     <l n="153">"O spirti eletti, o anime beate,</l>
     <l n="154">o superne bellezze, o sacri dei,</l>
     <l n="155">vedete i dolor mei</l>
     <l n="156">e la terribil morte e l'empio mostro!</l>
     <l n="157">Ma state forti, sì che 'l lume vostro</l>
     <l n="158">non si turbi piangendo in tanto strazio,</l>
     <l n="159">però ch'Amor fia sazio,</l>
     <l n="160">il mio tiranno, alla seconda pena.</l>
     <l n="161">E questo traditor che mi ci mena</l>
     <l n="162">fusse presente al mio fine crudele:</l>
     <l n="163">oimè, serva fedele,</l>
     <l n="164">o pietate, o mercé, ove se' gita?</l>
     <l n="165">O dolce signor mio, albergo e vita</l>
     <l n="166">d'ogni mio bene infino a l'ultima ora,</l>
     <l n="167">tu vuoi pur ch'ïo mora</l>
     <l n="168">in questa forma, e io ne so' contenta;</l>
     <l n="169">ma quel disio ancor che mi tormenta</l>
     <l n="170">ti prega che tu sia più grazïoso</l>
     <l n="171">in altri e sia pietoso,</l>
     <l n="172">come ogni gentil cor è per usanza!</l>
     <l n="173">E perché il tuo bel viso ogni altro avanza</l>
     <l n="174">d'ogni splendor, costumi e di vaghezza,</l>
     <l n="175">e la tua gentilezza,</l>
     <l n="176">benché mi sia crudel, passa ogni segno,</l>
     <l n="177">fa che tu sia più grato e più benegno,</l>
     <l n="178">ché Amor già tende i lacci a' tuoi dolci anni,</l>
     <l n="179">e di simili affanni,</l>
     <l n="180">ben ch'io nol creda, ancora il provarai!</l>
     <l n="181">Oimè, ch'io moro, lassa, e tu nol sai,</l>
     <l n="182">ma ben vorrei che tu fussi presente</l>
     <l n="183">veder la fiamma ardente</l>
     <l n="184">dov'io mi gitto, qui nel monte o presso!</l>
     <l n="185">Oimè, oimè, che Cerbaro è già presso,</l>
     <l n="186">le Furie e gli altri spirti tapinelli</l>
     <l n="187">presa m'han pei capelli:</l>
     <l n="188">oimè, ch'io ardo e vommene in inferno! </l>
     <l n="189">Qui fia il mio pianto e 'l mio dolore eterno,</l>
     <l n="190">dove né Dio né 'l ciel mi può aitare,</l>
     <l n="191">ma solo tu me ne potrai cavare!".</l>
    </lg>
   </lg>
  </body>
 </text>
</TEI>