<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 21</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-21</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 21</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 21</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Le 'nfastidite labbra in ch'io già pose</l>
     <l n="2">mille vaghe dolcezze, e quelle apersi</l>
     <l n="3">sì come Citarea volse e serrai,</l>
     <l n="4">con altri ingegni omai, con altri versi,</l>
     <l n="5">mischiati con le lagrime angosciose,</l>
     <l n="6">qui si convien che cantino i lor lai!</l>
     <l n="7">O Furïe infernali, ov'io sperai</l>
     <l n="8">già son molti anni alla mia debil vita,</l>
     <l n="9">poi che grazia dal ciel più non aspetto,</l>
     <l n="10">voi m'aiutate, e poi ch'alla partita</l>
     <l n="11">de l'alma trista mia &lt;d&gt;el corpo infetto</l>
     <l n="12">sarà da voi accolta e seppellita.</l>
     <l n="13">Con le tue chiome, Erito, ora m'aita,</l>
     <l n="14">quale apparisti al doloroso Igneo;</l>
     <l n="15">ma fa che alla finita</l>
     <l n="16">venga per me con Cerbaro e Anteo! </l>
     <l n="17">Sia maledetto il seme e chi 'l congiunse</l>
     <l n="18">nel ventre diabolico ov'io giacqui</l>
     <l n="19">difforme assai d'ogni virtute umana:</l>
     <l n="20">o biastema di Dio con la qual nacqui,</l>
     <l n="21">maledetto sia il dì che mi ci giunse</l>
     <l n="22">come figura mostrüosa e strana!</l>
     <l n="23">O vulva adulterata, orrida e vana,</l>
     <l n="24">perché non ti serrasti sul dolore,</l>
     <l n="25">sì che con teco insieme io fusse morto?</l>
     <l n="26">Almen, da poi ch'uscito fui di fore,</l>
     <l n="27">perché non fui io dismembrato o storto,</l>
     <l n="28">e poi a' can dato a mangiare il core?</l>
     <l n="29">Maledetta la luce e lo splendore</l>
     <l n="30">che prima mai s'aggiunse agli occhi mei,</l>
     <l n="31">e chi ne fu l'autore</l>
     <l n="32">coi denti 'l teness'io come vorrei!</l>
     <l n="33">Non fe' Tideo a vendicar sua onta</l>
     <l n="34">qual, s'io potesse, i' sbranarei co' denti</l>
     <l n="35">il tristo padre che mi pose in terra;</l>
     <l n="36">per me fussero i cieli e i giorni spenti,</l>
     <l n="37">la stella d'Orïon armata e gionta</l>
     <l n="38">contra del sole, e tutto il mondo in guerra!</l>
     <l n="39">Perché l'ira di Dio non si disserra</l>
     <l n="40">senza misericordia in pianti e strida?</l>
     <l n="41">E corra i fiumi impetüoso sangue;</l>
     <l n="42">Furia nel volto suo venga, ch'uccida</l>
     <l n="43">le radice dell'erbe, e venga un angue</l>
     <l n="44">che col venen la terra apra e decida!</l>
     <l n="45">O Babilonia avara, ove si grida</l>
     <l n="46">oggi gli onor, gli stati e la salute,</l>
     <l n="47">così di te si rida,</l>
     <l n="48">come per te si strazia ogni virtute!</l>
     <l n="49">Convertansi i dì miei in oscura nube,</l>
     <l n="50">che non sian numerati in mese o anno,</l>
     <l n="51">e sian le notte tenebrose in lutto,</l>
     <l n="52">l'ore sian computate in mio affanno,</l>
     <l n="53">e qual più fera addormentata cube</l>
     <l n="54">si svegli omai a divorarmi tutto; </l>
     <l n="55">poi che fuor di speranza io son condutto,</l>
     <l n="56">contra di me sia il prossimo e l'amico,</l>
     <l n="57">vinca come lion la parte avversa!</l>
     <l n="58">Peggio Iddio non può farmi e più mendico,</l>
     <l n="59">che perder l'alma trista ch'i' ho persa</l>
     <l n="60">ed è in podesta al perfido inimico.</l>
     <l n="61">Or fusse tosto almen che l'impudico</l>
     <l n="62">corpo si separasse fra' mortali</l>
     <l n="63">e l'anima ch'io dico</l>
     <l n="64">portassin poi le Furïe infernali!</l>
     <l n="65">Quivi Satàn coi dispietati artigli</l>
     <l n="66">m'accogliarà fra tanti incliti viri,</l>
     <l n="67">da poi che 'l corpo fia pasto di fera;</l>
     <l n="68">quivi vedrò le lagrime e i sospiri,</l>
     <l n="69">ma sarò fuor d'esti mondan perigli,</l>
     <l n="70">ch'esser non potrò peggio a quel ch'io era;</l>
     <l n="71">quivi sarò fra Tantalo e Megera,</l>
     <l n="72">poi verranno i Centauri a devorarmi,</l>
     <l n="73">talché di Capaneo portarò invidia.</l>
     <l n="74">Molte fïate ancor farmi e disfarmi</l>
     <l n="75">io mi vedrò e roder per accidia,</l>
     <l n="76">graffi e serpenti fieno a confortarmi,</l>
     <l n="77">folgore e fiamme fieno a 'ncenerarmi:</l>
     <l n="78">la maggior pena e 'l più crudele stento,</l>
     <l n="79">tutto vo' comportarmi</l>
     <l n="80">pur che di questa vita io fusse spento! </l>
     <l n="81">Non si rallegra il cavator del campo,</l>
     <l n="82">che con la zappa sua trova il tesoro,</l>
     <l n="83">qual io farei a ritrovar l'avello;</l>
     <l n="84">però ch'è troppo singular ristoro,</l>
     <l n="85">chi de' morire e non vi vede scampo,</l>
     <l n="86">di venir tosto a l'ultimo flagello;</l>
     <l n="87">ché più di mille morti il dì fa quello</l>
     <l n="88">che giudicato a morte, infino all'ora</l>
     <l n="89">la quale ad ogni passïone è fine.</l>
     <l n="90">Questo è quel che mi strazia e che m'accora,</l>
     <l n="91">poi che per legge superne e divine</l>
     <l n="92">l'anima è del dimonio, e 'l corpo ancora.</l>
     <l n="93">Vorrei, poi ch'io men veggio esser di fora,</l>
     <l n="94">con quanti mai ne piobber fitto al centro</l>
     <l n="95">e chi più 'l cielo adora</l>
     <l n="96">fusse con meco rüinato dentro!</l>
     <l n="97">Canzon, tu cercarai Cariddi e Silla,</l>
     <l n="98">dove bùffaro mugghia in fra le sarte</l>
     <l n="99">e apre il mar terribili procelle;</l>
     <l n="100">poi cerca Mongibello in quella parte</l>
     <l n="101">dove più falde orribili sfavilla;</l>
     <l n="102">poi te ne va fra le maligne stelle.</l>
     <l n="103">Con le più disperate e tapinelle</l>
     <l n="104">anime parlarai: piange e suspira</l>
     <l n="105">e di' che tosto me ne vengo ad elle,</l>
     <l n="106">però che Dio m'è contra e 'l mondo in ira!</l>
    </lg>
   </lg>
  </body>
 </text>
</TEI>