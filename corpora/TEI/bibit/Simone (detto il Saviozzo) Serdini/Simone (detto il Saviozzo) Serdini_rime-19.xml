<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 19</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">111</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-19</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 19</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 19</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Novella monarchia, iusto signore,</l>
     <l n="2">clemente padre, insigne e generoso,</l>
     <l n="3">per cui pace e riposo</l>
     <l n="4">spera trovar la dolce vedovella,</l>
     <l n="5">tu sai ben, signor mio, quanto dolore</l>
     <l n="6">ella ha portato, poi che 'l dolce sposo,</l>
     <l n="7">inclito e glorïoso,</l>
     <l n="8">volse nel ciel la sua beata stella.</l>
     <l n="9">Ella rimase afflitta e tapinella</l>
     <l n="10">fra le galliche mani,</l>
     <l n="11">dilacerata dal suo proprio sangue.</l>
     <l n="12">Non c'era più il Senato e i buon Romani,</l>
     <l n="13">non Cato, non Fabrizio, non Metello,</l>
     <l n="14">non Camillo o Marcello,</l>
     <l n="15">che per virtù fûr pari in fra gli dei!</l>
     <l n="16">Con lei rimaser barbari e Caldei,</l>
     <l n="17">e sotto il sacro manto un crudel angue,</l>
     <l n="18">ond'ella ancor si langue</l>
     <l n="19">e viene a te per tua santa mercede,</l>
     <l n="20">ché d'altri mai non ebbe amor né fede.</l>
     <l n="21">Signor, io dico d'una eccelsa donna,</l>
     <l n="22">con le più illustre membra e più verace,</l>
     <l n="23">che, s'ella avesse pace,</l>
     <l n="24">sotto del sol non è simil bellezza.</l>
     <l n="25">Questa fu sotto il cielo una colonna</l>
     <l n="26">di cui memoria eterna ancor si face,</l>
     <l n="27">e che 'l sangue rapace</l>
     <l n="28">domò nel mondo e ogni più fiera altezza.</l>
     <l n="29">Costei fu madre d'ogni gentilezza</l>
     <l n="30">in colmo della rota,</l>
     <l n="31">Italia, donna di ciascun terreno!</l>
     <l n="32">Ma poi che Constantin la dette in dota</l>
     <l n="33">alla scisma cristiana e tirannia</l>
     <l n="34">e quella simonia</l>
     <l n="35">c'ha guasto il divin culto or più che mai,</l>
     <l n="36">ella ha provato i dolorosi guai,</l>
     <l n="37">ch'a poco a poco ella è venuta meno,</l>
     <l n="38">però che senza freno</l>
     <l n="39">ciascuno è corso ad istracciarli i panni,</l>
     <l n="40">chi con rapina, e chi l'ha giunta a inganni!</l>
     <l n="41">Non dico ancor del detestabil seme,</l>
     <l n="42">nimico di quïete e caritade,</l>
     <l n="43">che dicon libertade,</l>
     <l n="44">e con più tirannia han guasto il mondo:</l>
     <l n="45">ahi, vendetta di Dio, perché non preme</l>
     <l n="46">tanta nequizia, frodo e crudeltade,</l>
     <l n="47">che ne venga pietade</l>
     <l n="48">a chi d'ogni suo male è più giocondo! </l>
     <l n="49">Costor con loro inganni han messo al fondo</l>
     <l n="50">già le cose di Dio</l>
     <l n="51">e conculcato sempre ogni vicino!</l>
     <l n="52">Ora è venuto il tempo, ora il disio,</l>
     <l n="53">or la santa iustizia a vendicarsi:</l>
     <l n="54">ora veggio svegliarsi</l>
     <l n="55">Italia bella, e chiama a te vendetta!</l>
     <l n="56">Signor, tu vedi che ciascuno aspetta</l>
     <l n="57">il tuo santo vessillo e 'l tuo domino:</l>
     <l n="58">che 'l sangue fiorentino</l>
     <l n="59">purghi la sua più venenosa scabbia,</l>
     <l n="60">e noi siàn franchi di cotanta rabbia!</l>
     <l n="61">Tu vedi il ciel, la fiammeggiante aurora,</l>
     <l n="62">le stelle tue propizie e rutilanti,</l>
     <l n="63">i segni tutti quanti</l>
     <l n="64">ora disposti alla tua degna spada!</l>
     <l n="65">Vedi Pallade, Marte e Juno ancora,</l>
     <l n="66">teco il braccio d'Alcide e d'Atalanti;</l>
     <l n="67">vedi beati e santi,</l>
     <l n="68">la terra e tutto che t'aspetta e bada! </l>
     <l n="69">Ricorditi di Julio in la contrada</l>
     <l n="70">di Rubicon, che disse:</l>
     <l n="71">"Io te seguitarò, Fortuna lieta!".</l>
     <l n="72">Chi d'Alessandro mai tanto ne scrisse,</l>
     <l n="73">quanto fu più nel seguitar vittoria?</l>
     <l n="74">Allor s'acquista gloria</l>
     <l n="75">quando il poter s'aggiunge alla stagione:</l>
     <l n="76">fiero Anibàl, ma vinse Scipïone</l>
     <l n="77">per seguir sua vittoria e sua pianeta.</l>
     <l n="78">Però non stia quïeta</l>
     <l n="79">la tua virtù mentre che 'l ciel la chiama,</l>
     <l n="80">e or ch'è il tempo di triunfo e fama! </l>
     <l n="81">Se la tua forza e la tua destra ardita,</l>
     <l n="82">la tua gran maiestate e providenza,</l>
     <l n="83">séguita or sua potenza,</l>
     <l n="84">chi contra Cesar fia mai troppo ardito?</l>
     <l n="85">Vedi or Fortuna quant'ella t'aita</l>
     <l n="86">l'altrui divisïone e differenza,</l>
     <l n="87">che senza vïolenza</l>
     <l n="88">vedi la gloria tua e 'l buon partito! </l>
     <l n="89">Ahi, signor mio magnanimo e gradito,</l>
     <l n="90">queste spade leggiadre</l>
     <l n="91">rimetterenle senza aver corona?</l>
     <l n="92">Ecco qui Italia, che ti chiama padre</l>
     <l n="93">e per te spera omai di trïunfare</l>
     <l n="94">e di sé incoronare</l>
     <l n="95">le tue benigne e prezïose chiome.</l>
     <l n="96">A te ne segue stato, onore e nome,</l>
     <l n="97">a noi contento e ben d'ogni persona</l>
     <l n="98">che mai non ci abandona:</l>
     <l n="99">fede e speranza della tua virtute</l>
     <l n="100">fia nostra pace e ultima salute. </l>
     <l n="101">Canzon, tu vai a tanta celsitudine,</l>
     <l n="102">che, più presuntüosa assai che degna,</l>
     <l n="103">ma quanto puoi, t'ingegna</l>
     <l n="104">con umiltà piegarti a servitudine.</l>
     <l n="105">Quando dinanzi a sua mansüetudine</l>
     <l n="106">tu serai in terra a' piedi suoi distesa,</l>
     <l n="107">pregal di questa impresa,</l>
     <l n="108">per parte d'ogni vero italïano,</l>
     <l n="109">principe di Milano,</l>
     <l n="110">di Virtù Conte e di virtù dotato,</l>
     <l n="111">iusto, prudente, forte e temperato!</l>
    </lg>
   </lg>
  </body>
 </text>
</TEI>