<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 23</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">161</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-23</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 23</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 23</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il tempo fugge e l'ore son sì brevi,</l>
     <l n="2">ch'io temo che 'l pentersi omai fia vano:</l>
     <l n="3">miser, quanto lontano</l>
     <l n="4">se' fatto dal piacer che ti sullevi!</l>
     <l n="5">Ché quando il modo e' dolci giorni avevi</l>
     <l n="6">prendere il fior della novella etade,</l>
     <l n="7">tu con tue vanitade</l>
     <l n="8">te stesso hai fatto della mente cieco. </l>
     <l n="9">Ora ten piangi e io non men con teco,</l>
     <l n="10">dicendo: "Omè, così avess'io fatto!",</l>
     <l n="11">ché presso a scacco matto</l>
     <l n="12">ti se' lassato giunger con l'alfino.</l>
     <l n="13">Ahi, quanto poco fia lungo il cammino</l>
     <l n="14">di quel che s'aggecchisce infino a terza,</l>
     <l n="15">né molto cura isferza</l>
     <l n="16">destrier che non si teme agli speroni.</l>
     <l n="17">O pighero, che fai? Tu t'abandoni</l>
     <l n="18">dove infin mo se' corso senza il freno,</l>
     <l n="19">che non volge baleno</l>
     <l n="20">sì presto quanto il capo ti vacilla.</l>
     <l n="21">Questo è quel che t'inganna e che t'ancilla,</l>
     <l n="22">gittandoti in segnizie al tristo foco:</l>
     <l n="23">tu ti gitti da poco,</l>
     <l n="24">pensa che gli altri poi t'han da nïente!</l>
     <l n="25">Questo è lo stato al mondo e a Dio spiacente:</l>
     <l n="26">in un vile ozio e biastimar fortuna,</l>
     <l n="27">colpi la falsa e bruna</l>
     <l n="28">invidia iniqua e biasmi il suo calere. </l>
     <l n="29">Alcuna volta dici che in potere</l>
     <l n="30">non hai tua volontate e colpi i fati:</l>
     <l n="31">omè, tristi isciagruati,</l>
     <l n="32">quanto così perdianci ogni altra spene!</l>
     <l n="33">Credi tu senza affanno aver mai bene,</l>
     <l n="34">dico del temporal, più di salute?</l>
     <l n="35">Non s'acquista virtute</l>
     <l n="36">senza grande labor d'animo e d'opra.</l>
     <l n="37">Or che bisogna omai più ch'io ti scopra</l>
     <l n="38">che, conoscendo il tuo passato oscuro,</l>
     <l n="39">non curi del futuro,</l>
     <l n="40">avendo mille essempli innanzi agli occhi?</l>
     <l n="41">Vanne pur via e séguita gli sciocchi!</l>
     <l n="42">Ché stando male or presso a giovinezza,</l>
     <l n="43">pensa nella vecchiezza</l>
     <l n="44">come starai a simile ragione! </l>
     <l n="45">E perché gli è passata la stagione</l>
     <l n="46">un poco adoloscente al cominciare,</l>
     <l n="47">vergogniti imparare</l>
     <l n="48">e così fuggi ciascun virtüoso.</l>
     <l n="49">Ma poi fra' ciechi tu se' glorïoso,</l>
     <l n="50">e fra 'l vulgo bestial che non t'intende</l>
     <l n="51">con certe tue leggende</l>
     <l n="52">a te medesmo parti esser salmista;</l>
     <l n="53">da poi che l'ignoranza tua è vista,</l>
     <l n="54">da gente che s'intenda è conosciuta,</l>
     <l n="55">tu, come cosa muta,</l>
     <l n="56">t'abborri e fuggi il luogo per vergogna.</l>
     <l n="57">Se tu pur parli, è quale un uom c'ha gogna,</l>
     <l n="58">senza conclusïone e con rubore:</l>
     <l n="59">tale allega aütore</l>
     <l n="60">che mai nol vide se non per udita.</l>
     <l n="61">Questa simplicitate oggi ci addita,</l>
     <l n="62">ché tale è reputato un Tulio o Dante,</l>
     <l n="63">che non sa se le piante</l>
     <l n="64">si sien più dalla cima che da' piedi. </l>
     <l n="65">Alcuna volta il gran vulgaccio vedi</l>
     <l n="66">volgere gli occhi e l'orecchie levate,</l>
     <l n="67">come capre di state</l>
     <l n="68">da caldo stupefatte a qualche greppi. </l>
     <l n="69">S'alcun si move o che per caso treppi,</l>
     <l n="70">egli è ripreso, e se nïente parla,</l>
     <l n="71">mentre ch'aringa e ciarla</l>
     <l n="72">misser frate Barbuglia che s'imberta. </l>
     <l n="73">Così sta il vulgo con la bocca aperta,</l>
     <l n="74">che par che gli escan passarin di bocca,</l>
     <l n="75">e poi l'un l'altro tocca</l>
     <l n="76">spesso pian pian dicendo: "Odi marviglia!".</l>
     <l n="77">Da poi che frate Schiù china le ciglia</l>
     <l n="78">e ha finito il suo nuovo oratorio,</l>
     <l n="79">odi poi parlatorio</l>
     <l n="80">strano del vulgo e varïe novelle.</l>
     <l n="81">Tu odi ragionar di cieli e stelle,</l>
     <l n="82">di fato, di fortuna o di gran mostro,</l>
     <l n="83">a tal che in paternostro</l>
     <l n="84">dirà: "Santo Ficè, donna Bisoria".</l>
     <l n="85">Tu, frate Zucca, in tanta vanagloria</l>
     <l n="86">vivi per crescer da tal gente in loda:</l>
     <l n="87">ahi, fuggi sì vil froda</l>
     <l n="88">e l'atto con disnore e danno misto!</l>
     <l n="89">Vergognati oramai, vergogna, tristo,</l>
     <l n="90">poi che conosci il ben c'hai già perduto,</l>
     <l n="91">e piglia il vivo aiuto,</l>
     <l n="92">ferma gli omeri tuoi, férmati omai!</l>
     <l n="93">Ben ti ricorda degli antichi assai</l>
     <l n="94">e de' moderni, che poi il mezzo tempo</l>
     <l n="95">han fatto sì per tempo,</l>
     <l n="96">ch'egli hanno aggiunto il frutto di scïenza.</l>
     <l n="97">Simon, se tu conosci Providenza,</l>
     <l n="98">quanto ella sa, se seguirai sua via</l>
     <l n="99">(ché poco ti varria,</l>
     <l n="100">lei conoscendo, e tu non la seguissi),</l>
     <l n="101">tu benedicerai quanto ch'io dissi</l>
     <l n="102">nel ricordarti sue lucissime orme:</l>
     <l n="103">ella non pigra o dorme,</l>
     <l n="104">ma sempre con amor t'incita e sveglia.</l>
     <l n="105">Così ti trovarrai fra sua fameglia,</l>
     <l n="106">pochi e solenni, e non ti fia gran briga,</l>
     <l n="107">ché, ben che sia fatiga,</l>
     <l n="108">opera volontaria è con diletto. </l>
     <l n="109">Ella t'accogliarà sì nel suo petto,</l>
     <l n="110">che d'uom mortal tu sarai fatto eterno,</l>
     <l n="111">e col suo buon governo</l>
     <l n="112">raggiugnerai quel che già corre al varco.</l>
     <l n="113">Ma sappi pria, se vuoi servare il carco,</l>
     <l n="114">che pigli illustro e prezïoso speglio,</l>
     <l n="115">però ch'el saria meglio</l>
     <l n="116">non cominciar che poi lor mal finire.</l>
     <l n="117">Or sappi ben, se lei vorrai seguire,</l>
     <l n="118">ti convien sette cose principali,</l>
     <l n="119">certo senza le quali</l>
     <l n="120">poco sarebbe ad imbastir tua gonna. </l>
     <l n="121">Constanza ti conviene aver per donna,</l>
     <l n="122">Umiltà, Castitade e Astinenza,</l>
     <l n="123">subietta Obedïenza,</l>
     <l n="124">Sollecitudo e Amor d'esse cose. </l>
     <l n="125">Or vanne e studia d'opre virtüose:</l>
     <l n="126">vedi filosofia e 'l sacro alloro,</l>
     <l n="127">e non ti curar d'oro,</l>
     <l n="128">ch'egli è dalle tue sette alme scacciato.</l>
     <l n="129">Ricorditi Fabrizio ed il buon Cato,</l>
     <l n="130">Pavol celeste, il buon Lizio e 'l Petrarca,</l>
     <l n="131">ché, se guardi loro arca,</l>
     <l n="132">scritto non ci è tesor d'oro o d'argento.</l>
     <l n="133">Se così fai, tu viverai contento</l>
     <l n="134">viverai con ragione, onore e fama.</l>
     <l n="135">Eccola che ti chiama,</l>
     <l n="136">e dice: "Surge, alla vela, alla vela!".</l>
     <l n="137">Su su da l'ozio, omai non caütela!</l>
     <l n="138">Ecco i benigni venti e 'l mar tranquillo;</l>
     <l n="139">vedi il fermo vessillo</l>
     <l n="140">che t'apparecchia: or prendilo e conosce!</l>
     <l n="141">Tu vedi il mondo pien di tante angosce,</l>
     <l n="142">la cresciuta malizia e 'l mal che surge,</l>
     <l n="143">ciascun s'industria e urge</l>
     <l n="144">altri ingannare, e froda il proprio signo.</l>
     <l n="145">Vedi il mondo disposto oggi in maligno,</l>
     <l n="146">pien di sospetto e pien di vitupero;</l>
     <l n="147">non si cura l'impero</l>
     <l n="148">celestïal, ma fassen gabbi e scherni.</l>
     <l n="149">Tu non t'accorgi ben, ché nol discerni,</l>
     <l n="150">e già l'ira di Dio tocca il supplizio;</l>
     <l n="151">egli è pian pian l'inizio:</l>
     <l n="152">omè, il tardar farà pessimo fine!</l>
     <l n="153">Io non ci so rimedio a tante spine</l>
     <l n="154">altro che darsi tutto a virtù sola:</l>
     <l n="155">io t'ho detto che vola</l>
     <l n="156">e che t'insegnarà la via decora.</l>
     <l n="157">Tu ve' lo spirto nostro or dentro or fora</l>
     <l n="158">in un momento, e non sai del vïaggio;</l>
     <l n="159">or fa che tu sia saggio</l>
     <l n="160">con providenza al ben che puoi ancora:</l>
     <l n="161">ché savio è quel che si provede ad ora.</l>
    </lg>
   </lg>
  </body>
 </text>
</TEI>