<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 26</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">169</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-26</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 26</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 26</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come per dritta linea l'occhio al sole</l>
     <l n="2">non può soffrir l'intrinseca sua spera,</l>
     <l n="3">e riman vinto assai da quel che sòle;</l>
     <l n="4">così l'ingegno mio, da quel ch'egli era,</l>
     <l n="5">rimaso è vinto dalla santa luce</l>
     <l n="6">che, come il sole, ogni altro corpo impera. </l>
     <l n="7">Franca Colonna, or poi che tu se' duce</l>
     <l n="8">di comandarmi, e io voglio ubbidire;</l>
     <l n="9">ma degna Musa fia che mi conduce!</l>
     <l n="10">Per lei ardisco, e poi per te servire,</l>
     <l n="11">parlar del sacro fiorentin poeta</l>
     <l n="12">che nostra lingua ha fatta in ciel salire. </l>
     <l n="13">Qual divina influenza il bel pianeta</l>
     <l n="14">Mercurio giunse a Virgo in ascendente,</l>
     <l n="15">e Venùs vide grazïosa e leta?</l>
     <l n="16">Furon le ninfe allor tutte presente,</l>
     <l n="17">e vide Apollo il suo ricco Parnaso,</l>
     <l n="18">Damnès più che giamai bella e fervente.</l>
     <l n="19">Vide Minerva il benedetto vaso</l>
     <l n="20">pien di rugiada parturire un fiore,</l>
     <l n="21">che 'n grembo a Bëatrice è poi rimaso.</l>
     <l n="22">Felice ventre in cui tutto il valore</l>
     <l n="23">dell'idïoma nostro in fra' latini</l>
     <l n="24">acquistò gloria, e tu porti l'onore!</l>
     <l n="25">O lume d'eloquenza in fra' divini</l>
     <l n="26">poeti, che per fama ha venerato</l>
     <l n="27">la patria sua e tutti i suoi vicini!</l>
     <l n="28">Ben ti puoi millantar, popolo ingrato,</l>
     <l n="29">del ben che 'n vita tu non conoscesti,</l>
     <l n="30">e anco il cener suo ha' disprezzato!</l>
     <l n="31">Non fûr gli antichi tuoi tanto molesti</l>
     <l n="32">che discacciasse le virtù l'invidia,</l>
     <l n="33">sol per ben far, come che tu facesti.</l>
     <l n="34">O maladetta fame, o trista insidia</l>
     <l n="35">degli stati caduchi, anzi veneno</l>
     <l n="36">che v'ha cecati nella sua perfidia!</l>
     <l n="37">Brevi e leggieri assai più che baleno,</l>
     <l n="38">divisi con affanni e con paure,</l>
     <l n="39">dunde veniamo a poco a poco meno. </l>
     <l n="40">Non bastan pur le tombe o sepulture</l>
     <l n="41">a l'osse isvelte dalle crude morti,</l>
     <l n="42">ché ne son pieni i poggi e le pianure! </l>
     <l n="43">Rapine, incendii, uccisïoni e torti,</l>
     <l n="44">puttaneggiar le vergini e gli altari:</l>
     <l n="45">o iustizia di Dio, come 'l comporti?</l>
     <l n="46">Questi boccon desiderosi e cari</l>
     <l n="47">acerbaràn la strozza ancora a' figli,</l>
     <l n="48">e forse a' nostri dì parranno amari.</l>
     <l n="49">Trovossi Dante fra cotali artigli,</l>
     <l n="50">che per seguir gli stati e 'l ben civile</l>
     <l n="51">corse in essilio e a maggior perigli.</l>
     <l n="52">Tutto fu lume al suo spirto gentile,</l>
     <l n="53">che, sviluppato di sì van disio,</l>
     <l n="54">tolse dappoi così leggiadro stile;</l>
     <l n="55">e posti gli error publici in oblio,</l>
     <l n="56">dopo gli studii italici, a Parici</l>
     <l n="57">volse abbracciar filosofia e Dio. </l>
     <l n="58">Non molto stette poi riveder quici</l>
     <l n="59">la Scala, i Malespini e 'l Casentino,</l>
     <l n="60">che fûr di lui veder troppo felici.</l>
     <l n="61">Da poco poi rivolse il suo camino</l>
     <l n="62">al buon Guido Novel, quel da Polente,</l>
     <l n="63">sì gentil sangue fatto oggi Caino.</l>
     <l n="64">Costui fu studïoso e fu scïente,</l>
     <l n="65">col senno, con la spada, e liberale,</l>
     <l n="66">e sempre accolse ogni uom probo e valente.</l>
     <l n="67">La festa, l'accoglienza, quanto e quale</l>
     <l n="68">fusse l'onor ch'a lui si convenia,</l>
     <l n="69">Ravenna, tu sai ben, che dir non cale.</l>
     <l n="70">Qui cominciò di legger Dante in pria</l>
     <l n="71">retorica vulgare, e molti aperti</l>
     <l n="72">fece di sua poetica ermonia. </l>
     <l n="73">E se tu ben, lettor, cerchi e avverti,</l>
     <l n="74">le rime non fûr mai prima di lui</l>
     <l n="75">se non d'amore, e d'uomini inesperti. </l>
     <l n="76">Così il vulgar nobilitò costui</l>
     <l n="77">come il latin Vergilio e 'l greco Omero,</l>
     <l n="78">e onorò più il suo che 'l suo altrui. </l>
     <l n="79">Dunde, per essaltare il magistero,</l>
     <l n="80">con tanta alta materia dir vulgare</l>
     <l n="81">volse, e per esser solo in suo mestero.</l>
     <l n="82">Or taccia ben chi mai volse parlare</l>
     <l n="83">di tutto il viver nostro e del costume:</l>
     <l n="84">lingua mortal giamai non ebbe pare.</l>
     <l n="85">L'acque e le frondi del peneido fiume</l>
     <l n="86">bagnâro e cinser l'onorate tempie</l>
     <l n="87">ch'a molti han fatto glorïoso lume.</l>
     <l n="88">Nel cui principio pöetando adempie</l>
     <l n="89">le pene a' peccator quanto s'aspetta,</l>
     <l n="90">come le colpe fûr più e meno empie.</l>
     <l n="91">Nuovi tormenti, orribile vendetta,</l>
     <l n="92">mostra per raffrenare i molti vizî</l>
     <l n="93">dove la gente vede tanto infetta. </l>
     <l n="94">Perché da' nostri superiori inizî</l>
     <l n="95">nasciamo atti a ragione e libertate,</l>
     <l n="96">iustizia ordisce a' rei degni supplizî.</l>
     <l n="97">Inferno pone all'anime dannate</l>
     <l n="98">che fûro essecutor di passïoni</l>
     <l n="99">e del celeste dono al tutto ingrate. </l>
     <l n="100">Nel secondo entra in nuove regïoni:</l>
     <l n="101">verso un prato di giunchi, una montagna</l>
     <l n="102">murata in mezzo, e sagliesi a scaglioni.</l>
     <l n="103">Ed è in quello emisper tant'alta e magna</l>
     <l n="104">che tocca il colmo suo l'etere puro,</l>
     <l n="105">dove gran gente con disio si lagna. </l>
     <l n="106">Qui punisce il poeta infino al muro</l>
     <l n="107">color che furon negligenti in vita:</l>
     <l n="108">però son più di lungi al ciel futuro.</l>
     <l n="109">Da indi in su, come che fu contrita,</l>
     <l n="110">così di grado in grado ivi si purga,</l>
     <l n="111">infin che giunge all'ultima salita. </l>
     <l n="112">Qui moralmente vuol che ciascun urga</l>
     <l n="113">gli appetiti mondani in quanto pote,</l>
     <l n="114">e che per contrizione a Dio resurga.</l>
     <l n="115">Nel terzo scande all'amorose note,</l>
     <l n="116">di cielo in ciel, perfino a' santi cori,</l>
     <l n="117">là dove truova l'anime devote. </l>
     <l n="118">Beatus vir, che Dio temi e adori,</l>
     <l n="119">beati quorum tecta sunt peccata,</l>
     <l n="120">beati immaculati e puri cori!</l>
     <l n="121">O donna fecondissima e beata,</l>
     <l n="122">beati gli occhi e benedetta l'ora</l>
     <l n="123">che t'ha in sì degno ostel fama acquistata!</l>
     <l n="124">Non così caldamente or s'innamora,</l>
     <l n="125">che l'uom s'ingegni alle virtù per forma</l>
     <l n="126">che la sua donna in terra e 'n ciel s'onora. </l>
     <l n="127">Dietro l'amante alla santissima orma</l>
     <l n="128">di Bëatrice segue il suo poema,</l>
     <l n="129">dove c'insegna la beata norma. </l>
     <l n="130">Come il maestro, poi c'ha dato 'l tema</l>
     <l n="131">al fantolin, che inanzi a lui attento,</l>
     <l n="132">non sapendol comporre, il mira e trema, </l>
     <l n="133">molte fïate, d'una volta in cento,</l>
     <l n="134">gli mostra il nome e 'l verbo e 'l participio,</l>
     <l n="135">tanto che del latino il fa contento; </l>
     <l n="136">e come a Roma tremefatta Scipio</l>
     <l n="137">soccorse e con parole e con effetto,</l>
     <l n="138">che fu di Libia allor grato principio:</l>
     <l n="139">così nel nostro debile intelletto</l>
     <l n="140">a parte a parte mostra e ci soccorre</l>
     <l n="141">e poi ci acquista un regno altro, perfetto.</l>
     <l n="142">Per questa terza via si saglie e corre</l>
     <l n="143">al sommo ben felice e a quel fine</l>
     <l n="144">che né resia né morte il può disporre.</l>
     <l n="145">Lì non si tien le rètine o le crine</l>
     <l n="146">della rota del mondo, e non si punge</l>
     <l n="147">la man per côr la rosa in fra le spine.</l>
     <l n="148">O felice colui che si compunge</l>
     <l n="149">ad ora e col ben far sempre s'adopra,</l>
     <l n="150">e non aspetta infin che 'l prete l'unge!</l>
     <l n="151">Qui mostra degno premio a ciascun'opra,</l>
     <l n="152">qui finisce il Comedo, e qui t'accenna:</l>
     <l n="153">or cerca ingegno altrui che te lo scopra! </l>
     <l n="154">Poco poi scrisse la famosa penna,</l>
     <l n="155">finito il Libro suo, ché Bëatrice</l>
     <l n="156">l'anima chielse e l'ossa ebbe Ravenna.</l>
     <l n="157">O vita sua perpetüa e felice,</l>
     <l n="158">vaso d'elezïone, essemplo nostro,</l>
     <l n="159">che, così morto, vivo ancor si dice! </l>
     <l n="160">Non fûro i panni suoi purpura d'ostro,</l>
     <l n="161">non fûro i cibi delle varie prede,</l>
     <l n="162">ma fu scïenza, il calamo e l'inchiostro.</l>
     <l n="163">Nacque vacante la romana sede,</l>
     <l n="164">corrente il tempo a' prosperi annüali,</l>
     <l n="165">che M due CC LX et V procede.</l>
     <l n="166">Cinquanzei soli stette in fra' mortali</l>
     <l n="167">e fece altre opre grazïose e belle:</l>
     <l n="168">poi verso il ciel fuggendo aperse l'ali,</l>
     <l n="169">con Bëatrice ad abitar le stelle.</l>
    </lg>
   </lg>
  </body>
 </text>
</TEI>