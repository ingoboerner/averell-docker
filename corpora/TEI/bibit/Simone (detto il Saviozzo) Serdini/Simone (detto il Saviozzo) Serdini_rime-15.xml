<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 15</title>
    <author>Simone (detto il Saviozzo) Serdini</author>
   </titleStmt>
   <extent>
    <measure unit="stanza">1</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Simone (detto il Saviozzo) Serdini_rime-15</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 15</title>
     <author>Simone (detto il Saviozzo) Serdini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 15</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O maligne influenze, o moti eterni,</l>
     <l n="2">essacrabile stelle e tristi auguri,</l>
     <l n="3">fati crudeli e duri,</l>
     <l n="4">armati incontra alla mia debil vita;</l>
     <l n="5">o Fortuna dispetta, o punti oscuri,</l>
     <l n="6">celiche impressïon, corpi superni,</l>
     <l n="7">qual sia che mi governi,</l>
     <l n="8">tempri nel corso suo l'impeto e l'ira!</l>
     <l n="9">E tu, Signor, del tutto ora m'aita:</l>
     <l n="10">vedi la meretrice ingrata e dira,</l>
     <l n="11">che dietro a sé si tira</l>
     <l n="12">quanto mal nacque mai sopra la terra!</l>
     <l n="13">Questa è colei che afferra</l>
     <l n="14">mortale eccidio al doloroso ospizio,</l>
     <l n="15">incendio alla mia guerra,</l>
     <l n="16">ingratitudo, madre d'ogni vizio!</l>
     <l n="17">Ogni altra avversità, fato e destino,</l>
     <l n="18">l'ira del ciel, di terra e dell'abisso,</l>
     <l n="19">ogni mobile e fisso</l>
     <l n="20">punto ho lograto e vinto per battaglia;</l>
     <l n="21">né d'altro dottai mai, mentr'io son visso,</l>
     <l n="22">non morte, stato o carcere vicino,</l>
     <l n="23">non gallico o latino,</l>
     <l n="24">ch'io perdesse l'ardire o la speranza. </l>
     <l n="25">Or contra di costei piastra né maglia</l>
     <l n="26">non mi val, né saper, forza o lianza:</l>
     <l n="27">colui ha men baldanza</l>
     <l n="28">che più espetta da lei esser premiato;</l>
     <l n="29">e io isventurato,</l>
     <l n="30">per dar tutto il mio core e la mia fede,</l>
     <l n="31">mi trovo esser gabbato!</l>
     <l n="32">Così il possa provar chi non mel crede!</l>
     <l n="33">O colonna gentil, che già molti anni</l>
     <l n="34">purpurea, di cristallo, immaculata,</l>
     <l n="35">fusti tanto essaltata</l>
     <l n="36">quanto si spetta a venerabil chioma,</l>
     <l n="37">ov'è il tuo dïadema, ov'hai lassata</l>
     <l n="38">la franchezza e l'ardir? Ché in tanti affanni</l>
     <l n="39">ti veggio, e nei mie' danni</l>
     <l n="40">sola, e smarrito il bellicoso Marte? </l>
     <l n="41">Ov'è il triunfo? Ov'è l'antica Roma?</l>
     <l n="42">Non ti può l'almo impero omai atarte,</l>
     <l n="43">la potenza né l'arte</l>
     <l n="44">delle togate fasce e della spada!</l>
     <l n="45">Ma pria convien che cada</l>
     <l n="46">e che sommerga il cielo a pezzi a pezzi,</l>
     <l n="47">che da l'usata strada</l>
     <l n="48">ti mova, o l'onor tuo mai ti disprezzi.</l>
     <l n="49">Io non fui il primo a sublimarti in cielo,</l>
     <l n="50">né che ti dei per dote alla fortezza,</l>
     <l n="51">la qual ancor ti prezza,</l>
     <l n="52">fra le quattro virtù, diletta insegna.</l>
     <l n="53">La generosa stirpe e gentilezza</l>
     <l n="54">degli antichi miei padri e 'l caro zelo</l>
     <l n="55">non può mancare un pelo</l>
     <l n="56">che per altrui fallir volga giamai.</l>
     <l n="57">Duolmi lo stato, e via più mi disdegna</l>
     <l n="58">che di tanto servire e tanti guai,</l>
     <l n="59">certo come tu sai,</l>
     <l n="60">io ne sia meritato in questo modo.</l>
     <l n="61">Forza d'altrui né frodo</l>
     <l n="62">non m'ha disfatto, anzi il troppo fidarmi;</l>
     <l n="63">ma serà poco lodo</l>
     <l n="64">di chi fare il devria, di non atarmi!</l>
     <l n="65">O felice coorte, o spirti eletti,</l>
     <l n="66">che vi godete nel beato regno,</l>
     <l n="67">e ciascun, come è degno,</l>
     <l n="68">nello elisio ciel viven contenti,</l>
     <l n="69">voi nel vostro partir lassaste un segno</l>
     <l n="70">di glorïosa fama in fra' perfetti</l>
     <l n="71">principi benedetti,</l>
     <l n="72">ch'al buon tempo ven giste ai vostri liti.</l>
     <l n="73">Non so' ancor gli archi trïunfali spenti</l>
     <l n="74">di cotanti anni; e veggiovi scolpiti,</l>
     <l n="75">da poi in ciel saliti,</l>
     <l n="76">vittorïosi Cesare e Marcello,</l>
     <l n="77">quivi Fabrizio e quello</l>
     <l n="78">che Roma liberò dai Galli presa,</l>
     <l n="79">e 'l buon Scipio novello</l>
     <l n="80">che vinse l'armi e vendicò l'offesa. </l>
     <l n="81">O mille e mille, o divulgata schera,</l>
     <l n="82">che di lassù vedete il nostro oblio,</l>
     <l n="83">e 'l vario tempo e rio</l>
     <l n="84">di questa nostra disolata etate,</l>
     <l n="85">ecco al nostro fallir l'ira di Dio!</l>
     <l n="86">Ingratitudo e avarizia impera,</l>
     <l n="87">tristo colui che spera</l>
     <l n="88">se non al vento suo volger la vela!</l>
     <l n="89">Vive rapina, invidia e crudeltate,</l>
     <l n="90">la fede e la giustizia oggi si cela;</l>
     <l n="91">chi seppe ordir sua tela</l>
     <l n="92">di molti inganni, quello è più prudente;</l>
     <l n="93">e la povera gente</l>
     <l n="94">gridano, e le città tornan castella,</l>
     <l n="95">Pietro ci è per nïente:</l>
     <l n="96">vedete or come giace Italia bella!</l>
     <l n="97">Ove so' i sacri templi, ove i teatri?</l>
     <l n="98">Ove è la degna spada? Ove le legge?</l>
     <l n="99">Le province e le gregge</l>
     <l n="100">disfatte, e le virtù poste in essilio?</l>
     <l n="101">O Dio che tutto vedi e tutto regge,</l>
     <l n="102">deh, perché non nacqui io servo a quei patri,</l>
     <l n="103">sì che gli estremi e atri</l>
     <l n="104">giorni crudeli avessi allor consonti?</l>
     <l n="105">Io son rimasto sol senza consilio,</l>
     <l n="106">senza sperar mai più ch'io mi raffronti</l>
     <l n="107">a' nostri avi defonti,</l>
     <l n="108">o possa mai tornar quel che già fui!</l>
     <l n="109">Colonna, io so ch'altrui</l>
     <l n="110">m'intende meglio assai ch'io non so dire;</l>
     <l n="111">ma piangianci in fra nui</l>
     <l n="112">e bastemiam la fede e il ben servire!</l>
     <l n="113">Canzon, tu cercarai tutto il giardino</l>
     <l n="114">che volge l'Alpe e l'uno e l'altro mare,</l>
     <l n="115">e sappi ben contare</l>
     <l n="116">per essemplo d'altrui la colpa mia!</l>
     <l n="117">Ma se trovassi alcun per lo camino</l>
     <l n="118">che pianga, com'io fo, la sua follia,</l>
     <l n="119">e chi voglia si sia,</l>
     <l n="120">di' che si giaccia e stiasi nel malanno;</l>
     <l n="121">ché chi si fa l'inganno</l>
     <l n="122">e per promessa altrui si leva in volo,</l>
     <l n="123">egli ha le beffe e 'l danno!</l>
     <l n="124">Ma dòmmi pace, perch'io non so' solo.</l>
    </lg>
   </lg>
  </body>
 </text>
</TEI>