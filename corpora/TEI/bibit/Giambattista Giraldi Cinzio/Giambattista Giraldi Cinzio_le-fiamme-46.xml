<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 46</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">9</measure>
    <measure unit="line">107</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-46</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 46</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 46</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piante felici e liete,</l>
     <l n="2">ridenti e cari fiori,</l>
     <l n="3">verdi vaghe fiorite e ben nat'erbe,</l>
     <l n="4">fresch'aure, ombre secrete,</l>
     <l n="5">piene di quegli onori</l>
     <l n="6">che tra l'altre vi fanno alte e superbe,</l>
     <l n="7">vago terren che serbe</l>
     <l n="8">vestigio di quel piede,</l>
     <l n="9">che con sì leggiadre orme</l>
     <l n="10">in te impresse lasciò sue care forme,</l>
     <l n="11">quanto di grazia il ciel largo mi diede,</l>
     <l n="12">allor che tra voi scorse</l>
     <l n="13">colei che 'l cor mi morse?</l>
    </lg>
    <lg n="2">
     <l n="14">Quando vedeste mai</l>
     <l n="15">così soavi lumi?</l>
     <l n="16">Quando mai foste di tal fuoco accese?</l>
     <l n="17">Quando motti sì gai</l>
     <l n="18">o sì dolci costumi,</l>
     <l n="19">vedeste mai, o donna sì cortese?</l>
     <l n="20">Dunque s'Amor mi prese,</l>
     <l n="21">chi fia che me ne incolpi?</l>
     <l n="22">Anzi meco non brami</l>
     <l n="23">i dolci lacci e i forti invescati ami,</l>
     <l n="24">e 'l cor non porga a sì soavi colpi,</l>
     <l n="25">sì che 'n lui non sia dramma</l>
     <l n="26">che non sia fuoco e fiamma?</l>
    </lg>
    <lg n="3">
     <l n="27">Chi verrà mai ch'a pieno</l>
     <l n="28">in carte altrui dimostri</l>
     <l n="29">gli accorti sguardi e l'accoglienze umili?</l>
     <l n="30">Chi 'l bel viso sereno,</l>
     <l n="31">onor de' tempi nostri,</l>
     <l n="32">e gli atti e le maniere alte e gentili?</l>
     <l n="33">Chi le mani sottili,</l>
     <l n="34">e 'l divino cospetto?</l>
     <l n="35">Chi le luci soavi</l>
     <l n="36">del mio infiammato cor felici chiavi,</l>
     <l n="37">e 'l generoso cor, l'alto intelletto,</l>
     <l n="38">che di focosi lampi</l>
     <l n="39">meco non arda e avampi?</l>
    </lg>
    <lg n="4">
     <l n="40">Erbette aventurose,</l>
     <l n="41">e voi almi fioretti</l>
     <l n="42">via più, di quanti mai furon, beati,</l>
     <l n="43">che da quelle amorose</l>
     <l n="44">mani tra gli altri eletti,</l>
     <l n="45">e 'n così onesto sen fosti locati:</l>
     <l n="46">a quanti onori alzati</l>
     <l n="47">v'ha il cielo insieme e Amore?</l>
     <l n="48">Così anch'io da le sole</l>
     <l n="49">luci tra gli amaranti e le viole,</l>
     <l n="50">mutato fossi, com'Adone, in fiore,</l>
     <l n="51">e dal natio terreno</l>
     <l n="52">riposto in sì bel seno.</l>
    </lg>
    <lg n="5">
     <l n="53">E teco, altera pianta,</l>
     <l n="54">a sì leggiadro fianco</l>
     <l n="55">avessi fatto anch'io grata colonna:</l>
     <l n="56">che come grazia tanta</l>
     <l n="57">non fu veduta unquanco,</l>
     <l n="58">quanta in costei, in altra mortal donna,</l>
     <l n="59">né mai in ricca gonna</l>
     <l n="60">membra sì care avolse,</l>
     <l n="61">né con modo sì umano</l>
     <l n="62">mosse fronde giamai ninfa con mano</l>
     <l n="63">sì bella come questa, che mi tolse</l>
     <l n="64">il core insieme e l'alma</l>
     <l n="65">con gloriosa palma.</l>
    </lg>
    <lg n="6">
     <l n="66">Così di me più lieto</l>
     <l n="67">tra lo mortale stuolo</l>
     <l n="68">non saria mai, né più felice amante:</l>
     <l n="69">che se 'n pensar ciò acqueto</l>
     <l n="70">in parte il mio gran duolo,</l>
     <l n="71">qual sare' io, se dalle membra sante,</l>
     <l n="72">tra voi leggiadre piante,</l>
     <l n="73">i' fossi stato eletto</l>
     <l n="74">per lor sostegno fido?</l>
     <l n="75">O posto in quello u' 'l vero onor fa nido,</l>
     <l n="76">onesto fossi allabastrino petto?</l>
     <l n="77">Certo qui non saria</l>
     <l n="78">ugual gioia a la mia.</l>
    </lg>
    <lg n="7">
     <l n="79">Ben vedi, anima lieta,</l>
     <l n="80">questo onorato luoco</l>
     <l n="81">cinto d'arbor frondosi d'ogni intorno,</l>
     <l n="82">ma non però s'acqueta</l>
     <l n="83">in te l'ardente fuoco,</l>
     <l n="84">non vi trovando il viso almo e adorno,</l>
     <l n="85">ch'a noi fea chiaro il giorno</l>
     <l n="86">co' l'ardenti faville</l>
     <l n="87">del suo focoso sguardo,</l>
     <l n="88">per cui in dolce fuoco avampo e ardo,</l>
     <l n="89">e mi vengon nel core a mille a mille</l>
     <l n="90">faci dolci e felici,</l>
     <l n="91">sol del mio cor beatrici.</l>
    </lg>
    <lg n="8">
     <l n="92">Deh, chi a parlar m'invita</l>
     <l n="93">con l'anima, che vosco,</l>
     <l n="94">occhi beati, gode e me non cura,</l>
     <l n="95">che quando voi partita</l>
     <l n="96">feste di quello bosco</l>
     <l n="97">da me partendo a voi venne sicura.</l>
     <l n="98">Così Amor l'alme fura?</l>
     <l n="99">Così le dona altrui?</l>
     <l n="100">Deh, perché anch'io con lei</l>
     <l n="101">vosco non vivo tutti i giorni mei,</l>
     <l n="102">seco congiunto, come anco già fui?</l>
     <l n="103">Ma (ahi lasso) ad Amor non piace</l>
     <l n="104">Ch'io viva in tanta pace.</l>
    </lg>
    <lg n="9">
     <l n="105">Senza alma ignudo e sol, canzon, qui sono,</l>
     <l n="106">ch'ella dietro al suo bene</l>
     <l n="107">git'è piena di spene.</l>
    </lg>
   </lg>
  </body>
 </text>
</TEI>