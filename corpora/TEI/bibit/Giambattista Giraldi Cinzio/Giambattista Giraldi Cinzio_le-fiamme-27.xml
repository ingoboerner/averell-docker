<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 27</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 27</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'aura amorosa il bel tempo rimena,</l>
     <l n="2">e rende a l'erbe i fiori,</l>
     <l n="3">e gli augelli incominciano i lor canti,</l>
     <l n="4">ridono i prati, e Progne e Filomena</l>
     <l n="5">i lor primi dolori</l>
     <l n="6">sfogan cantando con soavi pianti.</l>
     <l n="7">Ma non perch'ogn'un canti,</l>
     <l n="8">e del tempo novello si rallegri,</l>
     <l n="9">miei spirti afflitti ed egri</l>
     <l n="10">han pace, che rimena il novo vento,</l>
     <l n="11">come il verde a la terra, a me il tormento.</l>
    </lg>
    <lg n="2">
     <l n="12">Il gran caldo la neve impress'a l'ombra,</l>
     <l n="13">e la fredda stagione,</l>
     <l n="14">che di fior l'erbe e le campagne spoglia,</l>
     <l n="15">scaccia da noi, e l'aere disgombra</l>
     <l n="16">d'ogn'aspra impressione,</l>
     <l n="17">e a novo amore i cor gentili invoglia,</l>
     <l n="18">ma la mia antica doglia,</l>
     <l n="19">che con acute spine il cor mi punge,</l>
     <l n="20">mai da me non disgiunge</l>
     <l n="21">aer caldo e sereno, o lieto tempo:</l>
     <l n="22">che 'l mio dolor non è sopposto a tempo.</l>
    </lg>
    <lg n="3">
     <l n="23">In fronte al toro è ritornato il sole</l>
     <l n="24">per ringiovenir l'anno,</l>
     <l n="25">e dipinge la terra a giallo e verde;</l>
     <l n="26">e gli arbor partoriscon la lor prole;</l>
     <l n="27">superbi i campi stanno</l>
     <l n="28">veggendo che l'onor suo si rinverde.</l>
     <l n="29">Ma il ghiaccio mai non perde</l>
     <l n="30">per caldo, né per sol la mia nemica,</l>
     <l n="31">e come l'ira antica</l>
     <l n="32">non spenge verno in lei, né l'alma fiera,</l>
     <l n="33">così non vien pietà per primavera.</l>
    </lg>
    <lg n="4">
     <l n="34">Movesi un fiato dove il sol dismonta,</l>
     <l n="35">che il mar tranquilla e queta,</l>
     <l n="36">e indi scaccia ogn'aspra e ria procella,</l>
     <l n="37">onde lieto il nocchier sul legno monta,</l>
     <l n="38">né teme d'inquieta</l>
     <l n="39">fortuna, o di nemica e fiera stella,</l>
     <l n="40">ma la sua navicella</l>
     <l n="41">drizza a buon porto. Un vento umido eterno</l>
     <l n="42">a me rimena il verno,</l>
     <l n="43">e oscura il lume, in cui solea sperare;</l>
     <l n="44">ond'ha sempre per me fortuna il mare.</l>
    </lg>
    <lg n="5">
     <l n="45">Lascia il luoco il pastore, ove egli giacque</l>
     <l n="46">il verno, e lieto torna,</l>
     <l n="47">onde si dipartì co' le sue gregge,</l>
     <l n="48">a le tenere erbette, a le fresch'acque:</l>
     <l n="49">e 'l rozzo capo adorna</l>
     <l n="50">di quanti bei color dai prati elegge.</l>
     <l n="51">E con l'usata legge</l>
     <l n="52">lascian l'antiche case allegre l'api,</l>
     <l n="53">e di soavi dapi</l>
     <l n="54">empion le nove. Io sol nel luoco vecchio</l>
     <l n="55">rimango (lasso) e nel martire invecchio.</l>
    </lg>
    <lg n="6">
     <l n="56">Il rozzo montanaro appo un virgulto,</l>
     <l n="57">mentre fiori, erbe e fronde</l>
     <l n="58">pasce l'armento suo per verdi piagge,</l>
     <l n="59">desta a la sua sampogna il verso inculto,</l>
     <l n="60">e le cure profonde</l>
     <l n="61">cantando sfoga in rime aspre e selvagge.</l>
     <l n="62">Sol a me del cor tragge</l>
     <l n="63">la novella stagion pianti e sospiri:</l>
     <l n="64">né perché ognor sospiri,</l>
     <l n="65">si scema punto in me il fiero martire,</l>
     <l n="66">ma insieme col dolor, cresce il languire.</l>
    </lg>
    <lg n="7">
     <l n="67">Veggendo uscir l'avaro agricoltore</l>
     <l n="68">fuor degli acuti stecchi,</l>
     <l n="69">e le biade ondeggiar per verdi campi,</l>
     <l n="70">gli arbori ricovrare il primo onore,</l>
     <l n="71">che parean prima secchi,</l>
     <l n="72">s'allegra e benedice i solar lampi.</l>
     <l n="73">Ma perch'io mai non scampi</l>
     <l n="74">dal mio grave dolore, in ghiaccio e 'n brine</l>
     <l n="75">e in acute spine</l>
     <l n="76">si converton per me fior rossi e bianchi,</l>
     <l n="77">che mi passan il core, il petto e i fianchi.</l>
    </lg>
    <lg n="8">
     <l n="78">Canzon, che fia di noi</l>
     <l n="79">ne l'aspro tempo che ciascun contrista,</l>
     <l n="80">s'or che la faccia trista</l>
     <l n="81">leva il sol da la terra e ognuno è 'n gioia?</l>
     <l n="82">Dal ciel sol per noi piove angoscia e noia?</l>
    </lg>
   </lg>
  </body>
 </text>
</TEI>