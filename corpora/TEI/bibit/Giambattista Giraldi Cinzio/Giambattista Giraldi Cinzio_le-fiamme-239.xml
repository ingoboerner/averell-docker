<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 239</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">7</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-239</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 239</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 239</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Flaminio, a le cui rare virtù solo</l>
     <l n="2">debbo de l'onor mio la maggior parte,</l>
     <l n="3">se quanto ho in me dolor, avessi tanto</l>
     <l n="4">stile felice, con pregiate rime</l>
     <l n="5">vergherei del tuo onor ben mille carte</l>
     <l n="6">e manderei sublime</l>
     <l n="7">il nome tuo da l'uno a l'altro polo.</l>
     <l n="8">Ma poiché 'l duol m'opprime</l>
     <l n="9">sì ch'ogni voce mia conversa è 'n pianto</l>
     <l n="10">e son qual roco augello, al tuo valore,</l>
     <l n="11">mentre altri col suo canto</l>
     <l n="12">cercherà torti a morte e tra le prime</l>
     <l n="13">alme gir ti farà felice a volo,</l>
     <l n="14">io sfogherò piangendo il tristo cuore,</l>
     <l n="15">per fare al mondo fé del mio dolore.</l>
    </lg>
    <lg n="2">
     <l n="16">Dico che poiché 'l tuo divino aspetto</l>
     <l n="17">mi tolse quella scelerata mano,</l>
     <l n="18">che 'l cor t'aperse così indegnamente,</l>
     <l n="19">rimaso sono in questa fragil vita</l>
     <l n="20">com'uom che è fatto per gran doglia insano.</l>
     <l n="21">Al tuo partir partita</l>
     <l n="22">quasi l'alma mi s'è fuori dal petto,</l>
     <l n="23">et è per me spartita</l>
     <l n="24">ogni eccellenza, e tra la mortal gente</l>
     <l n="25">son come cieco al lume, e sono morti</l>
     <l n="26">per me qui tutti i pregi, e la mia mente</l>
     <l n="27">ogni diletto a lamentar invita,</l>
     <l n="28">né mai finché qui sono altro m'aspetto,</l>
     <l n="29">talché chiunque ha miei affanni scorti,</l>
     <l n="30">dice ch'un colpo solo ambi n'ha morti.</l>
    </lg>
    <lg n="3">
     <l n="31">E nel ver ben son morto alle mie gioie,</l>
     <l n="32">ma vivo ai duri e agli angosciosi affanni.</l>
     <l n="33">Te la tua morte a vita più felice</l>
     <l n="34">nascere ha fatto, e questa vita morto</l>
     <l n="35">ad ogni cosa ha me, che non m'affanni.</l>
     <l n="36">Tu da quest'aspro e torto</l>
     <l n="37">cammin mortal, perché nulla t'annoie</l>
     <l n="38">levato sei, e 'n porto</l>
     <l n="39">gito dalle tempeste, e qual fenice</l>
     <l n="40">a' raggi del ver sol movi le piume,</l>
     <l n="41">e senza più temer caso infelice</l>
     <l n="42">or ti rinovi a dolce almo conforto,</l>
     <l n="43">ov'io sepolto tra martiri e noie,</l>
     <l n="44">bramo che 'l mio mortal pur si consume,</l>
     <l n="45">per goder te, che 'n terra eri il mio lume.</l>
    </lg>
    <lg n="4">
     <l n="46">Che come il sole ogni nube disgombra,</l>
     <l n="47">qualor sparge gli ardenti raggi suoi,</l>
     <l n="48">e col partir oscura onde si muove,</l>
     <l n="49">così mentre eri qui, Flaminio mio,</l>
     <l n="50">ponevi in me co' dolci modi tuoi</l>
     <l n="51">d'ogni mio male oblio.</l>
     <l n="52">Ma poich'al tuo splendor morte fece ombra,</l>
     <l n="53">sol martir aspro e rio</l>
     <l n="54">e 'ncredibil dolor nel cor mi piove,</l>
     <l n="55">e quanto fui, vivendo te, contento,</l>
     <l n="56">or che fai a me notte e giorno altrove</l>
     <l n="57">e m'empi di doglioso aspro desio,</l>
     <l n="58">tant'è grave il dolor che 'l cor m'ingombra,</l>
     <l n="59">onde son tutto ormai pena e tormento,</l>
     <l n="60">e solo ho il core a lagrimar intento.</l>
    </lg>
    <lg n="5">
     <l n="61">È vero ben che la ragion devria,</l>
     <l n="62">considerando il tuo gioire immenso,</l>
     <l n="63">porre al fiero desio sì forte freno</l>
     <l n="64">che non andasse fuor del camin dritto,</l>
     <l n="65">ma l'istessa ragion, qualor'io penso</l>
     <l n="66">come mi t'ha interditto,</l>
     <l n="67">al maggior uopo morte acerba e ria,</l>
     <l n="68">mi fa di tristo e afflitto</l>
     <l n="69">quasi pietra insensata, e non pur freno</l>
     <l n="70">il mio languir, ma con voce più acerba</l>
     <l n="71">allargo a le querele amare il seno</l>
     <l n="72">e pien d'intolerabile despitto</l>
     <l n="73">maledico il destin, la sorte mia,</l>
     <l n="74">e quella iniqua man tanto superba,</l>
     <l n="75">che 'l frutto del tuo onor metuto ha in erba.</l>
    </lg>
    <lg n="6">
     <l n="76">Ma tu, spirto divin, che 'n luoco sei</l>
     <l n="77">ov'a pien del tuo seme il frutto cogli,</l>
     <l n="78">dagli affetti disciolto, che 'l fral velo</l>
     <l n="79">face sentir (mentre è a lui giunta) a l'alma,</l>
     <l n="80">pietoso a noi talor gli occhi tuoi vogli.</l>
     <l n="81">E se la grave salma</l>
     <l n="82">mi fa pur lamentar, tu che tra i dei</l>
     <l n="83">a pien godi quell'alma</l>
     <l n="84">dolcezza, cui non è pari, dal cielo</l>
     <l n="85">manda tanto valore a' spirti nostri,</l>
     <l n="86">che benché siamo qui tra il caldo e 'l gelo,</l>
     <l n="87">godiamo teco dell'avuta palma:</l>
     <l n="88">fallo, spirto divin, che fare il dei,</l>
     <l n="89">e tua bontà la via dal ciel ne mostri,</l>
     <l n="90">di salir teco a Dio ne' santi chiostri.</l>
    </lg>
    <lg n="7">
     <l n="91">Canzon nata di pianto, a quegli ingegni</l>
     <l n="92">che sacrano il lor nome in Ippocrene,</l>
     <l n="93">fa fé de le mie pene,</l>
     <l n="94">sì ch'ognun, da pietà vinto, s'engegni</l>
     <l n="95">di darmi per conforto qualche spene,</l>
     <l n="96">d'alzar a vol con l'ale</l>
     <l n="97">de l'onorato stil quest'alto spirto,</l>
     <l n="98">sì che se ne rimanga tra i più degni</l>
     <l n="99">(malgrado de la morte) alto immortale,</l>
     <l n="100">così sempre di mirto</l>
     <l n="101">abbiam tutti e d'allor cinte le chiome,</l>
     <l n="102">né morte o tempo mai spenga il lor nome.</l>
    </lg>
   </lg>
  </body>
 </text>
</TEI>