<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 243</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-243</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 243</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 243</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se 'l fato, il caso e la fortuna al mondo</l>
     <l n="2">regna, come tra noi par che sia mente</l>
     <l n="3">di chi dà lor dal corso umano il pregio,</l>
     <l n="4">che giova il senno e la prudenzia in terra?</l>
     <l n="5">Perché riman (se pur si trova) il caso,</l>
     <l n="6">vinto dal saggio, e 'l fato e l'aspra sorte?</l>
    </lg>
    <lg n="2">
     <l n="7">Ahi quanto è l'uom dannato a estrema sorte,</l>
     <l n="8">che non puote veder che 'n questo mondo</l>
     <l n="9">potenzia di destin, forza di caso</l>
     <l n="10">soggiace sempre ad una desta mente,</l>
     <l n="11">dono del ciel, concesso a l'uomo in terra,</l>
     <l n="12">sol perch'egli abbia d'ogni cosa il pregio.</l>
    </lg>
    <lg n="3">
     <l n="13">Sacro, santo immortale e divin pregio,</l>
     <l n="14">concesso a l'uom per superar la sorte</l>
     <l n="15">e dargli del divin, mentre egli è in terra,</l>
     <l n="16">cosa non vede occhio mortal nel mondo,</l>
     <l n="17">che retta esser non possa da la mente,</l>
     <l n="18">malgrado di chi pon destino e caso.</l>
    </lg>
    <lg n="4">
     <l n="19">Però chi vaneggiando ascrive al caso</l>
     <l n="20">il tutto, od al destin dona ogni pregio,</l>
     <l n="21">dir si può senza ingegno e senza mente,</l>
     <l n="22">e merta esser in forza de la sorte</l>
     <l n="23">(s'ella forse non è un van nome al mondo),</l>
     <l n="24">per non levar giamai gli occhi da terra.</l>
    </lg>
    <lg n="5">
     <l n="25">Bench'io sia chiuso in questa viva terra,</l>
     <l n="26">so che non vince noi destino o caso,</l>
     <l n="27">ma ch'un saggio veder governa il mondo,</l>
     <l n="28">talché rimane senza onore e pregio,</l>
     <l n="29">caso, necessità, destino o sorte,</l>
     <l n="30">appo il discorso d'una ferma mente.</l>
    </lg>
    <lg n="6">
     <l n="31">E chi drizzerà gli occhi de la mente</l>
     <l n="32">a ciò che tra i mortali aviene in terra,</l>
     <l n="33">vedrà che può il saper più che la sorte,</l>
     <l n="34">e che vinto riman destino e caso,</l>
     <l n="35">da color c'han di sapienzia il pregio,</l>
     <l n="36">e regger sanno col giudicio il mondo.</l>
    </lg>
    <lg n="7">
     <l n="37">Dunque nel mondo il dono de la mente</l>
     <l n="38">il pregio tiene, e tra noi regge in terra</l>
     <l n="39">fato, caso, destin, fortuna e sorte.</l>
    </lg>
   </lg>
  </body>
 </text>
</TEI>