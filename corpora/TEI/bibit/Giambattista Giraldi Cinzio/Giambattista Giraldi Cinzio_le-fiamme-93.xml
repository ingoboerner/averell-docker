<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 93</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">9</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-93</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 93</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 93</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine, più d'ogn'altra in ciel beata,</l>
     <l n="2">da Dio diletta tanto</l>
     <l n="3">e sì da lui per tua umiltà essaltata,</l>
     <l n="4">che 'l suo figliol santo</l>
     <l n="5">in te discese e prese umana carne</l>
     <l n="6">per liberarne dal crudel nemico,</l>
     <l n="7">se mai devoto pianto</l>
     <l n="8">ti toccò il core, e se mai ti fu amico</l>
     <l n="9">core contrito, umile,</l>
     <l n="10">Vergine alma e gentile,</l>
     <l n="11">levami omai dal collo il giogo antico</l>
     <l n="12">ond'io fui preso, e più che mai clemente</l>
     <l n="13">soccorri a la mia mente,</l>
     <l n="14">sì che sciolta d'error t'onori e brami,</l>
     <l n="15">e ogni cosa mortal tenendo a vile,</l>
     <l n="16">disprezzi in tutto il mondo e te sol ami.</l>
    </lg>
    <lg n="2">
     <l n="17">Vergine, ond'ebbe il misero uman seme</l>
     <l n="18">da Dio sì ferma pace,</l>
     <l n="19">che d'aver guerra più giamai non teme,</l>
     <l n="20">madre di Dio verace,</l>
     <l n="21">a chi si fida in te, chi te sol ama,</l>
     <l n="22">leva omai dal fallace</l>
     <l n="23">camin del mondo un che t'invoca e chiama,</l>
     <l n="24">e per diritta strada,</l>
     <l n="25">Vergine, fa' che vada</l>
     <l n="26">là ove l'alma di gir sospira e brama;</l>
     <l n="27">deh porgi man, madre benigna e pia,</l>
     <l n="28">a l'infelice mia</l>
     <l n="29">vita, pria che lo stral morte in me scocchi.</l>
     <l n="30">Sì che 'n man del nimico mio non cada</l>
     <l n="31">pien di mortal error di desir sciocchi.</l>
    </lg>
    <lg n="3">
     <l n="32">Vergine, di pietà seme fecondo,</l>
     <l n="33">luce fidata e vera</l>
     <l n="34">tra le tenebre rie di questo mondo,</l>
     <l n="35">che chiunque in te spera</l>
     <l n="36">alteramente di divini lumi</l>
     <l n="37">pietosa allumi, sì che da lui sgombri</l>
     <l n="38">ogni nube atra e nera,</l>
     <l n="39">e di divin pensier tutto lo ingombri,</l>
     <l n="40">prima ch'io arrivi (ahi lasso),</l>
     <l n="41">Vergine, al duro passo</l>
     <l n="42">e che l'ultimo dì gli occhi m'adombri,</l>
     <l n="43">illustra il cieco e tenebroso core</l>
     <l n="44">col tuo santo splendore,</l>
     <l n="45">empimi di divino e acceso zelo,</l>
     <l n="46">acciò che da l'ardore, ond'io son lasso,</l>
     <l n="47">a te mi lievi e al mio fattor nel cielo.</l>
    </lg>
    <lg n="4">
     <l n="48">Vergine, tra le donne elette eletta</l>
     <l n="49">per abitacol degno</l>
     <l n="50">di lui che ti creò sola perfetta,</l>
     <l n="51">fido di noi sostegno,</l>
     <l n="52">stella di questo mar, dal camin torto</l>
     <l n="53">indrizza al porto la mia stanca barca,</l>
     <l n="54">quantunque i' ne sia indegno,</l>
     <l n="55">e d'infiniti errori ella sia carca,</l>
     <l n="56">sì che se falsa spene,</l>
     <l n="57">Vergine, e le sirene</l>
     <l n="58">di questo mar, che la mia cimba varca,</l>
     <l n="59">m'hanno tra procellose e torbid'onde</l>
     <l n="60">condotto, anzi ch'affonde</l>
     <l n="61">tra paventosi scogli il legno mio</l>
     <l n="62">peso terren, tu al sommo e vero bene</l>
     <l n="63">fa' ch'io mi volga pien d'alto desio.</l>
    </lg>
    <lg n="5">
     <l n="64">Vergine, ha volto il ciel già il decim'anno</l>
     <l n="65">che tutto a dramma a dramma</l>
     <l n="66">ardo d'insano ardor, con mio gran danno,</l>
     <l n="67">né ancor da chi m'infiamma</l>
     <l n="68">so la mente levare o trarre il piede,</l>
     <l n="69">se tua mercede non me ne diparte,</l>
     <l n="70">o ver de la tua fiamma</l>
     <l n="71">il cor m'incendia sì ch'a parte a parte</l>
     <l n="72">arda di divin fuoco:</l>
     <l n="73">Vergine, a te fia poco</l>
     <l n="74">infiammarmi di te, io con ogni arte</l>
     <l n="75">volgerò a te seguire ogni mia voglia,</l>
     <l n="76">che s'io son visso in doglia</l>
     <l n="77">cinque e cinque anni, per beltà terrena,</l>
     <l n="78">che farò amando te, che puoi in giuoco</l>
     <l n="79">volgere ogni mio male, ogni mia pena?</l>
    </lg>
    <lg n="6">
     <l n="80">Vergine, s'a pietà ti mosse unquanco</l>
     <l n="81">anima peccatrice</l>
     <l n="82">che cerchi d'ir al ciel per camin franco,</l>
     <l n="83">soccorri al tuo infelice</l>
     <l n="84">misero servo, che divoto e inchino</l>
     <l n="85">al tuo divino aspetto chiede aita:</l>
     <l n="86">vera di noi beatrice,</l>
     <l n="87">in cui speranza d'uom non è fallita,</l>
     <l n="88">in vanità palesi,</l>
     <l n="89">Vergine santa, ho spesi</l>
     <l n="90">gli altri miei giorni; or d'ogni error pentita</l>
     <l n="91">torna a te l'alma mia con ferma fede</l>
     <l n="92">d'aver per te mercede.</l>
     <l n="93">Ricordati che sparse il proprio sangue</l>
     <l n="94">il tuo figliol, non perché tra dannati</l>
     <l n="95">fosse sazio di me l'infernal angue.</l>
    </lg>
    <lg n="7">
     <l n="96">Vergine, i' so che fur sol per te aperte</l>
     <l n="97">del ciel le chiuse porte,</l>
     <l n="98">e di salire a quel le vie scoperte;</l>
     <l n="99">so che sostenne morte,</l>
     <l n="100">per darne vita, il tuo figliuolo in croce</l>
     <l n="101">con pena atroce; so che 'l nostro errore</l>
     <l n="102">da la superna corte</l>
     <l n="103">discendere in te fece il mio Signore;</l>
     <l n="104">so che con cari preghi,</l>
     <l n="105">Vergine, preghi e pieghi</l>
     <l n="106">ad usarne pietà l'alto fattore:</l>
     <l n="107">e però in te ho gran speme e in te credo,</l>
     <l n="108">sol da te aita chiedo,</l>
     <l n="109">santa madre di Dio, reina nostra;</l>
     <l n="110">che so ch'ai peccator pietà non nieghi,</l>
     <l n="111">poiché sol l'error lor tal ti dimostra.</l>
    </lg>
    <lg n="8">
     <l n="112">Vergine, dunque, poscia ch'i miei tanti</l>
     <l n="113">e tanti errori gravi</l>
     <l n="114">m'hanno interdetto i don celesti e santi,</l>
     <l n="115">pregoti ch'omai lavi</l>
     <l n="116">sì le mie colpe e le mie piaghe interne,</l>
     <l n="117">che da l'eterne pene i' mi difenda;</l>
     <l n="118">e amendue le chiavi</l>
     <l n="119">ricovri del mio cor con vera emenda.</l>
     <l n="120">Madre di Dio pietosa,</l>
     <l n="121">Vergine gloriosa,</l>
     <l n="122">fa' che 'l tuo e mio fattor pio mi si renda</l>
     <l n="123">sì che s'ei col suo sangue m'ha redento</l>
     <l n="124">da l'eterno tormento</l>
     <l n="125">il mio aversario più non mi ci torni,</l>
     <l n="126">anzi con fronte trista e vergognosa</l>
     <l n="127">d'avermi i lacci invan teso sì scorni.</l>
    </lg>
    <lg n="9">
     <l n="128">Ma perché lievi e ratti fuggon gli anni</l>
     <l n="129">e forse il mezzo ho corso,</l>
     <l n="130">Vergine pia, del corso</l>
     <l n="131">ch'è dato a la mia vita in sciocchi affanni</l>
     <l n="132">(che cinque lustri ha già ch'io venni in terra),</l>
     <l n="133">a trarmi fuor di guerra</l>
     <l n="134">più non tardare, e fa' che più non dorma</l>
     <l n="135">l'anima in questa via, ma il tuo soccorso</l>
     <l n="136">la desti, e d'ir al ciel le mostri l'orma.</l>
    </lg>
   </lg>
  </body>
 </text>
</TEI>