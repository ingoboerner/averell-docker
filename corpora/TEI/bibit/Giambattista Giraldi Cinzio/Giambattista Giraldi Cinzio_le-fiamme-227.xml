<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le fiamme - 227</title>
    <author>Giambattista Giraldi Cinzio</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giambattista Giraldi Cinzio_le-fiamme-227</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le fiamme - 227</title>
     <author>Giambattista Giraldi Cinzio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le fiamme - 227</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il fier destino e la malvagia sorte,</l>
     <l n="2">venti contrarii a la tranquilla vita,</l>
     <l n="3">m'han chiuso, in questo mar, tra sì aspri scogli,</l>
     <l n="4">che se non mi si scuopre omai un lume,</l>
     <l n="5">al cui vivo splendor i' scorga il porto,</l>
     <l n="6">rimarrò vinto dal furor de l'onde.</l>
    </lg>
    <lg n="2">
     <l n="7">Che la tempesta cresce e crescon l'onde,</l>
     <l n="8">e più s'inacerbisce in me la sorte,</l>
     <l n="9">quanto più cerco di ridurmi in porto.</l>
     <l n="10">E giunto veggio a tal già la mia vita,</l>
     <l n="11">che mancando al mio scampo un fido lume,</l>
     <l n="12">temo il legno fiaccar tra questi scogli.</l>
    </lg>
    <lg n="3">
     <l n="13">Che non fu mai tra più crudeli scogli</l>
     <l n="14">sospinto alcun da crude e nemich'onde,</l>
     <l n="15">allor ch'essendo il ciel senza alcun lume,</l>
     <l n="16">ciascuno trema de l'estrema sorte,</l>
     <l n="17">com'io nel cupo mar di questa vita,</l>
     <l n="18">mentre cercava pur ritrarmi in porto.</l>
    </lg>
    <lg n="4">
     <l n="19">E potrei (lasso) disperar del porto,</l>
     <l n="20">e temer di trovar tra duri scogli</l>
     <l n="21">misero fine a la mia amata vita,</l>
     <l n="22">rimanendo sommerso in mezzo l'onde,</l>
     <l n="23">s'io non sperassi superar la sorte</l>
     <l n="24">al lampeggiar del mio benigno lume.</l>
    </lg>
    <lg n="5">
     <l n="25">Però tu, sole, al cui sereno lume</l>
     <l n="26">posso girar dal mar turbato al porto</l>
     <l n="27">il legno che tien chiuso iniqua sorte</l>
     <l n="28">tra fiera chiostra di dubbiosi scogli,</l>
     <l n="29">pria che mi vinca l'empito de l'onde,</l>
     <l n="30">scuopriti chiaro a la mia oscura vita.</l>
    </lg>
    <lg n="6">
     <l n="31">Pende da' raggi tuoi sol la mia vita,</l>
     <l n="32">e non ho spene in alcun altro lume,</l>
     <l n="33">talché se mi ti mostri tra quest'onde</l>
     <l n="34">non temo di non gir securo in porto</l>
     <l n="35">dal tenebroso orror di questi scogli,</l>
     <l n="36">malgrado del destino e de la sorte.</l>
    </lg>
    <lg n="7">
     <l n="37">Avrò sorte felice in questa vita,</l>
     <l n="38">se da scogli mi scorge il tuo bel lume</l>
     <l n="39">a lieto porto, pel tranquil de l'onde.</l>
    </lg>
   </lg>
  </body>
 </text>
</TEI>