<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CARRITURA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">10</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-carritura</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CARRITURA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CARRITURA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Hai tu nell'aria abbandonato omai</l>
     <l n="2">Il ceruleo tuo corso, ori-crinito</l>
     <l n="3">Figlio del cielo? L'occidente aperse</l>
     <l n="4">Le porte sue; del tuo riposo il letto</l>
     <l n="5">Colà t'aspetta: il tremolante capo</l>
     <l n="6">L'onda solleva di mirar bramosa</l>
     <l n="7">La tua bellezza; amabile ti scorge</l>
     <l n="8">Ella nel sonno tuo; ma visto appena</l>
     <l n="9">S'arretra con timor: riposa, o Sole,</l>
     <l n="10">Nell'oscura tua grotta, e poscia a noi</l>
     <l n="11">Torna più sfavillante, e più gioioso.</l>
    </lg>
    <lg n="2">
     <l n="12">Ma intanto di mill'arpe il suon diffondasi</l>
     <l n="13">Per tutta Selma, e mille faci inalzinsi,</l>
     <l n="14">E rai di luce per la sala ondeggino.</l>
    </lg>
    <lg n="3">
     <l n="15">Già la di Crona</l>
     <l n="16">Zuffa passo.</l>
    </lg>
    <lg n="4">
     <l n="17">Il Re dell'aste,</l>
     <l n="18">Re delle conche</l>
     <l n="19">A noi tornò.</l>
    </lg>
    <lg n="5">
     <l n="20">Battaglia e guerra</l>
     <l n="21">Svanì, qual suono</l>
     <l n="22">Che più non è.</l>
    </lg>
    <lg n="6">
     <l n="23">Su su cantori,</l>
     <l n="24">Alzate il canto:</l>
     <l n="25">Nella sua gloria</l>
    </lg>
    <lg n="7">
     <l n="26">Ritorna il Re.</l>
    </lg>
    <lg n="8">
     <l n="27">Si cantò Ullin, quando Fingal tornava</l>
     <l n="28">Dalle battaglie baldanzoso e lieto,</l>
     <l n="29">Nella sua gaia giovenil freschezza</l>
     <l n="30">Co' suoi pesanti inanellati crini.</l>
     <l n="31">Stavan sopra l'Eroe cerulee l'armi,</l>
     <l n="32">Come appunto talor cerulea nube</l>
     <l n="33">Sopra il Sole si sta, quand'ei s'avanza</l>
     <l n="34">In sue vesti di nebbia, e sol ne mostra</l>
     <l n="35">La metà de' suoi raggi. I forti eroi</l>
     <l n="36">Seguon l'orme del Re; spargesi intorno</l>
     <l n="37">La festa della conca; a' suoi cantori</l>
     <l n="38">Fingal si volge, e a scior gli accende il canto.</l>
    </lg>
    <lg n="9">
     <l n="39">Voci, diss'ei, dell'echeggiante Cona,</l>
     <l n="40">Cantori antichi, o voi dentro il cui spirto</l>
     <l n="41">Soglionsi ravvivar l'azzurre forme</l>
     <l n="42">De' nostri padri, or via, toccate l'arpa</l>
     <l n="43">Nella mia sala, onde Fingal s'allegri</l>
     <l n="44">De' vostri canti. È dilettosa e dolce</l>
     <l n="45">La gioia del dolore; ella somiglia</l>
     <l n="46">Di primavera tepidetta pioggia,</l>
     <l n="47">Che molli rende della quercia i rami,</l>
     <l n="48">Sicché vie via la giovinetta foglia</l>
     <l n="49">Getta le verdi tenerelle cime.</l>
     <l n="50">Su cantate, o cantor; domani al vento</l>
     <l n="51">Darem le vele. Il mio ceruleo corso</l>
     <l n="52">Sarà sull'oceano, inver le torri</l>
     <l n="53">Di Carritura, le muscose torri</l>
     <l n="54">Del vecchio Sarno, ove abitar soleva</l>
     <l n="55">Comala mia; colà Catillo il prode</l>
     <l n="56">Sparge la festa della conca intorno:</l>
     <l n="57">Molte le fere son dei boschi suoi,</l>
     <l n="58">Ed alzerassi della caccia il suono.</l>
    </lg>
    <lg n="10">
     <l n="59">Cronalo, disse Ullin, figlio del canto,</l>
     <l n="60">E tu Minona graziosa all'arpa,</l>
     <l n="61">Alzate il canto di Silrico, ond'abbia</l>
     <l n="62">Il Re nostro diletto: esca Vinvela</l>
     <l n="63">Nella bellezza sua, simile all'arco</l>
     <l n="64">Del ciel piovoso, che l'amabil faccia</l>
     <l n="65">Mostra sul lago, quando il Sol tramonta</l>
     <l n="66">Lucido e puro. Ecco, Fingal, già viene</l>
     <l n="67">Vinvela; è dolce il canto suo, ma tristo.</l>
    </lg>
   </lg>
  </body>
 </text>
</TEI>