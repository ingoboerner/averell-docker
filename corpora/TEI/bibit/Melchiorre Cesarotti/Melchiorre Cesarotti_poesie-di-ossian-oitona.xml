<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - OITONA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">12</measure>
    <measure unit="line">273</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-oitona</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - OITONA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - OITONA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Buio fascia Dunlatmo, ancor che mezza</l>
     <l n="2">La faccia sua su la pendice alpestre</l>
     <l n="3">Mostri la Luna. Ad altra parte il guardo</l>
     <l n="4">Volge la bianca figlia della notte,</l>
     <l n="5">Perché vede il dolor che s'avvicina.</l>
    </lg>
    <lg n="2">
     <l n="6">Gaulo è già su la piaggia; e pur non ode</l>
     <l n="7">Suono alcun nella reggia, e non osserva</l>
     <l n="8">Tremolar per le tenebre notturne</l>
     <l n="9">Verun solco di luce, e non ascolta</l>
     <l n="10">Di Duvranna sul rio la grata voce</l>
     <l n="11">Dell'amabile Oitona. - Ove se' ita</l>
     <l n="12">Nel fior di tua beltà, figlia di Nua,</l>
     <l n="13">Vaga donzella da la nera chioma?</l>
     <l n="14">Ove ne andasti tu? Latmo è nel campo,</l>
     <l n="15">Ma nelle sale tue tu promettesti</l>
     <l n="16">Di rimaner, tu promettesti a Gaulo</l>
     <l n="17">Di rimaner nelle paterne sale,</l>
     <l n="18">Finch'ei tornasse a te, finché tornasse</l>
     <l n="19">dalle rive di Strumo alla donzella</l>
     <l n="20">Dell'amor suo: la lagrima pendea</l>
     <l n="21">Su la tua guancia nel momento amaro</l>
     <l n="22">Di sua partenza, e dal tuo petto uscia</l>
     <l n="23">Languidetto un sospiro: e perché dunque,</l>
     <l n="24">Perché adesso non vieni ad incontrarlo</l>
     <l n="25">Co' dolci canti tuoi, col suon dell'arpa</l>
     <l n="26">Lieve tremante? Ei sì diceva, e intanto</l>
     <l n="27">Giunse alle torri di Dunlatmo: oscure</l>
     <l n="28">Eran le porte e spalancate, ai venti</l>
     <l n="29">Era in preda la sala; empiean la soglia</l>
     <l n="30">Gli alber di sparse frondi, e fuor d'intorno</l>
     <l n="31">Fremea con roco mormorio la notte.</l>
     <l n="32">Ad una balza tenebroso e muto</l>
     <l n="33">Gaulo s'assise: gli tremava il core</l>
     <l n="34">Per l'amata donzella, e non sapea</l>
     <l n="35">Ove drizzar per rinvenirla i passi.</l>
     <l n="36">Stava di Leto il valoroso figlio</l>
     <l n="37">Non lungi dall'Eroe: voce non sciolse,</l>
     <l n="38">Ché di Gaulo il dolor vede e rispetta.</l>
    </lg>
    <lg n="3">
     <l n="39">Discese il sonno: sorsero nell'alma</l>
     <l n="40">Le vision notturne. Oitona apparve</l>
     <l n="41">Dinanzi a Gaulo: avea scomposta chioma,</l>
     <l n="42">Occhi stillanti: le macchiava il sangue</l>
     <l n="43">Il suo braccio di neve, e per le vesti</l>
     <l n="44">Le trasparia nel petto una ferita.</l>
     <l n="45">Stette sopra l'Eroe. Gaulo tu dormi;</l>
     <l n="46">Tu già sì caro e grazioso agli occhi</l>
     <l n="47">D'Oitona tua? Dorme il mio Gaulo, intanto</l>
     <l n="48">Che bassa io son? volvesi il mare intorno</l>
     <l n="49">La tenebrosa Tromato romita,</l>
     <l n="50">Ed io nelle mie lagrime m'assido</l>
     <l n="51">Dentro la grotta: e pur sedessi io sola!</l>
     <l n="52">Al fianco mio l'oscuro sir di Cuta</l>
     <l n="53">Stassi nell'avvampante atrocitade</l>
     <l n="54">De' suoi desiri, e mi circonda: ah Gaulo,</l>
     <l n="55">Che far poss'io?... più impetuoso il nembo</l>
     <l n="56">Scosse la quercia, e dileguossi il sogno.</l>
    </lg>
    <lg n="4">
     <l n="57">Gaulo abbrancò la lancia, e nelle smanie</l>
     <l n="58">Del furor si ravvolse: all'oriente</l>
     <l n="59">Volgea spesso lo sguardo, ed accusava</l>
     <l n="60">La troppo tarda mattutina luce.</l>
     <l n="61">Ella pur sorse alfine; erse le vele,</l>
     <l n="62">Scese il vento fremente, ei saltellando</l>
     <l n="63">Sopra l'onde volò: nel terzo giorno</l>
     <l n="64">Di mezzo il mar, come ceruleo scudo,</l>
     <l n="65">Tromato sorse, e contro i scogli suoi</l>
     <l n="66">L'infranta rimugghiava onda canuta.</l>
     <l n="67">Sola e dolente sul deserto lito</l>
     <l n="68">Sedeva Oitona, ed agguardava il mare,</l>
     <l n="69">Molle di larga lagrimosa vena:</l>
     <l n="70">Ma Gaulo ravvisò; scossesi, altrove</l>
     <l n="71">Rivolse il guardo suo, rossor le infoca</l>
     <l n="72">L'amabil faccia, e gliel'atterra; un tremito</l>
     <l n="73">Per le membra trascorrele: fuggirne</l>
     <l n="74">Tentò tre volte, le mancaro i passi.</l>
    </lg>
    <lg n="5">
     <l n="75">Fugge Oitona da Gaulo? oimè, dagli occhi</l>
     <l n="76">M'escon fiamme di morte? o mi s'offusca</l>
     <l n="77">L'odio nell'alma, e mi traspira in volto?</l>
     <l n="78">Raggio dell'oriente agli occhi miei,</l>
     <l n="79">Cara, sei tu, che in regione ignota</l>
     <l n="80">Risplende al peregrin... ma tu ricopri</l>
     <l n="81">Di tristezza il bel volto: il tuo nemico</l>
     <l n="82">Forse è qui presso? il Cor m'avvampa e freme</l>
     <l n="83">Di scontrarlo in battaglia, e già la spada</l>
     <l n="84">Trema al fianco di Gaulo, e impaziente</l>
     <l n="85">Di scintillarmi nella man si strugge.</l>
     <l n="86">Ah calma il tuo dolor: rispondi, o cara;</l>
     <l n="87">Non vedi il pianto mio? Perché venisti,</l>
     <l n="88">Sospirando la giovine rispose,</l>
     <l n="89">Perché venisti tu, signor di Strumo,</l>
     <l n="90">Sopra l'onde cerulee all'infelice</l>
     <l n="91">Inconsolabilmente lagrimosa</l>
     <l n="92">Figlia di Nua? che non mi strussi innanzi,</l>
     <l n="93">Lassa! che non svanii qual fior di rupe,</l>
     <l n="94">Che non veduto il suo bel capo inalza,</l>
     <l n="95">E non veduto inaridisce, e more?</l>
     <l n="96">Così spenta foss'io! Venisti, o Gaulo,</l>
     <l n="97">Ad accor dunque l'ultimo sospiro</l>
     <l n="98">Dalla partenza mia? Sì, Gaulo, io parto</l>
     <l n="99">Nella mia gioventù: più non udrassi</l>
     <l n="100">D'Oitona il nome, o s'udirà con doglia.</l>
     <l n="101">Lagrime di rossor miste e di duolo</l>
     <l n="102">Verserà il vecchio Nua: tu sarai mesto,</l>
     <l n="103">Figlio di Morni, per la spenta fama</l>
     <l n="104">S'Oitona tua: nella magion ristretta</l>
     <l n="105">Ella s'addormirà, lungi dal suono</l>
     <l n="106">Della tua flebil voce. O sir di Strumo,</l>
     <l n="107">Di Tromato alle rocce ondi-sonanti</l>
     <l n="108">Perché venisti mai? Venni, riprese,</l>
     <l n="109">A trarti dalle man de' tuoi nemici.</l>
     <l n="110">Già sull'acciaro mio spunta la morte</l>
     <l n="111">Del sir di Cuta, un di noi due fia spento.</l>
     <l n="112">Ma se basso son io, diletta Oitona,</l>
     <l n="113">Tu m'inalza la tomba, e quando passa</l>
     <l n="114">La fosca nave pei cerulei piani,</l>
     <l n="115">Chiama i figli del mar, chiamali, e questa</l>
     <l n="116">Spada lor porgi: alle paterne sale</l>
     <l n="117">L'arrechin essi, onde il canuto Eroe</l>
     <l n="118">Cessi di risguardar verso il deserto,</l>
     <l n="119">E d'aspettarmi invan. Come! soggiunse</l>
     <l n="120">Sospirosa la bella, e tu ch'io viva</l>
     <l n="121">Osi di consigliarmi? io desolata</l>
     <l n="122">In Tromato vivrò, mentre tu basso,</l>
     <l n="123">Gaulo, sarai? non ho di selce il core,</l>
     <l n="124">Né leggiera e volubile è quest'alma,</l>
     <l n="125">Come quell'onda ch'a ogni soffio alterno</l>
     <l n="126">Piega dei venti, e alla tempesta cede.</l>
     <l n="127">Teco, teco sarò: quel turbo istesso</l>
     <l n="128">Che Gaulo atterrar deve, anche d'Oitona</l>
     <l n="129">I rami abbatterà: fiorimmo insieme,</l>
     <l n="130">Insieme appassirem: sì, sì, m'è grata</l>
     <l n="131">La ristretta magion, grata la bigia</l>
     <l n="132">Pietra de' morti. O Tromato romita,</l>
     <l n="133">No dagli scogli tuoi, dalle tue rupi</l>
     <l n="134">Più non mi spiccherò. - Memoria acerba!</l>
     <l n="135">Scese la notte nebulosa: Latmo</l>
     <l n="136">Ito era già nelle paterne guerre</l>
     <l n="137">All'alpestre Dutormo; io mi sedea</l>
     <l n="138">Nella mia sala, d'una quercia al lume.</l>
     <l n="139">Quando sul vento avvicinarsi intesi</l>
     <l n="140">Un fragor d'arme: mi si sparse in volto</l>
     <l n="141">Subita gioia: il tuo ritorno, o Gaulo,</l>
     <l n="142">Mi ricorse alla mente; ahi vana speme!</l>
     <l n="143">Era cotesta la rosso-crinita</l>
     <l n="144">Forza di Duromante, il sir di Cuta</l>
     <l n="145">Caliginoso: i truci occhi volgea</l>
     <l n="146">In rote atre di foco, e sul suo ferro</l>
     <l n="147">Caldo del popol mio fumava il sangue.</l>
     <l n="148">Cadder per man del tenebroso Duce</l>
     <l n="149">Gli amici miei: la desolata Oitona</l>
     <l n="150">Che far poteva? era il mio braccio imbelle,</l>
     <l n="151">Disadatto alla lancia; egli rapimmi</l>
     <l n="152">Nel dolor, nelle lagrime sommersa.</l>
     <l n="153">Spiegò le vele, ché temea la possa</l>
     <l n="154">Di Latmo, e avea del suo tornar sospetto:</l>
     <l n="155">E in questa grotta... Ecco ch'ei viene appunto</l>
     <l n="156">Con le sue genti; alla sua nave innanzi</l>
     <l n="157">L'oscura onda si frange; ove salvarti,</l>
     <l n="158">Figlio di Morni, ove fuggir? son molti</l>
     <l n="159">I suoi guerrier, tu 'l vedi; ah Gaulo!... Ancora</l>
     <l n="160">Io non rivolsi dalla zuffa i passi,</l>
     <l n="161">Riprese il garzon prode, alteramente</l>
     <l n="162">L'acciar traendo; ed or la prima volta</l>
     <l n="163">Di temenza e di fuga avrò pensieri,</l>
     <l n="164">Mentre appresso ti stanno i tuoi nemici?</l>
     <l n="165">Va' nell'antro, amor mio, finché il conflitto</l>
     <l n="166">Cessa: tu vien', figlio di Leto, arreca</l>
     <l n="167">L'arco dei nostri padri, e la di Morni</l>
     <l n="168">Risonante faretra: a piegar l'arco</l>
     <l n="169">I tre nostri guerrier s'accingan: Morlo,</l>
     <l n="170">Noi crollerem la lancia: un'oste è quella,</l>
     <l n="171">Ma i nostri fermi cor vagliono un'oste.</l>
    </lg>
    <lg n="6">
     <l n="172">Muta avviossi alla sua grotta e mesta</l>
     <l n="173">Oitona: in mezzo all'alma una turbata</l>
     <l n="174">Gioia le balenò, qual rosseggiante</l>
     <l n="175">Sentier di lampo in tempestosa nube.</l>
     <l n="176">Duol disperato la rinforza; e sopra</l>
     <l n="177">I suoi tremanti moribondi lumi</l>
     <l n="178">S'inaridir le lagrimose stille.</l>
    </lg>
    <lg n="7">
     <l n="179">Ma d'altra parte Duromante avanza</l>
     <l n="180">Con superba lentezza: egli di Morni</l>
     <l n="181">Avea scoperto il figlio: ira e dispregio</l>
     <l n="182">Gli rincrespan la faccia, ed ha sul labbro</l>
     <l n="183">Orgoglioso inamabile sorriso.</l>
     <l n="184">Gira l'occhio vermiglio, e mezzo ascoso</l>
     <l n="185">Sotto l'ispide ciglia. Onde, diss'egli,</l>
     <l n="186">Questi figli del mar? spinsevi il vento</l>
     <l n="187">Agli scogli di Tromato? o veniste</l>
     <l n="188">La bella Oitona a rintracciar? Malnati!</l>
     <l n="189">Chi nelle man di Duromante incappa</l>
     <l n="190">Della sciagura è figlio: i capi imbelli</l>
     <l n="191">L'occhio suo non rispetta, ed ei si pasce</l>
     <l n="192">Del sangue dei stranieri. Oitona è un raggio,</l>
     <l n="193">E 'l sir di Cuta lo si gode ascoso.</l>
     <l n="194">Vorrestù spaziar come una nube</l>
     <l n="195">Sopra l'amabilissima sua luce,</l>
     <l n="196">Figlio della viltà? vieni a tua posta:</l>
     <l n="197">Venir tu puoi; ma del tornar che fia?</l>
    </lg>
    <lg n="8">
     <l n="198">Rosso-crinito vantator di Cuta,</l>
     <l n="199">Non mi conosci tu? non mi conosci?</l>
     <l n="200">Gaulo riprese allor: non fur sì forti</l>
     <l n="201">I detti tuoi, ma ben gagliardi i passi</l>
     <l n="202">Di Morven là nella selvosa terra,</l>
     <l n="203">Nella pugna di Latmo, allor che il tergo</l>
     <l n="204">Rivolgesti dinnanzi alla mia spada.</l>
     <l n="205">Or che da' tuoi se' cinto, alto favelli,</l>
     <l n="206">Guerrier villan: ma ti pavento io forse,</l>
     <l n="207">Figlio della burbanza? io di codardi</l>
     <l n="208">Non son progenie: or lo saprai per prova.</l>
    </lg>
    <lg n="9">
     <l n="209">Ei disse, e s'avventò; colui s'ascose</l>
     <l n="210">Tra la folla de' suoi; ma lo persegue</l>
     <l n="211">L'asta di Gaulo, il tenebroso Duce</l>
     <l n="212">Ei trapassò, poi gli recise il capo</l>
     <l n="213">Nella morte piegantesi e tremante.</l>
     <l n="214">Gaulo tre volte lo crollò pel ciuffo;</l>
     <l n="215">Fuggiro i suoi: ma le Morvenie freccie</l>
     <l n="216">Rapide gl'inseguir: dieci sull'erme</l>
     <l n="217">Rupi cader: le risonanti vele</l>
     <l n="218">Gli altri spiegaro, e si salvar nell'onde.</l>
    </lg>
    <lg n="10">
     <l n="219">Verso la grotta dell'amata Oitona</l>
     <l n="220">Gaulo i passi rivolse: egli alla rupe</l>
     <l n="221">Vede appoggiato un giovinetto: un dardo</l>
     <l n="222">Gli avea trafitto il fianco; e debolmente</l>
     <l n="223">Volgea sotto l'elmetto i stanchi lumi.</l>
     <l n="224">Rattristossene Gaulo, e a lui di pace</l>
     <l n="225">Le parole parlò: può la mia destra</l>
     <l n="226">Risanarti, o garzon? spesso su i monti,</l>
     <l n="227">Spesso su i patri rivi in traccia andai</l>
     <l n="228">D'erbe salubri, e dei guerrier feriti</l>
     <l n="229">Rammarginai le piaghe, e la lor voce</l>
     <l n="230">Benedisse la mano, ond'ebber vita.</l>
     <l n="231">Son possenti i tuoi padri? ov'han soggiorno?</l>
     <l n="232">Dillomi o giovinetto. Ah se tu cadi</l>
     <l n="233">Ricoprirà tristezza i rivi tuoi,</l>
     <l n="234">Che nel tuo fior cadesti. I padri miei,</l>
     <l n="235">Con fioca voce il giovine rispose,</l>
     <l n="236">Possenti son, ma non saran dolenti,</l>
     <l n="237">Ché già svanì qual mattutina nebbia</l>
     <l n="238">La fama mia. S'erge a Duvranna in riva</l>
     <l n="239">Nobil palagio, e nella onda soggetta</l>
     <l n="240">Scorge l'eccelse sue muscose torri.</l>
     <l n="241">Ripido monte con ramosi abeti</l>
     <l n="242">Dietro gli sorge, il puoi veder da lungi.</l>
     <l n="243">Colà soggiorna il mio fratel; famoso</l>
     <l n="244">Egli è tra' prodi: accostati, guerriero,</l>
     <l n="245">Trammi quest'elmo, e glielo arreca. L'elmo</l>
     <l n="246">Cadde a Gaulo di man, ravvisa Oitona,</l>
     <l n="247">Ferita, semiviva. Entro la grotta</l>
     <l n="248">Armò le membra, e tra i guerrier sen venne</l>
     <l n="249">Di morte in cerca: ha già socchiusi i lumi</l>
     <l n="250">Gravi, cadenti; le trabocca il sangue.</l>
    </lg>
    <lg n="11">
     <l n="251">Figlio di Morni, inalzami la tomba,</l>
     <l n="252">Disse gemendo; già come una nube</l>
     <l n="253">Il sonno interminabile di morte</l>
     <l n="254">Mi si stende sull'anima; son foschi</l>
     <l n="255">Gli occhi d'Oitona: io manco. Oh foss'io stata</l>
     <l n="256">Colà in Duvranna nei lucenti raggi</l>
     <l n="257">Della mia fama! allor sarien trascorsi</l>
     <l n="258">Gli anni miei nella gioia, e le donzelle</l>
     <l n="259">Avriano benedetti i passi miei.</l>
     <l n="260">Così moro anzi tempo, o Gaulo, io moro,</l>
     <l n="261">E 'l vecchio padre mio, misero padre,</l>
     <l n="262">S'arrossirà per me. Pallida cadde</l>
     <l n="263">Sulla rupe di Tromato: l'Eroe</l>
     <l n="264">Le alzò la tomba, e la bagnò di pianto.</l>
    </lg>
    <lg n="12">
     <l n="265">Gaulo in Selma tornò; ciascun s'accorse</l>
     <l n="266">Della sua oscuritade. Ossian all'arpa</l>
     <l n="267">Stese la destra, e della bella Oitona</l>
     <l n="268">Cantò le lodi. Sulla faccia a Gaulo</l>
     <l n="269">La luce ritornò: ma tratto tratto,</l>
     <l n="270">Mentr'ei si stava tra gli amici assiso,</l>
     <l n="271">Gli scappava il sospir. Così talvolta,</l>
     <l n="272">Dacché cessaro i tempestosi venti,</l>
     <l n="273">Crollano i nembi le goccianti piume.</l>
    </lg>
   </lg>
  </body>
 </text>
</TEI>