<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CARTONE</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">35</measure>
    <measure unit="line">620</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-cartone</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CARTONE</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CARTONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Storie de' prischi tempi, e forti fatti</l>
     <l n="2">Il mormorio delle tue onde, o Lora,</l>
     <l n="3">Mi risveglia nell'alma; e dolce o Garma,</l>
     <l n="4">È a quest'orecchio de' tuoi boschi il suono.</l>
     <l n="5">Malvina, vedi tu quell'erta rupe</l>
     <l n="6">Che al cielo inalza la petrosa fronte?</l>
     <l n="7">Tre pini antichi cogli annosi rami</l>
     <l n="8">Vi pendon sopra, ed al suo piè verdeggia</l>
     <l n="9">Pianura angusta: ivi germoglia il fiore</l>
     <l n="10">Della montagna, e va scotendo al vento</l>
     <l n="11">Candida chioma; ivi soletto stassi</l>
     <l n="12">L'ispido cardo: due muscose pietre,</l>
     <l n="13">Mezzo ascoste sotterra, ai riguardanti</l>
     <l n="14">Segnan quel luogo: dall'alpestre balzo</l>
     <l n="15">Bieco il sogguarda il cavriolo, e fugge</l>
     <l n="16">Tutto tremante, che nell'aere ei scorge</l>
     <l n="17">La pallid'ombra ch'ivi a guardia siede.</l>
     <l n="18">Però che là nella ristretta valle</l>
     <l n="19">Dell'alta roccia, ineccitabil sonno</l>
     <l n="20">Dormon l'alme dei forti: or odi, o figlia,</l>
     <l n="21">Storie de' prischi tempi, e forti fatti.</l>
    </lg>
    <lg n="2">
     <l n="22">Chi è costui, che dall'estrania terra</l>
     <l n="23">Vien tra' suoi mille? lo precede il Sole,</l>
     <l n="24">E sgorga lucidissimo torrente</l>
     <l n="25">Innanzi ad esso, e de' suoi colli il vento</l>
     <l n="26">Vola incontro al suo crin: sorride in calma</l>
     <l n="27">Placido il volto, come suole a sera</l>
     <l n="28">Raggio che fuor per l'azzurrino velo</l>
     <l n="29">Di vaga nuvoletta in occidente</l>
     <l n="30">Guarda di Cona su la muta valle.</l>
     <l n="31">Chi, fuorché il figlio di Comallo, il prode</l>
     <l n="32">Di Morven re, dai gloriosi fatti?</l>
     <l n="33">Ei vincitor ritorna, e i colli suoi</l>
     <l n="34">Di riveder s'allegra, e vuol che mille</l>
     <l n="35">Voci sciolgansi al canto. - Alfin fuggiste,</l>
     <l n="36">Audaci figli di lontana terra,</l>
     <l n="37">Domati in guerra - lungo i campi vostri</l>
     <l n="38">Dai brandi nostri, - e con dolor profondo</l>
     <l n="39">Il Re del mondo - che la strage or sente</l>
     <l n="40">Della sua gente, - ed il suo scorno vede,</l>
     <l n="41">La guancia fiede, - e giù balza dal soglio</l>
     <l n="42">Rosso d'orgoglio; - il fero sguardo gira,</l>
     <l n="43">Lampeggia d'ira - a' suoi danni pensando,</l>
     <l n="44">E indarno il brando - de' suoi padri afferra:</l>
     <l n="45">Fuggiste o figli di lontana terra.</l>
    </lg>
    <lg n="3">
     <l n="46">Sì parlaro i cantor, quando alle mura</l>
     <l n="47">Giunser di Selma: scintillaro intorno</l>
     <l n="48">Mille tolte ai stranier candide luci.</l>
     <l n="49">Si diffonde il convito, ed in feste e canti</l>
     <l n="50">Passa la notte. Ov'è, Fingallo esclama,</l>
     <l n="51">Il nobil Clessamorre? ov'è 'l compagno</l>
     <l n="52">Del padre mio? perché non viene anch'egli</l>
     <l n="53">Il giorno a festeggiar della mia gioia?</l>
     <l n="54">Ei sulle rive del sonante Lora</l>
     <l n="55">Vive mesto ed oscuro. Eccolo, ei scende</l>
     <l n="56">Dalla collina: e nelle vecchie membra</l>
     <l n="57">Porta fresco vigore, e par destriero,</l>
     <l n="58">Che fiuta l'aura de' compagni, e scuote</l>
     <l n="59">Lucide giube. Oh benedetta l'alma</l>
     <l n="60">Di Clessamorre! perché mai sì tardo</l>
     <l n="61">Giungesti in Selma? Ah tu ritorni, ei disse,</l>
     <l n="62">In mezzo alla tua fama, o duce invitto.</l>
     <l n="63">Tal, mi rimembra, era Comallo il padre</l>
     <l n="64">Nelle battaglie giovenili: insieme</l>
     <l n="65">Spesso varcammo de' stranieri a danno</l>
     <l n="66">Le sponde del Carron, né i brandi nostri</l>
     <l n="67">Tornar digiuni di nemico sangue,</l>
     <l n="68">Né il Re del mondo ebbe cagion di gioia.</l>
     <l n="69">Ma perché rammentar battaglie e fatti</l>
     <l n="70">Di giovinezza? i miei capelli omai</l>
     <l n="71">Fansi canuti, la mia man si scorda</l>
     <l n="72">Di piegar l'arco, e l'infiacchito braccio</l>
     <l n="73">Inalza asta più lieve. Oh se tornasse</l>
     <l n="74">La mia freschezza, ed il vigor primiero</l>
     <l n="75">Nelle mie membra, come allor ch'io vidi</l>
     <l n="76">Il bianco seno di Moina; e gli occhi</l>
     <l n="77">Fosco-cerulei! E in questo dir sul labbro</l>
     <l n="78">Spunta un sospiro. Allor Fingallo a lui,</l>
     <l n="79">Narraci, disse, la pietosa istoria</l>
     <l n="80">De' tuoi verd'anni. Alta mestizia, amico,</l>
     <l n="81">Fascia il tuo spirto, come nebbia il Sole:</l>
     <l n="82">Son foschi i tuoi pensier; solingo e muto</l>
     <l n="83">Lungo il Lora ti stai; di sgombrar tenta,</l>
     <l n="84">Sfogando il tuo dolor, della tristezza</l>
     <l n="85">La negra notte che i tuoi giorni oscura.</l>
    </lg>
    <lg n="4">
     <l n="86">Era, quei ripigliò, stagion di pace,</l>
     <l n="87">Quando mi prese di mirar talento</l>
     <l n="88">Le di Barcluta torreggianti mura.</l>
     <l n="89">Soffiava il vento nelle bianche vele,</l>
     <l n="90">E 'l Cluta aperse alla mia nave il varco;</l>
     <l n="91">Cortese ospizio nel regale albergo</l>
     <l n="92">Ebbi tre dì di Rotamiro, e vidi,</l>
     <l n="93">Vidi quel raggio d'amorosa luce,</l>
     <l n="94">La figlia sua. N'andò la conca in giro</l>
     <l n="95">Portatrice di gioia; il vecchio Eroe</l>
     <l n="96">Diemmi la bella. Biancheggiava il petto,</l>
     <l n="97">Come spuma sull'onda; erano gli occhi</l>
     <l n="98">Stelle di luce, e somigliava il crine</l>
     <l n="99">Piuma di corvo; era gentile e dolce</l>
     <l n="100">Quel caro spirto: amor mi scese all'alma</l>
     <l n="101">Profondamente, ed al soave aspetto,</l>
     <l n="102">Sentia stemprarsi di dolcezza il core.</l>
    </lg>
    <lg n="5">
     <l n="103">Giunse in quel punto uno stranier, che ambiva</l>
     <l n="104">Di Moina l'amor; parlommi altero,</l>
     <l n="105">E la man nel parlar correagli al brando.</l>
     <l n="106">Ov'è, diss'egli, l'inquieto errante</l>
     <l n="107">Figlio del colle? ov'è Comallo? ei certo</l>
     <l n="108">Poco lungi esser dee, poiché sì ardito</l>
     <l n="109">Qua s'inoltra costui. Guerrier, risposi,</l>
     <l n="110">L'alma mia d'una luce arde e sfavilla,</l>
     <l n="111">Ch'è propria sua, né la mendica altronde:</l>
     <l n="112">Benché i forti sien lungi, io sto fra mille,</l>
     <l n="113">Né m'arretro al cimento. Alto favelli</l>
     <l n="114">Perché solo son io; ma già l'acciaro</l>
     <l n="115">Mi trema al fianco, e impaziente agogna</l>
     <l n="116">Di scintillarmi nella man: t'accheta,</l>
     <l n="117">Non parlar di Comal, figlio superbo</l>
     <l n="118">Del serpeggiante Cluta. A cotai detti</l>
     <l n="119">Tutta la possa del feroce orgoglio</l>
     <l n="120">Sorse contro di me; pugnammo, ei cadde</l>
     <l n="121">Sotto il mio brando: al suo cader, le rive</l>
     <l n="122">Sonar del Cluta, e mille lance a un punto</l>
     <l n="123">Splender io vidi, e mille spade alzarsi.</l>
     <l n="124">Pugnai, fui vinto; io mi slanciai nell'onda,</l>
     <l n="125">Spiegai le vele, e in mar mi spinsi. Al lido</l>
     <l n="126">Venne Moina, e mi seguia cogli occhi</l>
     <l n="127">Rossi di pianto, e verso me volava</l>
     <l n="128">Sparsa al vento la chioma; io ne sentia</l>
     <l n="129">Le amare strida, e già più volte il legno</l>
     <l n="130">Di rivolger tentai; prevalse il vento:</l>
     <l n="131">Né più il Cluta vid'io, né il candidetto</l>
     <l n="132">Sen di Moina. Ella morio, m'apparve</l>
     <l n="133">La bell'ombra amorosa: io la conobbi</l>
     <l n="134">Mentre veniane per l'oscura notte</l>
     <l n="135">Lungo il fremente Lora, e parea Luna</l>
     <l n="136">Testè rinata, che traluce in mezzo</l>
     <l n="137">Di densa nebbia, allor che giù dal cielo</l>
     <l n="138">Fiocca spessa la neve in larghe falde,</l>
     <l n="139">E 'l mondo resta tenebroso e muto.</l>
    </lg>
    <lg n="6">
     <l n="140">Tacque, ciò detto, e a' suoi cantor rivolto</l>
     <l n="141">Disse l'alto Fingal: figli del canto,</l>
     <l n="142">All'infelice e tenera Moina</l>
     <l n="143">Lodi tessete, e coi leggiadri versi</l>
     <l n="144">La bell'ombra invitate ai nostri colli,</l>
     <l n="145">Ond'ella possa riposarsi accanto</l>
     <l n="146">Alle di Morven rinomate Belle,</l>
     <l n="147">Raggi solari dei passati giorni,</l>
     <l n="148">E dolce cura degli antichi eroi.</l>
     <l n="149">Vidi Barcluta anch'io, ma sparsa a terra,</l>
     <l n="150">Rovine, e polve: strepitando il foco</l>
     <l n="151">Signoreggiato avea per l'ampie sale,</l>
     <l n="152">Né più città, ma d'abitanti muto</l>
     <l n="153">Era deserto: al rovinoso scrollo</l>
     <l n="154">Delle sue mura, avea cangiato il Cluta</l>
     <l n="155">L'usato corso: il solitario cardo</l>
     <l n="156">Fischiava al vento per le vuote case;</l>
     <l n="157">Ed affacciarsi alle fenestre io vidi</l>
     <l n="158">La volpe, a cui per le muscose mura</l>
     <l n="159">Folta e lungh'erba iva strisciando il volto.</l>
     <l n="160">Ahi di Moina è la magion deserta,</l>
     <l n="161">Silenzio alberga nei paterni tetti:</l>
     <l n="162">Sciogliete il canto del dolore, o vati,</l>
     <l n="163">Su i miseri stranieri: essi un sol punto</l>
     <l n="164">Prima di noi cadero; un punto poi</l>
     <l n="165">Cadrem noi pur, sì cadrem tutti. O figlio</l>
     <l n="166">Dei giorni alati, a che le sale inalzi</l>
     <l n="167">Pomposamente? oggi tu guardi altero</l>
     <l n="168">Dalle tue torri: attendi un poco, il nembo</l>
     <l n="169">Piomberà nel deserto: ei già nel vuoto</l>
     <l n="170">Tuo cortil romoreggia, e fischia intorno</l>
     <l n="171">Al mezzo infranto e vacillante scudo.</l>
     <l n="172">Ma piombi il nembo; e che sarà? famosi</l>
     <l n="173">Fieno i dì nostri; del mio braccio il segno</l>
     <l n="174">Starà nel campo, e andrà 'l mio nome a volo</l>
     <l n="175">Su le penne dei versi. Alzate il canto,</l>
     <l n="176">Giri la conca, e la mia sala echeggi</l>
     <l n="177">Di liete grida. O tu celeste lampa,</l>
     <l n="178">Dimmi, o Sol, cesserai? verrai tu manco</l>
     <l n="179">Possente luce? ah s'è prescritto il fine</l>
     <l n="180">Del corso tuo, se tu risplendi a tempo,</l>
     <l n="181">Come Fingallo; avrem carriera, o Sole,</l>
     <l n="182">Di te più lunga; l'alta gloria nostra</l>
     <l n="183">Sorviverà nel mondo ai raggi tuoi.</l>
    </lg>
    <lg n="7">
     <l n="184">Così cantò l'alto Fingallo: i mille</l>
     <l n="185">Cantori suoi da' lor sedili alzarsi</l>
     <l n="186">E s'affollaro ad ascoltar la voce</l>
     <l n="187">Del loro re, che somigliava al suono</l>
     <l n="188">Di music'arpa, cui vezzeggia auretta</l>
     <l n="189">Di primavera. Eran leggiadri e dolci,</l>
     <l n="190">Fingallo, i tuoi pensieri: ah perché mai</l>
     <l n="191">Ossian da te la gagliardia non trasse</l>
     <l n="192">Dell'alma tua? ma tu stai solo, o padre,</l>
     <l n="193">E qual altro oseria portisi accanto?</l>
     <l n="194">Passò in canti la notte, e 'l dì rifulse</l>
     <l n="195">Sulla lor gioia: già le grigie cime</l>
     <l n="196">Scopron le rupi, al lor piè da lungi</l>
     <l n="197">Rota l'onda canuta, e in lievi crespe</l>
     <l n="198">L'azzurra faccia sorridea del mare.</l>
     <l n="199">S'alza nebbia dal lago, e in sé figura</l>
     <l n="200">Forma di veglio: le sue vaste membra</l>
     <l n="201">Lentamente s'avanzano sul piano,</l>
     <l n="202">A passi no, che la reggeva un'ombra</l>
     <l n="203">Per mezzo all'aria; nella regia sala</l>
     <l n="204">Entra di Selma, e si discioglie in pioggia</l>
     <l n="205">Di nero sangue. Il Re fu 'l sol che scorse</l>
     <l n="206">L'orrido obietto, e presagì la morte</l>
     <l n="207">Del popol suo. Tacito ei sorge, e afferra</l>
     <l n="208">L'asta del padre: gli fremea sul petto</l>
     <l n="209">Ferrato usbergo; ergonsi i duci, e muti</l>
     <l n="210">Si risguardon l'un l'altro, e spiano intenti</l>
     <l n="211">Del Re gli sguardi: a lui pinta sul volto</l>
     <l n="212">Veggon la pugna, e sull'acuta lancia</l>
     <l n="213">Scorgon la morte dell'armate intere.</l>
     <l n="214">Mille scudi impugnarsi, e mille spade</l>
     <l n="215">S'imbrandiro ad un punto, e Selma intorno</l>
     <l n="216">Suona d'arme e sfavilla: urlano i cani,</l>
     <l n="217">Non respirano i duci, e in aria l'aste</l>
     <l n="218">Sospese stanno, e nel re fitti isguardi.</l>
    </lg>
    <lg n="8">
     <l n="219">O di Morven, diss'ei, figli possenti,</l>
     <l n="220">Tempo or non è di ricolmar la conca</l>
     <l n="221">Gioiosamente; sopra noi s'abbuia</l>
     <l n="222">Aspra battaglia, e su le nostre terre</l>
     <l n="223">Vola la morte. A me l'annunzio amica</l>
     <l n="224">Ombra recò: vien lo stranier dal mare</l>
     <l n="225">Fosco-rotante, che dall'onde il segno</l>
     <l n="226">Venne del gran periglio. Ognuno impugni</l>
     <l n="227">La poderosa lancia, ognuno al fianco</l>
     <l n="228">Cinga il brando paterno; ad ogni capo</l>
     <l n="229">Il nero elmo s'adatti, e in ogni petto</l>
     <l n="230">Splenda l'usbergo: si raccoglie e addensa,</l>
     <l n="231">Come tempesta, la battaglia, e in breve</l>
     <l n="232">Udrete intorno a voi l'urlo di morte.</l>
    </lg>
    <lg n="9">
     <l n="233">Mosse l'Eroe delle sue squadre a fronte,</l>
     <l n="234">Simile a negra nube, a cui fa coda</l>
     <l n="235">Verde striscia di fuoco, allor che in cielo</l>
     <l n="236">S'alza di notte, ed il nocchier prevede</l>
     <l n="237">Vicino nembo. Si ristette l'oste</l>
     <l n="238">Sopra il giogo di Cona, e lei dall'alto</l>
     <l n="239">Le verginelle dal candido seno</l>
     <l n="240">Rimirano qual bosco: esse la morte</l>
     <l n="241">Preveggon già dei garzonetti amati,</l>
     <l n="242">E paurose guardano sul mare</l>
     <l n="243">E fansi inganno; ad ogni candid'onda</l>
     <l n="244">Credon mirar le biancheggianti vele</l>
     <l n="245">Degli stranieri, e sulle smorte guancie</l>
     <l n="246">Stannosi l'amorose lagrimette.</l>
    </lg>
    <lg n="10">
     <l n="247">Sorse dal mare il Sole, e noi scoprimmo</l>
     <l n="248">Lontana flotta: lo stranier sen venne,</l>
     <l n="249">Come dall'ocean nebbia; sul lido</l>
     <l n="250">Balza la gioventù. Sembrava il duce</l>
     <l n="251">Cervo in mezzo al suo gregge; asperso d'oro</l>
     <l n="252">Folgoreggia lo scudo, e maestoso</l>
     <l n="253">S'avanza il sir dell'aste; avviasi a Selma,</l>
     <l n="254">Seguonlo i mille suoi. Vattene, Ullino,</l>
     <l n="255">Col tuo canto di pace al re dei brandi,</l>
     <l n="256">Disse Fingal, digli che siam possenti</l>
     <l n="257">Nelle battaglie, e dei nemici nostri</l>
     <l n="258">Molte son l'ombre; ma famosi e chiari</l>
     <l n="259">Son quei che festeggiar nelle mie sale.</l>
     <l n="260">Essi de' padri miei mostrano l'arme</l>
     <l n="261">Nelle terre straniere, e lo straniero</l>
     <l n="262">N'ha meraviglia, e benedetti, ei grida,</l>
     <l n="263">Sien di Morven gli amici: i nostri nomi</l>
     <l n="264">Suonan da lungi, e ne tremaro in mezzo</l>
     <l n="265">Dei popoli soggetti i re del mondo.</l>
    </lg>
    <lg n="11">
     <l n="266">Ullino andò col suo canto di pace,</l>
     <l n="267">E sopra l'aste riposossi intanto</l>
     <l n="268">L'alto Fingallo. Ei scintillar nell'armi</l>
     <l n="269">Vide il nemico, e benedisse il figlio</l>
     <l n="270">Dello stranier. Prole del mare, ei disse,</l>
     <l n="271">Deh come arieggi maestoso e bello!</l>
     <l n="272">Raggio di forza che ti splende al fianco</l>
     <l n="273">È la tua spada, e la tua lancia un pino</l>
     <l n="274">Sfidator di tempeste, e della Luna</l>
     <l n="275">Lo scudo uguaglia il variato aspetto</l>
     <l n="276">In ampiezza e splendor: vermiglia e fresca</l>
     <l n="277">La faccia giovenil, morbide e liscie</l>
     <l n="278">Sono le anella della bruna chioma.</l>
     <l n="279">Ahi, ma cader poria sì bella pianta,</l>
     <l n="280">E la memoria sua svanir per sempre.</l>
     <l n="281">Trista sarà dello stranier la figlia,</l>
     <l n="282">E guarderà sul mare: i fanciulletti</l>
     <l n="283">Diran tra lor, nave vediamo, oh! nave!</l>
     <l n="284">Questo è 'l re di Barcluta: il pianto corre</l>
     <l n="285">Agli occhi della madre, e i suoi pensieri</l>
     <l n="286">Sono a colui che forse in Morven dorme.</l>
    </lg>
    <lg n="12">
     <l n="287">Sì disse il Re, quando a Carton dinnanzi</l>
     <l n="288">Sen giunse Ullin, gettò la lancia a terra,</l>
     <l n="289">E così sciolse della pace il canto.</l>
     <l n="290">Vieni alla festa di Fingallo, oh vieni</l>
     <l n="291">Figlio del mar: vuoi del regal convito</l>
     <l n="292">Venirne a parte, o sollevar ti piace</l>
     <l n="293">L'asta di guerra? de' nemici nostri</l>
     <l n="294">Molte son l'ombre; ma famosi e chiari</l>
     <l n="295">Gli amici son della Morvenia stirpe.</l>
     <l n="296">Mira, Carton, quel campo: ivi s'inalza</l>
     <l n="297">Verde collina con muscose pietre</l>
     <l n="298">E susurrante erbetta, ivi le tombe</l>
     <l n="299">Son dei nemici di Fingallo invitto,</l>
     <l n="300">Audaci figli del rotante mare,</l>
    </lg>
    <lg n="13">
     <l n="301">O, rispose Carton, dell'arborosa</l>
     <l n="302">Morven cantor, che parli? a cui favelli?</l>
     <l n="303">Forse al debol nell'armi? è la mia faccia</l>
     <l n="304">Pallida per timor, figlio canuto</l>
     <l n="305">Del pacifico canto? E perché dunque</l>
     <l n="306">Pensi il mio spirto d'atterrir, membrando</l>
     <l n="307">Le morti altrui? fè di sé prova in guerra</l>
     <l n="308">Spesso il mio braccio, e la mia fama è nota.</l>
     <l n="309">Vanne a' fiacchi nell'armi; ad essi impera</l>
     <l n="310">Di cedere a Fingal. Non vidi io forse</l>
     <l n="311">L'arsa Barcluta? e a festeggiar andronne</l>
     <l n="312">Col figlio di Comal? col mio nemico?</l>
     <l n="313">Misero! io non sapea fanciullo allora</l>
     <l n="314">Per che acerba cagion dal mesto ciglio</l>
     <l n="315">Delle vergini afflitte e delle spose</l>
     <l n="316">Sgorgasse il pianto, e s'allegravan gli occhi</l>
     <l n="317">Nel mirar le fumose atre colonne</l>
     <l n="318">Ch'alto s'ergean su le distrutte mura.</l>
     <l n="319">Spesso con gioia rivolgeami indietro,</l>
     <l n="320">Mentre gli amici dissipati e vinti</l>
     <l n="321">Lungo il colle fuggian. Ma quando giunse</l>
     <l n="322">L'età di giovinezza e 'l musco io vidi</l>
     <l n="323">Dell'atterrate mura, i miei sospiri</l>
     <l n="324">Usciano col mattino, e con la sera</l>
     <l n="325">Da quest'occhi scendean lagrime amare,</l>
     <l n="326">Né pugnerò, meco diss'io, coi figli</l>
     <l n="327">De' miei nemici? né farò vendetta</l>
     <l n="328">Dell'arsa patria? Sì cantor, battaglia</l>
     <l n="329">Voglio, battaglia, che nel petto io sento</l>
     <l n="330">Già palpitar la gagliardia dell'alma.</l>
    </lg>
    <lg n="14">
     <l n="331">Strinsersi intorno dell'Eroe le squadre,</l>
     <l n="332">E si snudar le rilucenti spade.</l>
     <l n="333">Qual colonna di foco in mezzo ei stassi:</l>
     <l n="334">Tralucongli le lagrime sugli orli</l>
     <l n="335">Mezzo ascose degli occhi: ei volve in mente</l>
     <l n="336">L'arsa Barcluta, e l'impeto dell'alma</l>
     <l n="337">Sorge affollato e balza fuor; la lancia</l>
     <l n="338">Tremagli nella destra, e pinta innanzi</l>
     <l n="339">Lo stesso re par che minacci. Oh, disse</l>
     <l n="340">Il nobile Fingal, degg'io sì tosto</l>
     <l n="341">Farmegli incontro ed arrestarlo in mezzo</l>
     <l n="342">Del corso suo, prima che in fama ei salga?</l>
     <l n="343">Ma dir potria nel rimirar la tomba</l>
     <l n="344">Dell'estinto Carton, futuro vate:</l>
     <l n="345">Fingal co' suoi l'alto garzone oppresse</l>
     <l n="346">Pria ch'ei salisse in rinomanza e in fama.</l>
    </lg>
    <lg n="15">
     <l n="347">No, futuro cantor, no, di Fingallo</l>
     <l n="348">Non scemerai la gloria: i duci miei</l>
     <l n="349">Combatteran col giovinetto, ed io</l>
     <l n="350">Starò la pugna a riguardar: s'ei vince</l>
     <l n="351">Io piomberò nel mio vigor, simile</l>
     <l n="352">Alla corsia del romoroso Lora.</l>
    </lg>
    <lg n="16">
     <l n="353">Chi primo il figlio del rotante mare,</l>
     <l n="354">Miei duci, affronterà? molti ha sul lido</l>
     <l n="355">Prodi guerrieri, e la sua lancia è forte.</l>
    </lg>
    <lg n="17">
     <l n="356">Primo nel suo vigor sorse Catillo</l>
     <l n="357">Possente figlio di Lormar; trecento</l>
     <l n="358">Giovani lo seguian, prole animosa</l>
     <l n="359">Del suo flutto natio; fiacco è 'l suo braccio</l>
     <l n="360">Contro Cartone; i suoi fuggiro, ei cadde.</l>
    </lg>
    <lg n="18">
     <l n="361">Scese Conallo, e rinnovò la pugna,</l>
     <l n="362">Ma spezzò l'asta poderosa: avvinto</l>
     <l n="363">Giace nel campo, i suoi Cartone insegue.</l>
     <l n="364">Clessamor, disse il Re, dov'è la lancia</l>
     <l n="365">Del tuo vigor? puoi tu mirar senz'ira</l>
     <l n="366">Conallo avvinto, il tuo Conallo, all'acque</l>
     <l n="367">Del patrio Lora? ah ti risveglia, e sorgi</l>
     <l n="368">Nello splendor del tuo possente acciaro,</l>
     <l n="369">Tu di Conallo amico, e fa' che senta</l>
     <l n="370">Il giovinetto di Barcluta altero</l>
     <l n="371">Tutta la possa del Morvenio sangue.</l>
     <l n="372">S'alza l'Eroe, cinge l'acciaro, impugna</l>
     <l n="373">Lo scudo poderoso: esce crollando</l>
     <l n="374">Il crin canuto, furibondo, e pieno</l>
     <l n="375">Della baldanza del valore antico.</l>
    </lg>
    <lg n="19">
     <l n="376">Stava carton sull'alta roccia: ei vede</l>
     <l n="377">Appresarsi il guerriero, in lui s'affisa.</l>
    </lg>
    <lg n="20">
     <l n="378">Piacegli la terribile del volto</l>
     <l n="379">Serenitade, e in canutezza antica</l>
     <l n="380">Il vigor giovenil. Degg'io, diss'egli,</l>
     <l n="381">Quell'asta sollevar che non colpisce</l>
     <l n="382">Più che una volta? o salverò piuttosto</l>
     <l n="383">Con parole pacifiche la vita</l>
     <l n="384">Del vecchio eroe? sta maestà ne' suoi</l>
     <l n="385">Passi senili, e de' suoi giorni sono</l>
     <l n="386">Amabili gli avanzi. Ah! forse questo</l>
     <l n="387">È l'amor di Moina, il padre mio:</l>
     <l n="388">Più volte udii ch'egli abitar solea</l>
     <l n="389">Lungo il Lora echeggiante. Ei sì parlava,</l>
     <l n="390">Quando a lui giunse Clessamorre, ed alto</l>
     <l n="391">Sollevò la sua lancia; il giovinetto</l>
     <l n="392">La ricevè sopra lo scudo, e a lui</l>
     <l n="393">Volse così pacifiche parole.</l>
    </lg>
    <lg n="21">
     <l n="394">Dimmi guerriero dall'antica chioma,</l>
     <l n="395">Mancan giovani forse alla tua terra</l>
     <l n="396">Che impugnin l'asta? o non hai figlio alcuno</l>
     <l n="397">Che in soccorso del padre alzi lo scudo,</l>
     <l n="398">E della gioventude il braccio affronti?</l>
     <l n="399">Non è più forse del tuo amor la sposa?</l>
     <l n="400">O siede lagrimosa in su la tomba</l>
     <l n="401">De' figli suoi? Deh di', sarestù mai</l>
     <l n="402">Un dei re de' mortali? e se tu cadi</l>
     <l n="403">Qual fia la fama del mio brando? Grande,</l>
     <l n="404">Figlio dell'alterezza, a lui rispose</l>
     <l n="405">L'eccelso Clessamor, famoso e noto</l>
     <l n="406">In guerra io son, ma ad un nemico il nome</l>
     <l n="407">Non scopersi giammai. Figlio dell'onda,</l>
     <l n="408">Cedimi, allor saprai che in più d'un campo</l>
     <l n="409">Rimase impresso del mio braccio il segno.</l>
    </lg>
    <lg n="22">
     <l n="410">Ch'io ceda, o re dell'aste? allor soggiunse</l>
     <l n="411">Del giovinetto il generoso orgoglio;</l>
     <l n="412">Io non cessi giammai: spesso in battaglia</l>
     <l n="413">Ho pur io combattuto, e vidi l'ombra</l>
     <l n="414">Di mia fama futura; o de' mortali</l>
     <l n="415">Capo, non mi spregiar: forte è 'l mio braccio,</l>
     <l n="416">Forte la lancia mia, va' fra' tuoi duci</l>
     <l n="417">A ricovrarti, e le battaglie e l'armi</l>
     <l n="418">Lascia ai giovani eroi. Perché ferisci</l>
     <l n="419">L'alma mia d'una lagrima pietosa,</l>
     <l n="420">Replicò Classamor? L'età non trema</l>
     <l n="421">Nella mia destra, inalzar posso il brando.</l>
     <l n="422">Io fuggir di Fingallo innanzi agli occhi?</l>
     <l n="423">Innanzi agli occhi di Conal? No, figlio</l>
     <l n="424">Del fosco mar, non ho fuggito ancora,</l>
     <l n="425">Non fuggirò; stendi la lancia, e taci.</l>
    </lg>
    <lg n="23">
     <l n="426">Essi pugnar, come contrari venti</l>
     <l n="427">Ch'onda frapposta d'aggirar fan prova.</l>
     <l n="428">Ma 'l garzon comandava alla sua lancia</l>
     <l n="429">Ch'ella sfallisse, perché pur credea</l>
     <l n="430">Che il nemico guerriero esser potesse</l>
     <l n="431">Lo sposo di Moina. Egli in due tronchi</l>
     <l n="432">L'asta spezzò di Clessamorre, il brando</l>
     <l n="433">Gli strappò dalle man; ma mentre ei stava</l>
     <l n="434">Per annodarlo, Clessamorre estrasse</l>
     <l n="435">Il pugnal de' suoi padri; inerme il fianco</l>
     <l n="436">Vide, e l'aperse di mortal ferita.</l>
    </lg>
    <lg n="24">
     <l n="437">Scorge abbattuto Clessamor dall'alto</l>
     <l n="438">Fingallo, e rapidissimo discende</l>
     <l n="439">D'arme sonando: in faccia a lui si stette</l>
     <l n="440">L'oste in silenzio; nell'Eroe son fitti</l>
     <l n="441">Tutti gli sguardi. Somigliante ei venne</l>
     <l n="442">Al fragor cupo di negra tempesta</l>
     <l n="443">Pria che i venti sollevinsi: smarrito</l>
     <l n="444">Il cacciator nella vicina valle</l>
     <l n="445">L'ode, e ricovra alla montosa grotta.</l>
    </lg>
    <lg n="25">
     <l n="446">Stava il garzone immobile; dal fianco</l>
     <l n="447">Scorreagli il sangue: il Re scendere ei scorse,</l>
     <l n="448">E dolce speme nel suo cor destossi</l>
     <l n="449">D'ottener fama; ma la faccia avea</l>
     <l n="450">Pallida, svolazzavano i capegli</l>
     <l n="451">Sciolti, lo scudo vacillava, in testa</l>
     <l n="452">L'elmetto tremolavagli: la forza</l>
     <l n="453">Mancava in lui, ma non mancava il core.</l>
    </lg>
    <lg n="26">
     <l n="454">Vide Fingal del Duce il sangue, e l'asta</l>
     <l n="455">Sollevata fermò; cedimi, ei disse,</l>
     <l n="456">Re degli acciar, veggo il tuo sangue: forte</l>
     <l n="457">Fosti nella battaglia, e la tua fama</l>
     <l n="458">Non fia mai che s'oscuri. Ah se' tu dunque</l>
     <l n="459">Rispose il giovinetto al carro nato,</l>
     <l n="460">Se' tu 'l Re sì famoso? or se' tu quella</l>
     <l n="461">Luce di morte, orror dei re del mondo?</l>
     <l n="462">Ma perché domandarne? e non ti veggo</l>
     <l n="463">Pari al torrente nel deserto? forte</l>
     <l n="464">Come un fiume in suo corso, e al par veloce</l>
     <l n="465">Dell'aquila del cielo? Oh teco avessi</l>
     <l n="466">Pugnato almen, che soneria nel canto</l>
     <l n="467">Alto il mio nome, e 'l cacciator potria</l>
     <l n="468">Dir, rimirando il mio sepolcro, questi</l>
     <l n="469">Combattè con Fingallo: or sconosciuto</l>
     <l n="470">More Carton, ch'esercitò sua possa</l>
     <l n="471">Contro gl'imbelli. Sconosciuto, o prode,</l>
     <l n="472">Soggiunse il Re, tu non morrai; son molti</l>
     <l n="473">I miei cantori, e ai secoli remoti</l>
     <l n="474">Passano i loro canti: udranno i figli</l>
     <l n="475">Dei dì futuri di Carton la fama,</l>
     <l n="476">Mentre in cerchio staran sedendo intorno</l>
     <l n="477">L'accesa quercia, e passeran le notti</l>
     <l n="478">Tra i canti e i fatti dell'antica etade.</l>
     <l n="479">Udrà sul prato il cacciatore assiso</l>
     <l n="480">La susurrante auretta, e gli occhi alzando,</l>
     <l n="481">Vedrà la rupe ove Carton cadeo,</l>
     <l n="482">E volgerassi al figlio, e 'l luogo a dito</l>
     <l n="483">Gli mostrerà dove pugnaro i prodi:</l>
     <l n="484">Là combattè, diragli, il giovinetto</l>
     <l n="485">Re di Barcluta, in suo vigor simile</l>
     <l n="486">Di mille fiumi all'affollata possa.</l>
    </lg>
    <lg n="27">
     <l n="487">Gioia si sparse del garzon sul volto;</l>
     <l n="488">Alza gli occhi pesanti, ed a Fingallo</l>
     <l n="489">Porse il suo brando, onde pendesse in mezzo</l>
     <l n="490">Della sua sala, perché in Morven resti</l>
     <l n="491">Del giovine regal la rimembranza.</l>
     <l n="492">Cessò la pugna, che il cantore avea</l>
     <l n="493">Già pronunziata la canzon di pace.</l>
     <l n="494">S'affollarono i duci, e cerchio ferno</l>
     <l n="495">Al cadente Cartone, e sospirando</l>
     <l n="496">Udir l'estreme moribonde voci.</l>
     <l n="497">Taciti s'appoggiavano sull'aste</l>
     <l n="498">Mentre l'Eroe parlò; fischiava al vento</l>
     <l n="499">Le sparsa chioma; debolette e basse</l>
     <l n="500">N'uscian le voci. O Re di Morven, disse,</l>
     <l n="501">Io cado in mezzo del mio corso, accoglie</l>
     <l n="502">Temba straniera nei verd'anni suoi</l>
     <l n="503">L'ultimo germe della schiatta illustre</l>
     <l n="504">Di Rotamiro: oscuritade e notte</l>
     <l n="505">Siede in Barcluta; spaziando in Cratmo</l>
     <l n="506">Van l'ombre del dolor. Ma sulle sponde</l>
     <l n="507">Del Lora, ove i miei padri ebbero albergo</l>
     <l n="508">Alzate voi la mia memoria, o duci;</l>
     <l n="509">Che forse qualche lagrima, se vive,</l>
     <l n="510">Darà lo sposo di Moina all'ombra</l>
     <l n="511">Del suo spento Carton. Mortali punte</l>
     <l n="512">Scesero al cuor di Clessamorre; ei cadde</l>
     <l n="513">Muto sul figlio. Tenebror si sparse</l>
     <l n="514">Su tutta l'oste; non sospir, non voce</l>
     <l n="515">Sentesi in Lora; uscì la notte, e fuori</l>
     <l n="516">Delle nubi la Luna in oriente</l>
     <l n="517">Gettò gli sguardi sul campo del pianto.</l>
     <l n="518">Stette tutto l'esercito lì lì</l>
     <l n="519">Senza parole, senza moto, come</l>
     <l n="520">Muto bosco che in Gorma alza la fronte</l>
     <l n="521">Quando stan cheti i romorosi venti,</l>
     <l n="522">E sovrasta alle piaggie autunno oscuro.</l>
    </lg>
    <lg n="28">
     <l n="523">Tre dì si pianse il giovinetto; al quarto</l>
     <l n="524">Morì suo padre: or nell'angusta valle</l>
     <l n="525">Giacciono della roccia, e un'orrid'ombra</l>
     <l n="526">Ne difende la tomba. Ivi sovente</l>
     <l n="527">Fassi veder la tenera Moina.</l>
     <l n="528">Quando del Sole il ripercosso raggio</l>
     <l n="529">Sulla rupe risplende ed all'intorno</l>
     <l n="530">È tutto oscuro: Ella colà si scorge;</l>
     <l n="531">Ma già figlia del colle ella non sembra.</l>
     <l n="532">Son le sue vesti dall'estrania terra,</l>
     <l n="533">E soletta si sta. Tristo Fingallo</l>
     <l n="534">Stavasi per Cartone: a' suoi cantori</l>
     <l n="535">Egli commise di segnare il giorno</l>
     <l n="536">Quando ritorna a noi l'ombroso autunno.</l>
     <l n="537">Essi il giorno segnaro, e al ciel le lodi</l>
     <l n="538">Inalzar dell'Eroe.</l>
    </lg>
    <lg n="29">
     <l n="539">Chi dal muggito</l>
     <l n="540">Vien dell'oceano</l>
     <l n="541">Al nostro lito,</l>
     <l n="542">Torbido come nembo tempestoso</l>
     <l n="543">D'autunno ombroso?</l>
    </lg>
    <lg n="30">
     <l n="544">Nella man forte</l>
     <l n="545">Trema la morte,</l>
     <l n="546">E sono gli occhi suoi vampe di foco.</l>
     <l n="547">Chi mugghia lungo il roco</l>
     <l n="548">Lora fremente?</l>
     <l n="549">Ah lo ravviso; egli è Carton possente,</l>
     <l n="550">L'alto re delle spade.</l>
     <l n="551">Il popol cade:</l>
     <l n="552">Vedi come s'avanza, e come stende</l>
     <l n="553">L'asta guerriera:</l>
     <l n="554">L'ombra severa</l>
     <l n="555">Par, che a Morven selvosa in guardia siede.</l>
     <l n="556">Ahi giovinetta pianta,</l>
     <l n="557">Tu giaci, e turbin rio t'atterra e schianta.</l>
    </lg>
    <lg n="31">
     <l n="558">Nato al carro inclito giovine,</l>
     <l n="559">Quando quando t'alzerai,</l>
     <l n="560">Di Barcluta o gioia amabile,</l>
     <l n="561">Negli amabili tuoi rai?</l>
    </lg>
    <lg n="32">
     <l n="562">Chi dal muggito</l>
     <l n="563">Vien dell'oceano</l>
     <l n="564">Al nostro lito,</l>
     <l n="565">Torbido come nembo tempestoso</l>
     <l n="566">D'autunno ombroso?</l>
    </lg>
    <lg n="33">
     <l n="567">Tai fur le note dei cantor nel giorno</l>
     <l n="568">Del loro pianto. Accompagnai dolente</l>
     <l n="569">Le loro voci, e canto a canto aggiunsi.</l>
     <l n="570">Era l'anima mia trista e invilita</l>
     <l n="571">Pel misero Cartone; egli cadeo</l>
     <l n="572">Nei dì della sua gloria. O Clessamorre,</l>
     <l n="573">Ov'è nell'aria il tuo soggiorno? dimmi</l>
     <l n="574">Èssi scordato ancor della ferita</l>
     <l n="575">Il caro giovinetto? e vola ei teco</l>
     <l n="576">Sopra le nubi, e all'amor tuo risponde?</l>
    </lg>
    <lg n="34">
     <l n="577">Sento il Sole; o Malvina, al mio riposo</l>
     <l n="578">Lasciami: forse quelle amabili ombre</l>
     <l n="579">Scenderan ne' miei sogni; udir già parmi</l>
     <l n="580">Una debole voce: il solar raggio</l>
     <l n="581">Gode di sfavillare in su la tomba</l>
     <l n="582">Del garzon di Barcluta; io sento il suo</l>
     <l n="583">Dolce calor che si diffonde intorno.</l>
    </lg>
    <lg n="35">
     <l n="584">O tu che luminoso erri e rotondo,</l>
     <l n="585">Come lo scudo de' miei padri, o Sole,</l>
     <l n="586">Donde sono i tuoi raggi? e da che fonte</l>
     <l n="587">Trai l'immensa tua luce? Esci tu fora</l>
     <l n="588">In tua bellezza maestosa, e gli astri</l>
     <l n="589">Fuggon dal cielo: al tuo apparir la Luna</l>
     <l n="590">Nell'onda occidental ratto s'asconde</l>
     <l n="591">Pallida e fredda: tu pel ciel deserto</l>
     <l n="592">Solo ti movi. E chi potria seguirti</l>
     <l n="593">Nel corso tuo? Crollan le querce annose</l>
     <l n="594">Dalle montagne, le montagne istesse</l>
     <l n="595">Sceman cogli anni, l'ocean s'abbassa,</l>
     <l n="596">E sorge alternamente; in ciel si perde</l>
     <l n="597">La bianca Luna: ma tu, Sol, tu sei</l>
     <l n="598">Sempre lo stesso, e ti rallegri altero</l>
     <l n="599">Nello splendor d'interminabil corso.</l>
     <l n="600">Tu quando il mondo atra tempesta imbruna,</l>
     <l n="601">Quando il tuono rimbomba, e vola il lampo,</l>
     <l n="602">Tu nella tua beltà guardi sereno</l>
     <l n="603">Fuor delle nubi, e alla tempesta ridi.</l>
     <l n="604">Ma indarno Ossian tu guardi: ei più non mira</l>
     <l n="605">I tuoi vividi raggi, o che sorgendo</l>
     <l n="606">Con la tua chioma gialleggiante inondi</l>
     <l n="607">Le nubi orientali, o mezzo ascoso</l>
     <l n="608">Tremoli d'occidente in su le porte.</l>
     <l n="609">Ma tu forse, chi sa? sei pur com'io</l>
     <l n="610">Sol per un tempo, ed avran fine, o Sole,</l>
     <l n="611">Anche i tuoi dì: tu dormirai già spento</l>
     <l n="612">Nelle tue nubi senza udir la voce</l>
     <l n="613">Del mattin che ti chiama. Oh dunque esulta</l>
     <l n="614">Nella tua forza giovenile. Oscura</l>
     <l n="615">Ed ingrata è l'età, simile a fioco</l>
     <l n="616">Raggio di Luna, allor che splende incerto</l>
     <l n="617">Tra sparse nubi, e che la nebbia siede</l>
     <l n="618">Su la collina: aura del nord gelata</l>
     <l n="619">Soffia per la pianura, e trema a mezzo</l>
     <l n="620">Del suo viaggio il peregrin smarrito.</l>
    </lg>
   </lg>
  </body>
 </text>
</TEI>