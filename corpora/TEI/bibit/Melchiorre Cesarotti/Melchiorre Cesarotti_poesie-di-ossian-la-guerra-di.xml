<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - LA GUERRA DI CAROSO</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">21</measure>
    <measure unit="line">337</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-la-guerra-di</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - LA GUERRA DI CAROSO</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - LA GUERRA DI CAROSO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Porta, Malvina mia, portami l'arpa,</l>
     <l n="2">Che la luce del canto si diffonde</l>
     <l n="3">D'Ossian sull'alma; l'alma mia che a piaggia</l>
     <l n="4">Somiglia allor che tenebria ricopre</l>
     <l n="5">Tutti i colli d'intorno, e lentamente</l>
     <l n="6">L'ombra s'avanza sul campo del Sole.</l>
    </lg>
    <lg n="2">
     <l n="7">Malvina mia, veggo mio figlio, il veggo</l>
     <l n="8">Sulla rupe del Crona; ah non è desso,</l>
     <l n="9">Ma nebbia del deserto colorita</l>
     <l n="10">Dal raggio occidentale. Amabil nebbia,</l>
     <l n="11">Che d'Oscar mio prende la forma! O venti,</l>
     <l n="12">Che strepitate dall'arvenie cime,</l>
     <l n="13">Deh che 'l vostro soffiar non la disperda.</l>
    </lg>
    <lg n="3">
     <l n="14">Chi vien con dolce mormorio di canto</l>
     <l n="15">Incontro al figlio mio? sul baston posa</l>
     <l n="16">L'antica destra; la canuta chioma</l>
     <l n="17">Erra disciolta: sulla faccia ha sparsa</l>
     <l n="18">Letizia, e tratto tratto addietro il guardo</l>
     <l n="19">Volge a Caroso. Ah lo ravviso è questo</l>
     <l n="20">Rino del canto, che l'altier nemico</l>
     <l n="21">Ad esplorar n'andò. Che fa Caroso,</l>
     <l n="22">Re delle navi? il figlio mio domanda:</l>
     <l n="23">Di', dell'orgoglio suo spiega le penne,</l>
     <l n="24">Cantor di Selma? - Egli le spiega, Oscarre,</l>
     <l n="25">Ma dietro a chiostra d'ammontati massi,</l>
     <l n="26">Ei dal suo muro pauroso guata,</l>
     <l n="27">E vede te, te formidabil come</l>
     <l n="28">Ombra notturna, che i turbati flutti</l>
     <l n="29">Mesce, e gli sbalza alle sue navi incontro.</l>
    </lg>
    <lg n="4">
     <l n="30">Primo tra' miei cantor, vattene, ei disse,</l>
     <l n="31">Prendi la lancia di Fingal, conficca</l>
     <l n="32">Sulla sua punta tremolante fiamma,</l>
     <l n="33">E sì la scuoti: co' tuoi canti il Duce</l>
     <l n="34">Sfida per me. Di' ch'ei s'avanzi, ed esca</l>
     <l n="35">De' flutti suoi, che impaziente agogno</l>
     <l n="36">Di pugnar contro lui; che della caccia</l>
     <l n="37">Stanco è già l'arco mio: digli che il braccio</l>
     <l n="38">Ho giovinetto, e che son lungi i prodi.</l>
    </lg>
    <lg n="5">
     <l n="39">Ei n'andò col suo canto. Oscarre inalza</l>
     <l n="40">La voce sua, che sino in Arven giunse</l>
     <l n="41">A' suoi guerrier; come fragor di speco</l>
     <l n="42">Se di Togorma il mar rotagli intorno,</l>
     <l n="43">E tra gli alberi suoi s'intralcia il vento.</l>
     <l n="44">Corrono quelli a ragunarsi in fretta</l>
     <l n="45">Appresso il figlio mio, quai dopo pioggia</l>
     <l n="46">Più rivi si rovesciano dal monte</l>
     <l n="47">Grossi orgogliosi di frementi spume.</l>
    </lg>
    <lg n="6">
     <l n="48">Giunse Rino a Caroso, e fisse al suolo</l>
     <l n="49">La fiammeggiante lancia. - O tu, che siedi</l>
     <l n="50">Sopra l'onde rotanti, escine, e vieni</l>
     <l n="51">Alla pugna d'Oscar; Fingallo è lungi,</l>
     <l n="52">E de' cantori suoi tranquillo in Selma</l>
     <l n="53">Le voci ascolta: la terribil lancia</l>
     <l n="54">Posagli al fianco, e 'l tenebroso scudo</l>
     <l n="55">Pareggiator dell'oscurata Luna.</l>
     <l n="56">Vien Caroso ad Oscarre: il Duce è solo.</l>
    </lg>
    <lg n="7">
     <l n="57">Disse, ma i flutti del Carrone ondoso</l>
     <l n="58">Quei non varcò: torna il cantor: la notte</l>
     <l n="59">Si rabbuia sul Crona; ardonsi quercie,</l>
     <l n="60">Giransi conche: sul deserto piano</l>
     <l n="61">Debol luce scintilla: oscure e lente</l>
     <l n="62">Veggonsi passeggiar l'ombre del Crona</l>
     <l n="63">Per mezzo il raggio, e mostrano da lungi</l>
     <l n="64">Le fosche forme. Si ravvisa appena</l>
     <l n="65">Su la meteora sua Comala: appare</l>
     <l n="66">Torvo e tetro Idallan, qual Luna oscura</l>
     <l n="67">Dietro a nebbia notturna. A che sì mesto?</l>
     <l n="68">Disse Rino all'Eroe, (ch'egli frà tutti</l>
     <l n="69">Solo lo scorse) a che sì mesto, o duce?</l>
     <l n="70">Pur la tua fama avesti, e pur s'intese</l>
     <l n="71">D'Ossian la voce, e l'ombra tua rifulse</l>
     <l n="72">Curva nell'aere dal suo nembo fuora,</l>
     <l n="73">Per ascoltar l'armonioso canto.</l>
    </lg>
    <lg n="8">
     <l n="74">Oh, disse Oscar, dunque l'Eroe tu scorgi</l>
     <l n="75">Nel suo fosco vapor? deh dimmi, o Rino,</l>
     <l n="76">Come cadde il guerrier, che fu sì chiaro</l>
     <l n="77">Nei dì de' nostri padri? ancora in Cona</l>
     <l n="78">Vive il suo nome, ed io vidi più volte</l>
     <l n="79">I ruscel de' suoi colli. - Avea Fingallo,</l>
     <l n="80">Il cantor cominciò, dalle sue guerre</l>
     <l n="81">Discacciato Idallan: Comala fitta</l>
     <l n="82">Stavagli in cor, né l'occhio suo potea</l>
     <l n="83">Sofferir del garzon l'odiata vista.</l>
    </lg>
    <lg n="9">
     <l n="84">Lungo la piaggia solitario mesto</l>
     <l n="85">Va lentamente con taciti passi;</l>
     <l n="86">Pendongli ai fianchi le neglette braccia,</l>
     <l n="87">Scappan le chiome dall'elmetto, e stassi</l>
     <l n="88">Sulle labbra il sospir, su gli occhi il pianto.</l>
    </lg>
    <lg n="10">
     <l n="89">Errò tre giorni tacito e non visto</l>
     <l n="90">Pria che giungesse alle muscose sale</l>
     <l n="91">De' padri suoi, presso il ruscel di Balva.</l>
     <l n="92">Stava colà sotto una pianta assiso</l>
     <l n="93">Solo Lamor, che le sue genti in guerra</l>
     <l n="94">Mandate avea con Idallano: il rivo</l>
     <l n="95">Scorregli appiè; sopra il baston riposa</l>
     <l n="96">Il canuto suo capo, ha ciechi i lumi</l>
     <l n="97">Carchi d'etade, e dà coi canti antichi</l>
     <l n="98">Alla sua solitudine conforto.</l>
     <l n="99">Quando l'orecchio il calpestio gli fere</l>
     <l n="100">Dei piedi d'Idallan; sorge, che i passi</l>
     <l n="101">Ben distingue del figlio. Oh torna, ei disse,</l>
     <l n="102">Il figlio di Lamorre! o suono è questo</l>
     <l n="103">Che vien dall'ombra sua? cadesti, o figlio,</l>
     <l n="104">Del Carron sulle sponde! o se pur odo</l>
     <l n="105">De' tuoi piedi il rumor, dimmi, Idallano,</l>
     <l n="106">Dove sono i possenti? il popol mio,</l>
     <l n="107">Idallano, dov'è, che teco insieme</l>
     <l n="108">Solea tornar cogli echeggianti scudi?</l>
     <l n="109">Di', cadeo sul Carron? No, sospirando</l>
     <l n="110">Rispose il giovinetto, il popol tuo</l>
     <l n="111">Vive, Lamorre, ed è famoso in guerra.</l>
     <l n="112">Solo Idallan d'esser famoso, o padre,</l>
     <l n="113">Cessò: sul Balva solitario io deggio</l>
     <l n="114">Quinci innanzi seder, quando s'inalza</l>
     <l n="115">Delle pugne il fragor. Ma i padri tuoi</l>
     <l n="116">Soli mai non sedean, disse il nascente</l>
     <l n="117">Orgoglio di Lamor, non sedean lenti</l>
     <l n="118">Sulle rive del Balva i padri tuoi,</l>
     <l n="119">Quando intorno fremea fragor di pugna.</l>
     <l n="120">Vedi tu quella tomba? (ah gli occhi miei</l>
     <l n="121">Non la ravvisan più) colà riposa</l>
     <l n="122">Il valoroso Garmallon che in campo</l>
     <l n="123">Mai non fuggì: vieni, ei mi dice, o figlio</l>
     <l n="124">Del mio valor, già sì famoso in guerra,</l>
     <l n="125">Vieni alla tomba di tuo padre. Ah padre</l>
     <l n="126">Come poss'io nel mondo esser famoso,</l>
     <l n="127">Se mio figlio fuggì? Signor del Balva,</l>
     <l n="128">Disse Idallan, perché con detti acerbi</l>
     <l n="129">Vuoi tu pungermi il cor? tu 'l sai, Lamorre,</l>
     <l n="130">Non conosco timor. Fingallo afflitto</l>
     <l n="131">Per la morte di Comala, m'escluse</l>
     <l n="132">Dalle sue pugne. Sciagurato, ei disse,</l>
     <l n="133">Vanne al fiume natio, vanne, e ti struggi,</l>
     <l n="134">Come dal vento suol fiaccata e china</l>
     <l n="135">Quercia sul Balva, senza onor di fronde,</l>
     <l n="136">Per non rizzarsi o rinverdir giammai.</l>
    </lg>
    <lg n="11">
     <l n="137">Misero io dunque il calpestio romito</l>
     <l n="138">Deggio udir de' tuoi passi? allor che mille</l>
     <l n="139">Son famosi in battaglia, il figlio mio</l>
     <l n="140">Dovrà piegarsi scioperato e lento</l>
     <l n="141">Su' miei torbidi rivi? O di Garmallo</l>
     <l n="142">Nobile spirto, al destinato luogo</l>
     <l n="143">Porta Lamor: son le mie luci oscure,</l>
     <l n="144">L'alma angosciosa e senza fama il figlio.</l>
    </lg>
    <lg n="12">
     <l n="145">Oimè! soggiunse il giovinetto, e dove</l>
     <l n="146">N'andrò di fama in traccia, onde il tuo spirto</l>
     <l n="147">Possa allegrar? donde poss'io tornarne</l>
     <l n="148">Cinto d'onor, sicché al paterno orecchio</l>
     <l n="149">Giunga gradito il suon de' passi miei?</l>
     <l n="150">Se alla caccia men vo, non fia nei canti</l>
     <l n="151">Chiaro il mio nome; al mio tornar dal colle</l>
     <l n="152">Lamor non sarà lieto; ei non godrassi</l>
     <l n="153">Di brancicar con le sue mani antiche</l>
     <l n="154">I veltri miei, non chiederà novella</l>
     <l n="155">Dei monti suoi, né dei cervetti bruni</l>
     <l n="156">De' suoi deserti. Ah fisso è pur ch'io caggia,</l>
     <l n="157">Disse Lamor, già rigogliosa quercia,</l>
     <l n="158">Ora dal vento rovesciata infranta.</l>
     <l n="159">Sopra i miei colli squallida dolente</l>
     <l n="160">Errar vedrassi l'ombra mia pel figlio</l>
     <l n="161">Privo d'onor: ma voi, voi nebbie almeno</l>
     <l n="162">Non vorrete celar con denso velo</l>
     <l n="163">Alla mia vista il doloroso obbietto?</l>
     <l n="164">Figlio, vanne alla sala, ivi son l'arme</l>
     <l n="165">De' nostri padri: arrecami la spada</l>
     <l n="166">Di Garmallone; egli la tolse in campo</l>
     <l n="167">Ad un nemico. Ei va: la spada arreca,</l>
     <l n="168">Porgela al padre; il vecchio Eroe più volte</l>
     <l n="169">Tenta la punta con le dita. Figlio,</l>
     <l n="170">Di Garmallon conducimi alla tomba:</l>
     <l n="171">Ella è dietro a quell'albero, la copre</l>
     <l n="172">Lungh'erba inaridita, ivi del vento</l>
     <l n="173">Intesi il fischio; mormora dappresso</l>
     <l n="174">Picciola fonte, e giù sgorga nel Balva.</l>
     <l n="175">Lascia colà ch'io mi riposi: il Sole</l>
     <l n="176">Cuoce le piagge. Lo conduce il figlio</l>
     <l n="177">Sopra la tomba; ei gli trapassa il fianco,</l>
     <l n="178">Dormono assieme, e le lor sale antiche</l>
     <l n="179">Vansi struggendo là sul Balva in polve.</l>
     <l n="180">Veggonsi l'ombre in sul meriggio: è muta</l>
     <l n="181">La valle, e mesta, e di Lamor la tomba</l>
     <l n="182">Guata la gente inorridita e fugge.</l>
    </lg>
    <lg n="13">
     <l n="183">Trista è la storia tua, disse mio figlio,</l>
     <l n="184">Cantor de' tempi antichi: il cor mi geme</l>
     <l n="185">Per Idallano: in giovinezza ei cadde.</l>
     <l n="186">Vedi ch'ei fugge sul suo nembo, e vola</l>
     <l n="187">In region remota. O voi di Morven</l>
     <l n="188">Figli possenti, fatevi dappresso</l>
     <l n="189">Ai nemici del padre: in mezzo ai canti</l>
     <l n="190">Passi la notte; ma s'osservi il corso</l>
     <l n="191">Dell'altero Caroso. Oscarre, intanto</l>
     <l n="192">Vanne agli eroi dei dì passati, all'ombre</l>
     <l n="193">Abitatrici dell'arvenia valle,</l>
     <l n="194">Dove sulle lor nubi i nostri padri</l>
     <l n="195">Stan risguardando alla futura guerra.</l>
     <l n="196">Mesto Idallan, se' tu colà? deh vieni,</l>
     <l n="197">Mostrati agli occhi miei nella tua doglia,</l>
     <l n="198">Sir dell'umido Balva. Alzansi i duci</l>
     <l n="199">Coi loro canti: Oscarre a lenti passi</l>
     <l n="200">Poggia sul colle. Incontro a lui si fanno</l>
     <l n="201">Le meteore notturne; odesi un fioco</l>
     <l n="202">Mugghio indistinto di lontan torrente;</l>
     <l n="203">Buffano spessi rufoli di vento</l>
     <l n="204">Tra quercia e quercia: mezzo fosca e mezzo</l>
     <l n="205">Rossa, la Luna già dietro il suo colle</l>
     <l n="206">Chinasi, voci gemono nell'aria</l>
     <l n="207">Rare, fioche, alte: Oscar tragge la spada.</l>
     <l n="208">Ombre de' padri miei, magnanim'ombre,</l>
     <l n="209">Grida l'Eroe, voi che pugnaste invitti</l>
     <l n="210">Contro gli alteri regnator del mondo,</l>
     <l n="211">Venite a me, lo spirto mio pascete</l>
     <l n="212">Delle future bellicose imprese.</l>
     <l n="213">Ditemi, o ombre, là nei vostri spechi</l>
     <l n="214">Qual v'alletta piacer? fatemi parte</l>
     <l n="215">Del vostro favellar, quando dai nembi</l>
     <l n="216">Pendete intenti, a rimirar dei figli</l>
     <l n="217">Nel campo del valor gl'illustri fatti.</l>
    </lg>
    <lg n="14">
     <l n="218">Del forte figlio udì la voce, e venne</l>
     <l n="219">Tremmor dal colle: grandeggiante nube,</l>
     <l n="220">Pari a destriero di stranier, reggea</l>
     <l n="221">L'aeree membra: la sua veste è intesta</l>
     <l n="222">Della nebbia di Lano, al popol muto</l>
     <l n="223">Portatrice di morte: è la sua spada</l>
     <l n="224">Verde meteora già già spenta: ha fosco</l>
     <l n="225">Sformato il volto. Ei sospirò tre volte</l>
     <l n="226">Appresso il figlio mio, tre volte intorno</l>
     <l n="227">I venti della notte alto muggiro.</l>
     <l n="228">Molto ei disse ad Oscar, ma rotte e tronche</l>
     <l n="229">Giunsero a noi le sue parole, oscure</l>
     <l n="230">Come le storie delle scorse etadi,</l>
     <l n="231">Pria che sorgesse lo splendor del canto.</l>
     <l n="232">Lento lento ei svanì, come dal Sole</l>
     <l n="233">Nebbia percossa si dirada e strugge.</l>
    </lg>
    <lg n="15">
     <l n="234">Allora incominciò la prima volta,</l>
     <l n="235">Malvina, il figlio mio mesto e pensoso</l>
     <l n="236">Mostrarsi a noi: della sua stirpe Oscarre</l>
     <l n="237">La caduta previde, ed improvvisa</l>
     <l n="238">Oscuritade gli sorgea sul volto.</l>
     <l n="239">Così nube talvolta errar si scorge</l>
     <l n="240">Sulla faccia del Sol, che poi di Cona</l>
     <l n="241">Torna sereno a risguardar dai colli.</l>
    </lg>
    <lg n="16">
     <l n="242">Passò la notte tra' suoi padri Oscarre,</l>
     <l n="243">E sulle rive del Carron trovollo</l>
     <l n="244">Il dubbioso mattin; colà s'ergea</l>
     <l n="245">Da' tempi antichi una muscosa tomba</l>
     <l n="246">Cinta da valle verdeggiante, e quindi</l>
     <l n="247">Poco lungi sorgean colline umili,</l>
     <l n="248">E incontro al vento sospingean petrosa</l>
     <l n="249">D'annose quercie coronata fronte.</l>
     <l n="250">Su quelle assisi dell'alter Caroso</l>
     <l n="251">Stavano i duci, somiglianti a tronchi</l>
     <l n="252">Di pini antichi, cui colora appena</l>
     <l n="253">Il biancheggiante mattutino raggio.</l>
     <l n="254">Stette Oscarre alla tomba: alzò tre volte</l>
     <l n="255">La terribil sua voce: i dirupati</l>
     <l n="256">Monti echeggiarne, saltellon fuggiro</l>
     <l n="257">Alle lor grotte spaventati i cervi,</l>
     <l n="258">E stridenti s'immersero e tremanti</l>
     <l n="259">L'ombre de' morti nei concavi nembi:</l>
     <l n="260">In tuon sì formidabile mio figlio</l>
     <l n="261">Alzava il grido annunziator di guerra.</l>
     <l n="262">Le genti di Caroso alla sua voce</l>
     <l n="263">Scotonsi, e rizzan l'aste. A che, Malvina,</l>
     <l n="264">Quella stilla sull'occhio? Ancor che solo,</l>
     <l n="265">Forte è mio figlio; egli è celeste raggio.</l>
     <l n="266">Par la sua destra d'invisibil ombra</l>
     <l n="267">Braccio che fuor da nube esce: la gente</l>
     <l n="268">Solo scorgelo errar, scorgelo, e more.</l>
    </lg>
    <lg n="17">
     <l n="269">Vide i nemici Oscar farlisi incontro,</l>
     <l n="270">E chiuso nella muta oscuritade</l>
     <l n="271">Stette del suo valor. Son io, diss'egli,</l>
     <l n="272">Solo tra mille? selva alta di lance</l>
     <l n="273">Colà ravviso, e più d'un guardo io scorgo</l>
     <l n="274">Torvo-girante. Or che farò? ver Crona</l>
     <l n="275">La fuga prenderò? Ma i padri tuoi</l>
     <l n="276">La conobbero, Oscar? sta del lor braccio</l>
     <l n="277">Impresso il segno in mille pugne. Oscarre</l>
     <l n="278">Gl'imiterà. Venite, ombre possenti,</l>
     <l n="279">Venite a me, me rimirate in guerra,</l>
     <l n="280">Posso cader, ma glorioso e grande</l>
     <l n="281">Cader saprò, né di Fingallo indegno.</l>
    </lg>
    <lg n="18">
     <l n="282">Stettesi gonfio e pien della sua possa,</l>
     <l n="283">Come il torrente dell'angusta valle.</l>
     <l n="284">Venne la zuffa: essi cader, sanguigno</l>
     <l n="285">Rota il brando d'Oscar. Giunsene in Crona</l>
     <l n="286">L'alto rumor: corrono i suoi, frementi</l>
     <l n="287">Come cento ruscei; fuggon disperse</l>
     <l n="288">Le genti di Caroso; Oscar si resta</l>
     <l n="289">Simile a scoglio cui scoperto asciutto</l>
     <l n="290">Lascia marea, che si ritira e cede.</l>
     <l n="291">Ma già con tutta la terribil possa</l>
     <l n="292">De' suoi destrieri, e col nerbo dei forti</l>
     <l n="293">Move Caroso torbido profondo</l>
     <l n="294">Qual rapido torrente; i minor rivi</l>
     <l n="295">Perdonsi nel suo corso; ei terra e sassi</l>
     <l n="296">Trae co' suoi gorghi, e gli trasporta e volve.</l>
     <l n="297">Già d'ala in ala si diffonde e cresce</l>
     <l n="298">L'orribil mischia; diecimila spade</l>
     <l n="299">Splendono a un tempo Ossian, che fai? t'accheta,</l>
     <l n="300">Perché parli di pugne? ah che 'l mio brando</l>
     <l n="301">Più non brilla nel campo, ah ch'io già sento</l>
     <l n="302">Mancarmi il braccio, e con dolore i forti</l>
     <l n="303">Anni di gioventù rivolgo in mente.</l>
     <l n="304">O felice colui, che in giovinezza</l>
     <l n="305">Cadde cinto di fama! egli non vide</l>
     <l n="306">La tomba dell'amico, e non mancogli</l>
     <l n="307">Per piegar l'arco di sua lena antica.</l>
     <l n="308">O te felice, Oscar! tu sul tuo nembo</l>
     <l n="309">Spesso ten voli a riveder i campi</l>
     <l n="310">Del tuo valor, dove Caroso altero</l>
     <l n="311">Fuggì dal lampo dell'invitta spada.</l>
    </lg>
    <lg n="19">
     <l n="312">O figlia di Toscar, buio s'aduna</l>
     <l n="313">Sull'alma mia: Crona e Carron svaniro:</l>
     <l n="314">Io più non veggo il figlio mio; ben lungi</l>
     <l n="315">Ne trasportaro i romorosi venti</l>
     <l n="316">L'amata forma, e 'l cor del padre è mesto.</l>
    </lg>
    <lg n="20">
     <l n="317">Ma tu, Malvina mia, guidami presso</l>
     <l n="318">Al suon de' boschi miei, presso il rimbombo</l>
     <l n="319">De' miei torrenti; fa che s'oda in Cona</l>
     <l n="320">La strepitosa caccia, ond'io ripensi</l>
     <l n="321">Agli antichi miei dì. Portami l'arpa,</l>
     <l n="322">Gentil donzella, ond'io la tocchi allora</l>
     <l n="323">Che la luce sull'anima mi sorge:</l>
     <l n="324">Stammi tu presso, ed i miei canti ascolta,</l>
     <l n="325">E sì gli apprendi: non oscuro nome</l>
     <l n="326">Ossian n'andrà fra le remote etadi.</l>
    </lg>
    <lg n="21">
     <l n="327">Tempo verrà, che degl'imbelli i figli</l>
     <l n="328">La voce di Cona inalzeranno, e a queste</l>
     <l n="329">Rupi l'occhio volgendo, Ossian, diranno,</l>
     <l n="330">Qui fè soggiorno, andran meravigliando</l>
     <l n="331">Su i duci antichi, e sull'invitta stirpe</l>
     <l n="332">Che più non è. Noi poserem frattanto</l>
     <l n="333">Sopra i nembi, o Malvina: errando andremo</l>
     <l n="334">Su le penne dei venti; ad ora ad ora</l>
     <l n="335">S'udran sonar per la deserta piaggia</l>
     <l n="336">Le nostre voci, e voleran frammisti</l>
     <l n="337">I canti nostri ai venti della rupe.</l>
    </lg>
   </lg>
  </body>
 </text>
</TEI>