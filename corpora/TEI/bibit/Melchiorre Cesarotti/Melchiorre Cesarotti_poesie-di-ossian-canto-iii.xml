<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CANTO III</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">5</measure>
    <measure unit="line">176</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-canto-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CANTO III</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CANTO III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da qual fonte mai sgorga? in qual profonda</l>
     <l n="2">Incognita voragine si perde</l>
     <l n="3">La corrente degli anni? ove nasconde</l>
     <l n="4">I vario-pinti suoi lubrici fianchi?</l>
     <l n="5">Io guardo ai tempi che passar, ma foschi</l>
     <l n="6">Sembrano al guardo mio, come riflesso</l>
     <l n="7">Barlume fievolissimo di Luna</l>
     <l n="8">Su lontano ruscello. Indi di guerra</l>
     <l n="9">Spuntan astri focosi, ivi sta muta</l>
     <l n="10">La schiatta de' codardi: ella non lascia</l>
     <l n="11">Di nobil orma ed ammiranda, impressa</l>
     <l n="12">La fronte dell'etade. O tu che stanzi</l>
     <l n="13">Colà tra i scudi, o tu che avvivi e desti</l>
     <l n="14">L'alma che manca, arpa di Cona, ah scendi</l>
     <l n="15">Con le tre voci tue: quella risveglia</l>
     <l n="16">Che raccende il passato, e fa ch'io scorga</l>
     <l n="17">De' prischi padri isfavillar le forme</l>
     <l n="18">Sopra la densa tenebria degli anni.</l>
    </lg>
    <lg n="2">
     <l n="19">Nembosa Utorno, in sul tuo fianco io veggo</l>
     <l n="20">Gli eroi del sangue mio: Fingallo è curvo</l>
     <l n="21">Di Dumaruno in sulla tomba; i duci</l>
     <l n="22">Non lungi stan. Ma rannicchiata in ripa</l>
     <l n="23">Del torrente di Turtoro nell'ombre</l>
     <l n="24">Sta l'oste di Loclin: rabbiosi i regi</l>
     <l n="25">Siedon sui poggi lor; col mento inchino</l>
     <l n="26">Sopra lo scudo, alle notturne stelle,</l>
     <l n="27">Rossiccie peregrine d'occidente,</l>
     <l n="28">Tendono il guardo. Curvasi Crulloda</l>
     <l n="29">Sotto sembianze di meteora informe</l>
     <l n="30">I suoi divoti a rimirar; ei sgorga</l>
     <l n="31">Dal seno i venti, e gli frammischia agli urli,</l>
     <l n="32">Orridi annunziator de' cenni suoi.</l>
     <l n="33">Starno ben s'avvisò che il re di Selma</l>
     <l n="34">Non è facil vittoria: egli due volte</l>
     <l n="35">Pestò la quercia con furor. Suo figlio</l>
     <l n="36">Ver lui s'avanza, e mormora fra i labbri</l>
     <l n="37">Crucciose note. S'arrestar: rivolti</l>
     <l n="38">L'un dall'altro si stan, due querce in vista</l>
     <l n="39">Percosse e curve da diversi venti;</l>
     <l n="40">Pende ciascuna in sul suo rivo, e intoppo</l>
     <l n="41">Fa co' gran rami alla corsia de' nembi.</l>
    </lg>
    <lg n="3">
     <l n="42">Fu già (Starno a dir prese), Anniro il padre</l>
     <l n="43">Foco distruggitor, lanciava il guardo</l>
     <l n="44">Balen di morte: erano a lui le stragi</l>
     <l n="45">Conviti e feste, e degli ancisi il sangue</l>
     <l n="46">Era al suo cor, quasi ruscello estivo</l>
     <l n="47">Allegrator d'inaridita valle.</l>
     <l n="48">Ei presso il lago di Lucormo un giorno</l>
     <l n="49">Uscì co' suoi per farsi incontro al grande</l>
     <l n="50">Abitator dei vortici di guerra,</l>
     <l n="51">Al prode Cormantruna. Il campion, d'Urlo</l>
     <l n="52">Lasciò i torrenti, ed a Gormal sen venne</l>
     <l n="53">Con le sue navi: ivi adocchiò la bella</l>
     <l n="54">Figlia d'Anniro dalle bianche braccia,</l>
     <l n="55">Foinabrilla; ei l'adocchiò, né freddo</l>
     <l n="56">Cadde sul duce e spensierato il guardo</l>
     <l n="57">Della regia donzella. Ella di notte</l>
     <l n="58">Fuggì soletta, e allo stranier sen corse,</l>
     <l n="59">Quasi raggio lunar che scappa e segna</l>
     <l n="60">Notturna valle di fuggente striscia.</l>
     <l n="61">Sul mar, chiamando a secondarlo i venti,</l>
     <l n="62">Mosse Anniro a inseguirla, e non già solo;</l>
     <l n="63">Era Starno al suo fianco: io, qual d'Utorno</l>
     <l n="64">Di giovinette penne aquila audace,</l>
     <l n="65">Gli occhi tenea fissi nel padre. Apparve</l>
     <l n="66">Urlo rugghiante: Cormantruna armato</l>
     <l n="67">Ci spinse incontro i suoi guerrier; pugnammo,</l>
     <l n="68">Ma prevalse il nemico. Anniro involto</l>
     <l n="69">Stette nel suo furor; col brando irato</l>
     <l n="70">Facea tronconi delle verdi piante,</l>
     <l n="71">Gli occhi son bragia, e le tremanti labbra</l>
     <l n="72">Spuman di rabbia. Le sembianze e l'alma</l>
     <l n="73">Notai del padre, mi ritrassi; un elmo</l>
     <l n="74">Fesso dai colpi, e un traforato scudo</l>
     <l n="75">Colgo dal campo sanguinoso, incarchi</l>
     <l n="76">Della sinistra man; gravo la destra</l>
     <l n="77">Di rintuzzata lancia, in tal sembiante</l>
     <l n="78">Fommi al cospetto del nemico innanzi.</l>
     <l n="79">Sopra una rupe, d'alta quercia al raggio</l>
     <l n="80">Stava il gran Cormantruna, a lui dappresso</l>
     <l n="81">Foinabrilla dal ricolmo seno</l>
     <l n="82">Sedea sotto una pianta: io l'elmo e l'asta</l>
     <l n="83">Getto al suo piè, chiuso nell'arme, e parlo</l>
     <l n="84">Le parole di pace. In ripa al mare</l>
     <l n="85">Giace Anniro prosteso: il Re trafitto</l>
     <l n="86">Fu nella pugna, addolorato Starno</l>
     <l n="87">Gli alza la tomba: ei, me figlio di Loda,</l>
     <l n="88">Invia qua nunzio alla germana, ond'ella</l>
     <l n="89">Mandi una ciocca del suo crin sotterra,</l>
     <l n="90">Funebre dono, a riposar col padre.</l>
     <l n="91">E tu, signor d'Urlo raugghiante, arresta</l>
     <l n="92">Il furor della pugna, insin che Anniro</l>
     <l n="93">Dalla man di Crulloda igni-crinito</l>
     <l n="94">Prende la conca, guiderdon dei forti.</l>
     <l n="95">Proruppe in pianto la donzella e sorse,</l>
     <l n="96">E una ciocca stracciò, ciocca del crine</l>
     <l n="97">Ch'iva sul petto palpitante errando.</l>
     <l n="98">Recò la conca il Duce; e d'allegrarmi</l>
     <l n="99">Seco m'impose: io m'acquattai nell'ombre</l>
     <l n="100">Chiuso la faccia nel profondo elmetto.</l>
     <l n="101">Sonno discese in sul nemico, io tosto</l>
     <l n="102">Sorgo qual ombra, colle dita estreme</l>
     <l n="103">Appuntando il terren; pian pian m'accosto,</l>
     <l n="104">E passo il fianco a Cormantruna: e salva</l>
     <l n="105">Già non uscì Foinabrilla; ansante</l>
     <l n="106">Rota nel sangue il bianco sen: malnata</l>
     <l n="107">Figlia d'eroi, perché destarmi a sdegno?</l>
     <l n="108">Sorse il mattino, le nemiche schiere</l>
     <l n="109">Fuggiro velocissime, qual nebbia</l>
     <l n="110">Spinta da vento subitano. Anniro</l>
     <l n="111">Colpì lo scudo; dubitoso il figlio</l>
     <l n="112">Rappella. Io venni a lui segnato a lunghe</l>
     <l n="113">Striscie di sangue; in rimirarmi il padre</l>
     <l n="114">Alzò tre volte impetuoso strido,</l>
     <l n="115">Quasi scoppiar d'un rufolo di vento</l>
     <l n="116">Da una squarciata nube. Ambo tre giorni</l>
     <l n="117">Ci satollammo di rabbiosa gioia</l>
     <l n="118">Sopra gli estinti, ed appellammo a stormi</l>
     <l n="119">I falconi del ciel: volaron quelli</l>
     <l n="120">Da tutti i venti loro ad isbramarsi</l>
     <l n="121">Al gran convito, che per man di Starno</l>
     <l n="122">Dai nemici d'Anniro a lor s'offerse.</l>
     <l n="123">Svarano, udisti; su quell'ermo poggio</l>
     <l n="124">Fingal solo riposa. Or va, di furto</l>
     <l n="125">Passagli il fianco: come Anniro un tempo</l>
     <l n="126">Gioì per me, tal per tuo brando adesso</l>
     <l n="127">Mandi il cor di tuo padre urlo festoso.</l>
    </lg>
    <lg n="4">
     <l n="128">Figlio di Annir, non pugnerà Svarano</l>
     <l n="129">Nell'ombra della frode: esco alla luce,</l>
     <l n="130">Ed affronto il nemico, e non pertanto</l>
     <l n="131">I falconi del ciel non fur mai tardi</l>
     <l n="132">A seguir il mio corso: essi dall'alto</l>
     <l n="133">Usan segnarlo, che fu loro in guerra</l>
     <l n="134">Sempre scorta alle prede. Arse a tai detti</l>
     <l n="135">Il Re di sdegno; contro il figlio l'asta</l>
     <l n="136">Tre volte sollevò: pur si riscosse,</l>
     <l n="137">La man rattenne, e via si volse. Appresso</l>
     <l n="138">Al torrente di Turtoro un'oscura</l>
     <l n="139">Grotta è riposta, che fu dianzi albergo</l>
     <l n="140">Di Conbacarla: ivi deposto l'elmo</l>
     <l n="141">De' regi, altro ne prese, e a sé di Lula</l>
     <l n="142">La donzella chiamò: nessun risponde,</l>
     <l n="143">Ch'era fatta la bella abitatrice</l>
     <l n="144">Della sala di Loda. Egli fremendo</l>
     <l n="145">D'ira e dispetto s'avviò laddove</l>
     <l n="146">Giacea solo Fingallo: il re posava</l>
     <l n="147">Sopra lo scudo. Cacciator feroce</l>
     <l n="148">Di velluti cignal, non hai dinnanzi</l>
     <l n="149">Fiacca donzella, o garzonetto imbelle,</l>
     <l n="150">Che su letto di felci adagi il fianco,</l>
     <l n="151">E al mormorio di Turtoro s'addorma:</l>
     <l n="152">Questo è letto d'eroi, donde ad imprese</l>
     <l n="153">Balzan di morte: alma feroce e vile,</l>
     <l n="154">Non risvegliar dal suo riposo il prode.</l>
     <l n="155">Starno vien borbottando: il re di Selma</l>
     <l n="156">Rizzasi armato: olà chi sei? rispondi</l>
     <l n="157">Figlio di notte. Ei taciturno l'asta</l>
     <l n="158">Scaglia, e s'avanza: in tenebrosa zuffa</l>
     <l n="159">Meschiansi i brandi; in due spezzato a Starno</l>
     <l n="160">Cade lo scudo; è ad una quercia avvinto.</l>
     <l n="161">Alzossi il raggio oriental, Fingallo</l>
     <l n="162">Scorse il re di Loclin; gli occhi in silenzio</l>
     <l n="163">Volve, e ricorre coi pensieri al tempo</l>
     <l n="164">Che Aganadeca dal bel sen di neve</l>
     <l n="165">Movea con passi misurati e lenti,</l>
     <l n="166">Come armoniche note; il cuoio ei sciolse</l>
     <l n="167">Dalle mani di Starno. Oltre diss'egli,</l>
     <l n="168">Figlio d'Anniro al tuo Gormal ten riedi:</l>
     <l n="169">Torna quel raggio a balenarmi al core</l>
     <l n="170">Ch'era già spento: io mi rimembro ancora</l>
     <l n="171">La figlia tua dal bianco sen. T'ascondi,</l>
     <l n="172">Negra alma, atroce re, fuggi e t'inselva</l>
     <l n="173">Nel tuo cupo abituro, o nubiloso</l>
     <l n="174">Nemico dell'amabile; va', vivi</l>
     <l n="175">De' stranieri abbominio, orror de' tuoi.</l>
    </lg>
    <lg n="5">
     <l n="176">Malvina mia, l'antica storia udisti.</l>
    </lg>
   </lg>
  </body>
 </text>
</TEI>