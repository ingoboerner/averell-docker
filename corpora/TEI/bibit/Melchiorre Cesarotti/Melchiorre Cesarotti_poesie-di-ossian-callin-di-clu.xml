<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CALLIN DI CLUTA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">10</measure>
    <measure unit="line">237</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-callin-di-clu</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CALLIN DI CLUTA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CALLIN DI CLUTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solingo raggio della notte bruna,</l>
     <l n="2">Vientene a me, che anch'io son desto e gemo.</l>
     <l n="3">Odo sbuffarti da' lor colli intorno</l>
     <l n="4">I venti mormorevoli; e dei venti</l>
     <l n="5">Erran sull'ale con vermiglie vesti</l>
     <l n="6">L'ombre de' morti, e n'han diporto e gioia.</l>
     <l n="7">Ma gioia Ossian non sente: o man gentile,</l>
     <l n="8">Man dell'arpe di Luta animatrice,</l>
     <l n="9">Pur nel canto è letizia; ah tu risveglia</l>
     <l n="10">La voce della corda, e ad Ossian mesto</l>
     <l n="11">L'anima fuggitiva in sen riversa.</l>
     <l n="12">Ella è un arido rio, sgorgavi il canto,</l>
     <l n="13">Sgorga il canto, o Malvina, e ne lo avviva.</l>
    </lg>
    <lg n="2">
     <l n="14">T'ascolto sì, notturno raggio, oh segui.</l>
     <l n="15">Perché t'arresti? a cacciator che fosca</l>
     <l n="16">Passò la notte in torbida tempesta;</l>
     <l n="17">Qual è garrito di spicciante rivo,</l>
     <l n="18">Che di minuti sprizzi al Sol nascente</l>
     <l n="19">I giovinetti rai scherzoso irrora;</l>
     <l n="20">Tale all'amico degli eroici spirti</l>
     <l n="21">La voce amabilissima di Luta</l>
     <l n="22">Molce l'orecchio. Ah qual tremore! il petto</l>
     <l n="23">Gonfiasi, il cor mi balza; io guardo addietro</l>
     <l n="24">Sugli anni che passar: solingo raggio,</l>
     <l n="25">Vientene a me, ch'io già m'infoco e canto.</l>
    </lg>
    <lg n="3">
     <l n="26">Nel seno di Carmona un dì vedemmo</l>
     <l n="27">Un legno saltellar: pendea dall'alto</l>
     <l n="28">Spezzato scudo, e lo segnavan l'orme</l>
     <l n="29">Di mal rasciutto sangue. Un giovinetto</l>
     <l n="30">Fecesi innanzi in suo guerriero arnese,</l>
     <l n="31">E alzò la lancia rintuzzata; lunghe</l>
     <l n="32">Per le guance di lagrime stillanti</l>
     <l n="33">Le ciocche penzolavano del crine</l>
     <l n="34">Scompostamente: l'ospital sua conca</l>
     <l n="35">Il Re gli porge: lo stranier favella.</l>
    </lg>
    <lg n="4">
     <l n="36">Nelle sue stanze entro il suo sangue immerso</l>
     <l n="37">Giace Cammol di Cluta: il fier Ducarmo</l>
     <l n="38">Vide Lunilla, se ne accese, e al padre,</l>
     <l n="39">Avverso all'amor suo, trafisse il fianco.</l>
     <l n="40">Io pel deserto m'aggirava; il truce</l>
     <l n="41">Fuggì di notte. Abbia per te, Fingallo,</l>
     <l n="42">Callin soccorso, il genitor vendetta.</l>
     <l n="43">Io non cercai di te, come si cerca</l>
     <l n="44">Da peregrino in nubilosa terra</l>
     <l n="45">Fioco barlume; o pro' Fingal, di fama</l>
     <l n="46">Assai da lungi altero Sol sfavilli.</l>
    </lg>
    <lg n="5">
     <l n="47">Il Re volsesi intorno; al suo cospetto</l>
     <l n="48">Sorgemmo armati: ma chi fia che inalzi</l>
     <l n="49">Lo scudo in guerra? ognun lo brama e chiede.</l>
     <l n="50">Scese la notte; taciturni allora</l>
     <l n="51">Noi ci avviammo lentamente al muto</l>
     <l n="52">Colle dei spirti, onde scendesser quelli</l>
     <l n="53">Nei nostri sogni a disegnar pel campo</l>
     <l n="54">Un de' lor figli: ciaschedun tre volte</l>
     <l n="55">Colpì lo scudo eccitator dei morti,</l>
     <l n="56">E tre con basso mormorio di canto</l>
     <l n="57">Chiamò l'ombre de' padri, indi sé stesso</l>
     <l n="58">Commise ai sogni. Mi s'affaccia al guardo</l>
     <l n="59">Tremmorre, altera forma; azzurra addietro</l>
     <l n="60">Stavagli l'oste in mal distinte file.</l>
     <l n="61">Fuor per la nebbia travedeasi a stento</l>
     <l n="62">L'aspro azzuffarsi dell'aeree schiere,</l>
     <l n="63">E l'aste irate che stendeansi a morte.</l>
     <l n="64">Tesi l'orecchio, ma distinto suono</l>
     <l n="65">Di lor non esce, e sol s'udiva un fischio</l>
     <l n="66">Di vuoto vento; io mi riscossi: il crollo</l>
     <l n="67">Della quercia vicina, e l'improvviso</l>
     <l n="68">Zufolar del mio crine a me fu segno</l>
     <l n="69">Del partirsi dell'ombre. Io dal suo ramo</l>
     <l n="70">Spiccai lo scudo; avvicinarsi io sento</l>
     <l n="71">Un cigolio d'acciaro: Oscar di Lego</l>
     <l n="72">Era questi, Oscar mio: l'ombre degli avi</l>
     <l n="73">S'eran mostre al suo sogno. O padre, ei disse,</l>
     <l n="74">Siccome nembo lungo il mar, tal io</l>
     <l n="75">Terrò per l'ocean rapido il corso</l>
     <l n="76">Ver la nemica spiaggia: i morti, i morti</l>
     <l n="77">Vidi, o mio padre; l'anima m'esulta,</l>
     <l n="78">E trabocca di gioia: io veggo, o parmi,</l>
     <l n="79">Già la mia fama sfolgorarmi a fronte,</l>
     <l n="80">Qual su nube talor vivida lista</l>
     <l n="81">D'orata luce, allor che il Sol si mostra,</l>
     <l n="82">Disfavillante peregrin del cielo.</l>
    </lg>
    <lg n="6">
     <l n="83">Oscar, diss'io, no non fia ver che solo</l>
     <l n="84">Col nemico t'affronti; io verrò teco</l>
     <l n="85">Al boscoso Lumon; pugnano, o figlio,</l>
     <l n="86">Pugnan congiunti, qual da un balzo istesso</l>
     <l n="87">Aquile due con intrecciate penne</l>
     <l n="88">Fannosi incontro alla corsia del vento.</l>
     <l n="89">Spiegai le vele: da tre navi intenti</l>
     <l n="90">I morveni guerrier fean segno al guardo</l>
     <l n="91">D'Ossian lo scudo alto pendente, ed io</l>
     <l n="92">Giva coll'occhio per lo ciel seguendo</l>
     <l n="93">La rossa fenditrice delle nubi,</l>
     <l n="94">La notturna Tontena: aura cortese</l>
     <l n="95">M'assecondò; nel quarto giorno m'apparve</l>
     <l n="96">Fra la nebbia Lumon, Lumon che al vento</l>
     <l n="97">Co' cento boschi suoi ramoso ondeggia.</l>
     <l n="98">Segna un vario alternar di luce e d'ombra</l>
     <l n="99">L'ermo suo fianco; spicciano dai massi</l>
     <l n="100">Spumose fonti: di que' colli in grembo</l>
     <l n="101">Verde piaggia sottendesi, che irriga</l>
     <l n="102">Più d'un ceruleo rivo: ivi tra l'alte</l>
     <l n="103">Frondose querce, degli antichi regi</l>
     <l n="104">Sorgea l'albergo, ma silenzio e notte</l>
     <l n="105">Da lungo tempo nell'erbosa Racco</l>
     <l n="106">Seggio avea posto; che l'amena valle</l>
     <l n="107">La schiatta de' suoi re piangea già spenta.</l>
     <l n="108">Colà colle sue genti il rio Ducarmo</l>
     <l n="109">Si ritrasse dal mar: Tontena ascosto</l>
     <l n="110">Avea il suo capo tra le nubi; ei scese,</l>
     <l n="111">E raccolse le vele, indi i suoi passi</l>
     <l n="112">Drizzò sul poggio, a far prova dell'arco</l>
     <l n="113">Contro i cervi di Racco. Io giungo, e tosto</l>
     <l n="114">Mando cantor che alla tenzon lo sfidi.</l>
     <l n="115">Gioioso egli l'udì: l'alma del Duce</l>
     <l n="116">Era una vampa, ma feral, ma torba,</l>
     <l n="117">Solcata di fumose orride strisce;</l>
     <l n="118">N'era il braccio gagliardo, i fatti oscuri.</l>
    </lg>
    <lg n="7">
     <l n="119">Notte abbuiossi: noi sedemmo al raggio</l>
     <l n="120">D'accesa quercia: il giovine di Cluta</l>
     <l n="121">Stava in disparte: in pensier vari errante</l>
     <l n="122">Ne parea l'alma: come il cielo a sera</l>
     <l n="123">In poco spazio a più color si tinge</l>
     <l n="124">Per variate nubi, in cotal guisa</l>
     <l n="125">Varie tingeano di color vicende</l>
     <l n="126">La guancia di Callin, bella a vedersi</l>
     <l n="127">Qualora il vento sollevava il crine</l>
     <l n="128">Che feale ingombro. Io non mi spinsi ardito</l>
     <l n="129">Fra' suoi pensier con importune voci;</l>
     <l n="130">Sol volli il canto si sciogliesse. Oscarre,</l>
     <l n="131">Diss'io, t'è noto de' morveni regi</l>
     <l n="132">Qual sia l'usanza; a te s'aspetta il poggio</l>
     <l n="133">Tener di notte, a te picchiar lo scudo;</l>
     <l n="134">Che a te col giorno di guidar le squadre</l>
     <l n="135">L'onor concedo: io mi starò sul monte,</l>
     <l n="136">Te rimirando qual terribil forma</l>
     <l n="137">Guidatrice di nembi: antico esempio</l>
     <l n="138">Così m'insegna (che agli antichi tempi</l>
     <l n="139">Corre ognor l'alma mia) gli anni trascorsi</l>
     <l n="140">Segnati son da gloriosi fatti.</l>
     <l n="141">Come il notturno solcator dell'onde</l>
     <l n="142">Drizza l'occhio a Tontena, i sguardi nostri</l>
     <l n="143">Tal per sua scorta a contemplar son volti</l>
     <l n="144">Tremmor, padre di Re. Colà sul campo</l>
     <l n="145">Di Caraca echeggiante un dì Carmalo</l>
     <l n="146">Versata avea la gorgogliante piena</l>
     <l n="147">Delle sue squadre; le seguiano in frotta</l>
     <l n="148">Cantor di bianchi crini, e parean massa</l>
     <l n="149">D'accolte spume sulla faccia erranti</l>
     <l n="150">Di tempestosi flutti: essi col guardo</l>
     <l n="151">Rosso-rotante, e col focoso canto</l>
     <l n="152">Foco acceser di guerra; e non già soli</l>
     <l n="153">Gli abitatori delle balze audaci</l>
     <l n="154">Stavan nell'arme: era con essi un tetro</l>
     <l n="155">Figlio di Loda, formidabil voce,</l>
     <l n="156">Che nell'oscuro suo terren solea</l>
     <l n="157">Chiamar l'ombre dall'alto. Era sua stanza</l>
     <l n="158">Ermo, deserto, disfrondato bosco</l>
     <l n="159">Nell'alpestre Loclin; quattro gran massi</l>
     <l n="160">V'ergean presso i lor capi, indi rugghiando</l>
     <l n="161">Un torrente precipita, e rintrona</l>
     <l n="162">L'aere da lungi: ei quel fragor vincendo</l>
     <l n="163">Spingea su i venti il poderoso suono</l>
     <l n="164">Ben inteso dall'ombre, allor che intorno</l>
     <l n="165">Listate i vanni di vermiglie strisce</l>
     <l n="166">Le meteore svolazzano, e la luna</l>
     <l n="167">Fosco-crostata per lo ciel passeggia.</l>
     <l n="168">Alto in quel dì l'imperiosa voce</l>
     <l n="169">Suonò all'orecchio degli spirti, e quelli</l>
     <l n="170">Sceser con rombo d'aquiline penne,</l>
     <l n="171">Ed ululando scompigliaro il campo</l>
     <l n="172">Con tresche spaventevoli; ma tema</l>
     <l n="173">Non scende in cor de' regi; armati ed ombre</l>
     <l n="174">Sfida l'alto Tremmor. Stavagli a fianco</l>
     <l n="175">Tratalo suo, nascente luce: è buio:</l>
     <l n="176">E di Loda il cantore i suoi di guerra</l>
     <l n="177">Segni spargea: non hai codardi a fronte,</l>
     <l n="178">Figlio d'estranio suol. Sorse di morte</l>
     <l n="179">Fera battaglia, a' due campion gioconda,</l>
     <l n="180">Qual se a placido lago auretta estiva</l>
     <l n="181">Col soave aleggiar l'onde vezzeggia.</l>
     <l n="182">Cesse al figlio Tremmor: che del Re nota</l>
     <l n="183">Era la fama: innanzi al padre, all'arme</l>
     <l n="184">Tratalo corse, e Caraca echeggiante</l>
     <l n="185">Tomba fu dei nemici. Illustri fatti</l>
     <l n="186">Gli anni che già passar segnano, o figlio.</l>
     <l n="187" />
    </lg>
    <lg n="8">
     <l n="188">Sorse in Racco il mattino: armato in campo</l>
     <l n="189">Uscì 'l nemico: strepita la mischia</l>
     <l n="190">Qual rugghiar di torrente. Appo la quercia,</l>
     <l n="191">Vedi, pugnano i Re: l'alte lor forme</l>
     <l n="192">Tra le abbaglianti dell'acciar scintille</l>
     <l n="193">S'adombrano di luce: è tal lo scontro</l>
     <l n="194">Di due meteore su notturna valle,</l>
     <l n="195">Ch'indi balena di vermiglio lume</l>
     <l n="196">Foriero di tempesta: entro il suo sangue</l>
     <l n="197">Giace Ducarmo rovesciato, vinse</l>
     <l n="198">D'Ossian il figlio, ei non innocua in guerra,</l>
     <l n="199">Vaga maestra dell'arpe, avea la destra.</l>
    </lg>
    <lg n="9">
     <l n="200">Lungi dal campo era Callin; sedea</l>
     <l n="201">Ei sulle sponde di spumante rivo,</l>
     <l n="202">A cui più massi fean corona, ed ombra</l>
     <l n="203">Ramose scope d'agitabil fronda.</l>
     <l n="204">Ei tratto tratto la riversa lancia</l>
     <l n="205">Diguazzava nell'onde. Oscarre a quello</l>
     <l n="206">Recò l'arnese di Ducarmo, e l'elmo</l>
     <l n="207">Largo-crestato di tremanti penne,</l>
     <l n="208">E lo gli pose al piè. Già spenti, ei disse,</l>
     <l n="209">Sono i nemici di tuo padre; errando</l>
     <l n="210">Or van nel campo degli spirti; a Selma</l>
     <l n="211">Vola auretta di fama: a che sei fosco,</l>
     <l n="212">Duce di Cluta? di cordoglio ancora</l>
     <l n="213">Qual hai soggetto? - Valoroso figlio</l>
     <l n="214">D'Ossian dall'arpe, io son confuso e mesto:</l>
     <l n="215">Io veggo l'arme di Cammol: t'accosta,</l>
     <l n="216">Prendi l'arnese di Callin, l'appendi</l>
     <l n="217">Nelle sale di Selma, onde sia questo</l>
     <l n="218">Nella tua terra monumento eterno</l>
     <l n="219">Del caso mio, del tuo valor. L'usbergo</l>
     <l n="220">Cadde dal bianco sen; ravvisa Oscarre</l>
     <l n="221">Lanilla istessa, di Cammol la figlia,</l>
     <l n="222">Dalla morbida mano: avea Ducarmo</l>
     <l n="223">Visto la sua beltà, di notte al Clusa</l>
     <l n="224">Corse a rapirla; a lui coll'arme incontro</l>
     <l n="225">Fessi Cammol, ma cadde: egli tre giorni</l>
     <l n="226">Abitò colla vergine, nel quarto</l>
     <l n="227">Ella armata fuggì; che ben rimembra</l>
     <l n="228">Suo regal sangue, e il cor d'onta le scoppia.</l>
    </lg>
    <lg n="10">
     <l n="229">O figlia di Toscarre, a che narrarti</l>
     <l n="230">Ossian dovrà, come Lonilla afflitta</l>
     <l n="231">Gisse mancando? La sua tomba è posta</l>
     <l n="232">Sul giuncoso Lumone; a quella intorno</l>
     <l n="233">Errando va nei giorni della doglia</l>
     <l n="234">La pensosa Sulmalla: ella più volte</l>
     <l n="235">Toccò la flebil arpa, e alla bell'ombra</l>
     <l n="236">Sciolse il canto gentil. Raggio notturno,</l>
     <l n="237">Meco ti sta', che anch'io son desto e gemo.</l>
    </lg>
   </lg>
  </body>
 </text>
</TEI>