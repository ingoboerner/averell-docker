<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - MINVANA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">8</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-minvana</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - MINVANA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - MINVANA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tinta la faccia d'amoroso foco</l>
     <l n="2">Dalle Morvenie rocche il capo inchina</l>
     <l n="3">La dolente Minvana, e guarda il mare</l>
     <l n="4">Fosco-rotante. Ecco apparir da lunge</l>
     <l n="5">Gli eroi di Selma di tutt'arme armati.</l>
     <l n="6">Corre anelante, ognun ravvisa, incerta</l>
     <l n="7">S'arresta; e Rino?... ov'è il mio Rino? - È Basso,</l>
     <l n="8">Dissero i nostri impietositi sguardi:</l>
     <l n="9">L'Eroe già vola in su le nubi, e solo</l>
     <l n="10">N'udrai sul vento bisbigliar la voce</l>
     <l n="11">Fra l'erbetta dei colli. - Oimè! cadeo</l>
     <l n="12">Il figlio di Fingal? barbara Ullina!</l>
     <l n="13">Fu di folgore il braccio</l>
     <l n="14">Che l'atterrò, braccio crudele! ahi lassa!</l>
     <l n="15">Che fia? chi mi consola?</l>
     <l n="16">Rino, tu mi lasciasti, ed io son sola.</l>
    </lg>
    <lg n="2">
     <l n="17">Ma sola io qui non vo' restarmi, o venti,</l>
     <l n="18">Che con la chioma mi sferzate il dorso:</l>
     <l n="19">Per poco ancora i miei sospir cocenti</l>
     <l n="20">Verranno a mescolarsi al vostro corso:</l>
     <l n="21">Per poco fia che sgorghi il pianto mio;</l>
     <l n="22">Rino, se tu partisti, a che rest'io?</l>
    </lg>
    <lg n="3">
     <l n="23">Oimè, ch'io non ti veggo</l>
     <l n="24">Più ritornar da caccia</l>
     <l n="25">Con passi di beltà!</l>
    </lg>
    <lg n="4">
     <l n="26">Notte il mio Sole adombra,</l>
     <l n="27">Mesto silenzio ed ombra</l>
     <l n="28">Presso il mio ben si sta.</l>
    </lg>
    <lg n="5">
     <l n="29">Ove sono i tuoi cani? ov'è il tuo arco?</l>
     <l n="30">Ove lo scudo che fu già sì forte?</l>
     <l n="31">Ov'è 'l brando fulmineo, e d'onor carco?</l>
     <l n="32">Ove la sanguinosa asta di morte?</l>
     <l n="33">Sparse son l'arme appiè del Duce esangue,</l>
     <l n="34">E goccian anco dell'amato sangue.</l>
    </lg>
    <lg n="6">
     <l n="35">Quando fia che 'l mattin venga e ti desti?</l>
     <l n="36">Dicendo, ecco l'albor.</l>
     <l n="37">Son pronti gli archi e i cani tuoi son presti;</l>
     <l n="38">Svegliati, o cacciator.</l>
    </lg>
    <lg n="7">
     <l n="39">Parti, o mattino dal bel crin di fiamme,</l>
     <l n="40">Parti, che dorme il Re:</l>
     <l n="41">Balzan su la sua tomba e cervi e damme,</l>
     <l n="42">Che il cacciator non v'è.</l>
    </lg>
    <lg n="8">
     <l n="43">Ma io verrò pian piano, o mio diletto,</l>
     <l n="44">Nell'angusta magion del tuo riposo.</l>
     <l n="45">Ti cingerò col braccio il collo e 'l petto,</l>
     <l n="46">E dormirò con te sonno amoroso.</l>
     <l n="47">Vedran mute le stanze e vuoto il letto</l>
     <l n="48">Le donzelle, e sciorran canto doglioso.</l>
     <l n="49">Donzelle, addio, non odo il vostro canto;</l>
     <l n="50">Dormo sotterra al mio bel Rino accanto.</l>
    </lg>
   </lg>
  </body>
 </text>
</TEI>