<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - OSCAR E DERMINO</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">9</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-oscar-e-dermi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - OSCAR E DERMINO</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - OSCAR E DERMINO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Figlio d'Alpin, perché l'amara fonte</l>
     <l n="2">Schiudi del mio dolor? perché mi chiedi</l>
     <l n="3">Come cadde Oscar mio? Perpetuo pianto</l>
     <l n="4">M'acceca gli occhi, e la memoria acerba</l>
     <l n="5">Riflette sopra il core i raggi suoi.</l>
     <l n="6">Come poss'io narrar la triste morte</l>
     <l n="7">Del duce delle schiere? O de' guerrieri,</l>
     <l n="8">Oscar mio condottiero, Oscar mio figlio,</l>
     <l n="9">Non potrò rivederti? egli cadeo</l>
     <l n="10">Come Luna in tempesta, o come il Sole</l>
     <l n="11">A mezzo il corso suo, quando dall'onde</l>
     <l n="12">S'alzan le nubi, e oscurità di nembo</l>
     <l n="13">Le rupi d'Ardannida involve e copre.</l>
     <l n="14">Ed io misero, ed io solingo e muto</l>
     <l n="15">Vommi struggendo come in Morven suole</l>
     <l n="16">Antica quercia: procelloso turbo</l>
     <l n="17">Scosse, e sterpò tutti i miei rami, ed ora</l>
     <l n="18">Tremo del nord alle gelate penne.</l>
     <l n="19">Condottier dei guerrieri, Oscar mio figlio,</l>
     <l n="20">Non ti vedrò più mai? Ma che? non cadde,</l>
     <l n="21">Figlio d'Alpin, l'eroe come in campo erba</l>
     <l n="22">Senza far danno: sul suo brando stette</l>
     <l n="23">De' prodi il sangue, e con la morte accanto,</l>
     <l n="24">Ei passeggiò tra le orgogliose schiere.</l>
    </lg>
    <lg n="2">
     <l n="25">Ben Oscar tu, tu figlio di Carunte,</l>
     <l n="26">Cadesti umile: de' nemici alcuno</l>
     <l n="27">Non provò la tua destra, e la tua lancia</l>
     <l n="28">Tinse, e macchiolla dell'amico il sangue.</l>
     <l n="29">Eran Dermino e Oscar duo corpi e un'alma:</l>
     <l n="30">Essi fean messe di nemiche teste,</l>
     <l n="31">Se moveano alla pugna. Erane forte</l>
     <l n="32">Come il lor brando l'amistade, e in mezzo</l>
     <l n="33">Marciava il lor duo la morte in campo.</l>
     <l n="34">Piombavan ei sopra il nemico, appunto</l>
     <l n="35">Quai duo gran massi dall'arvenie cime</l>
     <l n="36">Rovinosi si svelgono; tingea</l>
     <l n="37">I brandi lor de' forti il sangue, e l'oste</l>
     <l n="38">Svenia soltanto in ascoltarne il nome.</l>
     <l n="39">Chi era, fuorché Oscar, pari a Dermino,</l>
     <l n="40">E chi, fuorché Dermino ad Oscar pari?</l>
    </lg>
    <lg n="3">
     <l n="41">Essi uccisero Dargo, il forte Dargo,</l>
     <l n="42">Che timor non conobbe. Era sua figlia</l>
     <l n="43">Bella come il mattin, placida e dolce</l>
     <l n="44">Come raggio notturno. Erano gli occhi</l>
     <l n="45">Due rugiadose stelle; oliane il fiato</l>
     <l n="46">Siccome venticel di primavera;</l>
     <l n="47">E le mammelle somigliavan neve</l>
     <l n="48">Scesa di fresco, che in candidi fiocchi</l>
     <l n="49">Va roteando in su la piaggia aprica.</l>
     <l n="50">La videro i guerrier, l'amaro, e in essa</l>
     <l n="51">Avean chiovati i cor; ciascun l'amava</l>
     <l n="52">Quanto la fama sua; ciascuno ardea</l>
     <l n="53">Del desio d'ottenerla, o di morire.</l>
     <l n="54">Ma l'anima di quella era confitta</l>
     <l n="55">Solo in Oscarre; Oscarre è 'l giovinetto</l>
     <l n="56">Dell'amor suo: del padre il sangue sparso</l>
     <l n="57">Scorda, e la man che lo trafisse adora.</l>
     <l n="58">Oscar, disse Dermino, io amo, io amo</l>
     <l n="59">Questa donzella, ma 'l suo cor, lo veggo,</l>
     <l n="60">Pende ver te, nulla a Dermin più resta.</l>
     <l n="61">Su trafiggimi, Oscar porgi soccorso</l>
     <l n="62">Con la tua spada, amico, ai mali miei.</l>
    </lg>
    <lg n="4">
     <l n="63">Figlio di Diaran, come? che dici?</l>
     <l n="64">Non fia giammai che di Dermino il sangue</l>
     <l n="65">Macchi il mio ferro. - Ohimè, qual altro dunque,</l>
     <l n="66">Fuorché tu sol, di trapassarmi è degno?</l>
     <l n="67">Amico, ah non lasciar che la mia vita</l>
     <l n="68">Sen passi senza onor, non lasciar ch'altri,</l>
     <l n="69">Ch'Oscar, m'uccida: alla mia tomba illustre</l>
     <l n="70">Mandami, e rendi il mio morir famoso.</l>
    </lg>
    <lg n="5">
     <l n="71">E ben; snuda l'acciar, Dermino, adopra</l>
     <l n="72">La tua possanza: oh cadess'io pur teco,</l>
     <l n="73">E di tua man morissi! Ambo pugnaro</l>
     <l n="74">Dietro la rupe, là sul Brano: il sangue</l>
     <l n="75">Tinse l'onda corrente e si rapprese</l>
     <l n="76">Sulle muscose pietre: il gran Dermino</l>
     <l n="77">Cadde, e alla morte nel cader sorrise.</l>
    </lg>
    <lg n="6">
     <l n="78">Figlio di Diaran, cadesti adunque</l>
     <l n="79">Per la mano d'Oscar? Dermin, che in guerra</l>
     <l n="80">Non cedesti giammai, veggoti adesso</l>
     <l n="81">In tal guisa cader? Rapido ei parte,</l>
     <l n="82">E alla donzella del suo amor ritorna.</l>
     <l n="83">Ei torna, ma ben tosto ella s'accorse</l>
     <l n="84">Della sua doglia: o figlio di Carunte,</l>
     <l n="85">A che quel buio? e qual tristezza adombra</l>
     <l n="86">La tua grand'alma? Io fui famoso un tempo,</l>
     <l n="87">Disse, per l'arco; or la mia fama è spenta.</l>
     <l n="88">Presso il rio della rupe, ad una pianta,</l>
     <l n="89">Del possente Gormir che uccisi in guerra,</l>
     <l n="90">Stassi appeso lo scudo: io tutto giorno</l>
     <l n="91">Faticai vanamente, e mai con l'arco</l>
     <l n="92">A forarlo non giunsi. Or via, diss'ella,</l>
     <l n="93">Provar vogl'io l'esperienza, e l'arte</l>
     <l n="94">Della figlia di Dargo: a scoccar l'arco</l>
     <l n="95">Fu la mia man per tempo avvezza, e 'l padre</l>
     <l n="96">Nella destrezza mia prendea diletto.</l>
    </lg>
    <lg n="7">
     <l n="97">Ella ne va; dietro lo scudo ei ponsi;</l>
     <l n="98">Vola la freccia, e gli trapassa il petto.</l>
    </lg>
    <lg n="8">
     <l n="99">Oh benedetta quella man di neve,</l>
     <l n="100">E benedetto quell'arco di tasso!</l>
     <l n="101">Cara, fuorché la tua, qual altra destra</l>
     <l n="102">D'uccidermi era degna? or tu, mia bella,</l>
     <l n="103">Sotterrami, e a Dermin riponmi accanto.</l>
     <l n="104">Oscar, disse la bella, ho l'alma in petto</l>
     <l n="105">Del forte Dargo; con piacer anch'io</l>
     <l n="106">Posso incontrar la morte, e con un colpo</l>
     <l n="107">Dar fine al mio dolor. Passò col ferro</l>
     <l n="108">Il bianco sen, tremò, cadde, morio.</l>
    </lg>
    <lg n="9">
     <l n="109">Presso il ruscello della rupe or poste</l>
     <l n="110">Son le lor tombe, e le ricopre l'ombra</l>
     <l n="111">Inugual d'una pianta; ivi pascendo</l>
     <l n="112">Sulle verdi lor tombe errano i figli</l>
     <l n="113">Della montagna, di ramosa fronte,</l>
     <l n="114">Quando il meriggio più fiammeggia e ferve,</l>
     <l n="115">E sta silenzio su i vicini colli.</l>
    </lg>
   </lg>
  </body>
 </text>
</TEI>