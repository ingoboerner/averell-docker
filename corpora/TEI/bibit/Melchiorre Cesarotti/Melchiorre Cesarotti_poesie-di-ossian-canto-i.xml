<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CANTO I</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">15</measure>
    <measure unit="line">257</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-canto-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CANTO I</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CANTO I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canto una storia antica: a che dell'aria</l>
     <l n="2">Peregrina invisibile gentile,</l>
     <l n="3">Che ti trastulli col velluto cardo,</l>
     <l n="4">A che, placida auretta, abbandonasti</l>
     <l n="5">D'Ossian l'avido orecchio? io non ascolto</l>
     <l n="6">Tintinnio d'arpa e non garrir di rivo.</l>
     <l n="7">Cacciatrice di Luta, ah vieni, e l'alma</l>
     <l n="8">Col suon leggiadro al buon cantore avviva.</l>
    </lg>
    <lg n="2">
     <l n="9">A te guardo, o Loclin, guardo al solcato</l>
     <l n="10">Golfo d'Utorno, ove Fingal discese</l>
     <l n="11">Dall'ocean, mentre ruggiano i venti.</l>
     <l n="12">Pochi del duce nell'estrania terra</l>
     <l n="13">Sono i seguaci. Il fero Starno invia</l>
     <l n="14">L'abitator di Loda, onde al convito</l>
     <l n="15">Fingallo inviti: ma i trascorsi fatti</l>
     <l n="16">L'Eroe rimembra, e di giust'ira avvampa.</l>
    </lg>
    <lg n="3">
     <l n="17">Non fia giammai che né Gormal, né Starno</l>
     <l n="18">Vegga Fingallo: su quell'alma atroce</l>
     <l n="19">Errano tetre immagini di morte,</l>
     <l n="20">Come d'autunno nugoloni oscuri.</l>
     <l n="21">Poss'io scordarmi la vezzosa figlia</l>
     <l n="22">Di quel padre crudel? Cantor di Loda,</l>
     <l n="23">Va' va': Fingallo il suo parlar non prezza</l>
     <l n="24">Più che fischio di nembo. O Dumaruno</l>
     <l n="25">Braccio di morte, o del ferrato scudo</l>
     <l n="26">Signor, Crommaglo, o pro' Strummor, ch'esulti</l>
     <l n="27">Nelle battaglie; e tu Cormar di cui</l>
     <l n="28">Guizza sull'onde il baldanzoso legno</l>
     <l n="29">Come rosso vapor di nube in nube;</l>
     <l n="30">Eroi, stirpe d'eroi, sorgete, e cerchio</l>
     <l n="31">Fate al Re vostro: questa estrania terra</l>
     <l n="32">Provi la nostra possa; ognun risguardi</l>
     <l n="33">L'avito scudo, e 'l gran Tremmorre imiti</l>
     <l n="34">Guidator di battaglie. O dal tuo ramo,</l>
     <l n="35">Ove pendi lassù misto coll'arpe,</l>
     <l n="36">Scendi mio scudo; o questa onda travolvi</l>
     <l n="37">Che ci sta sopra, o meco giaci in terra.</l>
    </lg>
    <lg n="4">
     <l n="38">Tutti s'alzar, né voce uscio, ma rabbia</l>
     <l n="39">Parla nei loro volti, afferran l'aste,</l>
     <l n="40">Han le lor alme in sé raccolte: alfine</l>
     <l n="41">S'alzò repente dei percossi scudi</l>
     <l n="42">Un lungo consonar: ciascun dei duci</l>
     <l n="43">N'andò al suo poggio: disugual susurro</l>
     <l n="44">S'udia di canto tra 'l buffar dei venti.</l>
     <l n="45">Rifulse ampia la luna. Armato innanzi</l>
     <l n="46">Fessi il gran Dumaruno, egli che venne</l>
     <l n="47">Già dall'alpestre Cromacarno, il torvo</l>
     <l n="48">Cacciator del cignale: ei sparse all'aura</l>
     <l n="49">Le vele sue verso Cruntormo ondosa,</l>
     <l n="50">Quando un frequente rintronar di corno</l>
     <l n="51">Scosse i suoi boschi: in perigliosa caccia</l>
     <l n="52">Ei fra' nemici isfavillò: spavento</l>
     <l n="53">Al tuo gran core, O Dumaruno, è ignoto.</l>
    </lg>
    <lg n="5">
     <l n="54">O figlio di Comallo, io, disse, i passi</l>
     <l n="55">Moverò per la notte, a spiar pronto</l>
     <l n="56">Le mosse di Loclin: scorgomi a fronte</l>
     <l n="57">Svarano, e Starno dei stranier nemico;</l>
     <l n="58">E non senza cagion curvansi innanzi</l>
     <l n="59">La Pietra del Poter. Ma s'io non torno,</l>
     <l n="60">La sposa mia siede solinga e mesta</l>
     <l n="61">Nella magion paterna, ove a scontrarsi</l>
     <l n="62">Vanno con l'onde due frementi rivi,</l>
     <l n="63">Di Crammocraulo nella piaggia ombrosa</l>
     <l n="64">Che sopra ha verdi colli, e 'l mar dappresso.</l>
     <l n="65">Va lungo il lito il mio Candona errando,</l>
     <l n="66">E con vaghezza fanciullesca intento</l>
     <l n="67">Nella strillante folaga s'affisa.</l>
     <l n="68">Fingallo, e sposa io t'accomando e figlio:</l>
     <l n="69">Tu lei conforta, ed a Candona arreca</l>
     <l n="70">Il teschio del cignal, fa ch'egli apprenda</l>
     <l n="71">Quanta gioia inondasse il sen del padre,</l>
     <l n="72">Quando d'Itorno il setoloso mostro</l>
     <l n="73">Sull'asta sua rotò confitto. O prode,</l>
     <l n="74">Fingal riprese, i padri miei rammento,</l>
     <l n="75">E vo per l'onde ad imitargli inteso.</l>
     <l n="76">Non fu tra lor che d'un periglio ad altri</l>
     <l n="77">L'onor cedesse; dei nemici in faccia</l>
     <l n="78">Freddo timor non mi germoglia in petto,</l>
     <l n="79">Benché le spalle mi ricopra e sferzi</l>
     <l n="80">Chioma di gioventù: no no, t'arresta,</l>
     <l n="81">Duce di Crammocraulo, il campo è mio.</l>
    </lg>
    <lg n="6">
     <l n="82">Disse, ed armato si slanciò d'un salto</l>
     <l n="83">Oltre il rivo di Turtoro, che lungi</l>
     <l n="84">Manda di notte un violento rugghio</l>
     <l n="85">Là di Gormal per la nebbiosa valle.</l>
     <l n="86">Isfavillante della Luna il raggio</l>
     <l n="87">Fiedea le balze; a quel chiaror rifulse</l>
     <l n="88">Leggiadra forma; di Loclin donzella</l>
     <l n="89">La scopriano le vesti; ondeggia il crine,</l>
     <l n="90">Biancheggia il petto, disuguali e brevi</l>
     <l n="91">Sono i suoi passi; uno spezzato canto</l>
     <l n="92">Lancia sul vento, ad or ad or dibatte</l>
     <l n="93">Le bianche braccia, e si contorce: angoscia</l>
     <l n="94">Par che in quell'alma desolata annidi.</l>
    </lg>
    <lg n="7">
     <l n="95">O Torcutorno dall'antico crine,</l>
     <l n="96">Ella cantò, dove t'aggiri? intorno</l>
     <l n="97">Forse al Lula paterno? ah tu cadesti</l>
     <l n="98">Lungo le sponde de' tuoi rivi, o padre</l>
     <l n="99">Dell'infelice Combacarla afflitta.</l>
     <l n="100">Cadesti sì, ma pur talor ti scorgo</l>
     <l n="101">Presso le sale spaziar di Loda,</l>
     <l n="102">Quando la notte colla larga vesta</l>
     <l n="103">Fosco-faldata al muto ciel fa velo.</l>
     <l n="104">Talor pur anco il tuo ferrigno scudo</l>
     <l n="105">La Luna affronta, e ne l'adombra: io scorgo</l>
     <l n="106">Il suo buio avanzantesi: per l'aria</l>
     <l n="107">Tu veleggi su i venti, e tu nel foco</l>
     <l n="108">Delle meteore per la notte accendi</l>
     <l n="109">Il lungo crin, che ne divampa e striscia.</l>
     <l n="110">Or perché me nella mia grotta oscura</l>
     <l n="111">Scordi mesta e solinga? Ah dalle sale</l>
     <l n="112">Del poderoso Loda un guardo, o padre,</l>
     <l n="113">Volgi che mi conforti, e pietà prendi</l>
     <l n="114">Dell'infelice Conbacarla afflitta.</l>
    </lg>
    <lg n="8">
     <l n="115">Chi sei? Fingal domanda: Ella tremante</l>
     <l n="116">S'arretra. Oh chi sei tu, l'Eroe riprende,</l>
     <l n="117">Voce notturna? Ella pur teme, e muta</l>
     <l n="118">Si rannicchia nell'antro. A lei s'accosta</l>
     <l n="119">Fingallo, e 'l cuoio annodator discioglie</l>
     <l n="120">Dalla candida mano: indi novella</l>
     <l n="121">Chiede de' padri suoi. Presso il torrente</l>
     <l n="122">Di Lula, essa incomincia, avea soggiorno</l>
     <l n="123">Torcutorno di Cratlo; aveal, perch'ora</l>
     <l n="124">Ei va scuotendo la sonante conca</l>
     <l n="125">Nella sala di Loda: armato incontro</l>
     <l n="126">Feglisi Starno di Loclin; pugnaro:</l>
     <l n="127">Lungo e fero conflitto! alfin pur cadde</l>
     <l n="128">Torcutorno mio padre. Io dalla rupe</l>
     <l n="129">Scendea, coll'arco nella man del sangue</l>
     <l n="130">Di saltellanti cavrioli intriso,</l>
     <l n="131">E rannodava la scomposta chioma</l>
     <l n="132">Scherzo de' venti: odo un rumor; protendo</l>
     <l n="133">Gli occhi, mi s'alza il molle sen, m'avvio</l>
     <l n="134">Per iscontrarti, amato padre. Ahi lassa!</l>
     <l n="135">Starno era questi, il truce re: rota egli</l>
     <l n="136">Sopra di me gli occhi di bragia, ombrati</l>
     <l n="137">Dall'ondeggiante setoloso ciglio,</l>
     <l n="138">Gioia atroce spiranti. Ov'è mio padre,</l>
     <l n="139">Dissi già sì possente?... ah tu sei sola</l>
     <l n="140">Fra' tuoi nemici, dolorosa figlia</l>
     <l n="141">Di Torcutorno. Ei per la man m'afferra,</l>
     <l n="142">Scioglie le vele e me piagnente in questa</l>
     <l n="143">Grotta nasconde. Ad or ad or si mostra</l>
     <l n="144">Quasi infetto vapor, lo scudo a fronte</l>
     <l n="145">M'alza del padre mio: ma pur talvolta</l>
     <l n="146">Passa quinci oltre a serenarmi un vago</l>
     <l n="147">Raggio di giovinezza: o raggio amato,</l>
     <l n="148">Tu solo alberghi in questo cor dolente.</l>
    </lg>
    <lg n="9">
     <l n="149">Vaga figlia di Lula, a te soprasta</l>
     <l n="150">Nembo segnato di focose striscie,</l>
     <l n="151">Disse Fingallo: eh, di guardar tralascia</l>
     <l n="152">La fosca Luna, o le meteore ardenti.</l>
     <l n="153">L'acciar mio ti sta presso, e l'acciar questo</l>
     <l n="154">Non è del fiacco, né dell'alma oscura.</l>
     <l n="155">Vaghe donzelle in tenebrosa grotta</l>
     <l n="156">Non si chiudon tra noi, nodi tenaci</l>
     <l n="157">Non fanno oltraggio a bianca man gentile;</l>
     <l n="158">Gaie in Selma si curvano sull'arpa</l>
     <l n="159">Le vergini d'amor, né la lor voce</l>
     <l n="160">Per la deserta piaggia invan si sperde.</l>
     <l n="161" />
     <l n="162">Fingal più oltre s'avanzò sin dove</l>
     <l n="163">Di Loda balenavano le piante</l>
     <l n="164">De' venti al soffio scotitor; tre pietre</l>
     <l n="165">V'ergon muscosi capi; indi un torrente</l>
     <l n="166">Carco di spuma rotolon si versa;</l>
     <l n="167">E terribile rotasi d'intorno</l>
     <l n="168">La rosso-fosca nuvola di Loda.</l>
     <l n="169">Fuor dagli orli di quella, incognita ombra,</l>
     <l n="170">Sformata in forma di nebbioso fumo,</l>
     <l n="171">Traguarda, e manda un'interrotta e roca</l>
     <l n="172">Voce, che 'l rugghio del torrente avanza.</l>
     <l n="173">Lì presso appiè d'una sfrondata pianta</l>
     <l n="174">Stanno curvi due re, Svarano, e Starno</l>
     <l n="175">Nemico dei stranieri, a corre il sacro</l>
     <l n="176">Misterioso suon: s'appoggian quelli</l>
     <l n="177">Su i loro scudi, han tese l'aste; il nembo</l>
     <l n="178">D'oscurità stride di Starno intanto</l>
     <l n="179">Per la folta del mento ispida chioma.</l>
    </lg>
    <lg n="10">
     <l n="180">Udiro i passi di Fingallo, alzarsi</l>
     <l n="181">Nell'arme lor; va', disse Starno, atterra,</l>
     <l n="182">Svaran; colui che 'l temerario passo</l>
     <l n="183">Osa inoltrar, prendi il paterno scudo,</l>
     <l n="184">Egli è rupe di guerra. Ei move, e scaglia</l>
     <l n="185">L'asta raggiante; ella restò confitta</l>
     <l n="186">Nell'albero di Loda: allora entrambi</l>
     <l n="187">Trasser la spada e s'azzuffar. L'acuta</l>
     <l n="188">Lama di Luno in mezzo a' cuoi si spinge</l>
     <l n="189">Del brocchier di Svaran; quei cade, infranto</l>
     <l n="190">Cade per l'elmo: il sollevato acciaro</l>
     <l n="191">Fingallo arresta: disarmato ignudo</l>
     <l n="192">Stette Svaran, ne freme, i muti sguardi</l>
     <l n="193">Ei rota, al suol getta la spada, e lento</l>
     <l n="194">Lungo il torrente s'incammina e fischia.</l>
     <l n="195">L'adocchiò Starno, e furibondo in atto</l>
     <l n="196">Volse le spalle: atro-velluto il ciglio</l>
     <l n="197">Vedi ondeggiar sull'addensata rabbia</l>
     <l n="198">Che gli scoppia dal guardo; egli di Loda</l>
     <l n="199">Contro l'albero avventasi coll'asta,</l>
     <l n="200">E s'avvia borbottando: entrambi all'oste</l>
     <l n="201">Vennero di Loclin, d'orgoglio e d'ira</l>
     <l n="202">Ambi bollenti, frementi, spumanti</l>
     <l n="203">Come duo rivi in rovinosa pioggia.</l>
    </lg>
    <lg n="11">
     <l n="204">Alla pioggia di Turtoro frattanto</l>
     <l n="205">Tornò Fingallo: d'oriente il raggio</l>
     <l n="206">Vivido sorse, e tra le man del Duce</l>
     <l n="207">Riverberò sulle Loclinie spoglie.</l>
     <l n="208">Bella dalla sua grotta uscì la figlia</l>
     <l n="209">Di Torcutorno: il crin raccoglie, ed alza</l>
     <l n="210">La sua rozza canzon, canzon che spesso</l>
     <l n="211">Sonar s'udia nelle paterne sale</l>
     <l n="212">Fra le conche di Lula. Ella di Starno</l>
     <l n="213">Vide lo scudo sanguinoso; in volto</l>
     <l n="214">Le sorrise la gioia, e già... ma l'elmo</l>
     <l n="215">Vede anco infranto di Svaran, s'arretra,</l>
     <l n="216">S'asconde impallidita; ah tu cadesti,</l>
     <l n="217">Speme di questo cor, cadesti, ed io...!</l>
     <l n="218" />
    </lg>
    <lg n="12">
     <l n="219">Utorno, alpestre Utorno,</l>
     <l n="220">Che sull'onde soggette alzi la fronte,</l>
     <l n="221">La Luna</l>
     <l n="222">S'imbruna</l>
     <l n="223">Dietro i folti tuoi boschi: in su la vetta</l>
     <l n="224">Delle tue balze siede</l>
     <l n="225">La nebulosa,</l>
     <l n="226">La spaventosa,</l>
     <l n="227">Abituro inamabile dell'ombre,</l>
     <l n="228">La magion di Crulloda,</l>
     <l n="229">La negra Loda</l>
     <l n="230">Della funesta intenebrata sala:</l>
     <l n="231">Per lo tetto,</l>
     <l n="232">Per li fianchi</l>
     <l n="233">Vampeggiano,</l>
     <l n="234">Volteggiano</l>
     <l n="235">Vario-pinte meteore a torme a torme,</l>
     <l n="236">E vi stampan focose orribili orme.</l>
    </lg>
    <lg n="13">
     <l n="237">Vedo Crulloda, il vedo</l>
     <l n="238">Benché tra i globi di sua nebbia involto:</l>
     <l n="239">Il rugginoso volto</l>
     <l n="240">S'affaccia allo sportel, cingonlo i tetri</l>
     <l n="241">Sformati spetri; - ei colla destra afferra</l>
     <l n="242">Scudo di guerra; - la sinistra ha innante</l>
     <l n="243">Conca sonante. - Egli la scote e stende</l>
     <l n="244">A chi più splende - nell'orror guerriero,</l>
     <l n="245">E va più nero - d'atro sangue ostile.</l>
     <l n="246">Ma tra Crulloda e 'l vile</l>
     <l n="247">Si frappone il suo scudo, e ne lo scosta,</l>
     <l n="248">Di rapprese tenebre orrida crosta.</l>
    </lg>
    <lg n="14">
     <l n="249">Gaia qual arco</l>
     <l n="250">Che poi ch'è scarco</l>
     <l n="251">Di pioggia, il cielo</l>
     <l n="252">Ne pinge il velo</l>
     <l n="253">D'un bel balen;</l>
    </lg>
    <lg n="15">
     <l n="254">Vien la di Lulla</l>
     <l n="255">Vaga fanciulla</l>
     <l n="256">Dal bianco sen.</l>
     <l n="257" />
    </lg>
   </lg>
  </body>
 </text>
</TEI>