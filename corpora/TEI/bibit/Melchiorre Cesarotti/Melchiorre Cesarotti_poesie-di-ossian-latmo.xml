<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - LATMO</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">19</measure>
    <measure unit="line">494</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-latmo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - LATMO</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - LATMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Selma, Selma, che veggio? oscure e mute</l>
     <l n="2">Son le tue sale; alcun romor non s'ode,</l>
     <l n="3">Morven, ne' boschi tuoi: l'onda romita</l>
     <l n="4">Geme sul lido, il taciturno raggio</l>
     <l n="5">A' tuoi campi sovrasta: escono a schiere</l>
     <l n="6">Le verginelle tue, gaie, lucenti,</l>
     <l n="7">Come il vario-dipinto arco del cielo;</l>
     <l n="8">E ad or ad or verso l'erbosa Ullina</l>
     <l n="9">Volgono il guardo, onde scoprir le bianche</l>
     <l n="10">Vele del Re: quei di tornar promise</l>
     <l n="11">A' colli suoi, ma lo rattenne il vento,</l>
     <l n="12">L'aspro vento del nord. Chi vien? chi sbocca</l>
     <l n="13">Dal colle oriental, come torrente</l>
     <l n="14">D'oscuritade? ah lo ravviso: è questa</l>
     <l n="15">L'oste di Latmo. Sconsigliato! intese</l>
     <l n="16">L'assenza di Fingallo, e di baldanza</l>
     <l n="17">Il cor gli si gonfiò: posta ha nel vento</l>
     <l n="18">Tutta la speme sua. Perché ten vieni,</l>
     <l n="19">Latmo, perché? non sono in Selma i forti:</l>
     <l n="20">Con quell'asta che vuoi? di Morven teco</l>
     <l n="21">Pugneran le donzelle? Arresta, arresta,</l>
     <l n="22">Formidabil torrente: olà, non vedi</l>
     <l n="23">Coteste vele? ove svanisci, o Latmo,</l>
     <l n="24">Come nebbia? ove sei? svanisci in vano:</l>
     <l n="25">T'insegue il nembo; hai già Fingallo a tergo.</l>
    </lg>
    <lg n="2">
     <l n="26">Lente moveano sul ceruleo piano</l>
     <l n="27">Le nostre navi, allor che il re di Selma</l>
     <l n="28">Dal suo sonno si scosse: egli alla lancia</l>
     <l n="29">Stese la destra; i suoi guerrier s'alzaro.</l>
     <l n="30">Ben conoscemmo noi, ch'egli i suoi padri</l>
     <l n="31">Veduti avea, che a lui scendean sovente</l>
     <l n="32">Ne' sogni suoi, quando nemica spada</l>
     <l n="33">Sopra le nostre terre osava alzarsi.</l>
     <l n="34">Lo conoscemmo; e tosto in ogni petto</l>
     <l n="35">Arse la pugna. Ove fuggisti, o vento?</l>
     <l n="36">Disse di Selma il Re: strepiti forse</l>
     <l n="37">Nei soggiorni del sud? forse la pioggia</l>
     <l n="38">Segui per altri campi? a che non vieni</l>
     <l n="39">Alle mie vele, alla cerulea faccia</l>
     <l n="40">De' mari miei? Nella morvenia terra</l>
     <l n="41">Stassi il nemico, e 'l suo signor n'è lungi.</l>
     <l n="42">Su, duci miei, vesta ciascun l'usbergo,</l>
     <l n="43">Ciascun lo scudo impugni, e sopra l'onde</l>
     <l n="44">Stendasi ogn'asta, ed ogni acciar si snudi.</l>
     <l n="45">Latmo già ci avanzò; Latmo che un giorno</l>
     <l n="46">Colà di Lona su la piaggia erbosa</l>
     <l n="47">Da Fingallo fuggì: ritorna adesso</l>
     <l n="48">Come ingrossato fiume, e 'l suo muggito</l>
     <l n="49">Erra su i nostri colli. Il Re sì disse;</l>
     <l n="50">Noi nella baia di Carmona entrammo,</l>
     <l n="51">Ossian salì sul colle, e 'l suo ricolmo</l>
     <l n="52">Scudo colpì tre volte: a quel rimbombo</l>
     <l n="53">Tutte echeggiaro le morvenie balze,</l>
     <l n="54">E tremando fuggir cervetti e damme.</l>
     <l n="55">L'oste nemica al mio cospetto innanzi</l>
     <l n="56">S'impallidì, si sbigottì, perch'io</l>
     <l n="57">Tutto festante mi volgea nell'armi</l>
     <l n="58">Della mia gioventude, e al monte in vetta</l>
     <l n="59">Nube parea fosco-lucente, il grembo</l>
     <l n="60">Grave di pioggia a traboccar vicina.</l>
    </lg>
    <lg n="3">
     <l n="61">Sedea sotto una pianta il vecchio Morni</l>
     <l n="62">Lungo le strepitanti acque di Strumo,</l>
     <l n="63">Curvo sulla sua verga: eragli appresso</l>
     <l n="64">Il giovinetto Gaulo, a udire intento</l>
     <l n="65">Del padre suo le giovenili imprese.</l>
     <l n="66">Spesso ei si scuote, e in sé non cape, e balza</l>
     <l n="67">Fervido, impaziente. Il vecchio Eroe</l>
     <l n="68">Udì il suon del mio scudo, e riconobbe</l>
     <l n="69">Il segnal della zuffa: alzasi tosto</l>
     <l n="70">Dal seggio suo; la sua canuta chioma</l>
     <l n="71">Divisa in due su gli omeri discende.</l>
     <l n="72">Pensa a' prischi suoi fatti: o figliuol mio,</l>
     <l n="73">Diss'egli a Gaulo, un gran picchiar di scudo</l>
     <l n="74">Odo colà dal monte; il re di Selma</l>
     <l n="75">Certo tornò; questo è 'l segnal di guerra.</l>
     <l n="76">Va di Strumo alle sale, e a Morni arreca</l>
     <l n="77">L'arme lucenti, arrecami quell'arme</l>
     <l n="78">Che il padre mio nel dechinar degli anni</l>
     <l n="79">Usar solea: del mio braccio la possa</l>
     <l n="80">Già comincia a mancar. Tu prendi, o Gaulo,</l>
     <l n="81">L'arnese giovanil, corri alla prima</l>
     <l n="82">Delle battaglie tue; fa che il tuo braccio</l>
     <l n="83">Giunga alla fama de' tuoi padri: in campo</l>
     <l n="84">Pareggi il corso tuo d'aquila il volo.</l>
     <l n="85">Perché temer la morte? i prodi, o figlio,</l>
     <l n="86">Cadon con gloria: il loro scudo immoto</l>
     <l n="87">Rattien la foga alla corrente oscura</l>
     <l n="88">D'aspri perigli, e ne travolve il corso,</l>
     <l n="89">E su i bianchi lor crin fama si posa.</l>
     <l n="90">Gaulo, non vedi tu come son cari,</l>
     <l n="91">Come per tutto venerati i passi</l>
     <l n="92">Della vecchiezza mia? Morni si move,</l>
     <l n="93">E i giovinetti rispettosi e pronti</l>
     <l n="94">Corrono ad incontrarlo, e i suoi vestigi</l>
     <l n="95">Seguon con occhio riverente e lieto.</l>
     <l n="96">Ma che? figlio, ma che? Morni non seppe</l>
     <l n="97">Che sia fuggir: ma lampeggiò il mio brando</l>
     <l n="98">Nel buio delle pugne, e a me dinnanzi</l>
     <l n="99">Svanir li estrani, e s'abbassaro i prodi.</l>
    </lg>
    <lg n="4">
     <l n="100">Gaulo l'arme arrecò: l'Eroe canuto</l>
     <l n="101">Si coperse d'acciar: prese la lancia,</l>
     <l n="102">Cui spesso tinse de' possenti il sangue,</l>
     <l n="103">Avviossi a Fingal; seguelo il figlio</l>
     <l n="104">Con esultanti passi. Il Re di Selma</l>
     <l n="105">Tutto allegrossi in rimirando il duce</l>
     <l n="106">Dai crini dell'età. Signor di Strumo,</l>
     <l n="107">Disse Fingallo, e ti riveggio armato,</l>
     <l n="108">Da che pur dell'etade il grave incarco</l>
     <l n="109">Il tuo braccio snerbò? spesso rifulse</l>
     <l n="110">Morni in battaglia, a par del Sol nascente</l>
     <l n="111">Disperditor di nembi e di procelle,</l>
     <l n="112">Che rasserena i poggi, e i campi indora.</l>
     <l n="113">Ma perché non riposi in tua vecchiezza?</l>
     <l n="114">Che non cessi dall'arme? ah da gran tempo</l>
     <l n="115">Sei già nel canto; il popolo ti scorge,</l>
     <l n="116">E benedice i tremolanti passi</l>
     <l n="117">Del valoroso Morni: a che non posi</l>
     <l n="118">Nei senili anni tuoi? svanirà l'oste,</l>
     <l n="119">Svanirà, sì, sol che Fingal si mostri.</l>
    </lg>
    <lg n="5">
     <l n="120">O figlio di Comal, riprese il Duce,</l>
     <l n="121">Langue il braccio di Morni: io già fei prova</l>
     <l n="122">D'estrar la spada giovenil, ma ella</l>
     <l n="123">Giace nella sua spoglia: io scaglio l'asta,</l>
     <l n="124">Cade lungi del segno; e del mio scudo</l>
     <l n="125">Sento l'incarco. Ah! noi struggiamci, amico,</l>
     <l n="126">Come l'inaridita erba del monte:</l>
     <l n="127">Secca la nostra possa, e non ritorna.</l>
     <l n="128">Ma, Fingallo, io son padre: il figlio mio</l>
     <l n="129">S'innamorò delle paterne imprese.</l>
     <l n="130">Pur non per anco la sua spada il sangue</l>
     <l n="131">Assaggiò dei nemici, e non per anco</l>
     <l n="132">La sua fama spuntò: con lui ne vengo</l>
     <l n="133">Alla battaglia ad addestrargli il braccio.</l>
     <l n="134">Sarà la gloria sua nascente Sole</l>
     <l n="135">Al paterno mio cor, nell'ora oscura</l>
     <l n="136">Della partenza mia. Possan le genti</l>
     <l n="137">Scordar di Morni il nome, e dir soltanto:</l>
     <l n="138">Vedi il padre di Gaulo. E Gaulo, a lui</l>
     <l n="139">Soggiunse il Re, nella sua prima zuffa</l>
     <l n="140">La spada inalzerà, ma inalzeralla</l>
     <l n="141">Sugli occhi di Fingallo: e la mia destra</l>
     <l n="142">Alla sua gioventù si farà scudo.</l>
     <l n="143">Morni non dubitarne. Or va', riposa</l>
     <l n="144">Nelle sale di Selma, e le novelle</l>
     <l n="145">Del valor nostro attendi. Arpe frattanto</l>
     <l n="146">S'apprestino, e cantori, onde i cadenti</l>
     <l n="147">Guerrieri miei della lor fama al suono</l>
     <l n="148">Prendan conforto, e l'anima di Morni</l>
     <l n="149">Si rinnovi di gioia. Ossian, mio figlio,</l>
     <l n="150">Tu pugnasti altre volte, e stà rappreso</l>
     <l n="151">Sulla tua lancia dei stranieri il sangue.</l>
     <l n="152">Sii di Gaulo compagno: ite, ma molto</l>
     <l n="153">Non vi scostate da Fingal, che soli</l>
     <l n="154">Non vi scontri il nemico, e non tramonti</l>
     <l n="155">Quasi nel suo mattin, la vostra fama.</l>
    </lg>
    <lg n="6">
     <l n="156">Volsimi a Gaulo, e l'alma mia s'apprese</l>
     <l n="157">Tosto alla sua, che nel vivace sguardo</l>
     <l n="158">Foco di gloria e di battaglia ardea.</l>
     <l n="159">L'oste nemica egli scorrea con occhio</l>
     <l n="160">D'inquieto piacer: tra noi parlammo</l>
     <l n="161">Parole d'amistà; dei nostri acciari</l>
     <l n="162">Scapparo insieme i rapidi baleni;</l>
     <l n="163">Insiem si mescolar, che dietro il bosco</l>
     <l n="164">Noi li brandimmo, e delle nostre braccia</l>
     <l n="165">La vigoria nel vuoto aer provammo.</l>
    </lg>
    <lg n="7">
     <l n="166">Scese in Morven la notte. Il Re s'assise</l>
     <l n="167">Al raggio della quercia: ha Morni accanto</l>
     <l n="168">Cogli ondeggianti suoi canuti crini.</l>
     <l n="169">Fatti d'eroi già spenti, avite imprese</l>
     <l n="170">Son lor subietti. Tre cantori in mezzo</l>
     <l n="171">L'arpa toccaro alternamente. Ullino</l>
     <l n="172">S'avanzò col suo canto: a cantar prese</l>
     <l n="173">Del possente Comallo. Annuvolossi</l>
     <l n="174">Di Morni il ciglio; rosseggiante il guardo</l>
     <l n="175">Torse sopra d'Ullin; cessonne il canto.</l>
     <l n="176">Vide l'atto Fingallo, e al vecchio Eroe</l>
     <l n="177">Dolcemente parlò: duce di Strumo,</l>
     <l n="178">Perché quel buio? ah! sempiterno oblio</l>
     <l n="179">Il passato ricopra, i nostri padri</l>
     <l n="180">Pugnaro, è ver; ma i figli lor congiunti</l>
     <l n="181">Son d'amistade, e a genial convito</l>
     <l n="182">S'accolgono festosi: i nostri acciari</l>
     <l n="183">Nemiche teste a minacciar son volti,</l>
     <l n="184">E la gloria è comun: ricopra, amico,</l>
     <l n="185">I dì dei nostri padri eterno oblio.</l>
    </lg>
    <lg n="8">
     <l n="186">O re di Selma, io non aborro il nome</l>
     <l n="187">Del padre tuo, Morni riprese: ed anzi</l>
     <l n="188">Lo rimembro con gioia: era tremenda</l>
     <l n="189">La possanza del Duce, era mortale</l>
     <l n="190">Il suo furore: alla sua morte io piansi.</l>
     <l n="191">Cadon, Fingallo, i prodi; alfin su i colli</l>
     <l n="192">Non rimarran che i fiacchi. Oh quanti eroi</l>
     <l n="193">Quanti guerrieri se n'andar sotterra</l>
     <l n="194">Nei dì di Morni! io qui restai, ma certo</l>
     <l n="195">Non per mia colpa, ché né alcun cimento,</l>
     <l n="196">Né tenzon ricusai. La notte avanza,</l>
     <l n="197">Disse Fingal, su via, prendan riposo</l>
     <l n="198">Gli amici nostri, onde al tornar del giorno</l>
     <l n="199">Sorgano poderosi alla battaglia</l>
     <l n="200">Contro l'oste di Latmo: odi che freme,</l>
     <l n="201">Simile a tuon che brontola da lungi.</l>
     <l n="202">Ossian, e Gaulo da la bella chioma,</l>
     <l n="203">Voi siete levi al corso: e ben, da quella</l>
     <l n="204">Selvosa rupe ad osservar n'andate</l>
     <l n="205">I paterni nemici: a lor per altro</l>
     <l n="206">Non vi fate sì presso: i padri vostri</l>
     <l n="207">Non vi saranno ai fianchi a farvi scudo.</l>
     <l n="208">Non fate, o figli, che svanisca a un punto</l>
     <l n="209">La vostra fama: ardor cauto v'accenda.</l>
     <l n="210">Che a valor giovanile error va presso.</l>
    </lg>
    <lg n="9">
     <l n="211">Lieti l'udimmo, e ci movemmo armati</l>
     <l n="212">Ver la selvosa balza: il cielo ardea</l>
     <l n="213">Di tutte quante sue rossicce stelle,</l>
     <l n="214">E qua e là volavano sul campo</l>
     <l n="215">Le meteore di morte: alfin l'orecchio</l>
     <l n="216">Giunse a ferirci il bisbigliar lontano</l>
     <l n="217">Della prostesa oste di Latmo: allora</l>
     <l n="218">Gaulo parlò nel suo valor, la spada</l>
     <l n="219">Spesso traendo e rimettendo. Oh, disse,</l>
     <l n="220">Tu figlio di Fingal, che vuol dir questo?</l>
     <l n="221">Perché tremo così? perché sì forte</l>
     <l n="222">Palpita il cor di Gaulo? i passi miei</l>
     <l n="223">Sono incerti, scomposti; avvampo e sudo</l>
     <l n="224">In mirar la nemica oste giacente.</l>
     <l n="225">Treman dunque così l'alme dei forti</l>
     <l n="226">In vista della pugna? Oh quanto, amico,</l>
     <l n="227">L'alma di Morni esulteria, se uniti</l>
     <l n="228">Piombassimo precipitosamente</l>
     <l n="229">Sopra i nemici! allor nel canto i nomi</l>
     <l n="230">Chiari n'andriano, e i nostri passi alteri</l>
     <l n="231">Trarriano dietro a sé l'occhio dei prodi.</l>
    </lg>
    <lg n="10">
     <l n="232">Figlio di Morni, rispos'io, di pugne</l>
     <l n="233">Vaga è quest'alma, e di risplender solo</l>
     <l n="234">Amo, e di farmi dei cantor subietto.</l>
     <l n="235">Ma se Latmo preval, mirerò forse</l>
     <l n="236">Gli occhi del Re? terribili in suo sdegno</l>
     <l n="237">Son quai vampe di morte: io no, non voglio</l>
     <l n="238">Nel suo furor mirarli; Ossian di fermo</l>
     <l n="239">Vincer deve, o morir. Quando d'uom vinto</l>
     <l n="240">Sorse la fama? ei ne va via com'ombra.</l>
     <l n="241">Non io così: le gesta mie saranno</l>
     <l n="242">Degne della mia stirpe: all'arme, o figlio</l>
     <l n="243">Di Morni, andiam. Ma se tu torni, o Gaulo,</l>
     <l n="244">Alle di Selma maestose sale</l>
     <l n="245">Vattene, e all'amorosa Evirallina</l>
     <l n="246">Dì ch'io caddi con fama, e sì le arreca</l>
     <l n="247">Cotesta spada, che all'amato Oscarre</l>
     <l n="248">Porgala allor che al suo vigor sia giunta</l>
     <l n="249">La sua tenera etade. Ohimè! soggiunse</l>
     <l n="250">Gaulo con un sospiro: Ossian, che dici?</l>
     <l n="251">Io dovrei dunque ritornar, te spento?</l>
     <l n="252">Ah! che direbbe il padre? e che Fingallo</l>
     <l n="253">Re de' mortali? ad altra parte i fiacchi</l>
     <l n="254">Volgeriano gli sguardi, e dirien: vedi</l>
     <l n="255">Il valoroso Gaulo, egli ha lasciato</l>
     <l n="256">L'amico suo nel proprio sangue immerso.</l>
     <l n="257">No, fiacchi, no, non mi vedrete in terra,</l>
     <l n="258">Fuorché nella mia fama. Ossian, dal padre</l>
     <l n="259">Spesso ascoltai de' valorosi i fatti,</l>
     <l n="260">Quando soli pugnaro, e so che l'alma</l>
     <l n="261">Nei perigli s'addoppia. E ben, si vada,</l>
     <l n="262">Precedendol diss'io; daranno i padri</l>
     <l n="263">Lode al nostro valor, mentre alla morte</l>
     <l n="264">Daranno il pianto; e di letizia un raggio</l>
     <l n="265">Scintillerà nei lagrimosi sguardi.</l>
     <l n="266">No non cadder, diranno, i figli nostri</l>
     <l n="267">Com'erba in campo; dalle man dei prodi</l>
     <l n="268">Piovve la morte. E che dich'io? che penso</l>
     <l n="269">All'angusta magion? difesa è 'l brando</l>
     <l n="270">Dei valorosi, ma la morte insegue</l>
     <l n="271">La fuga de' codardi, e li raggiunge.</l>
    </lg>
    <lg n="11">
     <l n="272">Movemmo per le tenebre notturne,</l>
     <l n="273">Finché giungemmo al mormorio d'un rivo,</l>
     <l n="274">Ch'a una frondosa sibilante pianta</l>
     <l n="275">L'azzurro corso e garrulo frangea.</l>
     <l n="276">Colà giungemmo, e ravvisammo l'oste</l>
     <l n="277">Addormita di Latmo: erano spenti</l>
     <l n="278">Sulla piaggia i lor fochi, e assai da lungi</l>
     <l n="279">De' lor notturni scorridori i passi.</l>
     <l n="280">Sollevai l'asta, onde su quella inchino</l>
     <l n="281">Io mi slanciassi oltre il torrente: allora</l>
     <l n="282">Gaulo per man mi prese, e dell'eroe</l>
     <l n="283">Le parole parlò: Che? vorrà dunque</l>
     <l n="284">Il figlio di Fingal spingersi sopra</l>
     <l n="285">A nemico che dorme? e sarà come</l>
     <l n="286">Nembo notturno che ne vien furtivo</l>
     <l n="287">A sbarbicar le giovinette piante?</l>
     <l n="288">Ah non così la gloria sua Fingallo</l>
     <l n="289">Già riceveo, né per sì fatte imprese</l>
     <l n="290">Del padre mio su la canuta chioma</l>
     <l n="291">Scese fama a posarsi. Ossian, colpisci</l>
     <l n="292">Lo scudo della guerra, alzinsi pure</l>
     <l n="293">Alzinsi i loro mille, incontrin Gaulo</l>
     <l n="294">Nella prima sua zuffa, ond'ei far prova</l>
     <l n="295">Possa della sua destra. A cotai detti</l>
     <l n="296">Brillommi il cor, mi scesero dagli occhi</l>
     <l n="297">Lagrime di piacer; sì, Gaulo, io dissi,</l>
     <l n="298">T'incontrerà il nemico; ah sì la fama</l>
     <l n="299">Sfavillerà del valoroso e degno</l>
     <l n="300">Figlio di Morni: o giovinetto eroe,</l>
     <l n="301">Sol non lasciarti trasportar tropp'oltre</l>
     <l n="302">Dal tuo nobile ardire: a me dappresso</l>
     <l n="303">Splendea l'acciaro tuo, scendan congiunte</l>
     <l n="304">Le nostre destre: quella rupe, o Gaulo,</l>
     <l n="305">Non la ravvisi tu? gli ermi suoi fianchi</l>
     <l n="306">Di fosca luce splendono alle stelle.</l>
     <l n="307">Se il nemico soverchia, a quella balza</l>
     <l n="308">Noi fermerem le spalle: allor chi fia</l>
     <l n="309">Che d'appressarsi ardisca a queste lance</l>
     <l n="310">Dalla punta di morte? Io ben tre volte</l>
     <l n="311">Il mio scudo picchiai. L'oste smarrita</l>
     <l n="312">Scossesi: si scompigliano, s'affoltano</l>
     <l n="313">I passi lor; che 'l gran Fingallo a tergo</l>
     <l n="314">D'aver credeano: oblian difese ed armi;</l>
     <l n="315">E fuggendo stridean, come talvolta</l>
     <l n="316">Stride ad arido bosco appresa fiamma.</l>
    </lg>
    <lg n="12">
     <l n="317">Allor fu che volò la prima volta</l>
     <l n="318">L'asta di Gaulo, allor s'alzò la spada;</l>
     <l n="319">Né invan s'alzò: cade Cremor, trabocca</l>
     <l n="320">Calto, Leto boccheggia, entro il suo sangue</l>
     <l n="321">Duntorno si divincola: alla lancia</l>
     <l n="322">Croto s'attien per rilevarsi, il ferro</l>
     <l n="323">Giunge di Gaulo, e lo conficca al suolo.</l>
     <l n="324">Spiccia dal fianco il nero sangue, e stride</l>
     <l n="325">Sull'abbrostita quercia. Adocchia i passi</l>
     <l n="326">Catmin del Duce che 'l seguia; l'adocchia,</l>
     <l n="327">E s'aggrappa, e s'arrampica tremando</l>
     <l n="328">Sopra un'arida pianta: invan; ché l'asta</l>
     <l n="329">Gli trapassa le terga, ed ei giù toma,</l>
     <l n="330">Palpitando, ululando, e musco, e secchi</l>
     <l n="331">Rami dietro si tragge, e del suo sangue</l>
     <l n="332">Spruzza e brutta di Gaulo il volto e l'arme.</l>
    </lg>
    <lg n="13">
     <l n="333">Tai fur l'imprese tue, figlio di Morni,</l>
     <l n="334">Nella prima tua zuffa; e già sul fianco</l>
     <l n="335">Non ti dormì la spada, o dell'eccelsa</l>
     <l n="336">Progenie di Fingallo ultimo avanzo.</l>
     <l n="337">Ossian col brando s'inoltrò; la gente</l>
     <l n="338">Cadde dinanzi all'acciar suo, qual erba</l>
     <l n="339">Cui con la verga fanciullin percote;</l>
     <l n="340">Quella cade recisa, egli fischiando</l>
     <l n="341">Segue il cammin, né a riguardar si volge.</l>
    </lg>
    <lg n="14">
     <l n="342">Ci soprese il mattin: il serpeggiante</l>
     <l n="343">Rio per la piaggia luccicar si scorge.</l>
     <l n="344">Si raccolse il nemico, e in rimirarci,</l>
     <l n="345">Sorse l'ira di Latmo: abbassa il guardo</l>
     <l n="346">Che di furor rosseggia; e stassi muto</l>
     <l n="347">Il suo rancor nascente; il cavo scudo</l>
     <l n="348">Or colpisce, or s'arresta; i passi suoi</l>
     <l n="349">Sono incerti, ineguali: io ravvisai</l>
     <l n="350">La disdegnosa oscurità del Duce,</l>
     <l n="351">E così dissi a Gaulo: o nato al carro</l>
     <l n="352">Signor di Strumo, già i nemici, osserva,</l>
     <l n="353">Vansi sul monte raccogliendo: è tempo</l>
     <l n="354">Di ritirarsi: al Re torniamo; armato</l>
     <l n="355">Ei scenderà, svanirà Latmo: omai</l>
     <l n="356">Ne circonda la fama, allegreransi</l>
     <l n="357">Gli occhi dei padri in rimirarci: andiamo,</l>
     <l n="358">Figlio di Morni, ritiriamci; Latmo</l>
     <l n="359">Scende dal monte. E ritiriamci, adunque,</l>
     <l n="360">Gaulo rispose, ma sian lenti i passi</l>
     <l n="361">Della nostra partenza, onde il nemico</l>
     <l n="362">Sorridendo non dica: oh, rimirate</l>
     <l n="363">I guerrier della notte; essi son ombre;</l>
     <l n="364">Fan nel buio rumor, fuggono al Sole.</l>
     <l n="365">Ossian tu prendi di Gorman lo scudo,</l>
     <l n="366">Che cadeo per tua mano, ond'abbian gioia</l>
     <l n="367">Gli antichi Duci, i testimon mirando</l>
     <l n="368">Del valor de' lor figli. Eran sì fatte</l>
     <l n="369">Le nostre voci, allor che a Latmo innanzi</l>
     <l n="370">Venne Sulmato, il reggitor di Duta,</l>
     <l n="371">Che avea sul rivo di Duvranna albergo.</l>
     <l n="372">Figlio di Nua, che non t'avanzi, ei disse,</l>
     <l n="373">Con mille de' tuoi prodi? o che non scendi</l>
     <l n="374">Con l'oste tua dal colle, anzi che i duci</l>
     <l n="375">Si sottraggan da noi? sotto i tuoi sguardi</l>
     <l n="376">Ne van sicuri, e alla nascente luce</l>
     <l n="377">Scotono l'arme baldanzosi. O fiacca</l>
     <l n="378">Mano, man senza cor, Latmo riprese,</l>
     <l n="379">Scenderà l'oste mia? Figlio di Duta,</l>
     <l n="380">Due son essi, e non più: vuoi tu che mille</l>
     <l n="381">Scendano contro due? piangeria mesto</l>
     <l n="382">Il vecchio Nua la sua perduta fama,</l>
     <l n="383">E ad altra parte volgeria gli sguardi,</l>
     <l n="384">Quando appressarsi il calpestio sentisse</l>
     <l n="385">Dei piè del figlio suo: vanne piuttosto,</l>
     <l n="386">Va', Sulmato, agli eroi: d'Ossian i passi</l>
     <l n="387">Di maestà son pieni: è del mio brando</l>
     <l n="388">Degno il suo nome, io vo pugnar con lui.</l>
    </lg>
    <lg n="15">
     <l n="389">Venne Sulmato: io m'allegrai sentendo</l>
     <l n="390">Le voci sue, presi lo scudo, e Gaulo</l>
     <l n="391">Diemmi il brando di Morni: ambi tornammo</l>
     <l n="392">Al mormorante rio. Latmo discese</l>
     <l n="393">D'arme lucente, e lo seguia dappresso</l>
     <l n="394">L'oste sua tenebrosa a par d'un nembo.</l>
     <l n="395">O figlio di Fingallo, in cotal guisa</l>
     <l n="396">Ei cominciò, su la caduta nostra</l>
     <l n="397">Sorse la tua grandezza. Oh quanti! oh quanti</l>
     <l n="398">Giaccion colà del popol mio prostesi</l>
     <l n="399">Per la tua man, re dei mortali! Or alza</l>
     <l n="400">L'acciar tuo contro Latmo, alzalo, abbatti</l>
     <l n="401">Anche il figlio di Nua, fa' sì ch'ei segua</l>
     <l n="402">Il suo popolo estinto, o tu, tu stesso</l>
     <l n="403">Pensa a cader. Non si dirà giammai</l>
     <l n="404">Che alla presenza mia caddero inulti</l>
     <l n="405">I duci miei; ch'io di mirar soffersi</l>
     <l n="406">I miei duci cader, mentre la spada</l>
     <l n="407">Inoperosa mi giaceva al fianco.</l>
     <l n="408">Volgerebbonsi in lagrime gli azzurri</l>
     <l n="409">Occhi di Cuta, e per Dunlatmo errando</l>
     <l n="410">N'andria romita. E neppur questo mai,</l>
     <l n="411">Rispos'io, si dirà, che di Fingallo</l>
     <l n="412">Fuggisse il figlio: ne accerchiasse i passi</l>
     <l n="413">Abisso di caligine, pur egli</l>
     <l n="414">Non fuggiria: l'alma sua propria, l'alma</l>
     <l n="415">Verragli incontro, e gli direbbe: oh teme</l>
     <l n="416">Il figlio di Fingal, teme il nemico?</l>
     <l n="417">No non teme, alma mia, l'affronta, e ride.</l>
    </lg>
    <lg n="16">
     <l n="418">Latmo mosse con l'asta; il ferreo scudo</l>
     <l n="419">Ad Ossian trapassò; sentiimi al fianco</l>
     <l n="420">Il gelo dell'acciar: trassi la spada</l>
     <l n="421">Di Morni, in due l'asta spezzaigli; al suolo</l>
     <l n="422">Ne luccica la punta: avvampa e freme</l>
     <l n="423">Latmo; lo scudo alto solleva, e sopra</l>
     <l n="424">Gli orli ricurvi erto volgea la rossa</l>
     <l n="425">Oscurità de' gonfi occhi protesi.</l>
     <l n="426">Io gli passai lo scudo, e ad una pianta</l>
     <l n="427">Vicina il conficcai: stettesi quello</l>
     <l n="428">Su la mia lancia tremolante appeso.</l>
     <l n="429">Ma Latmo oltre ne vien: Gaulo previde</l>
     <l n="430">La caduta del Duce, e 'l proprio scudo</l>
     <l n="431">Frappose al brando mio, mentr'ei già dritto</l>
     <l n="432">Tendea dentro una lucida corrente</l>
     <l n="433">Contro il petto di Latmo. Ei vide Gaulo,</l>
     <l n="434">Lagrimò di trasporto: a terra ei getta</l>
     <l n="435">La spada de' suoi padri, e le parole</l>
     <l n="436">Parla del prode: Io pugnerò con voi,</l>
     <l n="437">Coppia d'eroi la più sublime in terra?</l>
     <l n="438">Son due raggi del ciel l'anime vostre,</l>
     <l n="439">Son due fiamme di morte i vostri acciari.</l>
     <l n="440">Chi mai potrebbe pareggiar l'adulta</l>
     <l n="441">Fama di tai guerrier, di cui l'imprese</l>
     <l n="442">In così fresca età sono sì grandi?</l>
     <l n="443">Oh foste or voi nel mio soggiorno! oh foste</l>
     <l n="444">Nelle sale di Nua! vedrebbe il padre</l>
     <l n="445">Ch'io non cessi ad indegni. E quale è questo,</l>
     <l n="446">Che vien qual formidabile torrente</l>
     <l n="447">Per la sonante piaggia? ah come posso</l>
     <l n="448">Non ravvisar l'eroe di Selma? a torme</l>
     <l n="449">Fra i rai del brando suo tralucon l'ombre,</l>
     <l n="450">L'ombre di quei che provocar sien osi</l>
     <l n="451">L'invincibil suo braccio. Alto Fingallo,</l>
     <l n="452">Fingallo avventurato! i figli tuoi</l>
     <l n="453">Pugnan le tue battaglie; a' tuoi davanti</l>
     <l n="454">Vanno i lor passi, e ai passi lor la fama.</l>
    </lg>
    <lg n="17">
     <l n="455">Giunse nella sua nobile dolcezza</l>
     <l n="456">Fingallo, e s'allegrò tacitamente</l>
     <l n="457">Dell'imprese del figlio: al vecchio Morni</l>
     <l n="458">Spianò letizia la rugosa fronte,</l>
     <l n="459">E gli antichi occhi suoi guardavan fioco</l>
     <l n="460">Per le sorgenti lagrime di gioia.</l>
     <l n="461">Entrammo in Selma, e all'ospital convito</l>
     <l n="462">Sedemmo: innanzi a noi venner le vaghe</l>
     <l n="463">Verginelle del canto, e innanzi all'altre</l>
     <l n="464">Evirallina dal rossor gentile.</l>
     <l n="465">La nera chioma sul collo di neve</l>
     <l n="466">Vagamente spargeasi; ella di furto</l>
     <l n="467">Volse ad Ossian gli sguardi, e toccò l'arpa</l>
     <l n="468">Io benedissi quella man vezzosa.</l>
    </lg>
    <lg n="18">
     <l n="469">Sorse Fingallo, e di Dunlatmo al sire</l>
     <l n="470">Posatamente favellò: sul fianco</l>
     <l n="471">Gli tremolava di Tremmor la spada,</l>
     <l n="472">Al sollevar del poderoso braccio.</l>
     <l n="473">Figlio di Nua, diss'egli, a che ten vieni</l>
     <l n="474">Nelle Morvenie terre a cercar fama?</l>
     <l n="475">Non siam stirpe di vili, e i nostri acciari</l>
     <l n="476">Non sceser mai sopra gl'imbelli capi.</l>
     <l n="477">Dimmi, a Dunlatmo con fragor di guerra</l>
     <l n="478">Venni io forse giammai? non è Fingallo</l>
     <l n="479">Vago di pugne, ancor che il braccio ha forte.</l>
     <l n="480">Solo nell'abbassar cervici altere</l>
     <l n="481">La mia fama trionfa, e 'l brando mio</l>
     <l n="482">Gode ai superbi balenar sul ciglio.</l>
     <l n="483">Vien la guerra talor; s'alzan le tombe</l>
     <l n="484">Dei prodi e dei stranieri: ah padri miei</l>
     <l n="485">Che prò? s'a un tempo sol s'alzan pur anco</l>
     <l n="486">Le tombe al popol mio! Solo una volta</l>
     <l n="487">Di rimaner senza i miei fidi io temo.</l>
     <l n="488">Ma rimarrò famoso, ed a seconda</l>
     <l n="489">Entro un rio limpidissimo di luce</l>
     <l n="490">Scorrerà l'alma mia placida e leve.</l>
    </lg>
    <lg n="19">
     <l n="491">Latmo, vattene omai, rivolgi altrove</l>
     <l n="492">Il suon dell'armi tue; famosa in terra</l>
     <l n="493">È la stirpe di Selma, e i suoi nemici</l>
     <l n="494">Figli non son d'avventurati padri.</l>
    </lg>
   </lg>
  </body>
 </text>
</TEI>