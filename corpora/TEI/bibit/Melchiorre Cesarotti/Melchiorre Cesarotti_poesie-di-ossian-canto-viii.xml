<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CANTO VIII</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">17</measure>
    <measure unit="line">506</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-canto-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CANTO VIII</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CANTO VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come allor che di verno orrido vento</l>
     <l n="2">L'onde del lago della rupe afferra</l>
     <l n="3">Tenacemente in tempestosa notte,</l>
     <l n="4">E le inceppa di ghiaccio, al guardo incerto</l>
     <l n="5">Del mattutino cacciator da lungi</l>
     <l n="6">I biancheggianti cavalloni ondosi</l>
     <l n="7">Sembrano ancora diguazzarsi; ei tende</l>
     <l n="8">L'orecchio al suon dei disuguali solchi;</l>
     <l n="9">Ciascuno è cheto, luccicante, e sparso</l>
     <l n="10">Di rami e sterpi e di cespugli e d'erbe,</l>
     <l n="11">Squassanti il capo, e zufolanti al vento</l>
     <l n="12">Su i lor grigi di brina aspri sedili;</l>
     <l n="13">Così mute al mattin splendean le file</l>
     <l n="14">Delle morvenie squadre. Ogni guerriero</l>
     <l n="15">Fuor dell'elmetto traguardava al colle,</l>
     <l n="16">Ove Fingallo fra la nebbia avvolto</l>
     <l n="17">Si mostra e cela. Ad or ad or l'eroe</l>
     <l n="18">Scorgesi in maestosa oscuritade</l>
     <l n="19">D'arme sonando passeggiar; battaglia</l>
     <l n="20">Di pensier in pensier fosca si volve</l>
     <l n="21">Lungo la poderosa anima audace.</l>
    </lg>
    <lg n="2">
     <l n="22">Miralo, ei scende, ei vien: primo comparve</l>
     <l n="23">L'acciar di Luno: da una nube a mezzo</l>
     <l n="24">Spuntava l'asta, foscheggiava ancora</l>
     <l n="25">Fra la nebbia il brocchier, ma quando il Duce</l>
     <l n="26">Tutto quant'era in suo regal sembiante</l>
     <l n="27">Chiaramente visibile avanzossi,</l>
     <l n="28">Crollando i grigi rugiadosi crini,</l>
     <l n="29">Allor le voci clamorosi alzarsi</l>
     <l n="30">Dell'oste sua che gli si strinse intorno:</l>
     <l n="31">Terribil gruppo; e un echeggiar di scudi</l>
     <l n="32">L'aer di lungo mormorio percosse.</l>
     <l n="33">Tal si scuotono, s'alzano, rimbombano</l>
     <l n="34">I flutti intorno ad un aereo spirto,</l>
     <l n="35">Che per la via scorrevole del vento</l>
     <l n="36">Cala sul mare: il peregrin sul balzo</l>
     <l n="37">Ode l'alto fragor, declina il guardo</l>
     <l n="38">Sopra il turbato golfo, e vede, o pargli</l>
     <l n="39">Veder la fosca formidabil forma:</l>
     <l n="40">Torreggian l'onde imbizzarrite, e fanno</l>
     <l n="41">Dell'inquiete terga archi spumosi.</l>
    </lg>
    <lg n="3">
     <l n="42">Di Dutno il figlio, il battaglier di Strumo,</l>
     <l n="43">E di Cona il cantor stavan prostesi</l>
     <l n="44">Sotto l'albero suo; ciascun da lungi</l>
     <l n="45">Stava; ciascuno vergognoso il guardo</l>
     <l n="46">Sfuggia del Re; che i nostri passi in campo</l>
     <l n="47">Non seguì la vittoria. Un picciol rio</l>
     <l n="48">Scorreami innanzi; io nella lucid'onda</l>
     <l n="49">Gìa diguazzando la punta dell'asta</l>
     <l n="50">Sbadatamente che colà non era</l>
     <l n="51">D'Ossian lo spirto; ei s'avvolgea confuso</l>
     <l n="52">Tra varie cure, e ne' mettea sospiri.</l>
    </lg>
    <lg n="4">
     <l n="53">Figlio di Morni, il Re parlò, Dermino</l>
     <l n="54">Di damme cacciator, perché vi state</l>
     <l n="55">Sì lagrimosi, taciturni, immoti?</l>
     <l n="56">Con voi Fingal non ha rancor; voi sete</l>
     <l n="57">Mia forza in guerra, e mia letizia in pace.</l>
     <l n="58">Ben vi sovvien, che una piacevol aura</l>
     <l n="59">Fu la mia voce al vostro orecchio, allora</l>
     <l n="60">Che per la caccia ripuliva i dardi</l>
     <l n="61">Il mio Fillan; ma il mio Fillano adesso</l>
     <l n="62">Ah non è qui... né qui la caccia! Or via,</l>
     <l n="63">Perché vi state sì lontani e foschi,</l>
     <l n="64">Spezzatori di scudi? Ambo avviarsi;</l>
     <l n="65">Miraro il Re, che avea volta la faccia</l>
     <l n="66">Verso il vento di Mora: onda di pianto</l>
     <l n="67">Scappava all'occhio per l'amato figlio;</l>
     <l n="68">Che nell'antro dormia; pur si rivolse,</l>
     <l n="69">E sedato parlò: Cromala alpestre,</l>
     <l n="70">Campo di venti, a cui corona intorno</l>
     <l n="71">Fanno boscose balze, e nebbia eterna,</l>
     <l n="72">L'ondoso rugghio del ceruleo Luba</l>
     <l n="73">Sgorga alla vista; dietro a lui serpeggia</l>
     <l n="74">Il chiaro Lava per la cheta valle.</l>
     <l n="75">S'apre nel fianco della rupe un antro</l>
     <l n="76">Profondo e cupo: sopra quello un nido</l>
     <l n="77">Aquile altere di robuste penne</l>
     <l n="78">Fanvi e dinanzi spaziose querce</l>
     <l n="79">S'odono al vento strepitar di Cluna.</l>
    </lg>
    <lg n="5">
     <l n="80">Qui colla bionda giovenil ricciaia</l>
     <l n="81">Sta Feradarto, l'occhi-azzurro figlio</l>
     <l n="82">Del buon Cairba regnator d'Ullina.</l>
     <l n="83">Ei qui la voce di Condano ascolta,</l>
     <l n="84">Mentre canuto a quella fioca luce</l>
     <l n="85">Curvasi e canta; il giovine in un antro</l>
     <l n="86">Ne ascolta il canto, ché Temora è fatta</l>
     <l n="87">Stanza de' suoi nemici. Egli talvolta</l>
     <l n="88">Esce a ferir le saltellanti damme,</l>
     <l n="89">Quando la densa nebbia il campo adombra.</l>
     <l n="90">Ma come spunta il Sol, più non si scorge</l>
     <l n="91">Lungo il rio, presso il balzo; egli la stirpe</l>
     <l n="92">Fugge di Bolga che locossi altera</l>
     <l n="93">Nel seggio de' suoi padri. Or voi n'andate,</l>
     <l n="94">Fidi miei duci, e gli recate annunzio,</l>
     <l n="95">Che, i di lui dritti a sostener, la lancia</l>
     <l n="96">Fingallo impugno; e che i nemici suoi</l>
     <l n="97">Dell'usurpato suo regal retaggio</l>
     <l n="98">Non andran forse trionfanti e lieti.</l>
     <l n="99">Alza lo scudo poderoso, o Gaulo,</l>
     <l n="100">E proteggi il garzon; tu di Temora</l>
     <l n="101">Rizza l'asta, o Dermin; dentro il suo orecchio</l>
     <l n="102">Tu la dolce armonia, Carilo infondi;</l>
     <l n="103">E le gesta de' padri a lui rammenta.</l>
     <l n="104">Siagli tu scorta ver Moilena erbosa,</l>
     <l n="105">Campo dell'ombre ch'io di là mi spingo</l>
     <l n="106">Fra la torbida mischia: anzi che scenda</l>
     <l n="107">La buia notte, di Dumora il giogo</l>
     <l n="108">Fa' di salir, indi rivolgi il guardo</l>
     <l n="109">Verso l'irriguo Lena: il mio vessillo</l>
     <l n="110">Se qui vedi ondeggiar spiegato al vento</l>
     <l n="111">Sopra il lucido Luba, esso diratti,</l>
     <l n="112">Che di Fingal l'ultimo campo ai tanti</l>
     <l n="113">Della sua scorsa etade onta non reca.</l>
    </lg>
    <lg n="6">
     <l n="114">Tacque; e a' suoi detti s'avviaro i duci</l>
     <l n="115">Lenti, accigliati, taciturni: obliquo</l>
     <l n="116">Volgeano il guardo sull'armata Erina,</l>
     <l n="117">Foschi per doglia, che non mai dal fianco</l>
     <l n="118">Si spiccaron del Re, qualor di guerra</l>
     <l n="119">Ruggia tempesta: dietro lor movea</l>
     <l n="120">Grigio-crinito Carilo, sovente</l>
     <l n="121">L'arpa toccando; ei prevedea l'alterna</l>
     <l n="122">Strage, e suono mettea flebile e basso,</l>
     <l n="123">Quasi d'auretta querula, che a scosse</l>
     <l n="124">Vien dal cannoso Lego, allor che il sonno</l>
     <l n="125">Pian pian sul ciglio al cacciator discende.</l>
    </lg>
    <lg n="7">
     <l n="126">Ma di Cona il cantor perché sta chino</l>
     <l n="127">Lì su quel rio? disse Fingallo: è questo,</l>
     <l n="128">Padre d'Oscar, tempo di lutto? in pace</l>
     <l n="129">Si rimembrin gli eroi, dacché 'l rimbombo</l>
     <l n="130">Degli scudi cessò: curvati allora</l>
     <l n="131">Nella tua doglia, e coi sospiri accresci</l>
     <l n="132">L'aure della montagna; allora in folla</l>
     <l n="133">Schierinsi innanzi al tuo angoscioso spirto</l>
     <l n="134">Gli abitatori della tomba amati.</l>
     <l n="135">Or vedi Erina minacciosa e fosca</l>
     <l n="136">Che sul campo precipita; mio figlio</l>
     <l n="137">Alza il tuo scudo; ah figlio mio son solo.</l>
    </lg>
    <lg n="8">
     <l n="138">Qual talor subitana aura di vento</l>
     <l n="139">D'Inisuna sul mar fere una lenta</l>
     <l n="140">Nave, che torpe in odiosa calma,</l>
     <l n="141">E la sospinge a cavalcar sull'onde;</l>
     <l n="142">Così la voce di Fingal riscosse</l>
     <l n="143">Dal torpor di tristezza Ossian, e al campo</l>
     <l n="144">Riconfortato lo sospinse. Alzai</l>
     <l n="145">Lo scudo mio, che già spargendo intorno</l>
     <l n="146">Nel buio della zuffa omai vicina</l>
     <l n="147">Torbida luce, qual di smorta Luna</l>
     <l n="148">Nei lembi d'una nube, anzi che sorga</l>
     <l n="149">Tenebrosa tempesta. Ecco dal Mora</l>
     <l n="150">L'aspra guerra precipita: Fingallo</l>
     <l n="151">Guida i suoi prodi, il gran Fingal: sull'alto</l>
     <l n="152">Veggonsi sventolar l'altere penne</l>
     <l n="153">Dell'aquila temuta: i grigi crini</l>
     <l n="154">Scendon sull'ampie spalle: avanza il passo</l>
     <l n="155">Come tuon fragoroso; egli a' suoi duci</l>
     <l n="156">Spesse mettenti dall'acciar scintille,</l>
     <l n="157">E dal monte scagliantisi sovente</l>
     <l n="158">Lo sguardo animator volge, e s'arresta</l>
     <l n="159">Fermo e grande a veder: rupe il diresti,</l>
     <l n="160">Che sotto il ghiaccio incanutisce e il vento</l>
     <l n="161">Frange coi boschi; dall'irsuta fronte</l>
     <l n="162">Spiccian lucidi rivi, e infranti al balzo,</l>
     <l n="163">Spruzzano i nembi con l'occhiuta spuma.</l>
    </lg>
    <lg n="9">
     <l n="164">Giunse all'antro di Luba, ove giacea</l>
     <l n="165">Muto Fillan: su lo spezzato scudo</l>
     <l n="166">Stavasi Brano cheto cheto; al vento</l>
     <l n="167">Sparse dell'elmo erravano le penne,</l>
     <l n="168">E colla punta luccicante uscia</l>
     <l n="169">Fuor delle foglie d'arida ginestra</l>
     <l n="170">La lancia del garzon. Dolor sconvolse</l>
     <l n="171">L'alma del re, qual improvviso turbo</l>
     <l n="172">Sulla faccia del lago; altrove il passo</l>
     <l n="173">Rivolse in fretta, e si curvò sull'asta.</l>
     <l n="174">Ma saltellando al calpestio ben noto</l>
     <l n="175">Del passo di Fingal, festoso accorse</l>
     <l n="176">Brano dal bianco petto; il fido veltro</l>
     <l n="177">Accorre, e accenna, e guaiola, e risguarda</l>
     <l n="178">Pur alla grotta, ove giacea prosteso</l>
     <l n="179">L'amato cacciator, ch'egli solea</l>
     <l n="180">Spesso guidarlo all'albeggiar del giorno</l>
     <l n="181">De' cervetti al covil: Fingallo il pianto</l>
     <l n="182">Più non ritenne; tenebria di doglia</l>
     <l n="183">Gli adombrò tutta l'anima: ma come</l>
     <l n="184">Forte vento talor spazza repente</l>
     <l n="185">Le tempestose nubi, e al Sole aperti</l>
     <l n="186">Lascia i lucidi rivi e i colli erbosi;</l>
     <l n="187">Tal la possente immagine di guerra</l>
     <l n="188">Rischiarò l'alma annuvolata: il Luba</l>
     <l n="189">Fermo sull'asta sua varca d'un salto,</l>
     <l n="190">Batte lo scudo; a quel rimbombo l'oste</l>
     <l n="191">Pinsesi in fuor col minacciante acciaro.</l>
    </lg>
    <lg n="10">
     <l n="192">Né paurosa di battaglia il segno</l>
     <l n="193">Erina intese; ella s'avanza: oscuro</l>
     <l n="194">Malto traguarda dal velluto ciglio;</l>
     <l n="195">Presso gli è Idalla, amabil raggio; il torvo-</l>
     <l n="196">Guardante Maronnan seguelo; inalza</l>
     <l n="197">L'acuta asta Clonar; Cormiro al vento</l>
     <l n="198">Scuote la chioma cespugliosa; avanza</l>
     <l n="199">Dietro la rupe maestoso e lento</l>
     <l n="200">D'Ata l'eccelso eroe; prime spuntaro</l>
     <l n="201">Le due lance del Duce, indi comparve</l>
     <l n="202">La metà del brocchier, meteora in notte</l>
     <l n="203">Su la valle dell'ombre; intero alfine</l>
     <l n="204">Rifulse e grandeggiò; l'un oste e l'altra</l>
     <l n="205">Scagliasi allora nella zuffa, e l'arme</l>
     <l n="206">Già già pria di ferir pugnan coi lampi.</l>
    </lg>
    <lg n="11">
     <l n="207">Quasi con tutta di lor poderose onde</l>
     <l n="208">La formidabil massa a scontrar vansi</l>
     <l n="209">Due procellosi mari allor che intorno</l>
     <l n="210">Lo scoglioso Lumon, rombar le penne</l>
     <l n="211">Odon dei venti; sfilano sul balzo</l>
     <l n="212">L'ombre combattitrici: sul profondo</l>
     <l n="213">Precipitosi piombano spezzati</l>
     <l n="214">Diradicati boschi, e fansi inciampo</l>
     <l n="215">Delle sconce balene ai passi ondosi;</l>
     <l n="216">Tai si mischian le armate: ora Fingallo,</l>
     <l n="217">Or s'avanza Catmor; morti su morti</l>
     <l n="218">Tombano in folla: degli eroi su i passi</l>
     <l n="219">Sgorgano scintillanti onde d'acciaro;</l>
     <l n="220">E quindi e quinci ai lor fendenti a terra</l>
     <l n="221">Va un monte d'elmi, ed un filar di scudi.</l>
     <l n="222">Ecco per mano di Fingal percosso</l>
     <l n="223">Stramazza Maronnano, e col suo corpo</l>
     <l n="224">Attraversa il ruscel: s'ammassan l'onde</l>
     <l n="225">Sotto il suo fianco, e gorgogliando balzano</l>
     <l n="226">Sul cerchiato brocchiero: è là trafitto</l>
     <l n="227">Da Catmorre Clonar, né però il duce</l>
     <l n="228">Preme il terreno; una ramosa quercia</l>
     <l n="229">nel suo cader gli afferra il crine: al suolo</l>
     <l n="230">Rotola l'elmo, abbandonato pende</l>
     <l n="231">Dalla ciarpa lo scudo, e vi serpeggia</l>
     <l n="232">Il nero sangue in grossi gorghi: ahi lassa!</l>
     <l n="233">Tu piangerai bella Tlamina, e spesso</l>
     <l n="234">Farà la chiusa mano oltraggio al petto.</l>
    </lg>
    <lg n="12">
     <l n="235">Né l'asta Ossian scordò; con essa il campo</l>
     <l n="236">Sparge di morte: il giovinetto Idalla,</l>
     <l n="237">Leggiadra voce dell'ondoso Clora,</l>
     <l n="238">S'avanza: ohimè, perché la lancia arresti,</l>
     <l n="239">Mal accorto, perché? scontrato innanzi</l>
     <l n="240">T'avessi altrove alla tenzon del canto!</l>
     <l n="241">Malto basso lo vede, egli s'offusca,</l>
     <l n="242">E mi sguarda, e s'avventa: ambi curviamci,</l>
     <l n="243">Ambi la lancia... Ecco repente il cielo</l>
     <l n="244">Rabbuiasi, raggruppasi; rovesciasi</l>
     <l n="245">Stemprato in pioggia procellosa: intorno</l>
     <l n="246">Alle voci ululabili dei venti</l>
     <l n="247">Rimugge il bosco: or quel colle, or questo</l>
     <l n="248">Vestono falde d'abbagliante foco,</l>
     <l n="249">E in tempestosi vortici di nebbia</l>
     <l n="250">Rotola il carro assordator del tuono.</l>
     <l n="251">Fra lo scompiglio e fra l'orror tremanti</l>
     <l n="252">Rannicchiarsi i nemici, e sbalordita</l>
     <l n="253">Di Morven l'oste si ristette: io fermo</l>
     <l n="254">Mi tenni pur sopra il ruscel, lasciando</l>
     <l n="255">In preda ai venti il crin fischiante. Io sento</l>
     <l n="256">La voce di Fingal, sento le grida</l>
     <l n="257">Del fuggente nemico: accorro, il padre</l>
     <l n="258">Cerco, ma scappa al guardo; un incessante</l>
     <l n="259">Alternar di baleni e di tenebre</l>
     <l n="260">Lo mostra a mezzo, e tosto il cela; or l'elmo</l>
     <l n="261">Traspare or l'asta: e ben; sia buio o luce,</l>
     <l n="262">Pugniam; batto lo scudo, incalzo i passi</l>
     <l n="263">D'Alnecma: innanzi a me rotte e disperse</l>
     <l n="264">Sfuman le schiere. Alfin risguarda il Sole</l>
     <l n="265">Fuor d'una nube; di Moilena i cento</l>
     <l n="266">Rivi disfavillar; ma presso al monte</l>
     <l n="267">Vedi di nebbia spaziar colonne</l>
     <l n="268">Lente, dense, atre: ov'è Fingallo? il prode</l>
     <l n="269">Catmorre ov'è? sul rio, sul balzo, al bosco?</l>
     <l n="270">Non già; che fia? sento un colpir d'acciari:</l>
     <l n="271">Colà, colà di quella nebbia in seno</l>
     <l n="272">È la zuffa dei Re. Così talvolta</l>
     <l n="273">Pugnan due spirti entro notturna nube</l>
     <l n="274">Pel governo dell'onde o 'l fren dei venti.</l>
    </lg>
    <lg n="13">
     <l n="275">Precipitai: si sollevò, si sperse</l>
     <l n="276">La grigia nebbia: scintillanti i Duci</l>
     <l n="277">Sul Luba grandeggiavano. Catmorre</l>
     <l n="278">Posava al balzo: penzola lo scudo</l>
     <l n="279">Dal braccio illanguidito; e il rio che spiccia</l>
     <l n="280">Fuor dal masso vicin lo batte e inonda.</l>
     <l n="281">Gli sta presso Fingallo: ei vide il sangue</l>
     <l n="282">Del campion d'Ata: a quella vista al fianco</l>
     <l n="283">Lentamente discendegli la spada,</l>
     <l n="284">Ed in voci pacifiche e pietose</l>
     <l n="285">Parla con gioia tristeggiante e fosca.</l>
     <l n="286">Cede l'eroe d'Alnecma? o vuol pur anco</l>
     <l n="287">La lancia sollevar? chiara abbastanza</l>
     <l n="288">È la tua fama in Ata. Ata soggiorno</l>
     <l n="289">Per te d'ogni stranier; spesso il tuo nome,</l>
     <l n="290">Qual aura del deserto, a colpir venne</l>
     <l n="291">L'orecchio di Fingal. Vieni al mio poggio,</l>
     <l n="292">Vieni alla festa mia, cedi; i possenti</l>
     <l n="293">Ceder ponno senz'onta: io non ho sdegno</l>
     <l n="294">Col dimesso nemico, e non m'allegro</l>
     <l n="295">Al cader d'un eroe: mio studio e cura</l>
     <l n="296">È saldar piaghe di guerrier ferito.</l>
     <l n="297">Note mi son l'erbe dei colli, e spesso</l>
     <l n="298">Amo di corne le salubri cime,</l>
     <l n="299">Mentre del rivo ondeggiano sul margo:</l>
     <l n="300">Teco godrò dell'arte mia far prove.</l>
     <l n="301">Vientene, e che? tu stai pur fosco e muto</l>
     <l n="302">Prence d'Ata ospital? Sull'Ata, ei disse,</l>
     <l n="303">S'alza una rupe; ondeggianvi di sopra</l>
     <l n="304">Ramose piante; ad essa ampia nel mezzo</l>
     <l n="305">S'apre una grotta a cui ruscel non manca.</l>
     <l n="306">Colà prosteso, il calpestio più volte</l>
     <l n="307">Sentii del peregrin, che di mie conche</l>
     <l n="308">Giva alla sala; in sul mio spirto ardea</l>
     <l n="309">Vampa di gioia, e benedissi il balzo,</l>
     <l n="310">Che de lor passi rispondeva al suono.</l>
     <l n="311">Qui fia nel buio il mio soggiorno; io quindi</l>
     <l n="312">Salirò spinto da piacevol canto</l>
     <l n="313">Sopra l'auretta che sparpaglia i velli</l>
     <l n="314">Del cardo de' miei poggi: e in giù dall'alto</l>
     <l n="315">Traguarderò fuor dell'azzurra nebbia</l>
     <l n="316">Sul caro balzo e sul diletto speco:</l>
     <l n="317">La mia tomba sia questa. - Ohimè! di tomba</l>
     <l n="318">Perché parla il guerriero? Ossian, t'accosta,</l>
     <l n="319">Miralo, egli spirò. Gioia ti scontri</l>
     <l n="320">Quasi ruscel, gioia t'inondi e bei,</l>
     <l n="321">Alma leggiadra e dei stranieri amica.</l>
     <l n="322">Mancò il possente: ah figliuol mio, sia questo</l>
     <l n="323">L'ultimo de' miei fatti; è tempo omai</l>
     <l n="324">Ch'io cessi dalle pugne: odo qui presso</l>
     <l n="325">La chiamata degli anni, essi passando</l>
     <l n="326">Della lancia m'afferrano la punta,</l>
     <l n="327">E sembran dir: perché Fingal non posa</l>
     <l n="328">Nelle sue sale? Alma d'acciaro, il sangue</l>
     <l n="329">Così dunque t'alletta? - Anni scortesi,</l>
     <l n="330">No che nel sangue io non m'allegro; il pianto</l>
     <l n="331">Di vedove e di figli è a me torrente</l>
     <l n="332">Vernal che scende a desolarmi il core.</l>
     <l n="333">Ma che? quand'io pacifico e tranquillo</l>
     <l n="334">Giaccio su i colli miei, sorge la voce</l>
     <l n="335">Poderosa di guerra, e sì mi desta</l>
     <l n="336">Dal mio riposo, e la mia spada appella.</l>
     <l n="337">L'appelli; omai fia vano. Ossian, tu prendi</l>
     <l n="338">La lancia di Fingal; per lui la inalza</l>
     <l n="339">Quando sorge il superbo. I miei grand'avi</l>
     <l n="340">Sempre i vestigi miei segnar dall'alto;</l>
     <l n="341">Grate fur loro le mie gesta: ovunque</l>
     <l n="342">Mossi a guerre, o perigli, ognora io vidi</l>
     <l n="343">Le nebulose lor colonne azzurre</l>
     <l n="344">Farmisi scorta di vittoria in pegno.</l>
     <l n="345">Ossian, sai tu perché? sempre il mio braccio</l>
     <l n="346">Gli oppressi ricattò; contro il superbo,</l>
     <l n="347">Contro l'alma feroce arse soltanto</l>
     <l n="348">Lo sdegno mio, né s'allegrò il mio sguardo</l>
     <l n="349">Sulle sciagure altrui, sull'altrui morte.</l>
     <l n="350">Per questo al mio passar le avite forme</l>
     <l n="351">Verran tutte festose in su la soglia</l>
     <l n="352">Dell'aeree lor sale ad incontrarmi</l>
     <l n="353">In graziosa maestà, con veste</l>
     <l n="354">Di luce candidissima, e con occhi</l>
     <l n="355">Placidamente in dolce foco accesi:</l>
     <l n="356">Ove al superbo ed al crudel son esse</l>
     <l n="357">Lune pregne d'orror, che a spaventarlo</l>
     <l n="358">Mandan vampa feral nunzia di sdegno.</l>
     <l n="359">Abitator di vorticosi venti,</l>
     <l n="360">Tremmor padre d'eroi, mirami, io porgo</l>
     <l n="361">La lancia ad Ossian mio: quest'atto inviti,</l>
     <l n="362">E allegri i sguardi tuoi. Spesso io ti vidi</l>
     <l n="363">Fuor d'una nube balenarmi al volto;</l>
     <l n="364">Tal ti mostra a mio figlio, allor ch'ei l'asta</l>
     <l n="365">Rizza nelle battaglie; egli in mirarti</l>
     <l n="366">Membrerà il tuo valor, Tremmorre invitto,</l>
     <l n="367">Già signor dei mortali, ora dei nembi.</l>
    </lg>
    <lg n="14">
     <l n="368">La lancia ci porse alla mia mano; e a un tempo</l>
     <l n="369">Erse una pietra, onde col grigio capo</l>
     <l n="370">Narrasse il fatto all'altre età; sott'essa</l>
     <l n="371">Pose una spada, e colla spada un cerchio</l>
     <l n="372">Del rinomato scudo; oscuro intanto</l>
     <l n="373">Volgeasi e muto in fra pensieri; alfine</l>
     <l n="374">Sciolse la voce in cotai detti: O pietra,</l>
     <l n="375">O pietra, allor che le remote etadi</l>
     <l n="376">Ti faran polve, e che sarai già spersa</l>
     <l n="377">Per entro il musco roditor degli anni,</l>
     <l n="378">Verrà quì forse peregrin non degno,</l>
     <l n="379">E passerà fischiando: alma codarda!</l>
     <l n="380">Ah tu non sai quanto di fama un giorno</l>
     <l n="381">Sfavillasse in Moilena! è qui, che l'asta</l>
     <l n="382">Fingallo al figlio nella man depose,</l>
     <l n="383">E coronò col memorabil atto</l>
     <l n="384">L'ultimo de' suoi campi. Or via, ti scosta</l>
     <l n="385">Ombra, non uom; gloria t'ignora; il margo</l>
     <l n="386">D'un rio t'arresta in ozio vile; ancora</l>
     <l n="387">Poch'anni, e poi se' nulla; oblio t'attende</l>
     <l n="388">Per ingoiarti, abitator palustre</l>
     <l n="389">Di grossa nebbia, sconosciuto al canto.</l>
     <l n="390">Tal non sarà Fingal, fama qual manto</l>
     <l n="391">Fia che 'l rivesta, ed il suo nome altero</l>
     <l n="392">Irraggerà di nobili faville</l>
     <l n="393">Le tarde età, perché il suo forte acciaro</l>
     <l n="394">Schermo fu sempre all'infelice oppresso.</l>
     <l n="395">Disse; e alla quercia s'avviò che curva</l>
     <l n="396">Pendea sul Luba: una pianura angusta</l>
     <l n="397">Sotto vi giace, e vi discorre il fonte</l>
     <l n="398">Che spiccia dalla rupe: ivi di Selma</l>
     <l n="399">Lo spiegato vessillo ondeggia al vento,</l>
     <l n="400">E 'l suo cammino a Feradarto addita;</l>
     <l n="401">A Feradarto che in ascosta valle</l>
     <l n="402">Sta palpitante e di sua sorte incerto:</l>
     <l n="403">Lucido il Sole d'occidente intanto</l>
     <l n="404">Fende le nubi; il gran Fingal ravvisa</l>
     <l n="405">Morven sua trionfante, ode le voci</l>
     <l n="406">Romorose, confuse; osserva i moti</l>
     <l n="407">D'inquieta esultanza, e se n'allegra;</l>
     <l n="408">Qual cacciator che dopo aspra tempesta</l>
     <l n="409">Mira splendere al sol le cime e i fianchi</l>
     <l n="410">Del natio colle; il già dimesso capo</l>
     <l n="411">Rizza lo spino, e i cavrioli in frotta</l>
     <l n="412">Fanno sull'alto, scorribande e tresche.</l>
    </lg>
    <lg n="15">
     <l n="413">Ma d'altra parte entro muscoso speco</l>
     <l n="414">Stavasi il grigio Clomalo; già spente</l>
     <l n="415">N'eran le luci, ed un baston sostegno</l>
     <l n="416">Faceasi all'arco delle annose terga.</l>
     <l n="417">Pendea dinanzi dal suo labbro intenta</l>
     <l n="418">Sulmalla ad ascoltar le grate istorie</l>
     <l n="419">Dei prenci d'Ata. Del cantor cessato</l>
     <l n="420">Già nell'orecchio era il fragor lontano</l>
     <l n="421">Del conflitto crudel; s'arresta a un tratto;</l>
     <l n="422">E gli scappa un sospiro: a lui sovente</l>
     <l n="423">Sull'alma balenavano gli spirti</l>
     <l n="424">Dei duci estinti; ei ravvisò Catmorre</l>
     <l n="425">Sanguinoso, prosteso. A che sì fosco?</l>
     <l n="426">Disse la bella; omai cessò nel campo</l>
     <l n="427">La fera zuffa; vincitor tra poco</l>
     <l n="428">Verrà 'l mio duce; d'occidente il Sole</l>
     <l n="429">Tocca le grotte, già l'ingrata nebbia</l>
     <l n="430">Sorge dal lago, e quel poggetto adombra,</l>
     <l n="431">Giuncoso seggio delle damme; e in breve</l>
     <l n="432">Ei spunterà, vedrollo... il veggo; ah vieni</l>
     <l n="433">Solo diletto mio, vientene. - Er'egli</l>
     <l n="434">Lo spirto di Catmor, lenta, alta, altera</l>
     <l n="435">Movea la forma: rannicchiossi a un punto</l>
     <l n="436">Dietro al fremente rio. - Travidi, è questo</l>
     <l n="437">Un cacciator che a lenti passi il letto</l>
     <l n="438">Cerca del cavriol; guerra ei non cura,</l>
     <l n="439">La sua sposa l'attende; egli fischiando</l>
     <l n="440">Carco di spoglie di cervetti bruni</l>
     <l n="441">Tornerà alle sue braccia. - Ella pur gli occhi</l>
     <l n="442">Tien volti al colle: ecco di nuovo appare</l>
     <l n="443">La maestosa forma. - Or sì ch'è desso. -</l>
     <l n="444">Corre a quello festosa; egli s'arretra,</l>
     <l n="445">Si rannebbia, digradano, svaniscono</l>
     <l n="446">Le sue membra fumose, e sfansi in vento.</l>
     <l n="447">Conobbe allor ch'ei più non era. - Ahi lassa!</l>
     <l n="448">Amor mio, tu cadesti!... Ossian, ah scorda</l>
     <l n="449">Scorda il suo lutto, egli a quest'alma è morte</l>
    </lg>
    <lg n="16">
     <l n="450">Notte scese in Moilena; alto la voce</l>
     <l n="451">Risuonò di Fingallo, alzossi intorno</l>
     <l n="452">La fiamma della quercia; il popol tutto</l>
     <l n="453">Con gioia s'adunò, ma in quella gioia</l>
     <l n="454">Serpea qualch'ombra; che drizzando il guardo</l>
     <l n="455">Di fianco al Re, gli si scorgeva in volto</l>
     <l n="456">Non compiuta letizia e pensier gravi.</l>
     <l n="457">Piacevolmente dal deserto intanto</l>
     <l n="458">Venia voce di musica; dapprima</l>
     <l n="459">Parea fiochetto mormorio di fonte</l>
     <l n="460">Sopra lontana rupe; ella accostossi,</l>
     <l n="461">E lenta rotolavasi sul balzo,</l>
     <l n="462">Qual ala crespa di leggera auretta,</l>
     <l n="463">Che pel silenzio di tranquilla notte</l>
     <l n="464">Pian pian ferisce le vellute barbe.</l>
     <l n="465">Era cotesta di Condan la voce</l>
     <l n="466">Mista all'arpa di Carilo: venieno</l>
     <l n="467">Essi con Feradarto, il sir gentile,</l>
     <l n="468">A Fingallo sul Mora. Ad incontrargli</l>
     <l n="469">Mossero pur del Lena i vati, a' canti,</l>
     <l n="470">Canti mescendo, e d'esultanza in segno</l>
     <l n="471">Alzossi un plauso universal di scudi.</l>
     <l n="472">Piena e splendida allor gioia s'aperse</l>
     <l n="473">Sulla faccia del Re, come talvolta</l>
     <l n="474">Raggio improvviso in nubiloso giorno.</l>
     <l n="475">Trasse ei dal cerchio del brocchiero un suono</l>
     <l n="476">De' suoi cenni forier: cessaro a un punto</l>
     <l n="477">Le grida, i canti; e 'l popolo sull'aste</l>
     <l n="478">Curvossi ad ascoltar la voce amata.</l>
    </lg>
    <lg n="17">
     <l n="479">Morvenie schiere, è già di sparger tempo</l>
     <l n="480">Il mio convito, fra concenti e feste</l>
     <l n="481">Scorra la notte: sfavillaste, o prodi,</l>
     <l n="482">Assai nel buio, or la tempesta è sgombra.</l>
     <l n="483">E rupe il popol mio; su questa io fermo</l>
     <l n="484">Spiccai più volte un aquilino volo</l>
     <l n="485">Verso la fama, e l'afferrai sul campo.</l>
     <l n="486">Or sia fine a' miei fatti. Ossian, tu l'asta</l>
     <l n="487">Hai di Fingallo; ella non è, tu 'l sai,</l>
     <l n="488">Verghetta di fanciul che i cardi atterra;</l>
     <l n="489">Questa è l'asta dei grandi; essi di quella</l>
     <l n="490">Spesso armata la man prestaro a morte.</l>
     <l n="491">Pensa a' tuoi padri, o figliuol mio, son essi</l>
     <l n="492">Dopo tant'anni, venerati raggi</l>
     <l n="493">D'intemerata fama, a lor t'agguaglia.</l>
     <l n="494">Fa' che al nuovo mattin da te sia scorto</l>
     <l n="495">Feradarto in Temora, e lui nel seggio</l>
     <l n="496">Loca degli avi suoi; fa' ch'ei rammenti</l>
     <l n="497">D'Erina i regi, ed il morvenio sangue</l>
     <l n="498">Che in sen gli serpe, e il tralignarne aborra.</l>
     <l n="499">Non si scordin gli estinti; a lor dovute</l>
     <l n="500">Son grate laudi: Carilo, tu sgorga</l>
     <l n="501">La voce tua, che gli rallegri in mezzo</l>
     <l n="502">Della lor nebbia, e sia compenso a morte.</l>
     <l n="503">Compiuta è ogn'opra; io col mattin tranquillo</l>
     <l n="504">Spiegherò le mie vele inver l'ombrose</l>
     <l n="505">Mura di Selma, ove Dutula ondoso</l>
     <l n="506">L'erboso letto ai cavrioli irriga.</l>
    </lg>
   </lg>
  </body>
 </text>
</TEI>