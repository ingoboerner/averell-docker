<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - SULMALLA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">10</measure>
    <measure unit="line">205</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-sulmalla</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - SULMALLA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - SULMALLA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi muove a passo maestoso e lento,</l>
     <l n="2">Al mormorar dello scorrevol rio,</l>
     <l n="3">Sull'erboso Lumone? Erran sul petto</l>
     <l n="4">Le anella della chioma: addietro il braccio</l>
     <l n="5">Scorgesi biancheggiar, mentr'ella in atto</l>
     <l n="6">Curva l'arco di caccia. A che t'aggiri,</l>
     <l n="7">Astro solingo in nubiloso campo?</l>
     <l n="8">I Giovinetti cavrioli omai</l>
     <l n="9">Riparano alla rupe: ah torna, o bella</l>
     <l n="10">Figlia dei Re: l'oscura notte hai presso.</l>
     <l n="11">Quest'era il fiore di Lumon, Sulmalla</l>
     <l n="12">Dall'azzurrino sguardo. Ella ci scorse,</l>
     <l n="13">E cantore inviò, che al suo convito</l>
     <l n="14">Gli stranieri invitasse. In mezzo ai canti,</l>
     <l n="15">Noi ver la sala di Gomor movemmo.</l>
     <l n="16">Agili tremolarono sull'arpa</l>
     <l n="17">Le bianche dita: fra quel suon s'udia</l>
     <l n="18">Sommessamente mormorar il nome</l>
     <l n="19">Del prence d'Ata, che lontano in guerra</l>
     <l n="20">Stava a prò di Gomor: ma non lontano</l>
     <l n="21">Era ei dall'alma innamorata; in mezzo</l>
     <l n="22">De' suoi pensieri ei per la notte spunta,</l>
     <l n="23">Spirante amore; e della vergin bella</l>
     <l n="24">Godea Tontena rimirar dall'alto</l>
     <l n="25">L'ansante petto, e l'agitate braccia.</l>
    </lg>
    <lg n="2">
     <l n="26">Cessato è 'l suono delle conche; alzossi</l>
     <l n="27">Sulmalla, e domandonne: e donde, e dove</l>
     <l n="28">Drizzate il corso? che de' regi al certo</l>
     <l n="29">Siete voi de' mortali, alti dell'onde</l>
     <l n="30">Calpestatori; al portamento, agli atti</l>
     <l n="31">Ben lo conosco. Non ignoto, io dissi,</l>
     <l n="32">Lungo il rivo natio risiede il padre</l>
     <l n="33">Del nostro sangue: di Fingallo in Cluba</l>
     <l n="34">Fama suonò, germe regal, né il Cona</l>
     <l n="35">D'Ossian solo e d'Oscar conosce i nomi.</l>
     <l n="36">Forti nemici impallidir più volte</l>
     <l n="37">Al suon di nostra voce; e rannicchiarsi,</l>
     <l n="38">Posta ogni speme nella fuga. Oh! disse</l>
     <l n="39">La giovinetta, di Sulmalla il guardo</l>
     <l n="40">Più d'una volta del signor di Selma</l>
     <l n="41">Ferì lo scudo: ei pende d'alto, il vedi,</l>
     <l n="42">Della sala paterna altero fregio,</l>
     <l n="43">E monumento dei passati tempi,</l>
     <l n="44">Quando Fingallo giovinetto ancora</l>
     <l n="45">Sen venne a Cluba. Rintronava il bosco,</l>
     <l n="46">E tremava ogni core al rugghio orrendo</l>
     <l n="47">Del cignal di Culdarno: i più possenti</l>
     <l n="48">De' suoi garzoni ad atterrar la belva</l>
     <l n="49">Inisuna mandò; periro, e piovve</l>
     <l n="50">Sulle lor tombe di donzelle il pianto.</l>
     <l n="51">Fingal venne alla prova, ed avanzossi</l>
     <l n="52">Securo in vista; dall'un lato e l'altro</l>
     <l n="53">Trafitto rotolò sulla sua lancia</l>
     <l n="54">Lo spavento de' boschi, e i boschi intorno</l>
     <l n="55">Non più d'orror, ma risuonar di canti.</l>
     <l n="56">Vivid'occhio sereno avea, si dice,</l>
     <l n="57">L'eccelso eroe, né mai gli uscian dal labro</l>
     <l n="58">Voci d'orgoglio: dal suo chiaro spirto</l>
     <l n="59">La rimembranza di sue forti imprese</l>
     <l n="60">Sgombrava tosto, qual vapor errante</l>
     <l n="61">Dalla faccia del Sol. Segno agli sguardi</l>
     <l n="62">Delle vezzose vergini di Cluba</l>
     <l n="63">Erano i passi del campione; ei sorse</l>
     <l n="64">Fra i loro occulti e timidi pensieri</l>
     <l n="65">Gradito sogno d'affannose notti.</l>
     <l n="66">Ma il vento alfine alla natia sua terra</l>
     <l n="67">Portò l'altro straniero: ei non per tanto</l>
     <l n="68">Non tramontò per Inisuna intero,</l>
     <l n="69">Come meteora da una nube assorta.</l>
     <l n="70">Più d'una volta il suo valor rifulse</l>
     <l n="71">Nelle piagge nemiche; e la sua fama</l>
     <l n="72">Tornò di Cluba alla boscosa valle.</l>
     <l n="73">Valle or muta ed oscura; altrove è volta</l>
     <l n="74">La schiatta de' suoi re, Gomorre è in campo,</l>
     <l n="75">E 'l giovine Lormar: né soli in guerra</l>
     <l n="76">S'avanzan essi; una straniera luce</l>
     <l n="77">Brilla dappresso: il duce d'Ata è questo,</l>
     <l n="78">L'onor dei forti, dei stranier l'amico.</l>
     <l n="79">Guardando stan da' lor nebbiosi colli</l>
     <l n="80">Gli azzurri occhi d'Erina, or ch'è lungi</l>
     <l n="81">L'abitator dell'anime gentili.</l>
     <l n="82">Soffrite in pace; ei non è lungi indarno,</l>
     <l n="83">Vaghe figlie d'Erina, il braccio invitto</l>
     <l n="84">Mille e mille guerrier caccia e travolve,</l>
     <l n="85">E a sé fama procaccia e pace altrui.</l>
    </lg>
    <lg n="3">
     <l n="86">Vaga donzella d'Inisuna, ignoto</l>
     <l n="87">Non è ad Ossian Catmor: rammento, io dissi,</l>
     <l n="88">Quel dì ch'ei venne nell'ondosa Itorno,</l>
     <l n="89">Prova a far di sua possa. Eransi scontri</l>
     <l n="90">In sanguigna tenzon due regi alteri,</l>
     <l n="91">Surandronlo, e Culgorno, atroci e torvi</l>
     <l n="92">Del cignal cacciatori. Ambi scontrarlo</l>
     <l n="93">Presso il torrente, ambi passargli il fianco</l>
     <l n="94">Con le lor aste: a sé ciascun del fatto</l>
     <l n="95">Traea la fama; arse battaglia. In giro</l>
     <l n="96">Spezzata lancia e d'atro sangue intrisa</l>
     <l n="97">Mandar d'isola in isola agli amici</l>
     <l n="98">De' padri lor, che gli destasse all'arme,</l>
     <l n="99">L'ire feroci a secondar. Catmorre</l>
     <l n="100">Venne a Culgormo occhi-vermiglio, ed io</l>
     <l n="101">Recai da Selma a Surandronlo aita.</l>
    </lg>
    <lg n="4">
     <l n="102">Dall'una ripa del torrente e l'altra</l>
     <l n="103">Noi ci scagliammo: dirupate balze,</l>
     <l n="104">Fiaccate piante vi stan sopra; appresso</l>
     <l n="105">Due circoli di Loda eranvi, e ritta</l>
     <l n="106">Sta sulla cima del Poter la Pietra,</l>
     <l n="107">Pietra temuta; a cui di notte, in mezzo</l>
     <l n="108">A una rossa di foco atra corrente,</l>
     <l n="109">Gli spettri spaventevoli dei spirti</l>
     <l n="110">Scender soleano: indi frammista al rugghio</l>
     <l n="111">Dell'onda che precipita, s'udia</l>
     <l n="112">Sboccar la voce de' cantori antichi,</l>
     <l n="113">Che chiedean da quei spettri aita in guerra.</l>
    </lg>
    <lg n="5">
     <l n="114">Io co' miei prodi trascuratamente</l>
     <l n="115">Mi sdraiai lungo il rivo: intorno al monte</l>
     <l n="116">Movea rossa la Luna: alzai di canto</l>
     <l n="117">Note interrotte: di mia voce il suono</l>
     <l n="118">Ferì Catmor, ch'ei pur giacea prosteso</l>
     <l n="119">Sotto una quercia nel chiaror dell'arme.</l>
     <l n="120">Sorge il mattino: ci spingemmo in mezzo</l>
     <l n="121">La folta de' guerrier: fera battaglia</l>
     <l n="122">Sparsesi intorno; da quel brando e questo</l>
     <l n="123">Cader vedeansi alternamente a terra</l>
     <l n="124">Mietuti capi, qual d'autunno al vento</l>
     <l n="125">Recisi cardi. Maestoso innanzi</l>
     <l n="126">Femmisi il duce; s'accozzar gli acciari.</l>
     <l n="127">Noi l'un dell'altro colle acute lancie</l>
     <l n="128">Trapassammo il brocchier; smagliati e pesti</l>
     <l n="129">Suonan gli usberghi; dislacciato al suolo</l>
     <l n="130">Caddegli l'elmo: isfavillò l'eroe</l>
     <l n="131">In leggiadro sembiante; i sguardi suoi,</l>
     <l n="132">Quasi due pure e vivide fiammelle,</l>
     <l n="133">Volveansi intorno graziosi e lenti.</l>
     <l n="134">Ben riconobbi il duce, e tosto a terra</l>
     <l n="135">Gittai la lancia: taciturni altrove</l>
     <l n="136">Noi ci volgemmo, ed appuntammo i brandi</l>
     <l n="137">Ad altri petti men di viver degni.</l>
    </lg>
    <lg n="6">
     <l n="138">Ma fin non ebbe sì tranquillo e dolce</l>
     <l n="139">L'aspra zuffa dei Re: rabbioso rugghio</l>
     <l n="140">Mandan pugnando, qual di negri spirti</l>
     <l n="141">Sul vento imperversanti. Ambedue l'aste</l>
     <l n="142">Precipitaro furibonde a un tempo</l>
     <l n="143">Per mezzo i petti, e ricercarno il core.</l>
     <l n="144">Confitti stramazzavano; una rupe</l>
     <l n="145">Lor si fè sponda: l'un sull'altro inchini</l>
     <l n="146">Pendono i capi d'addentarsi in atto.</l>
     <l n="147">L'uno con man tremante afferra il crine</l>
     <l n="148">Dell'altro, e gli occhi ancor gravi di morte</l>
     <l n="149">Spirano ebrezza di vendetta e d'ira.</l>
     <l n="150">Su i loro scudi dal vicino balzo</l>
     <l n="151">Sgorgaron l'onde, e s'annegrar di sangue.</l>
    </lg>
    <lg n="7">
     <l n="152">Caduti i re, cessò la pugna. Itorno</l>
     <l n="153">Tornò tranquilla; Ossian, dell'arpe il sire,</l>
     <l n="154">E 'l nobile Catmor scontrarsi in pace.</l>
     <l n="155">Demmo i morti alle tombe, e quindi al golfo</l>
     <l n="156">Ci avviammo di Runa. Ecco da lungi</l>
     <l n="157">Nero legno appressar, nero, ma dentro</l>
     <l n="158">Brilla una luce, qual di Sole un raggio</l>
     <l n="159">Fende di Stromlo la fumosa nebbia.</l>
     <l n="160">Figlia è costei di Surandronlo. Ardenti</l>
     <l n="161">Fuor dell'errante scompigliato crine</l>
     <l n="162">Tralucon gli occhi; ne biancheggia il bracco</l>
     <l n="163">Reggitor della lancia; or s'alza, or scende,</l>
     <l n="164">Candido il sen, siccome onda spumosa,</l>
     <l n="165">Che con alterno moto ai scogli insulta,</l>
     <l n="166">Bella a veder, ma minacciosa: O voi,</l>
     <l n="167">Ella gridò, terribili di Loda</l>
     <l n="168">Abitatori, o Carcaro vestito</l>
     <l n="169">Di pallidezza fra le nubi, o forte</l>
     <l n="170">Slumor che spazi nell'aeree sale,</l>
     <l n="171">Corcuro, o tu scompigliator dei venti;</l>
     <l n="172">O voi tutti accorrete, e sien per voi</l>
     <l n="173">Di Surandronlo i rei nemici accolti;</l>
     <l n="174">Che l'asta della figlia in guerra esperta</l>
     <l n="175">Vittime sanguinose al padre invia.</l>
     <l n="176">A lui dessi vendetta: egli non era</l>
     <l n="177">Piacevol forma di garzone imbelle,</l>
     <l n="178">Di dolci sguardi e molli vezzi amica.</l>
     <l n="179">Quand'ei l'asta afferrava, a lui d'intorno</l>
     <l n="180">Falconi a stormi dibattean le penne;</l>
     <l n="181">Che largo pasto avean dal ferro acuto,</l>
     <l n="182">Rivi di sangue, e cumuli di corpi.</l>
     <l n="183">Io son fiammella del suo foco, e spesso</l>
     <l n="184">Sopra i nemici divampai del padre,</l>
     <l n="185">Quasi meteora che risplende e strugge.</l>
     <l n="186" />
    </lg>
    <lg n="8">
     <l n="187">Non disattenta di Catmor le lodi</l>
     <l n="188">Sulmalla intese, ch'ei nel cor le stava,</l>
     <l n="189">Quale in piaggia arborosa ascosto foco,</l>
     <l n="190">Che del nembo al fischiar destasi e brilla.</l>
     <l n="191">La regal figlia si ritrasse alfine</l>
     <l n="192">Fra 'l suon de' canti suoi grato ad udirsi,</l>
     <l n="193">Qual dolce susurrar d'auretta estiva</l>
     <l n="194">Che rizza il capo ai languidetti fiori,</l>
     <l n="195">E 'l cheto lago vagamente increspa.</l>
    </lg>
    <lg n="9">
     <l n="196">Nel riposo notturno ad Ossian venne</l>
     <l n="197">Sogno presago: di Tremmorre a lui</l>
     <l n="198">Stettesi innanzi la sformata forma.</l>
     <l n="199">Parea batter lo scudo in sull'ondosa</l>
     <l n="200">Roccia di Selma. M'avvisai ben tosto</l>
     <l n="201">Ch'era presso la guerra; alzomi, e prendo</l>
     <l n="202">Il cigolante acciar: del Sole i raggi</l>
     <l n="203">Fiedean Lumone; e le mie vele i venti.</l>
    </lg>
    <lg n="10">
     <l n="204">Solingo raggio della notte bruna,</l>
     <l n="205">Meco ti sta', ch'anch'io son desto e canto.</l>
    </lg>
   </lg>
  </body>
 </text>
</TEI>