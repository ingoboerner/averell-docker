<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CANTO V</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">23</measure>
    <measure unit="line">418</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-canto-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CANTO V</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CANTO V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O di lance e di scudi ospite amica,</l>
     <l n="2">Arpa, che d'Ossian nelle sale appesa,</l>
     <l n="3">L'esperta man risvegliatrice inviti;</l>
     <l n="4">Scendine, arpa diletta, e fa' ch'io senta</l>
     <l n="5">La tua voce gentil. Figlio d'Alpino,</l>
     <l n="6">Tu percoti le corde; a te s'aspetta</l>
     <l n="7">Ravvivar l'alma del cantor languente.</l>
     <l n="8">La romorosa corrente del Lora</l>
     <l n="9">Sgombrò la storia dal mio spirto: io seggo</l>
     <l n="10">Nella nube degli anni; e pochi, amico,</l>
     <l n="11">Sono i spiragli, ove s'affacci e guati</l>
     <l n="12">Lo spirto mio ver le passate etadi;</l>
     <l n="13">E vision, se viene, è fosca e tronca.</l>
     <l n="14">Ti sento, o graziosa arpa di Cona,</l>
     <l n="15">Ti sento; e già le immagini vivaci</l>
     <l n="16">Tornano all'alma mia, come ritorna</l>
     <l n="17">Il grembo a ravvivar d'arida valle,</l>
     <l n="18">Dianzi da nebbia neghittosa ingombra,</l>
     <l n="19">Dietro l'orme del Sol, cortese auretta.</l>
    </lg>
    <lg n="2">
     <l n="20">Luba splendemi innanzi: in su i lor colli</l>
     <l n="21">Da un lato e l'altro le nemiche squadre</l>
     <l n="22">Stansi attendendo dei lor duci il cenno,</l>
     <l n="23">Rispettose così, come dei padri</l>
     <l n="24">Mirasser l'ombre. Alle sue genti in mezzo</l>
     <l n="25">S'ergean dei Re le grandeggianti forme,</l>
     <l n="26">Maestose a veder, quasi due rupi</l>
     <l n="27">Scabre il dorso di pini: entro il deserto</l>
     <l n="28">Le vedi alzarsi, e soverchiar la nebbia</l>
     <l n="29">Torpido-veleggiante; in giù pei fianchi</l>
     <l n="30">Scorrono i rivi e gorgogliando ai nembi</l>
     <l n="31">Spruzzan le penne di canuta spuma.</l>
    </lg>
    <lg n="3">
     <l n="32">Del suo signore alla possente voce,</l>
     <l n="33">Erina rapidissima discende,</l>
     <l n="34">Simile a fiamma che si sparge e stride;</l>
     <l n="35">Sotto i lor piè Luba s'asconde. A tutti</l>
     <l n="36">Vola inanzi Foldan: ma d'Ata il duce</l>
     <l n="37">Si ritrasse al suo poggio, indi solleva</l>
     <l n="38">La lancia sua, face di guerra, e stella</l>
     <l n="39">Allumatrice d'onorata fiamma.</l>
     <l n="40">Stassi non lungi di Gomor la figlia</l>
     <l n="41">Dolce-languente: di battaglie e stragi</l>
     <l n="42">Non è vago quel core, e non allegra</l>
     <l n="43">Vista di sangue il mansueto sguardo.</l>
     <l n="44">Dietro la rupe una romita valle</l>
     <l n="45">Stendesi; intorno tre ruscelli azzurri</l>
     <l n="46">Dissetan l'erbe; la risguarda il Sole</l>
     <l n="47">Con grazioso raggio; in giù dal monte</l>
     <l n="48">Scendono in frotta cavrioli e damme:</l>
     <l n="49">In lor s'affisa la donzella, e pasce</l>
     <l n="50">Le vaghe luci d'innocente obietto.</l>
    </lg>
    <lg n="4">
     <l n="51">Vide Fingal di Borbarduto il figlio,</l>
     <l n="52">E 'l minaccioso strepitar d'Erina</l>
     <l n="53">Sull'oscurata piaggia: egli percosse</l>
     <l n="54">Il cerchio del brocchier, che manda i duci</l>
     <l n="55">Al campo della fama. Alzarsi al Sole</l>
     <l n="56">L'aste, i scudi echeggiar: già non vedresti</l>
     <l n="57">Timor per mezzo all'oste andar vagando,</l>
     <l n="58">Quasi infetto vapor, che a loro appresso</l>
     <l n="59">Stava quel Re, ch'è lor fidanza e possa.</l>
     <l n="60">L'eroe di gioia sfolgorò nel volto</l>
     <l n="61">In mirar le sue genti: oh quanto, ei disse,</l>
     <l n="62">Di Morven mia m'è grato il suon: somiglia</l>
     <l n="63">Vento di boschi crollatore, o fiume</l>
     <l n="64">Rapido rotator d'argini e sponde;</l>
     <l n="65">Quindi è chiaro Fingallo, e in altre terre</l>
     <l n="66">Vola il suo nome: una sfuggevol luce</l>
     <l n="67">Nei perigli ei non fu, perché alle spalle</l>
     <l n="68">Sempre gli fur de' suoi guerrieri i passi.</l>
     <l n="69">Ma neppur io dinanzi unqua v'apparvi,</l>
     <l n="70">Qual terribile spettro, intenebrato</l>
     <l n="71">Di furor, di vendetta; ai vostri orecchi</l>
     <l n="72">Non fu tuon la mia voce, e gli occhi miei</l>
     <l n="73">Non lanciar contro voi vampe di morte.</l>
     <l n="74">Solo il mio sguardo i contumaci e alteri</l>
     <l n="75">Di mirar non degnava; il mio convito</l>
     <l n="76">Non s'imbandia per loro; e al mio cospetto,</l>
     <l n="77">Svanian qual nebbia all'apparir del Sole.</l>
     <l n="78">Or io di gloria v'appresento innanzi</l>
     <l n="79">Un giovinetto raggio: ancora in guerra</l>
     <l n="80">Poche son l'orme sue, ma tosto io spero,</l>
     <l n="81">Alte le stamperà: quella dei padri</l>
     <l n="82">La sua forma pareggia; ed il suo spirto</l>
     <l n="83">È una facella dell'avita fiamma.</l>
     <l n="84">Miei fidi, il v'accomando; ah custodite</l>
     <l n="85">Di Clato il figlio dalla bruna chioma,</l>
     <l n="86">Difendetelo, o prodi, e lui con gioia</l>
     <l n="87">Riconducete al padre; egli star solo</l>
     <l n="88">Quinci innanzi potrà. Stirpe di Morni,</l>
     <l n="89">Movi dietro i suoi passi, e sprone e scorta</l>
     <l n="90">Siagli la voce tua: l'onore rammenta;</l>
     <l n="91">Hai chi t'osserva, o frangitor di scudi.</l>
    </lg>
    <lg n="5">
     <l n="92">Disse; e di Cormo ver l'eccelsa vetta</l>
     <l n="93">Ei s'avviò; lento io seguialo; accorse</l>
     <l n="94">Gaulo; lo scudo rallentato pendegli</l>
     <l n="95">Dalla cintura: Ossian t'arresta ei grida,</l>
     <l n="96">Legami al fianco questo scudo, il lega;</l>
     <l n="97">Vedrallo Alnecma, e crederà che ancora</l>
     <l n="98">Io rizzi l'asta: se cader m'è forza,</l>
     <l n="99">Celisi la mia tomba; io senza fama</l>
     <l n="100">Deggio cader: ed Evircoma ascosa</l>
     <l n="101">Sia la mia morte; ella n'aria vergogna.</l>
     <l n="102">Fillan, sta sopra noi l'occhio del forte;</l>
     <l n="103">Ogni possa s'adopri: ah non si soffra</l>
     <l n="104">Che giù dal colle, per recar soccorso</l>
     <l n="105">Al nostro rotto e fuggitivo campo,</l>
     <l n="106">Scenda Fingallo: e sì dicendo ei vola.</l>
     <l n="107">La mia voce il seguì: sangue di Morni,</l>
     <l n="108">Tu morir senza fama? ah non temerlo.</l>
     <l n="109">Ma così va; le lor passate imprese</l>
     <l n="110">Sono all'alme de' forti un sogno, un'ombra;</l>
     <l n="111">E van pel campo della fama in traccia</l>
     <l n="112">Di novelli trofei, né da i lor labbri</l>
     <l n="113">Escon mai voci di baldanza e vanto.</l>
     <l n="114">Io m'allegrai nel rimirarlo; il giogo</l>
     <l n="115">Salii di Cormo, e al Re posimi a fianco.</l>
    </lg>
    <lg n="6">
     <l n="116">Ecco gli opposti eserciti piegarsi</l>
     <l n="117">L'un contro l'altro in due ristrette file</l>
     <l n="118">In ripa al Luba: ivi Foldan torreggia,</l>
     <l n="119">Nembo d'oscuritade; indi sfavilla</l>
     <l n="120">La giovinezza di Fillan: ciascuno</l>
     <l n="121">Manda suono guerrier: Gaulo di Selma</l>
     <l n="122">Batte lo scudo: all'arme, al sangue: acciaro</l>
     <l n="123">Sopra l'acciar sgorga i suoi raggi: il campo</l>
     <l n="124">Mette un chiaror, qual di cadenti rivi,</l>
     <l n="125">Qualor da opposte irto-cigliute rupi</l>
     <l n="126">Escon mescendo le stridenti spume</l>
     <l n="127">Con fragor rovinoso. Eccolo, ei viene</l>
     <l n="128">Il figlio della fama: osserva, osserva,</l>
     <l n="129">Quant'oste atterra! o mio Fillan, d'ancisi</l>
     <l n="130">Tu semini i sentier; per te già i nembi</l>
     <l n="131">Traboccan d'ombre; ogni tuo passo è morte.</l>
    </lg>
    <lg n="7">
     <l n="132">Fra due spaccati massi, a cui fean ombra</l>
     <l n="133">Querce intralciate co' fronzuti rami,</l>
     <l n="134">Stava Rotmar, scudo d'Erina. Ei rota</l>
     <l n="135">Sopra Fillano l'oscurato sguardo,</l>
     <l n="136">E a' suoi sponda si fa. L'aspro conflitto</l>
     <l n="137">Vide Fingallo avvicinarsi, e tutta</l>
     <l n="138">L'anima gli balzò: ma quale appunto</l>
     <l n="139">Il gran sasso di Loda, a cader fora,</l>
     <l n="140">Di Drumanardo dal ciglion petroso</l>
     <l n="141">Diradicato, allor che mille a prova</l>
     <l n="142">Imperversando tenebrosi spirti</l>
     <l n="143">Squassan la terra in lor furor, con tanta</l>
     <l n="144">Mole, con tal rimbombo il terren presse</l>
     <l n="145">Rotmar feroce dal ceruleo scudo.</l>
    </lg>
    <lg n="8">
     <l n="146">Non lungi era Culmin: proruppe in pianto</l>
     <l n="147">Il giovinetto di cordoglio e d'ira:</l>
     <l n="148">Ei con Rotmar la prima volta avea</l>
     <l n="149">Curvato l'arco al natio fonte in riva,</l>
     <l n="150">E de' cervetti sul matin con esso</l>
     <l n="151">Seguia le traccie, e discopriane il letto.</l>
     <l n="152">Scontrarsi agogna con Fillano, e a colpi</l>
     <l n="153">Colpi mischiar: vampo menando inalza</l>
     <l n="154">L'acciaro, e l'aer fende, e fere il vento</l>
     <l n="155">Pria che Fillan: ma già l'assal. Che fai,</l>
     <l n="156">Figlio di Colallina? a che ti scagli</l>
     <l n="157">Su quel raggio di luce? un foco è questo,</l>
     <l n="158">Foco distruggitor: garzon di Struta,</l>
     <l n="159">Mal accorto, t'arretra; i vostri padri</l>
     <l n="160">Non fur nel campo e nella zuffa uguali.</l>
     <l n="161">Misera madre! in la romita sala</l>
     <l n="162">Siede, e col guardo sul ceruleo Struta</l>
     <l n="163">Pende inquieta: ecco repente insorgono</l>
     <l n="164">Sopra il torrente tortuosi turbini,</l>
     <l n="165">E mentre sibilando si travoltolano,</l>
     <l n="166">Nel vorticoso sen pallida pallida</l>
     <l n="167">Portano un'ombra: la ravvisa ed ulula</l>
     <l n="168">Lo stuol de' veltri; sanguinose gocciole</l>
     <l n="169">Tingon lo scudo: ah tu cadesti o figlio!</l>
     <l n="170">Misera madre! o cruda Erina! oh guerra!</l>
     <l n="171">Qual cavriolo a cui furtiva freccia</l>
     <l n="172">Il molle fianco trapassò, si scorge</l>
     <l n="173">Del rio sul margo palpitar prosteso:</l>
     <l n="174">Il cacciator che lo ferì s'arresta,</l>
     <l n="175">Né senza senso di pietà rimembra</l>
     <l n="176">Del piè di vento il saltellar vistoso;</l>
     <l n="177">Così giacea di Colallina il figlio</l>
     <l n="178">Su gli occhi di Fillan; l'onda corrente</l>
     <l n="179">Immolla e svolve le polite anella</l>
     <l n="180">Del biondo crine; e riga atra di sangue</l>
     <l n="181">Striscia lo scudo: ancor la man sostenta</l>
     <l n="182">L'acciaro; infido acciar! che al maggior uopo</l>
     <l n="183">Mai lo soccorse. Il buon Fillan lo sguarda</l>
     <l n="184">Pietosamente, e sventurato, ei grida,</l>
     <l n="185">Caduto se' pria che si udisse intorno</l>
     <l n="186">Risuonar la tua fama! il padre tuo</l>
     <l n="187">Mandotti al campo, e d'ascoltar s'attende</l>
     <l n="188">Tue chiare imprese: egli or canuto e fiacco</l>
     <l n="189">Forse ti chiama, e ver Moilena ha 'l guardo.</l>
     <l n="190">Invan! che tu non torni a consolarlo,</l>
     <l n="191">Carco di spoglie di nemici ancisi.</l>
     <l n="192">Disse; e fuga, terror, scompiglio, e morte</l>
     <l n="193">Segue a sgorgar sulla smarrita Erina.</l>
    </lg>
    <lg n="9">
     <l n="194">Ma d'altra parte rovesciato e infranto</l>
     <l n="195">Cade uom sopr'uom dall'infocata rabbia</l>
     <l n="196">Del feroce Foldan, ch'oltre sul campo</l>
     <l n="197">Delle sue squadre sospingea la piena,</l>
     <l n="198">Forte rugghiando: ad arrestarne il corso</l>
     <l n="199">Mosse Dermino, e a lui strinsersi intorno</l>
     <l n="200">Di Cona i figli: ma spezzò Foldano</l>
     <l n="201">Lo scudo al duce, e i suoi guerrier n'andaro</l>
     <l n="202">O spenti o spersi. Allor gridò quel fero</l>
     <l n="203">Nell'odiosa sua burbanza: ho vinto,</l>
     <l n="204">Morven fuggì; va la mia fama al cielo.</l>
     <l n="205">Vattene, o Malto, ed a Catmor comanda:</l>
     <l n="206">Guardi il sentier che all'ocean conduce,</l>
     <l n="207">Perché Fingallo dal mio brando invitto</l>
     <l n="208">Non si sottragga; a terra ei debbe, a terra</l>
     <l n="209">Cader per esso: appo un cannoso stagno</l>
     <l n="210">Abbia la tomba; ma di lode e canto</l>
     <l n="211">Perda la speme; inonorato ei mora,</l>
     <l n="212">Ed il suo spirto per la pigra nebbia</l>
     <l n="213">Ravviluppato si dibatta invano.</l>
     <l n="214">Malto l'udì senza far motto, e solo</l>
     <l n="215">Sorgeagli in volto a quel superbo vanto</l>
     <l n="216">Disdegnosa dubbianza: alza lo sguardo</l>
     <l n="217">Verso Fingallo, indi a Foldan lo torce</l>
     <l n="218">Bieco; sorride amaramente, e muto</l>
     <l n="219">Volgesi, e immerge entro la zuffa il brando</l>
    </lg>
    <lg n="10">
     <l n="220">Di Clono intanto nell'angusta valle,</l>
     <l n="221">Ove due querce sul ruscel son chine,</l>
     <l n="222">Di Dutno il figlio taciturno e fosco</l>
     <l n="223">Stava nel suo dolor: spicciava il sangue</l>
     <l n="224">Dalla trafitta coscia, appiè spezzato</l>
     <l n="225">Giace lo scudo, inoperosa a un masso</l>
     <l n="226">Posa la lancia; a che, Dermin, sì mesto?</l>
     <l n="227">Odo il rugghiar della battaglia: e sole</l>
     <l n="228">Son le mie schiere: vacillanti a stento</l>
     <l n="229">Traggo i miei passi e non ho scudo: ah dunque</l>
     <l n="230">Fia che vinca costui? no, se pria basso</l>
     <l n="231">Non è Dermin, non vincerà: Foldano</l>
     <l n="232">Ti sfiderò, t'affronterò. La lancia,</l>
     <l n="233">Isfavillando di terribil gioia,</l>
     <l n="234">Prende; ma Gaulo ecco già vien. T'arresta</l>
     <l n="235">Figlia di Dutno, onde tal fretta? il sangue</l>
     <l n="236">Segna i tuoi passi: ov'è lo scudo? inerme</l>
     <l n="237">Dei tu cader? Signor di Strumo, ei disse,</l>
     <l n="238">Dammi lo scudo tuo: spesso ei travolse</l>
     <l n="239">Piena di guerra, nel suo corso al fero</l>
     <l n="240">Farommi incontro. Alto campion, non vedi</l>
     <l n="241">Quella pietra colà, che il grigio capo</l>
     <l n="242">Sporge tra l'erba? ivi riposa un duce</l>
     <l n="243">Del ceppo di Dermin: colà già spento</l>
     <l n="244">Ponmi a dormir nella perpetua notte.</l>
     <l n="245">Sale ei sul poggio lentamente, e mira</l>
     <l n="246">Lo scompigliato campo: erran qua, la</l>
     <l n="247">Le della zuffa scintillanti file</l>
     <l n="248">Diradate, spezzate. In notte oscura</l>
     <l n="249">Qual è a mirar su piaggia erma lontano</l>
     <l n="250">Foco che al variar d'instabil vento</l>
     <l n="251">Varia d'aspetto: or tu lo credi assorto</l>
     <l n="252">Fra globi atri di fumo, ora lo scorgi</l>
     <l n="253">Rigurgitar con tortuosi slanci</l>
     <l n="254">La rossa rapidissima corrente;</l>
     <l n="255">Tale affacciossi di Dermino al guardo</l>
     <l n="256">La variata mischia. All'oste in mezzo</l>
     <l n="257">Campeggia il passo di Foldan, qual vasta</l>
     <l n="258">Mole di nave, che in orribil verno</l>
     <l n="259">Di mezzo a due scogliose isole opposte</l>
     <l n="260">Spuntarsi scorge, e balzellon sull'onde</l>
     <l n="261">Va il mar sopposto a soverchiar. Dermino</l>
     <l n="262">Furibondo l'adocchia, e già si scaglia</l>
     <l n="263">Entro la zuffa, ahi! ma vacilla; e grossa</l>
     <l n="264">Cade dall'occhio del guerrier dolente</l>
     <l n="265">Lagrima di dispetto. Allora il corno</l>
     <l n="266">Suonò del padre, ed il cerchiato scudo</l>
     <l n="267">Ben tre volte colpì, tre volte a nome</l>
     <l n="268">Chiamò Foldan ferocemente. Udillo</l>
     <l n="269">Foldan con gioia, e sollevò la lancia</l>
     <l n="270">Sanguinosa, feral: qual masso alpestre</l>
     <l n="271">Mostra in tempesta i rugginosi fianchi</l>
     <l n="272">Segnati a strisce di correnti rivi;</l>
     <l n="273">Cotal movea contro Dermino audace,</l>
     <l n="274">Tutta strisciata di grondante sangue</l>
     <l n="275">La forma spaventevole di Moma.</l>
    </lg>
    <lg n="11">
     <l n="276">Da un lato e l'altro si ritrasse l'oste</l>
     <l n="277">Dal conflitto dei duci: alzansi a un punto</l>
     <l n="278">Le scintillanti spade, e già... ma tosto</l>
     <l n="279">Fillano si precipita, ed accorre</l>
     <l n="280">Alla zuffa inegual; tre passi a retro</l>
     <l n="281">Balzò Foldan che abbarbagliollo il vivo</l>
     <l n="282">Raggio, che qual da nube uscio repente</l>
     <l n="283">L'eroe ferito a ricattar: dell'atto</l>
     <l n="284">Ebbe onta il truce, e di rabbioso orgoglio</l>
     <l n="285">Ebro avanzossi, e chiamò fuora all'opra</l>
     <l n="286">Quanto avea possa nell'esperto acciaro.</l>
     <l n="287">Qual due talor di spaziose penne</l>
     <l n="288">Aquile alto-volanti a giostrar vanno</l>
     <l n="289">Per le piagge dei venti, onde del cielo</l>
     <l n="290">La vasta solitudine rimbomba;</l>
     <l n="291">Tai s'avventar l'un contro l'altro i duci</l>
     <l n="292">Sopra Moilena. In sulle opposte rupi,</l>
     <l n="293">Dei due gran Re che si sedeano a fronte</l>
     <l n="294">Involontari a cotal vista i passi</l>
     <l n="295">Quinci e quindi avanzarsi, allora appunto</l>
     <l n="296">La buia zuffa, allor parea che stesse</l>
     <l n="297">Già per calar sulle taglienti spade.</l>
     <l n="298">Segreta gioia ricercar le vene</l>
     <l n="299">Sentì Catmor, gioia d'eroi, qualora</l>
     <l n="300">Sorge periglio a lor grand'alme eguale.</l>
     <l n="301">Sul Luba no, ma ben sul Mora ha fitto</l>
     <l n="302">L'avido sguardo, che di là s'ergea</l>
     <l n="303">Maestoso e terribile a mirarsi</l>
     <l n="304">Del re di Selma il signoril sembiante.</l>
    </lg>
    <lg n="12">
     <l n="305">Ecco riverso sul ceruleo scudo</l>
     <l n="306">Foldano stramazzò. Fillan coll'asta</l>
     <l n="307">Passagli il sen, né a risguardar si volge</l>
     <l n="308">Sopra l'estinto; oltre si spinge, e rota</l>
     <l n="309">Onda di guerra. Sorgono le cento</l>
     <l n="310">Voci di morte. Il frettoloso passo,</l>
     <l n="311">Figlio di Clato, arresta; ohimè! non vedi</l>
     <l n="312">Isfavillar quella terribil forma,</l>
     <l n="313">Fosco segno di morte? ma il re d'Alnecma</l>
     <l n="314">Non destar in tuo danno; assai facesti,</l>
     <l n="315">Prode garzon, fa' che ti basti; arresta.</l>
    </lg>
    <lg n="13">
     <l n="316">Vide Foldan giacente, e fosco appresso</l>
     <l n="317">Stettegli Malto; ira e rancor dall'alma</l>
     <l n="318">Gli s'era sgombro: ei somigliava a rupe</l>
     <l n="319">Là nel deserto, in sul cui negro fianco</l>
     <l n="320">Sta l'umidor di non rasciutte stille,</l>
     <l n="321">Poiché la basso-veleggiante nebbia</l>
     <l n="322">Lasciolla scarca, e gli alberi riarsi</l>
     <l n="323">Restaro al vento. Con pietosi accenti</l>
     <l n="324">Al moribondo eroe tenne parole</l>
     <l n="325">Dell'oscura magion. Dì, la tua grigia</l>
     <l n="326">Pietra alzerassi nella verde Ullina,</l>
     <l n="327">Oppur di Moma in la selvosa terra,</l>
     <l n="328">Ove risguarda di soppiatto il Sole</l>
     <l n="329">Sul ceruleo Dalruto? ivi s'aggira,</l>
     <l n="330">Mentre a te pensa, il solitario passo</l>
     <l n="331">Di Dardulena tua. La mi rimembri,</l>
     <l n="332">Disse Foldan, perché di figli privo</l>
     <l n="333">Garzon non lascio, che l'acciaro impugni</l>
     <l n="334">Per vendicar l'ombra paterna? Malto</l>
     <l n="335">Già vendicato io son: pacata in campo</l>
     <l n="336">Non fu, tu 'l sai la destra mia: d'intorno</l>
     <l n="337">Al mio angusto abituro alza le tombe</l>
     <l n="338">Di quei ch'io spensi: ecco le mie vendette.</l>
     <l n="339">Io dal mio nembo scenderò sovente</l>
     <l n="340">Per visitarle, e mi fia vanto e gioia</l>
     <l n="341">Vederle a cerchio coi muscosi capi</l>
     <l n="342">Far corona al mio sasso, e la folt'erba</l>
     <l n="343">Crescervi sopra e sibilar sul vento.</l>
     <l n="344">Disse, e 'l suo spirto rapido si spinse</l>
     <l n="345">Alle valli di Moma, e venne ai sogni</l>
     <l n="346">Della diletta Dardulena. Appunto</l>
     <l n="347">Tornata allor dalle cacciate damme</l>
     <l n="348">Lungo la ripa di Dalruto erbosa</l>
     <l n="349">Dormia la bella; rallentato l'arco</l>
     <l n="350">Stavale accanto, e il candidetto seno</l>
     <l n="351">Co' bei flagelli della lunga chioma</l>
     <l n="352">Leve leve battea scherzosa auretta.</l>
     <l n="353">In cotal atto rivestita e sparsa</l>
     <l n="354">Di sua fiorita giovenil beltade</l>
     <l n="355">Giacea la verginella, amor d'eroi.</l>
     <l n="356">Venne dal bosco, e verso lei curvossi</l>
     <l n="357">Torbido il padre: ampia ferita ha in petto;</l>
     <l n="358">Si mostrava talor, talora avvolto</l>
     <l n="359">Fra la nebbia svania, scoppianti lagrime</l>
     <l n="360">Rupperle il sonno; ella s'alzò, conobbe</l>
     <l n="361">Ch'era basso il guerrier; poscia a colpirla</l>
     <l n="362">Venne un baleno dal paterno spirto,</l>
     <l n="363">Che sovra i nembi suoi correa sublime,</l>
     <l n="364">E ferilla una voce: ultima adesso,</l>
     <l n="365">O Dardulena dall'azzurro sguardo,</l>
     <l n="366">Dell'altera tua schiatta ultima sei.</l>
    </lg>
    <lg n="14">
     <l n="367">Già fugge Bolga; e di confuse grida</l>
     <l n="368">Già Luba echeggia: a scompigliar le squadre</l>
     <l n="369">Su i loro passi rapido anelante</l>
     <l n="370">Pende Fillan; sparso di morti è il suolo.</l>
     <l n="371">Sulle prodezze dell'amato figlio</l>
     <l n="372">Gioia Fingallo: alfin Catmorre alzossi,</l>
     <l n="373">Il possente Catmor. Figlio d'Alpino,</l>
     <l n="374">Qua qua, recami l'arpa, al vento spargi</l>
     <l n="375">La gloria di Fillano, alto solleva</l>
     <l n="376">Il nome suo finché sfavilla ancora.</l>
    </lg>
    <lg n="15">
     <l n="377">Esci fuor vezzosa Clato;</l>
     <l n="378">Vieni al prato</l>
     <l n="379">Col bel guardo cilestrin.</l>
    </lg>
    <lg n="16">
     <l n="380">Ver Moilena gira il ciglio,</l>
     <l n="381">Guarda il figlio,</l>
     <l n="382">Quasi raggio mattutin.</l>
    </lg>
    <lg n="17">
     <l n="383">Raggio che splende,</l>
     <l n="384">Ma fere e incende:</l>
     <l n="385">Luce nemica al suo chiaror non dura;</l>
     <l n="386">Miralo a balenar;</l>
     <l n="387">Ohimè! più nol mirar - ch'egli s'oscura.</l>
    </lg>
    <lg n="18">
     <l n="388">Al suon piacevole</l>
     <l n="389">D'arpe tremanti,</l>
     <l n="390">Mescete o vergini,</l>
     <l n="391">Mescete i canti:</l>
     <l n="392">Fillan gli chiede,</l>
     <l n="393">Del suo valor mercede.</l>
    </lg>
    <lg n="19">
     <l n="394">Ei non va cercando il letto</l>
     <l n="395">O di damma o di cervetto,</l>
     <l n="396">Del mattin sul primo albor.</l>
    </lg>
    <lg n="20">
     <l n="397">Né sul rio negletto e lento</l>
     <l n="398">Piega l'arco, e scocca al vento,</l>
     <l n="399">Sconosciuto cacciator.</l>
    </lg>
    <lg n="21">
     <l n="400">Contro il suo fianco la guerra si volve,</l>
     <l n="401">Egli qual turbo le schiere travolve,</l>
     <l n="402">Rugge la mischia, la piena ingrossa,</l>
     <l n="403">Egli rotasi, e 'l campo arrossa:</l>
     <l n="404">La man forte</l>
     <l n="405">Piove morte;</l>
     <l n="406">Alto il piede nel sangue passeggia,</l>
     <l n="407">L'occhio folgora, e morte lampeggia.</l>
    </lg>
    <lg n="22">
     <l n="408">Dillo un irato spirito del cielo,</l>
     <l n="409">Che del nembo</l>
     <l n="410">Scuote il lembo,</l>
     <l n="411">E scende con furor: scosso l'oceano</l>
     <l n="412">Sente in sé l'orma profonda;</l>
     <l n="413">Mentr'ei move d'onda in onda</l>
     <l n="414">Il suo dorso a calpestar.</l>
    </lg>
    <lg n="23">
     <l n="415">Vampa feral n'arde i vestigi; e l'isole</l>
     <l n="416">Con forte tremito,</l>
     <l n="417">I capi crollano</l>
     <l n="418">Sul trabalzato mar.</l>
    </lg>
   </lg>
  </body>
 </text>
</TEI>