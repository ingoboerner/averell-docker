<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - LA MORTE DI GAULO</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">70</measure>
    <measure unit="line">896</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-la-morte-di-g</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - LA MORTE DI GAULO</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - LA MORTE DI GAULO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pende la notte; maestosa e cheta</l>
     <l n="2">Dispiega il manto nella valle; ingombra</l>
     <l n="3">La felce intorno il cacciator che dorme,</l>
     <l n="4">E il can la testa al suo ginocchio appoggia.</l>
     <l n="5">In sogno ancor della montagna i figli</l>
     <l n="6">Persegue, e dal piacer quasi ei si desta.</l>
    </lg>
    <lg n="2">
     <l n="7">Ne' tuoi sonni riposa, o giovinetto,</l>
     <l n="8">Delle fatiche della caccia amante;</l>
     <l n="9">Dormite o figli del travaglio: a mezzo</l>
     <l n="10">Del corso lor giunsero gli astri appena,</l>
     <l n="11">Ed Ossian sol sulle colline è desto.</l>
     <l n="12">Solo godo vagar, solo ove regna</l>
     <l n="13">Notte e silenzio, ché silenzio e notte</l>
     <l n="14">Ben cogli affanni del mio cor s'accorda.</l>
     <l n="15">Verrà il mattin; tutti i suoi rai dal colle</l>
     <l n="16">Biondeggiar io vedrò; ma col mattino</l>
     <l n="17">Non tornerà dentro quest'alma il giorno.</l>
     <l n="18">Sii parco o Sol de' raggi tuoi; di luce</l>
     <l n="19">Prodigo sei, come di Morven l'alto</l>
     <l n="20">Signor lo fu delle bell'opre: ah! temi,</l>
     <l n="21">Temi che un dì la luce tua s'ecclissi,</l>
     <l n="22">Come eclissò del Re la gloria. Omai</l>
     <l n="23">A mille a mille nel palagio azzurro</l>
     <l n="24">Splendon le faci che tu accendi allora</l>
     <l n="25">Che d'Occidente dal balcon ti parti.</l>
     <l n="26">Perché il momento affretterai, che muto</l>
     <l n="27">Ti lasceran sul padiglion dell'Alba</l>
     <l n="28">Solingo e tristo, come tristo e solo</l>
     <l n="29">Ossian gli amici al suo dolor lasciaro?</l>
     <l n="30">Perché su Morven brillerai? sul colle</l>
     <l n="31">Perché i tuoi rai si spanderan; se i prodi</l>
     <l n="32">D'ammirarli cessaro, e più non resta</l>
     <l n="33">Un occhio sol che al tuo fulgor si schiuda?</l>
     <l n="34">Morven, de' tuoi be' dì, delle tue glorie</l>
     <l n="35">Come sparve la luce! a poco a poco</l>
     <l n="36">Mancar la vidi, e dileguarsi, e muta</l>
     <l n="37">Perdersi, come delle querce accese,</l>
     <l n="38">Splendor delle tue sale, or muto è il lume.</l>
     <l n="39">I tuoi palagi, i prodi tuoi, che danze</l>
     <l n="40">V'intrecciavano e canti, al suol tra 'l musco</l>
     <l n="41">Dormono, e l'ombra han della morte intorno.</l>
     <l n="42">Già Temora cadeo, Tura non serba</l>
     <l n="43">Che cumuli di sassi, ed il silenzio</l>
     <l n="44">Erra di Selma per le vuote sale.</l>
     <l n="45">Dov'è la gioia delle conche, e dove</l>
     <l n="46">De' conviti il fragor? mute son l'arpe,</l>
     <l n="47">Muto il canto de' Bardi; e poche e rare</l>
     <l n="48">Muscose pietre colle grigie teste</l>
     <l n="49">Gli avanzi or son delle grandezze antiche.</l>
     <l n="50">Non più dal mar, sovra la poppa assiso,</l>
     <l n="51">Mira il nocchier le maestose moli</l>
     <l n="52">Alzar la fronte tra la nebbia e 'l cielo;</l>
     <l n="53">Né dal deserto il peregrin le scorge.</l>
    </lg>
    <lg n="3">
     <l n="54">Cerco di Selma; e tra la felce e l'erba</l>
     <l n="55">Non incontro che tombe e che ruine.</l>
     <l n="56">Vacilla al soffio de' notturni venti</l>
     <l n="57">Il cardo solitario, e sullo stelo</l>
     <l n="58">Gravido di rugiada il capo abbassa.</l>
     <l n="59">Volteggia intorno de' miei crin canuti</l>
     <l n="60">Il gufo inaugurato; i stridi suoi</l>
     <l n="61">Destan la damma che riposa e dorme</l>
     <l n="62">Sovra il letto di musco: alza la testa,</l>
     <l n="63">Né teme no, ché sovra i colli è sola</l>
     <l n="64">Del Cantor la vecchiezza. Ospite amica</l>
     <l n="65">Degli avanzi di Selma, alla tua morte</l>
     <l n="66">Ossian non pensa: dal riposo istesso</l>
     <l n="67">Ove posar Fingal e Oscar tu sorgi;</l>
     <l n="68">E pensi tu che insanguinar volesse</l>
     <l n="69">Ossian del padre, ovver del figlio il letto?</l>
     <l n="70">No alla tua morte, abitatrice amica</l>
     <l n="71">Del riposo d'Oscarre e di Fingallo,</l>
     <l n="72">Alla tua morte Ossian non pensa: solo</l>
     <l n="73">Qua nella piazza, ove sorgea di Selma</l>
     <l n="74">Il regal tetto, ove pendea lo scudo</l>
     <l n="75">Del padre mio, stendo la man;... ma, o Selma!</l>
     <l n="76">Altro or non hai tetto che il ciel!... Lo scudo</l>
     <l n="77">Cerco tra le ruine; incontra l'asta</l>
     <l n="78">Una delle sue falde: ivi sedea</l>
     <l n="79">Il fragor delle pugne: il suon che rende</l>
     <l n="80">Lusinga ancor d'Ossian l'orecchio; ei desta</l>
     <l n="81">De' passati miei dì la rimembranza,</l>
     <l n="82">Come raccende sulle felci il vento</l>
     <l n="83">Fra' rozzi alberghi i moribondi fochi.</l>
     <l n="84">Acuto al varco di quest'alma ancora</l>
     <l n="85">S'affaccia il duol; cresce nel corso al pari</l>
     <l n="86">Di torrente montan, ma il peso, e 'l gelo</l>
     <l n="87">Degli anni incontra che lo spinge addietro.</l>
     <l n="88">Pensier di guerra, tenebrosi tempi</l>
     <l n="89">Che spariste per me, co' vostri scudi</l>
     <l n="90">Cozzantisi fra lor, tempi fuggite;</l>
     <l n="91">Lasciate i dì della vecchiezza in calma.</l>
     <l n="92">A che sognar pugne e trofei? che l'asta</l>
     <l n="93">Forse ancor so come si scuota e vibri?</l>
     <l n="94">Ah! più non è di Temora la lancia,</l>
     <l n="95">Deh il baston dell'età! più non udrassi</l>
     <l n="96">Batter lo scudo, e rimbombar di guerra.</l>
     <l n="97">Ma cosa incontro? antico scudo è questi:</l>
     <l n="98">Tentiam di riconoscerlo:... ei somiglia</l>
     <l n="99">Luna allor che tramonta; a mezzo è roso</l>
     <l n="100">Dalla ruggin degli anni... o Gaulo, amico</l>
     <l n="101">D'Oscarre un dì, fu questo scudo il tuo.</l>
     <l n="102">Ma chi, chi l'alma mi trasporta? o figlio</l>
     <l n="103">Della mia tenerezza, ebbe il tuo braccio</l>
     <l n="104">La sua parte di fama; ora i miei canti</l>
     <l n="105">Di Gaulo il nome rinverdir faranno.</l>
     <l n="106">Arpa di Selma, ove sei tu? Malvina</l>
     <l n="107">Rispondimi, ove sei? vieni, ed ascolta;</l>
     <l n="108">Dell'amico d'Oscar Ossian favella.</l>
    </lg>
    <lg n="4">
     <l n="109">Fosca sorgea la notte e procellosa,</l>
     <l n="110">E stridean l'ombre dalle nere felci.</l>
     <l n="111">Muggian, precipitandosi dall'alto</l>
     <l n="112">Delle balze i torrenti: in sen del nembo,</l>
     <l n="113">Pari allo scoppio di squarciate nubi,</l>
     <l n="114">Romoreggiava il tuon; della tempesta</l>
     <l n="115">Sovra le penne rosseggianti, i lampi</l>
     <l n="116">Fendean le nubi, e percorreano il cielo.</l>
     <l n="117">Di Selma intanto nel palagio a mensa</l>
     <l n="118">Sedeano i nostri Eroi; fiammante quercia</l>
     <l n="119">Ardea nel mezzo a rischiararne i volti.</l>
     <l n="120">Passava in giro, e diffondea la gioia</l>
     <l n="121">La d'umor soavissimo ricolma</l>
     <l n="122">Tazza ospital; scioglieano il canto i Bardi;</l>
     <l n="123">E la man delle vergini tremante</l>
     <l n="124">Scorrea le corde dell'armonic'arpa.</l>
    </lg>
    <lg n="5">
     <l n="125">Passò la notte nella gioia: appena</l>
     <l n="126">Credeansi gli astri alla metà del cielo,</l>
     <l n="127">Allor che d'Oriente in sulle nubi</l>
     <l n="128">L'Alba si scorse biancheggiar: lo scudo</l>
     <l n="129">Batter s'ascolta di Fingal: diverso</l>
     <l n="130">Suono allor quegli avea: l'alto rimbombo,</l>
     <l n="131">Simile al tuon che da lontan rimugghia,</l>
     <l n="132">Udirono gli Eroi; corser festosi</l>
     <l n="133">Da tutti i fiumi lor: Gaulo l'intese,</l>
     <l n="134">Strinse la lancia... ma torrente è fatta</l>
     <l n="135">Già l'onda di Strumon: le sue correnti</l>
     <l n="136">Chi misurar, sia pur gagliardo, ardisce?</l>
    </lg>
    <lg n="6">
     <l n="137">A Ifrona già ci avviciniam; la zuffa</l>
     <l n="138">Mescesi; carchi delle nostre spoglie</l>
     <l n="139">Ai nemici ritolte, in sulla sera</l>
     <l n="140">Cessasi dal pugnar. - Perché sul fiume,</l>
     <l n="141">Giovin leggiadro dall'azzurro scudo,</l>
     <l n="142">Sul fiume tuo che verde musco ammanta,</l>
     <l n="143">Perché il nostro ritorno, ahi! non attendi?</l>
     <l n="144">Perché, figlio di Morni, impaziente</l>
     <l n="145">Fu il tuo cor della pugna? Ah ben di fama</l>
     <l n="146">Avara è l'alma tua, né la sua parte</l>
     <l n="147">Rapir si lascia, ove alla gloria un campo</l>
     <l n="148">Aprasi ed al valor. Già sulla sponda</l>
     <l n="149">Si apparecchia una barca, agile e leve</l>
     <l n="150">Fenderà l'onde minacciose, e appena</l>
     <l n="151">Il primo albor dall'Oriente appare,</l>
     <l n="152">(Seguendo verso Ifrona i prodi suoi)</l>
     <l n="153">Spiega le vele, e si confida al vento.</l>
    </lg>
    <lg n="7">
     <l n="154">Al mar chi vien? - giovin beltà. Si avanza</l>
     <l n="155">Sovra gli scogli ondi-battuti; è fosca</l>
     <l n="156">Come la nebbia del mattin; disciolta</l>
     <l n="157">Tremola all'aure la corvina chioma.</l>
     <l n="158">Tra i crini suoi la nivea man, somiglia</l>
     <l n="159">Bianca spuma sull'onde: e di rugiada</l>
     <l n="160">Brillan due goccie ne' cerulei sguardi</l>
     <l n="161">Fissi di Gaulo sulla barca; un figlio</l>
     <l n="162">Le pende al petto, e le sorride al volto.</l>
     <l n="163">Teneramente se lo abbraccia, e un dolce</l>
     <l n="164">Canto susurra; ma un sospir dal core</l>
     <l n="165">L'interrompe: o Evircoma, ah tu non pensi</l>
     <l n="166">Al canto no: vogan sul flutto insieme</l>
     <l n="167">Col tuo diletto i pensier tuoi; già fugge</l>
     <l n="168">Il legno; appena da lontan si mira</l>
     <l n="169">Tra l'onda e 'l ciel; ma scende a mezzo e spiega</l>
     <l n="170">Le sue falde una nube, e più nol vedi.</l>
    </lg>
    <lg n="8">
     <l n="171">Vaga, oimè, senza periglio</l>
     <l n="172">Sovra il mar che a me t'invola!</l>
     <l n="173">Amor mio, chi mi consola,</l>
     <l n="174">Quando mai ti rivedrò?</l>
    </lg>
    <lg n="9">
     <l n="175">Torna alle sale di Strumon la bella,</l>
     <l n="176">Ma son lenti i suoi passi: ha di tristezza</l>
     <l n="177">Carca la fronte, come quando il cielo</l>
     <l n="178">È in calma, e tace sovra i colli il vento,</l>
     <l n="179">Veggiam qualch'ombra solitaria in mezzo</l>
     <l n="180">Errar della palude: ella sovente</l>
     <l n="181">Si volge, e guarda; e sospirando, i lumi</l>
     <l n="182">Tien fissi al mar che lagrimando accusa.</l>
    </lg>
    <lg n="10">
     <l n="183">Voga, oimè, senza periglio</l>
     <l n="184">Sovra il mar che a me t'invola!</l>
     <l n="185">Amor mio, chi mi consola,</l>
     <l n="186">Quando mai ti rivedrò?</l>
    </lg>
    <lg n="11">
     <l n="187">Ma vien la notte; gran corteggio intorno</l>
     <l n="188">Le fan spesso tenebre; a mezzo il corso</l>
     <l n="189">L'Eroe sorprende; celasi la Luna</l>
     <l n="190">Negli antri delle nubi, e in tutto il cielo</l>
     <l n="191">Sol d'una stella il tremolar non spunta.</l>
     <l n="192">Tacita e paurosa all'onde in preda</l>
     <l n="193">Va di Gaulo la barca. - A Morven lieti</l>
     <l n="194">Torniam; né Gaulo sovra il mar si scorge.</l>
     <l n="195">Giunge il mattino, ma d'Ifrona i lidi</l>
     <l n="196">La nebbia involve. Per la spiaggia errando</l>
     <l n="197">Gaulo s'aggira, e ove, non sa; l'orecchio</l>
     <l n="198">Tende in ascolta, e di guerrieri o d'armi</l>
     <l n="199">Fragor non ode: batte allor lo scudo;</l>
     <l n="200">"Dormi o Fingal tu forse? è dalla pugna</l>
     <l n="201">Stanco il tuo braccio, o non pugnossi? (ei grida)</l>
     <l n="202">Giungeste ancor su queste rive, o prodi?" -</l>
    </lg>
    <lg n="12">
     <l n="203">Piaciuto ahi fosse, o giovinetto, al cielo</l>
     <l n="204">Che allor giunti vi fossimo, e dal bosco</l>
     <l n="205">Ossian le grida dell'amico udisse!</l>
     <l n="206">O questa lancia alla grand'oste incontro</l>
     <l n="207">T'avria difeso, o nella breve fossa</l>
     <l n="208">Giaceria senza vita il signor suo.</l>
     <l n="209">Di Temora la lancia inutil tronco</l>
     <l n="210">Non era allor, né dell'età che cade</l>
     <l n="211">Debile appoggio: era balen che scende</l>
     <l n="212">Sovra penne di foco, e cento e cento</l>
     <l n="213">Alberi atterra in suo cammin, frondoso</l>
     <l n="214">Onor del monte che gli trema innanzi.</l>
     <l n="215">Colto dalla ruina arbor non era</l>
     <l n="216">Ossian allor, che tra la felce al solo</l>
     <l n="217">Lieve spirar d'un venticel si scote,</l>
     <l n="218">O mezzo rovesciato in riva al fiume</l>
     <l n="219">Gli insulti ancor della bufera addita.</l>
     <l n="220">No, tal non era allor; dritto e superbo</l>
     <l n="221">Quai son del Cona maestosi i pini,</l>
     <l n="222">Tutti d'intorno i verdeggianti rami</l>
     <l n="223">Io mi vedea, che sorridean festosi</l>
     <l n="224">Dell'oragano alle minacce, e lieti</l>
     <l n="225">Fra' muggiti dell'aria, a mezzo il cielo</l>
     <l n="226">Ondeggiavan tra i nembi e le tempeste.</l>
     <l n="227">Ah! perché al Duce di Strumon non era</l>
     <l n="228">Io presso allor, che rovesciossi e venne</l>
     <l n="229">La procella d'Ifrona incontro a lui?</l>
    </lg>
    <lg n="13">
     <l n="230">Dov'eri allora ombre di Morven? forse</l>
     <l n="231">Placido sonno per l'aeree sale,</l>
     <l n="232">Cui crepuscol da lunge appena imbianca,</l>
     <l n="233">Posava dolcemente in su' vostr'occhi;</l>
     <l n="234">O scherzar vi piacea colle cadute</l>
     <l n="235">Aride foglie, pueril trastullo;</l>
     <l n="236">Che neppur cenno si mirò, né udissi</l>
     <l n="237">Del periglio di Gaulo?... ah no, de' nostri</l>
     <l n="238">Padri dilette ombre a noi fide, voi</l>
     <l n="239">Non obliaste d'ammonirci! A Ifrona</l>
     <l n="240">Per ben due volte rispingeste indietro</l>
     <l n="241">Le nostre vele; e per due volte il mare</l>
     <l n="242">Mugghiando risuonò de' vostri gridi.</l>
     <l n="243">Il vostro cenno ahi! non s'intese: l'ombre</l>
     <l n="244">Noi vi credemmo de' nemici opposte</l>
     <l n="245">Forse al nostro ritorno. Incontro a voi</l>
     <l n="246">Fè balenar Fingal la spada, e i lembi</l>
     <l n="247">Percosse delle grigie aeree vesti</l>
     <l n="248">Che voi libravi sul suo capo; andate,</l>
     <l n="249">Andate, ei vi dicea; sovr'alte sponde</l>
     <l n="250">Scotete i fior del cardo, o i dì passate</l>
     <l n="251">Là colla schiatta degl'imbelli in gioco.</l>
    </lg>
    <lg n="14">
     <l n="252">Tacite, e afflitte v'involaste: il soffio</l>
     <l n="253">Del fuggir vostro rassembrava all'aure,</l>
     <l n="254">Che striscian sulle rive tenebrose,</l>
     <l n="255">Scese dal monte, quando ancor lontana</l>
     <l n="256">Presagiscon le gru pioggia o tempesta.</l>
     <l n="257">Spariste; e forse alcuno udivvi a mezzo</l>
     <l n="258">Di Gaulo il nome proferir fuggendo. -</l>
    </lg>
    <lg n="15">
     <l n="259">Tra mille qui nemici e mille, io solo</l>
     <l n="260">Stommi? e tra l'ombre della pugna, or quivi</l>
     <l n="261">Spada non v'ha che colla mia baleni?</l>
     <l n="262">Soffia il vento da Morven; biancheggiando</l>
     <l n="263">A Morven volto si dirige il flutto:</l>
     <l n="264">Spiegherà Gaulo le sue vele al vento?</l>
     <l n="265">Ah no, che seco i prodi suoi non stanno.</l>
     <l n="266">Fingallo che diria? Fingal che l'opre</l>
     <l n="267">Di Gaulo nelle pugne a' figli suoi</l>
     <l n="268">D'ammirar comandava? e che nel canto</l>
     <l n="269">Dirieno i Bardi, se una nube alzasse</l>
     <l n="270">Sue negre falde del figliuol di Morni</l>
     <l n="271">Sulla limpida fama? E tu fra l'ombre</l>
     <l n="272">Padre diletto, non arrossiresti</l>
     <l n="273">Se fuggisse il tuo Gaulo? Ah sì, co' bianchi</l>
     <l n="274">Tuoi crin l'antica venerabil fronte</l>
     <l n="275">Nasconderesti, paventando il guardo</l>
     <l n="276">Degli eroi che passaro; i tuoi sospiri</l>
     <l n="277">Più rochi e grossi renderiano i venti</l>
     <l n="278">Di Strumon per la valle: e degl'imbelli</l>
     <l n="279">Te contemplando dirien l'ombre: "oh vedi</l>
     <l n="280">Vedi là il padre di colui, che diede</l>
     <l n="281">D'Ifrona in riva alla battaglia il tergo."</l>
     <l n="282">No che il tergo ai perigli e alla battaglia,</l>
     <l n="283">Morni, no non darò: raggio di foco</l>
     <l n="284">Di Gaulo è il cor: sulla tua nube immensa</l>
     <l n="285">Vieni, e mira il tuo figlio. Era torrente</l>
     <l n="286">Gonfio di spuma tra le roccie opposte</l>
     <l n="287">L'anima tua; l'alma di Gaulo, o padre,</l>
     <l n="288">Non è indegna di te, mirami... o sposa,</l>
     <l n="289">Ove sei tu?... diletto Ogal che fai?...</l>
     <l n="290">Ma chi, chi spira tra l'orror di morte</l>
     <l n="291">Raggio di tenerezza? Acquieterassi</l>
     <l n="292">Il turbo; e voi cari al mio cor verrete</l>
     <l n="293">Pensier soavi a serenar quest'alma.</l>
     <l n="294">Or tutto è fosco; armi, battaglie, è questo</l>
     <l n="295">Sol di Gaulo il pensier! Perché non sei,</l>
     <l n="296">Ossian tu meco, come il ciel ci vide</l>
     <l n="297">Alla pugna di Latmo?... ma che parlo?</l>
     <l n="298">Pari allo spirto d'oragano immenso</l>
     <l n="299">Mi sento il cor: di foco ha l'ale, e spande</l>
     <l n="300">Rosso fulgor, solo si scaglia, e solo</l>
     <l n="301">In mezzo al mar che romoreggia ei piomba.</l>
     <l n="302">A mille a mille a quel terribil urto</l>
     <l n="303">Vedi i flutti inalzarsi, e cento intorno</l>
     <l n="304">Isole ricuoprirne: egli sul cocchio</l>
     <l n="305">Salir de' venti, e passeggiar sull'acque.</l>
    </lg>
    <lg n="16">
     <l n="306">E già di nuovo ode il rimbombo Ifrona</l>
     <l n="307">Dello scudo di Morni; arrugginita</l>
     <l n="308">Piastra non era allor, né ricoperto</l>
     <l n="309">Di loto e sangue quello scudo: introna</l>
     <l n="310">Del suo fragor l'isola intorno, e tutti</l>
     <l n="311">Scendon contro di Gaulo i suoi guerrieri.</l>
     <l n="312">Ma di Morni la spada in man del prode</l>
     <l n="313">Scintilla, e rare le nemiche fila</l>
     <l n="314">Fanglisi innanzi, come sparse e rare</l>
     <l n="315">Nei boschi di Strumon sorgon le piante.</l>
     <l n="316">Ne tremano i guerrieri; a terra sparse</l>
     <l n="317">Son le azzurre lor armi, e della morte</l>
     <l n="318">Volteggiano gli augelli in sul lor capo.</l>
    </lg>
    <lg n="17">
     <l n="319">Malvina mia, sul tempestoso piano</l>
     <l n="320">Vedesti mai canuto flutto immenso</l>
     <l n="321">Scontrarsi, e indietro rimbalzar dal fianco</l>
     <l n="322">D'una balena, che traversa il mare?</l>
     <l n="323">Vedesti in cima di quel flutto a stormi</l>
     <l n="324">Volar marini augelli, e della fera</l>
     <l n="325">Seguir le tracce, che a spirar vicina,</l>
     <l n="326">Capovolta in balia della corrente,</l>
     <l n="327">Dibatte i fianchi moribondi appena,</l>
     <l n="328">E non osar d'avvicinarsi, lunge</l>
     <l n="329">Paventandone ancor la mole e l'ombra?</l>
     <l n="330">Sì trattenuti eran d'Ifrona i figli</l>
     <l n="331">Dalla spada di Gaulo e dal terrore.</l>
    </lg>
    <lg n="18">
     <l n="332">Molto pugnò: mancano a poco a poco</l>
     <l n="333">Le forze al Duce di Strumon; s'appoggia</l>
     <l n="334">A un tronco; in strisce porporine il sangue</l>
     <l n="335">Scorre fumando sull'azzurro scudo,</l>
     <l n="336">E cento frecce gli han passato il fianco.</l>
     <l n="337">Il brando ancor stringe la man, quel brando</l>
     <l n="338">Che spargendo fra l'oste orrore e tema,</l>
     <l n="339">È meteora di morte in quella mano.</l>
    </lg>
    <lg n="19">
     <l n="340">Ma questa pietra, che inalzate a stento,</l>
     <l n="341">Figli d'Ifrona, or che dirà? sul lido</l>
     <l n="342">All'età che verranno il fatto illustre</l>
     <l n="343">Segnerà gloriosa? Ah no; del bronzo</l>
     <l n="344">Han la crudezza i pensier vostri: appena</l>
     <l n="345">Sette fra voi lo smisurato masso</l>
     <l n="346">Traggon dalla montagna: eccolo, ei piomba</l>
     <l n="347">Sulla coscia di Gaulo: in su' ginocchi</l>
     <l n="348">Ritto cade l'Eroe, ma colla fronte</l>
     <l n="349">Grandeggia ancor sovra lo scudo, e desta</l>
     <l n="350">Meraviglia e spavento: i suoi nemici</l>
     <l n="351">Treman d'avvicinarsi; e da lontano</l>
     <l n="352">Lascian ch'ei pera, come in cima al monte</l>
     <l n="353">Aquila poderosa, a cui nel volo</l>
     <l n="354">Il fulmine rapì l'artiglio e l'ale.</l>
    </lg>
    <lg n="20">
     <l n="355">Deh, perché in Selma non s'udì la voce,</l>
     <l n="356">Generoso garzon, del tuo periglio?</l>
     <l n="357">Il canto delle Vergini, e dei Bardi</l>
     <l n="358">Non saria scesa ad allegrarci il core</l>
     <l n="359">La melodia: né di Fingal la lancia</l>
     <l n="360">Avria posato alla muraglia appesa.</l>
     <l n="361">L'acciar di Luno sul pacato fianco</l>
     <l n="362">Dormito non avria; né, mezzo alzato</l>
     <l n="363">Dal suo sedil, meravigliati avremmo</l>
     <l n="364">Visto Fingal rivolgersi allo scudo,</l>
     <l n="365">Fisso con gli occhi, e dir: l'aerea lancia</l>
     <l n="366">Udir d'un'ombra mi parea sugli orli</l>
     <l n="367">Strisciar passando, ma fu solo il vento.</l>
    </lg>
    <lg n="21">
     <l n="368">Ombra di Morni, e perché mai sì lieve</l>
     <l n="369">Fu batter del tuo scudo, ed il periglio</l>
     <l n="370">Di Gaulo tuo che non versar ne' sogni?</l>
     <l n="371">Perché ad Ossian non scendere, e gridargli:</l>
     <l n="372">Svegliati su, torna sul flutto? ... o Morni,</l>
     <l n="373">Allor tu forse sulle vie d'Ifrona</l>
     <l n="374">Movevi già per lacrimar suo figlio.</l>
    </lg>
    <lg n="22">
     <l n="375">Riede il mattin: funesti sogni al giorno</l>
     <l n="376">Aprono gli occhi d'Evircoma: il letto</l>
     <l n="377">Lascia, e alle selve di Strumon ritorna.</l>
     <l n="378">Agitata, abbattuta, ode le grida</l>
     <l n="379">Della caccia di Morven, e la voce</l>
     <l n="380">Del diletto amor suo mista non v'ode.</l>
     <l n="381">Ascolta: e l'eco dalla cava roccia</l>
     <l n="382">Di Gaulo i gridi non ripete; inalza</l>
     <l n="383">La voce, e solo di Strumon la selva</l>
     <l n="384">D'Evircoma i sospir fra l'aure intende.</l>
    </lg>
    <lg n="23">
     <l n="385">Cade la sera; e pel ceruleo piano</l>
     <l n="386">Barca non mira, o non ascolta il grembo</l>
     <l n="387">Fender lieve dell'onde. È trista l'alma,</l>
     <l n="388">Tristo il cor della sposa: E chi trattiene</l>
     <l n="389">Nell'isola il mio prode? o mio diletto,</l>
     <l n="390">Di Morven cogli eroi ché non tornasti?</l>
     <l n="391">Forse sul mar perduti gli hai?... ma, lassa!</l>
     <l n="392">No, che tornato esser dovevi: oh! quanto,</l>
     <l n="393">Quanto dall'alto degli scogli al mare</l>
     <l n="394">la sposa tua si sporgerà? rispondi:</l>
     <l n="395">Quante lacrime ancor sovra le guance</l>
     <l n="396">Cadran dell'amor tuo? non pensi al figlio?</l>
     <l n="397">Non pensi a me? se pur t'è caro, o sposo,</l>
     <l n="398">Se scordato non l'hai, dì, le carezze</l>
     <l n="399">A cui l'usasti, ed i trasporti, e i baci,</l>
     <l n="400">Dimmi ove son? le lacrime del figlio</l>
     <l n="401">Colle mie si confondono, e confusi</l>
     <l n="402">Son d'Ogal i sospir co' miei sospiri.</l>
     <l n="403">Ah! se il suo nome balbettare a mezzo</l>
     <l n="404">Udir potesse il padre suo, cercando</l>
     <l n="405">Con gli occhi ancor quando ritorna, ah certo</l>
     <l n="406">S'affretterebbe a consolarci, e tosto</l>
     <l n="407">Tornar si rivedria... ma oh ciel! rammento</l>
     <l n="408">(Tremo per te) rammento un sogno o caro!</l>
     <l n="409">Ah il momento passò del tuo ritorno!</l>
     <l n="410">L'ho in mente ancor, parmi vederli, e certo</l>
     <l n="411">Io gli vedea per la foresta, i figli</l>
     <l n="412">Di Morven dietro ai fuggitivi: seco</l>
     <l n="413">Non era il prode di Strumon: lo scorsi</l>
     <l n="414">In lontananza sovra l'asta inchino,</l>
     <l n="415">E retto ad un sol piè; l'altro colonna</l>
     <l n="416">Era di nebbia; ogni spirar d'auretta</l>
     <l n="417">Cangiar forma gli fa; stendo le braccia,</l>
     <l n="418">E corro all'amor mio... vien dal deserto</l>
     <l n="419">Un vento impetuoso, e me l'invola. -</l>
    </lg>
    <lg n="24">
     <l n="420">Ma del terror son figli i sogni; o caro</l>
     <l n="421">Sir di Strumon, ti rivedrò; la testa</l>
     <l n="422">Tu inalzerai davanti a me, lucente</l>
     <l n="423">Come raggio di Sol, quando sfavilla</l>
     <l n="424">Sulle felci di Cromla, albergo d'ombre.</l>
     <l n="425">L'intiera notte il peregrin tremando</l>
     <l n="426">Ristette innanzi a lor; fuggon col giorno</l>
     <l n="427">Le figlie della notte; ei più sicuro,</l>
     <l n="428">Riprendendo il baston, parte col giorno.</l>
    </lg>
    <lg n="25">
     <l n="429">Sì, sposo mio, ti rivedrò... la barca</l>
     <l n="430">Questa non è che da lontano appare?</l>
     <l n="431">Son come spuma fra montane rocce</l>
     <l n="432">Bianche le vele sue; pianta somiglia,</l>
     <l n="433">Che maestosa tra la neve e 'l vento</l>
     <l n="434">Ondeggia, e scuote le frondose cime.</l>
     <l n="435">La barca ell'è - m'inganno forse? o pure</l>
     <l n="436">Nebbioso ingombro là fra l'incert'ombre</l>
     <l n="437">Il credulo occhio mio turba, e lusinga? -</l>
     <l n="438">Ma sì, la barca è del mio sposo... o notte,</l>
     <l n="439">Invida e fosca, ah! non celar le vele</l>
     <l n="440">Che guidan l'amor mio... ferma un istante</l>
     <l n="441">Ancor,... ma tu non m'odi, e in tutto il cielo</l>
     <l n="442">Le immense tenebrose ale distendi.</l>
     <l n="443">Ma invan! in questo schifo, a tuo dispetto</l>
     <l n="444">In braccio volerò del mio diletto.</l>
    </lg>
    <lg n="26">
     <l n="445">Già Evircoma è sul mar: barca non mira</l>
     <l n="446">A sé incontro venir: candida nube</l>
     <l n="447">Bassa sul flutto l'ingannò: la barca</l>
     <l n="448">Aerea e vota di nocchiero antico</l>
     <l n="449">Quell'era, onde godea vagar per l'acque.</l>
    </lg>
    <lg n="27">
     <l n="450">Lascia lo schifo della bella sposa</l>
     <l n="451">I venti dietro a sé: d'Ifrona il lido</l>
     <l n="452">Nella baia l'accoglie; alta è la notte.</l>
     <l n="453">Mormoran cupe l'onde solitarie</l>
     <l n="454">Nel silenzio del bosco: dalle nubi</l>
     <l n="455">Trapela, e fugge ad or ad or la Luna</l>
     <l n="456">Fra le piante del colle, e ad ora ad ora</l>
     <l n="457">Dalle nebbie divise ed i vapori</l>
     <l n="458">Trapelano, e s'involano le stelle.</l>
     <l n="459">Al baglior fioco della dubbia luce</l>
     <l n="460">Volti Evircoma ha gli occhi al figlio: "oh! come</l>
     <l n="461">Amabile tu sei, dice, ne' sogni,</l>
     <l n="462">Che il tuo sonno lusingano! sei caro</l>
     <l n="463">Figlio dell'amor mio!"... spunta un sospiro,</l>
     <l n="464">Ed è per Gaulo quel sospir; l'abbraccia,</l>
     <l n="465">E palpita, e di pianto umido ha il ciglio,</l>
     <l n="466">E sta sospesa tra lo sposo e 'l figlio.</l>
    </lg>
    <lg n="28">
     <l n="467">Dormi in pace, dormi, e posa,</l>
     <l n="468">Caro figlio del mio amor:</l>
     <l n="469">Ch'Evircoma sospirosa</l>
     <l n="470">Va cercando il genitor.</l>
    </lg>
    <lg n="29">
     <l n="471">S'alza, lo lascia nello schifo, e parte.</l>
     <l n="472">Tre volte il piè mosse, e tronò tre volte</l>
     <l n="473">Il piè sull'orme sue. Come si mira</l>
     <l n="474">La tortorella fra' pennuti figli,</l>
     <l n="475">Quando il cibo a cercar per la pianura</l>
     <l n="476">D'Ulla abbandona la deserta roccia.</l>
     <l n="477">Scorge su' rami tremolar le brune</l>
     <l n="478">Poma, ma pur mover non osa, e teme,</l>
     <l n="479">Che del falco gli artigli ha sempre innante;</l>
     <l n="480">L'alma così della dolente sposa</l>
     <l n="481">Divisa sta, come vicino al lido</l>
     <l n="482">Diviso un flutto tra lo scoglio e 'l vento...</l>
     <l n="483">Ma qual ne viene sovra l'aure chete</l>
     <l n="484">Lamentosa una voce? - esce dal bosco,</l>
     <l n="485">Che queste rive solitarie adombra.</l>
    </lg>
    <lg n="30">
     <l n="486">Solingo, e tristo io qui mi lagno, e gemo!</l>
     <l n="487">Ahi! che mi val se nelle pugne un giorno</l>
     <l n="488">Prode fu il braccio mio? Perché Fingallo,</l>
     <l n="489">Ossian perché non sa che qui disteso,</l>
     <l n="490">Sovra una riva tenebrosa io moro?</l>
     <l n="491">Astri, che ad or ad or mi riguardate</l>
     <l n="492">Ne' vostri passi luminosi, voi</l>
     <l n="493">Dite in Selma il mio fato: allor che baldi</l>
     <l n="494">Sorgan gli Eroi dalla festosa mensa,</l>
     <l n="495">E la vostra beltà mirin pel cielo,</l>
     <l n="496">Co' vostri segni rosseggianti, allora</l>
     <l n="497">Annunziatemi; e voi che su' notturni</l>
     <l n="498">Raggi pur vi movete ombre dilette;</l>
     <l n="499">Se nel vostro cammin Morven s'incontra,</l>
     <l n="500">Chete all'orecchio di Fingal, passando,</l>
     <l n="501">Scendete, e dite lui che qui mi moro;</l>
     <l n="502">Che fredda stanza è questa mia, che il Sole</l>
     <l n="503">Tornò due volte, qui mi vide, e cibo</l>
     <l n="504">Ancor non venne a ristorarmi, e appena</l>
     <l n="505">Le labbra dissetai coll'onda amara.</l>
     <l n="506">Ma sulle rive di Strumon nol dite</l>
     <l n="507">Nol dite, ombre pietose; il vostro aspetto</l>
     <l n="508">Non turbi i sogni della sposa mia.</l>
     <l n="509">Dell'aure il susurrar che vi precede</l>
     <l n="510">Spiri lontan dalle sue sale, e lunge</l>
     <l n="511">Passando ancor, le vostre ali leggere</l>
     <l n="512">Non agitate, che la mia diletta</l>
     <l n="513">Intendervi potrebbe, e fosca luce</l>
     <l n="514">Spandersi su quel cor: lunge da lei</l>
     <l n="515">Itene o figlie della notte; e sieno</l>
     <l n="516">Placidi i sogni d'Evircoma! o Sposa,</l>
     <l n="517">Tardo ancora è il mattino: dormi in pace,</l>
     <l n="518">Col figlio tuo fra le tue braccia dormi:</l>
     <l n="519">E dolci come dolce è il mormorio</l>
     <l n="520">Del limpido Strumon sieno i tuoi sogni.</l>
     <l n="521">Deh! sieno, o cara, i sogni tuoi ridenti</l>
     <l n="522">Nella valle de' cervi, e non li turbi</l>
     <l n="523">Di Gaulo tuo la rimembranza: ei pena</l>
     <l n="524">Sì, ma dolce è il suo fato, allor che sono</l>
     <l n="525">Ridenti i sogni della sua diletta.</l>
    </lg>
    <lg n="31">
     <l n="526">E pensi, o caro, che la tua diletta</l>
     <l n="527">Riposi e dorma, se tu vegli e gemi?</l>
     <l n="528">E divisa da te, speri che lieti</l>
     <l n="529">Sogni aver possa mai? di selce in petto</l>
     <l n="530">Non chiudo il cor, né in riva a Ifrona io nacqui.</l>
     <l n="531">Ma come qui, sovra nemica terra</l>
     <l n="532">Soccorrerti, amor mio, come nudrirti?</l>
     <l n="533">Senti: del padre dilettosa istoria</l>
     <l n="534">Rimembro ancor; ben giovinetta io era:</l>
     <l n="535">Ei mi tenea fra le sue braccia, e l'onde</l>
     <l n="536">Fendeansi di Crisolla in compagnia,</l>
     <l n="537">Vago raggio d'amor: sovra uno scoglio</l>
     <l n="538">Ci gettò la tempesta: orrido è tutto</l>
     <l n="539">Intorno, e sol tre solitarie piante</l>
     <l n="540">Alzano ai venti le sfrondate teste.</l>
     <l n="541">Poche tra 'l musco inaridite poma</l>
     <l n="542">Cresceano a' loro piè: le colse il padre,</l>
     <l n="543">Né il labbro v'appressò: prendi o Crisolla,</l>
     <l n="544">Dice alla sposa sua, prendi, e dimane</l>
     <l n="545">Me nudrirà della montagna il cervo.</l>
     <l n="546">L'alba apparì: venne la sera: intesta</l>
     <l n="547">Di rami allor forma una barca; invano!</l>
     <l n="548">La forza gli mancò, cadde sul lido.</l>
     <l n="549">Qui dormirò, dice, o Crisolla; appena</l>
     <l n="550">Sia cheto il mar, reca la figlia a Idronlo,</l>
     <l n="551">Che del destarsi mio lontana è l'ora.</l>
     <l n="552">D'Idronlo i colli, replicò la bella,</l>
     <l n="553">Giammai non mi vedran senza il mio caro.</l>
     <l n="554">Ma il morir tuo perché tacermi? insieme</l>
     <l n="555">Divisi i frutti, ambo nudriti avrieno.</l>
     <l n="556">Ma ben ristoro di Crisolla il petto</l>
     <l n="557">All'amor suo qui porgerà: di latte</l>
     <l n="558">Pieno lo sento: in questa roccia oscura</l>
     <l n="559">Basso non dormirai: per la tua cara</l>
     <l n="560">Vivi, ed al petto mio le labbra accosta.</l>
     <l n="561">Ei s'alza allor: tornan le forze: il vento</l>
     <l n="562">Tace; e ad Idronlo si ritorna a sera. -</l>
     <l n="563">Spesso alla tomba di Crisolla il padre</l>
     <l n="564">Mi conducea: sempre la dolce istoria</l>
     <l n="565">Mi ripetea su quella tomba; ed ama,</l>
     <l n="566">Evircoma, dicea, quando ridenti</l>
     <l n="567">Della tua giovinezza i dì verranno,</l>
     <l n="568">Ama così sempre il tuo sposo. - O Gaulo,</l>
     <l n="569">Io così l'amerò: vieni, il mio seno</l>
     <l n="570">Ti nudrirà per questa orribil notte,</l>
     <l n="571">E Strumon rivedrem domani insieme.</l>
    </lg>
    <lg n="32">
     <l n="572">O della stirpe tua la più leggiadra,</l>
     <l n="573">E l'amabile più, Gaulo riprese,</l>
     <l n="574">Va', ritorna a Strumon: la nuova luce</l>
     <l n="575">Non ti vegga ad Ifrona; entro allo schifo</l>
     <l n="576">Di nuovo, o sposa mia, sali col figlio.</l>
     <l n="577">Perché, qual molle giovinetto fiore,</l>
     <l n="578">Che della lancia colla punta acuta</l>
     <l n="579">Tronca il guerrier quando più bello appare,</l>
     <l n="580">Cader dovrà? crudo è il guerrier! con tutte</l>
     <l n="581">Le goccie onde l'imperla e l'aura e il cielo</l>
     <l n="582">Cade: ei senza curar passa cantando.</l>
     <l n="583">Parti, e lasciami, o sposa; inaridito</l>
     <l n="584">Fiume è già la mia forza; e come l'erba</l>
     <l n="585">Del verno al soffio mancar io mi sento.</l>
     <l n="586">Né i rai del Sol, né il ritornar d'Aprile</l>
     <l n="587">Rinverdir mi faran. Solo ai guerrieri</l>
     <l n="588">Di Morven di', che alle natie lor sale</l>
     <l n="589">Mi traggano... ma no: pallido è il raggio</l>
     <l n="590">Della mia gloria, bassa avrò la tomba.</l>
     <l n="591">Di questa pianta avrolla a piè, vedranla</l>
     <l n="592">Gli stranieri dall'onde, e fra' sospiri,</l>
     <l n="593">Ecco gli avanzi d'un eroe, diranno.</l>
    </lg>
    <lg n="33">
     <l n="594">E d'una bella ecco gli avanzi, o caro,</l>
     <l n="595">Diranno ancor: dentro la fredda stanza,</l>
     <l n="596">Nel letto stesso, e coll'istesso fato</l>
     <l n="597">Io poserò dove il mio amor riposa.</l>
     <l n="598">Nel grembo azzurro della stessa nube</l>
     <l n="599">L'aere ci accoglierà. Poi quando in cielo</l>
     <l n="600">Splenda la Luna col modesto raggio,</l>
     <l n="601">Di Morven e di Selma i nostri passi</l>
     <l n="602">Distingueran le Vergini, ed oh! come</l>
     <l n="603">Amabili, diran, sono quell'ombre!</l>
     <l n="604">Sì, stranier chi qui porta il vento o il flutto,</l>
     <l n="605">Doppia stilla cader lascia di pianto,</l>
     <l n="606">Che qui posa Evircoma a Gaulo accanto.</l>
    </lg>
    <lg n="34">
     <l n="607">Ma quai del cheto venticel sull'ale</l>
     <l n="608">Voci recar s'odono, o sposo? ah! i gridi</l>
     <l n="609">D'Ogal son questi che tristo si lagna.</l>
     <l n="610">Scuotersi già dal suo letargo, e tutta</l>
     <l n="611">Sento l'alma agitarsi: e perché l'alma</l>
     <l n="612">Di Gaulo ancor s'agita? e quel sospiro</l>
     <l n="613">Or perché spunta d'un guerrier dal petto?</l>
     <l n="614">Dei padri ancor son così molli i cori</l>
     <l n="615">Sovra i mali de' figli? e delle madri</l>
     <l n="616">Vincono i cori in tenerezza? o sposo!</l>
     <l n="617">L'angoscia mia tutta dividi! io stessa,</l>
     <l n="618">Io stessa, là, dove lasciato ho il figlio</l>
     <l n="619">Ti porterò; vieni, che il mio diletto,</l>
     <l n="620">Sarà per me leggiero incarco: invano</l>
     <l n="621">Debile io son; debil non è Evircoma</l>
     <l n="622">Quando Gaulo è in periglio - a me la lancia,</l>
     <l n="623">Che i miei passi accompagni in sulla riva.</l>
    </lg>
    <lg n="35">
     <l n="624">Allo schifo il portò: la notte intera</l>
     <l n="625">Contro l'onde lottò: vider le stelle,</l>
     <l n="626">Mentre partian, venir men la sua forza,</l>
     <l n="627">E videla cader l'alba, siccome</l>
     <l n="628">Cade la nebbia, e si discioglie al Sole. -</l>
     <l n="629">Del cacciator sulla romita felce</l>
     <l n="630">Quella notte io dormia: tacean le cose;</l>
     <l n="631">Quando co' grigi fluttuanti crini,</l>
     <l n="632">Morni in sogno m'apparse: a vacillante</l>
     <l n="633">Baston curvo s'appoggia; il venerando</l>
     <l n="634">Canuto aspetto di tristezza ombrato</l>
     <l n="635">Mostra i segni del pianto; e sulle gote</l>
     <l n="636">Grosse ancora di lacrime cadendo</l>
     <l n="637">Empiono i solchi che l'età v'impresse.</l>
     <l n="638">Tre volte al mar le rosseggianti luci</l>
     <l n="639">Volse, e tre sospirò "dorme a quest'ora</l>
     <l n="640">(Poi con voce gridò lungo-gemente)</l>
     <l n="641">Di Gaulo mio dorme l'amico?" il vento</l>
     <l n="642">Soffiò con buffo impetuoso incontro</l>
     <l n="643">Alle piante del bosco, e dall'oscura</l>
     <l n="644">Macchia il gallo destò: di sovra l'ale</l>
     <l n="645">Alzò la testa; lamentoso strido</l>
     <l n="646">Mise tremando, e s'acquattò di nuovo.</l>
     <l n="647">Quel grido mi destò: m'alzo, e mi sembra</l>
     <l n="648">Veder Morni fuggir, pari a una nube.</l>
     <l n="649">Seguo le tracce ch'ei segnò; deserta</l>
     <l n="650">Isola incontro; ed ondeggiante e vuoto</l>
     <l n="651">Miro lo schifo sul ceruleo flutto.</l>
     <l n="652">In riva al mar sovra uno scoglio appoggia</l>
     <l n="653">Gaulo la testa: dal braccio al ginocchio</l>
     <l n="654">Posa lo scudo, che dall'orlo estremo</l>
     <l n="655">Mostra col sangue la ferita. Accorro,</l>
     <l n="656">Tremando, e l'elmo del guerrier sollevo.</l>
     <l n="657">Scendean stillanti di sudor de' biondi</l>
     <l n="658">Suoi crin le ciocche, e ricuopriangli il volto.</l>
     <l n="659">Del mio dolor forse egli udì la voce;</l>
     <l n="660">E ver me come più potea rivolto,</l>
     <l n="661">I pesanti a fatica occhi solleva...</l>
     <l n="662">Ma vien la morte, e di caliginosa</l>
     <l n="663">Oscurità tutto il circonda... o Gaulo!</l>
     <l n="664">Più d'Oscar tuo, più non vedrai tu il padre.</l>
    </lg>
    <lg n="36">
     <l n="665">Pallida al capo del guerrir distesa</l>
     <l n="666">Evircoma si sta; fra le sue braccia</l>
     <l n="667">Sorride in pace il figlio suo: coll'asta</l>
     <l n="668">Scherza or del padre, or le accarezza il petto.</l>
     <l n="669">Poche e con fioca moribonda voce</l>
     <l n="670">Parole m'indrizzò: - la man piangendo</l>
     <l n="671">Le porsi, e non risposi: - alzasi a stento;</l>
     <l n="672">Prende le man sospirando, sul capo</l>
     <l n="673">D'Ogal le pone, e fisse in me le luci,</l>
     <l n="674">Pietosamente, ed accennando il figlio,</l>
     <l n="675">Il cor mi trafiggea con i suoi sguardi.</l>
     <l n="676">Bassa è la stanza d'Evircoma, disse;</l>
     <l n="677">Orfano omai, va', di tua madre, il petto</l>
     <l n="678">Non più tuo lascia... Ossian a te fia padre,</l>
     <l n="679">Fia... ma che dico? Evirallina è spenta:</l>
     <l n="680">Or chi, o figlio, più a te sarà Evircoma?</l>
    </lg>
    <lg n="37">
     <l n="681">Ah! vivo ancor scende nell'alma il duolo;</l>
     <l n="682">Di nuovo il sento, né l'età mi giova!</l>
     <l n="683">Perché sì spesso torneranmi a mente</l>
     <l n="684">De' passati miei dì le triste istorie? -</l>
     <l n="685">N'è soave talor la rimembranza,</l>
     <l n="686">Ma la segue il dolor, né basta il pianto.</l>
    </lg>
    <lg n="38">
     <l n="687">Approdasi a Strumon: tutto è silenzio.</l>
     <l n="688">Da lunge il fumo in vorticosi giri</l>
     <l n="689">A nebbiosa colonna somigliante</l>
     <l n="690">Sul palagio non vedi, antica un tempo</l>
     <l n="691">Stanza de' Re: gentil voce non s'ode,</l>
     <l n="692">Tace dell'arpe il tremito, e fischiando</l>
     <l n="693">Domina il vento per l'aperte sale.</l>
     <l n="694">Già la solinga maestosa torre</l>
     <l n="695">Mirò in suo corso l'aquila dal cielo,</l>
     <l n="696">E già vi disegnò riposo e nido:</l>
     <l n="697">E chi mai, sembra dir, chi mai tant'alto</l>
     <l n="698">Verrà, salendo, a spaventarmi i figli?</l>
     <l n="699">La scorge in alto, e timido, ed ignaro,</l>
     <l n="700">La prima volta sotto a lei passando,</l>
     <l n="701">Il cervetto solingo, immensa roccia</l>
     <l n="702">Pargli che penda sul suo capo: un gelo</l>
     <l n="703">Gli serra il cor; fugge e sotto allo scudo</l>
     <l n="704">Che alla porta pendea, ratto s'asconde.</l>
     <l n="705">Il fragor, dalla soglia ove riposa,</l>
     <l n="706">N'ode il veltro agilissimo, e di Gaulo</l>
     <l n="707">Crede che il passo esser potrà: festoso</l>
     <l n="708">S'alza, e scuote una lacrima pendente</l>
     <l n="709">Dal ciglio intenebrato; il pauroso</l>
     <l n="710">Cervo rimira, flebil manda e lungo</l>
     <l n="711">Urlo gemendo; e ad aspettar di nuovo</l>
     <l n="712">In sulla pietra gelida si stende.</l>
    </lg>
    <lg n="39">
     <l n="713">Ma degli Eroi delle Morvenie piagge</l>
     <l n="714">Come il duol pingerò? tacito e mesto</l>
     <l n="715">S'avvia ciascun dalla paterna valle,</l>
     <l n="716">E lentamente avanzasi, siccome</l>
     <l n="717">La nebbia là sulla pianura bruna,</l>
     <l n="718">Quando l'erbe carezza appena il vento.</l>
     <l n="719">Delle battaglie rovesciato il Forte</l>
     <l n="720">Veggono, e in pianto stempransi; e le braccia</l>
     <l n="721">Rivolgono a Fingal, che presso al faggio,</l>
     <l n="722">Che di Gaulo sostien la morta testa,</l>
     <l n="723">La fronte insieme e le pupille abbassa.</l>
     <l n="724">I crin canuti per la faccia sparsi</l>
     <l n="725">Le lacrime ascondean, ma dalle gote</l>
     <l n="726">Scendono ad irrigar la barba e 'l petto;</l>
     <l n="727">E le lacrime sue mesce col canto.</l>
    </lg>
    <lg n="40">
     <l n="728">E tu ancor, qual canna frale,</l>
     <l n="729">Tu cadesti o fior d'eroi?</l>
     <l n="730">Non udran più le mie sale</l>
     <l n="731">L'armonia de' labbri tuoi?</l>
     <l n="732">Né straniere armate intere</l>
     <l n="733">L'asta tua disperderà?</l>
    </lg>
    <lg n="41">
     <l n="734">Pel sentier de' miei perigli</l>
     <l n="735">Non vedrò quel brando ignudo?</l>
     <l n="736">Né di Selma udranno i figli</l>
     <l n="737">Il rimbombo del tuo scudo,</l>
     <l n="738">Quando in fiero-suon guerriero</l>
     <l n="739">La battaglia sorgerà?</l>
    </lg>
    <lg n="42">
     <l n="740">Non più fra 'l giubilo</l>
     <l n="741">De' remiganti,</l>
     <l n="742">Che i bianchi fendono</l>
     <l n="743">Flutti spumanti,</l>
     <l n="744">Il tuo naviglio</l>
     <l n="745">Contemplerò?</l>
     <l n="746">Di Morni il figlio</l>
     <l n="747">Più non vedrò?</l>
    </lg>
    <lg n="43">
     <l n="748">Per trarmi l'anima</l>
     <l n="749">Da' rei pensieri,</l>
     <l n="750">Più non dirannomi</l>
     <l n="751">I miei guerrieri:</l>
     <l n="752">Di Morni il figlio</l>
     <l n="753">Or or verrà:</l>
     <l n="754">Mai quel naviglio</l>
     <l n="755">Non giungerà.</l>
    </lg>
    <lg n="44">
     <l n="756">Per sempre taciti</l>
     <l n="757">In Selma, i Cori</l>
     <l n="758">Son delle Vergini,</l>
     <l n="759">E de' Cantori;</l>
     <l n="760">Tutti la lacrima</l>
     <l n="761">Hanno sul ciglio;</l>
     <l n="762">Che fatto è polvere</l>
     <l n="763">Di Morni il figlio.</l>
    </lg>
    <lg n="45">
     <l n="764">Ah dov'è, dov'è la porpora,</l>
     <l n="765">Che ornò già le tue bandiere?</l>
     <l n="766">Più i tuoi passi non risuonano</l>
     <l n="767">Di pesanti orme guerriere:</l>
     <l n="768">Né più t'attendono</l>
     <l n="769">Sulla collina,</l>
     <l n="770">Spirando l'aure</l>
     <l n="771">Della mattina</l>
     <l n="772">I fidi veltri della caccia al suon:</l>
    </lg>
    <lg n="46">
     <l n="773">Ma si lamentano</l>
     <l n="774">In suon doglioso,</l>
     <l n="775">Che il letto è gelido</l>
     <l n="776">Del tuo riposo,</l>
     <l n="777">Mesti alle soglie della tua magion.</l>
    </lg>
    <lg n="47">
     <l n="778">La damma appressasi</l>
     <l n="779">A lor vicino,</l>
     <l n="780">E seguir libera</l>
     <l n="781">Può il suo cammino;</l>
     <l n="782">Or non si pascono</l>
     <l n="783">Che di dolor,</l>
     <l n="784">E non sospirano</l>
     <l n="785">Che il lor Signor.</l>
    </lg>
    <lg n="48">
     <l n="786">Ma passò del suo ritorno,</l>
     <l n="787">Della caccia o figli, il dì:</l>
     <l n="788">Ei col Sol l'ultimo giorno</l>
     <l n="789">Vide, e poi col Sol partì.</l>
    </lg>
    <lg n="49">
     <l n="790">Ei qui posa; e nel riposo,</l>
     <l n="791">Dello scudo il rimbombar,</l>
     <l n="792">Da quel sonno tenebroso</l>
     <l n="793">Non saprebbelo destar!</l>
    </lg>
    <lg n="50">
     <l n="794">Posa ei qui; né de' verd'anni</l>
     <l n="795">Più rammentasi il piacer! -</l>
     <l n="796">Cosa è mai tra tanti affanni</l>
     <l n="797">La prodezza del guerrier? -</l>
    </lg>
    <lg n="51">
     <l n="798">Tra la pugna, oggi de' forti</l>
     <l n="799">Messe fa, sperde gli eroi,</l>
     <l n="800">E segnar fa dalle morti</l>
     <l n="801">Il sentier de' passi suoi,</l>
     <l n="802">Come il sibilo ne lassa</l>
     <l n="803">Tra le frondi, ombra che passa.</l>
    </lg>
    <lg n="52">
     <l n="804">Ma del turbine di guerra</l>
     <l n="805">Diman fugge il sogno breve;</l>
     <l n="806">Ed un sasso, e poca terra</l>
     <l n="807">Sotto un tumulo riceve</l>
     <l n="808">Chi tra belliche faville</l>
     <l n="809">Spaventò già mille e mille.</l>
    </lg>
    <lg n="53">
     <l n="810">Gl'insetti strisciano</l>
     <l n="811">Coll'ali brune,</l>
     <l n="812">Le lor susurrano</l>
     <l n="813">Note importune;</l>
     <l n="814">Ed insultando</l>
     <l n="815">Al frale ignudo,</l>
     <l n="816">Cercano il brando,</l>
     <l n="817">Cercan lo scudo,</l>
     <l n="818">Schifosi e luridi</l>
     <l n="819">Vi posan su;</l>
     <l n="820">Ed ecco par che dicano:</l>
     <l n="821">Il fin di quanto mai grande è quaggiù!</l>
    </lg>
    <lg n="54">
     <l n="822">Colui dov'è che il core,</l>
     <l n="823">E il braccio ed il valore</l>
     <l n="824">Chieder di Gaulo ardia?</l>
     <l n="825">Allor che balenando</l>
     <l n="826">Colla corazza e 'l brando</l>
     <l n="827">A battagliar venia?</l>
     <l n="828">E splendea come suole</l>
     <l n="829">Gran colonna di ghiaccio a' rai del Sole?</l>
    </lg>
    <lg n="55">
     <l n="830">Misero! non sapea</l>
     <l n="831">Quanto la sorte è rea!</l>
     <l n="832">La forza a poco a poco</l>
     <l n="833">Tra peregrine spade</l>
     <l n="834">Del guerrier passa, e cade,</l>
     <l n="835">Come qual ghiaccio al foco:</l>
     <l n="836">E involasi leggiera,</l>
     <l n="837">Come la nube che sfavilla a sera.</l>
    </lg>
    <lg n="56">
     <l n="838">Il cacciator la mira</l>
     <l n="839">Dal bosco, e ne sospira:</l>
     <l n="840">Che appena mosso ha il piede</l>
     <l n="841">Al non lontano albergo,</l>
     <l n="842">Col Sol che volge il tergo</l>
     <l n="843">Tutto sparir si vede;</l>
     <l n="844">Né resta in un momento,</l>
     <l n="845">Che quel vapor che se ne va col vento.</l>
    </lg>
    <lg n="57">
     <l n="846">Ecco tra 'l musco e l'erba</l>
     <l n="847">Quanto di te si serba,</l>
     <l n="848">Primo fra' prodi eroi!</l>
     <l n="849">Ma la memoria amara</l>
     <l n="850">Volerà dolce e cara</l>
     <l n="851">Lieve su' vanni suoi:</l>
     <l n="852">Né sparirà leggiera</l>
     <l n="853">Come la nube che sfavilla a sera.</l>
    </lg>
    <lg n="58">
     <l n="854">Bardi, inalzategli la tomba e il canto:</l>
     <l n="855">La sua diletta, sospir d'ogn'anima,</l>
     <l n="856">In sonno placido gli posi accanto.</l>
    </lg>
    <lg n="59">
     <l n="857">Nel solitario terren muscoso</l>
     <l n="858">Sorga una pietra: e additi ai posteri</l>
     <l n="859">Il letto gelido del suo riposo.</l>
    </lg>
    <lg n="60">
     <l n="860">Perché men fervido il Sol si renda,</l>
     <l n="861">Giovin s'inalzai contro al meriggio</l>
     <l n="862">Quercie che ombrifera poi lo difenda.</l>
     <l n="863">"Verdeggia" i Zeffiri a lei diranno,</l>
     <l n="864">E obbedienti i rami al tepido</l>
     <l n="865">Soffio dei Zeffiri verdeggeranno.</l>
    </lg>
    <lg n="61">
     <l n="866">Le fronde tremole e i fiori al cielo</l>
     <l n="867">Si schiuderanno, quando ancor vedovi</l>
     <l n="868">Strideran gli alberi sul nudo stelo.</l>
    </lg>
    <lg n="62">
     <l n="869">Vedranno i crocei rami fioriti,</l>
     <l n="870">E la verdura, ond'ella abbellasi,</l>
     <l n="871">Gli augei che tornano dai caldi liti:</l>
    </lg>
    <lg n="63">
     <l n="872">E salutandola in lor linguaggio,</l>
     <l n="873">Fermeran l'ali, quivi posandosi</l>
     <l n="874">Dal malagevole lungo viaggio.</l>
    </lg>
    <lg n="64">
     <l n="875">Lor note armoniche a Gaulo andranno;</l>
     <l n="876">Ed Evircoma le caste Vergini</l>
     <l n="877">Sull'arpe flebili celebreranno.</l>
    </lg>
    <lg n="65">
     <l n="878">La memoria dolce e cara</l>
     <l n="879">Della coppia amata e rara</l>
     <l n="880">Oltre gli anni volerà;</l>
    </lg>
    <lg n="66">
     <l n="881">E i lor nomi udrem sul vento,</l>
     <l n="882">Finché questo monumento</l>
     <l n="883">Rispettato sorgerà.</l>
    </lg>
    <lg n="67">
     <l n="884">Ma poi che per vecchiezza infermo e lasso</l>
     <l n="885">L'arbor cadrà fra 'l tempestar de' venti,</l>
     <l n="886">E in polve si sciorrà l'amato sasso;</l>
    </lg>
    <lg n="68">
     <l n="887">Allor che le sue pure onde lucenti</l>
     <l n="888">Tratterrà il fiume, che il torrente e 'l rio</l>
     <l n="889">Volte altrove trarran le lor correnti;</l>
    </lg>
    <lg n="69">
     <l n="890">Quando i Bardi, che un dì Morven udio,</l>
     <l n="891">E i celebrati dal terribil brando</l>
     <l n="892">Eroi cadranno in un perpetuo oblio,</l>
    </lg>
    <lg n="70">
     <l n="893">Quando tutto cogli anni andrà mancando;</l>
     <l n="894">Di Gaulo allor sol tacerà la lode:</l>
     <l n="895">E lo stranier dimanderà passando:</l>
     <l n="896">"Gaulo chi fu? chi di Strumon fu il prode?"</l>
    </lg>
   </lg>
  </body>
 </text>
</TEI>