<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - COLANTO E CUTONA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">2</measure>
    <measure unit="line">21</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-colanto-e-cut</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - COLANTO E CUTONA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - COLANTO E CUTONA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non intesi una voce? o suono è questo</l>
     <l n="2">Dei dì che più non son? spesso alla mente</l>
     <l n="3">La rimembranza dei passati tempi</l>
     <l n="4">Vien, come a sera il Sol, languida e dolce.</l>
     <l n="5">Il rumor della caccia entro il mio spirto</l>
     <l n="6">Svegliasi, e l'asta col pensier sollevo.</l>
    </lg>
    <lg n="2">
     <l n="7">No, non m'inganno, odo una voce: o figlio</l>
     <l n="8">Della notte, chi sei? dorme la bassa</l>
     <l n="9">Stirpe mortal; nelle mie sale è 'l fischio</l>
     <l n="10">Di mezza notte: sarà forse questo</l>
     <l n="11">Lo scudo di Fingal che ripercosso</l>
     <l n="12">Echeggia al vento: nella sala ei pende</l>
     <l n="13">Dalle pareti, e di trattarlo gode</l>
     <l n="14">L'ombra del padre. Ah sì ti sento, amico,</l>
     <l n="15">Molto è che lunge dagli orecchi miei</l>
     <l n="16">Stette la voce tua: sopra il tuo nembo</l>
     <l n="17">Qual ragion ti conduce, o generoso</l>
     <l n="18">Figlio di Morni? e dove son gli amici</l>
     <l n="19">De' tempi antichi? e dove Oscarre, il figlio</l>
     <l n="20">Della mia fama? ei solea starti appresso,</l>
     <l n="21">Quando sorgea della battaglia il suono.</l>
    </lg>
   </lg>
  </body>
 </text>
</TEI>