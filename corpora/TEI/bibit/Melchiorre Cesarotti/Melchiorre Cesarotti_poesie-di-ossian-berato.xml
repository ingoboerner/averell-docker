<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - BERATO</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">7</measure>
    <measure unit="line">33</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-berato</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - BERATO</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - BERATO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Volgi, ceruleo rio, le garrule onde</l>
     <l n="2">Colà di Luta ver la piaggia erbosa:</l>
     <l n="3">Verd'ombra il bosco intorno vi diffonde,</l>
     <l n="4">E in sul meriggio il Sol sopra vi posa:</l>
     <l n="5">Scuote il folto scopeto ispide fronde,</l>
     <l n="6">Dechina il fior la testa rugiadosa;</l>
     <l n="7">Alzalo il venticello e lo vezzeggia,</l>
     <l n="8">Quei mestamente languidetto ondeggia.</l>
    </lg>
    <lg n="2">
     <l n="9">O venticello tremulo,</l>
     <l n="10">Par che il fioretto chiedagli,</l>
     <l n="11">Perché mi svegli tu?</l>
    </lg>
    <lg n="3">
     <l n="12">Il nembo, il nembo appressasi,</l>
     <l n="13">Che già m'atterra e sfiorami;</l>
     <l n="14">Domani io non son più.</l>
    </lg>
    <lg n="4">
     <l n="15">Verrà doman chi mi mirò pur oggi</l>
     <l n="16">Gaio di mia beltà;</l>
    </lg>
    <lg n="5">
     <l n="17">Ei scorrerà col guardo e campi e poggi,</l>
     <l n="18">Ma non mi troverà.</l>
    </lg>
    <lg n="6">
     <l n="19">Così d'Ossian ben tosto andranno in traccia</l>
     <l n="20">Di Cona i figli, allor che fia tra i spenti;</l>
     <l n="21">Usciran baldi i giovinetti a caccia,</l>
     <l n="22">Né udran la voce mia sonar su i venti.</l>
     <l n="23">Ov'è, diran dolenti,</l>
     <l n="24">Il figlio di Fingal chiaro nel canto?</l>
     <l n="25">E 'l volto bagnerà stilla di pianto.</l>
    </lg>
    <lg n="7">
     <l n="26">Vieni dunque, o Malvina, e sin che puoi</l>
     <l n="27">L'alma cadente del cantor conforta:</l>
     <l n="28">Indi sotterra, al fin de' giorni suoi,</l>
     <l n="29">Nel campo amato la sua spoglia smorta.</l>
     <l n="30">Malvina, ove se' tu co' canti tuoi?</l>
     <l n="31">Che non t'appressi o mia fidata scorta?</l>
     <l n="32">Figlio d'Alpin, sei qui? che non rispondi?</l>
     <l n="33">Dolce Malvina mia, dove t'ascondi?</l>
    </lg>
   </lg>
  </body>
 </text>
</TEI>