<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie di Ossian - CROMA</title>
    <author>Melchiorre Cesarotti</author>
   </titleStmt>
   <extent>
    <measure unit="stanza">17</measure>
    <measure unit="line">231</measure>
   </extent>
   <publicationStmt>
    <publisher>UNED University</publisher>
    <idno>Melchiorre Cesarotti_poesie-di-ossian-croma</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie di Ossian - CROMA</title>
     <author>Melchiorre Cesarotti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie di Ossian - CROMA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questa si fu dell'amor mio la voce:</l>
     <l n="2">Ah! troppo rado ei viene</l>
     <l n="3">A consolar Malvina in tante pene.</l>
    </lg>
    <lg n="2">
     <l n="4">Aprite, o padri di Toscarre, aprite</l>
     <l n="5">L'aeree sale, e delle vostre nubi</l>
     <l n="6">A me schiudete le cerulee porte.</l>
     <l n="7">Lungi non sono i passi</l>
     <l n="8">Della partenza mia. Nel sonno intesi</l>
     <l n="9">Chiamar Malvina una fiochetta voce.</l>
     <l n="10">Sento dell'anima</l>
     <l n="11">Le smanie, e i palpiti</l>
     <l n="12">Forieri della morte. O nembo, o nembo,</l>
     <l n="13">Perché venisti dall'ondoso lago?</l>
     <l n="14">Fischiò tra le piante</l>
     <l n="15">La penna sonante;</l>
     <l n="16">Sparve il mio sogno, e la diletta immago.</l>
    </lg>
    <lg n="3">
     <l n="17">Pur ti vidi, amor mio: volava al vento</l>
     <l n="18">L'azzurra vesta</l>
     <l n="19">Di nebbia intesta;</l>
     <l n="20">Eran sulle sue falde i rai del Sole.</l>
    </lg>
    <lg n="4">
     <l n="21">Elle a quei di luce ardevano,</l>
     <l n="22">E splendevano,</l>
     <l n="23">Com'oro di stranier risplender suole.</l>
    </lg>
    <lg n="5">
     <l n="24">Questa si fu dell'amor mio la voce:</l>
     <l n="25">Ah! troppo rado ei viene</l>
     <l n="26">A consolar Malvina in tante pene.</l>
    </lg>
    <lg n="6">
     <l n="27">Ma nell'anima mia tu vivi e spiri,</l>
     <l n="28">Figlio di Ossian possente:</l>
     <l n="29">Col raggio d'oriente</l>
     <l n="30">S'alzano i miei sospiri;</l>
     <l n="31">E dalle mie pupille</l>
     <l n="32">Discendono le lagrime</l>
     <l n="33">Con le notturne rugiadose stille.</l>
    </lg>
    <lg n="7">
     <l n="34">Oscar, te vivo, ero una pianta altera</l>
     <l n="35">Adorna di fioriti ramicelli:</l>
     <l n="36">La morte tua, com'orrida bufera,</l>
     <l n="37">Venne, e scosse i miei rami e i fior sì belli.</l>
     <l n="38">Poscia tornò la verde primavera</l>
     <l n="39">Con le tepide pioggie e i venticelli:</l>
     <l n="40">Tornar l'aurette, e i nutritivi umori;</l>
     <l n="41">Ma più non germogliai foglie né fiori.</l>
    </lg>
    <lg n="8">
     <l n="42">Le verginelle il mio dolor mirarno,</l>
     <l n="43">Le dolci corde dell'arpa toccaro.</l>
     <l n="44">Taciti, o arpa, che tu tenti indarno</l>
     <l n="45">D'asciugarmi sugli occhi il pianto amaro.</l>
     <l n="46">Le verginelle pur mi domandarno:</l>
     <l n="47">Lassa, che hai? sì vago era il tuo caro?</l>
     <l n="48">Er'egli un Sol, che tu l'ami cotanto?</l>
     <l n="49">Io stava mesta, e rispondea col pianto.</l>
    </lg>
    <lg n="9">
     <l n="50">O bella figlia dell'ondoso Luta,</l>
     <l n="51">Deh come il canto tuo dolce mi giunse!</l>
     <l n="52">Certo quando su gli occhi il molle sonno</l>
     <l n="53">Sceseti là sul garrulo Morunte,</l>
     <l n="54">Fertisi udir l'armoniose note</l>
     <l n="55">Degli estinti cantor: quando da caccia</l>
     <l n="56">Tu ritornasti nel giorno del Sole,</l>
     <l n="57">Fosti a sentir le graziose gare</l>
     <l n="58">Dei vati in Selma, e la tua voce quindi</l>
     <l n="59">S'empiè di soavissima armonia.</l>
     <l n="60">Havvi dentro la languida tristezza</l>
     <l n="61">Un non so che che l'anima vezzeggia,</l>
     <l n="62">Quando in petto gentile abita pace.</l>
     <l n="63">Ma l'angoscioso duol strugge il piangente,</l>
     <l n="64">Diletta figlia, e i suoi giorni son pochi:</l>
     <l n="65">Svaniscon essi, come fior del campo,</l>
     <l n="66">Sopra di cui nella sua forza il Sole</l>
     <l n="67">Guarda dall'alto, quando umido il capo</l>
     <l n="68">Pendegli, e grave di notturne stille.</l>
     <l n="69">Fatti core, o donzella; odi la storia</l>
     <l n="70">Ch'Ossian prende a narrar, ch'egli l'imprese</l>
     <l n="71">Di giovinezza con piacer rimembra.</l>
    </lg>
    <lg n="10">
     <l n="72">Comanda il Re, spiego le vele, e spingomi</l>
     <l n="73">Nella Baia di Croma ondi-sonante,</l>
     <l n="74">Nella verde Inisfela. In su la spiaggia</l>
     <l n="75">S'alzano di Crotar l'eccelse torri,</l>
     <l n="76">Di Crotar, re dell'aste, in fresca etade</l>
     <l n="77">Famoso in guerra; ma vecchiezza adesso</l>
     <l n="78">Preme l'eroe. Contro di lui la spada</l>
     <l n="79">Alzò Rotman: Fingal n'arse di sdegno.</l>
     <l n="80">Egli a scontrarsi con Rotmano in campo</l>
     <l n="81">Ossian mandò, poiché di Croma il duce</l>
     <l n="82">Fu di sua forte gioventù compagno.</l>
    </lg>
    <lg n="11">
     <l n="83">Io premisi il cantor: poi di Crotarre</l>
     <l n="84">Giunsi alla sala. Egli sedeva in mezzo</l>
     <l n="85">All'arme de' suoi padri; avea sugli occhi</l>
     <l n="86">Notte profonda: i suoi canuti crini</l>
     <l n="87">Giano ondeggiando a un bastoncello intorno,</l>
     <l n="88">Sostegno dell'Eroe. Cantava i canti</l>
     <l n="89">Della passata età, quando all'orecchio</l>
     <l n="90">Giunsegli il suon delle nostr'armi: alzossi,</l>
     <l n="91">Stese l'antica destra, e benedisse</l>
     <l n="92">Il figlio di Fingallo. Ossian, diss'egli,</l>
     <l n="93">Mancò la gagliardia, mancò la possa</l>
     <l n="94">Del braccio di Crotarre: Oh potess'io</l>
     <l n="95">La spada alzar! come l'alzai nel giorno</l>
     <l n="96">Che 'l gran Fingallo dello Struta in riva</l>
     <l n="97">Venne pugnando, ed io sorgeagli al fianco.</l>
     <l n="98">Egli è Sol degli eroi: pure a Crotarre</l>
     <l n="99">Non mancò la sua fama: il re di Selma</l>
     <l n="100">Lodommi, e al braccio io m'adattai lo scudo</l>
     <l n="101">Del possente Caltan ch'ei stese esangue:</l>
     <l n="102">Vedilo, o figlio, alla parete appeso,</l>
     <l n="103">Che nol vede Crotarre. Or qua, t'accosta,</l>
     <l n="104">Dammi il tuo braccio, onde sentire io possa</l>
     <l n="105">Se nella forza a' padri tuoi somigli.</l>
    </lg>
    <lg n="12">
     <l n="106">Porsigli il braccio; ei lo palpò più volte</l>
     <l n="107">Con l'antica sua mano; intenerissi,</l>
     <l n="108">Pianse di gioia: tu sei forte, ei disse,</l>
     <l n="109">Sì figliuol mio, ma non pareggi il padre.</l>
     <l n="110">E chi può pareggiarlo? Or via, la festa</l>
     <l n="111">Spargasi nella sala; all'arpe, ai canti,</l>
     <l n="112">Cantori miei; figli di Croma, è grande,</l>
     <l n="113">Grande è colui che la mia reggia accoglie.</l>
    </lg>
    <lg n="13">
     <l n="114">Sparsa è la festa, odonsi l'arpe, e ferve</l>
     <l n="115">Letizia, ma letizia che ricopre</l>
     <l n="116">Un sospir che covava in ciascun petto.</l>
     <l n="117">Sembrava un raggio languido di Luna</l>
     <l n="118">Che di candida striscia un nembo asperge.</l>
     <l n="119">Cessaro i canti alfin. Di Croma il sire</l>
     <l n="120">Parlò, né già piangea, ma in su le labbra</l>
     <l n="121">Gli si gonfiava il tremulo sospiro.</l>
    </lg>
    <lg n="14">
     <l n="122">O figlio di Fingal, diss'ei, non vedi</l>
     <l n="123">L'oscurità della mia sala? ah quando</l>
     <l n="124">Il mio popol vivea, fosca non era</l>
     <l n="125">L'alma mia ne' conviti: alla presenza</l>
     <l n="126">Degli ospiti stranier rideami il core,</l>
     <l n="127">Quando nella mia reggia il figlio mio</l>
     <l n="128">Splender solea; ma un raggio, Ossian, è questo</l>
     <l n="129">Che già sparì, né dopo sé scintilla</l>
     <l n="130">Lasciò di luce: anzi il suo tempo ei cadde</l>
     <l n="131">Nelle pugne paterne. Il duce altero</l>
     <l n="132">Di Tromlo erbosa, il fier Rotmano intese</l>
     <l n="133">Che a me la luce s'oscurò, che l'arme</l>
     <l n="134">Pendean nella mia sala inoperose</l>
     <l n="135">Dalle pareti. Ambizioso orgoglio</l>
     <l n="136">Sorsegli in core: ei s'avanzò ver Croma;</l>
     <l n="137">Caddero le mie schiere; io de' miei padri</l>
     <l n="138">Strinsi l'acciar: ma che potea Crotarre</l>
     <l n="139">Spossato e cieco? erano i passi miei</l>
     <l n="140">Disuguali, tremanti, e del mio petto</l>
     <l n="141">Alta l'angoscia; sospirava i giorni</l>
     <l n="142">Di mia passata etade, in ch'io nel campo</l>
     <l n="143">Spesso del sangue ho combattuto e vinto.</l>
     <l n="144">Tornò frattanto dalla caccia il figlio,</l>
     <l n="145">Fagormo il bello dalla bella chioma;</l>
     <l n="146">Non per anco egli avea nella battaglia</l>
     <l n="147">Sollevato l'acciar, che giovinetto</l>
     <l n="148">Era il suo braccio ancor; ma grande il core,</l>
     <l n="149">E fiamma di valor gli ardea negli occhi.</l>
     <l n="150">Vide il garzone i miei scomposti passi,</l>
     <l n="151">E sospirò. Perché sì mesto, ei disse,</l>
     <l n="152">Signor di Croma? or se' tu forse afflitto</l>
     <l n="153">Perché figlio non hai? perché pur anco</l>
     <l n="154">Fiacco è 'l mio braccio? ah ti conforta, o padre,</l>
     <l n="155">Ché della destra mia sento il nascente</l>
     <l n="156">Vigor che sorge. Io già snudai la spada</l>
     <l n="157">Della mia giovinezza, e piegai l'arco.</l>
     <l n="158">Lascia ch'io vada ad incontrar l'altero</l>
     <l n="159">Coi giovani di Croma; ah lascia ch'io</l>
     <l n="160">Con lui m'affronti, ch'io già sento, o padre,</l>
     <l n="161">Ardermi il cor di bellicosa fiamma.</l>
     <l n="162">Sì, tu l'affronterai, soggiunsi, o figlio</l>
     <l n="163">Del dolente Crotar: ma fa' che innanzi</l>
     <l n="164">Ti precedan le schiere, acciò ch'io possa</l>
     <l n="165">Il grato calpestio de' piedi tuoi</l>
     <l n="166">Quando torni, sentir; poiché m'è tolto</l>
     <l n="167">Gioir cogli occhi dell'amata vista,</l>
     <l n="168">Dolce Fagormo, dalla bella chioma.</l>
     <l n="169">Ei va, pugna, soccombe. Il fier nemico</l>
     <l n="170">Verso Croma s'avanza; e da' suoi mille</l>
     <l n="171">Cinto, con la sanguigna orrida lancia</l>
     <l n="172">Stammi già sopra l'uccisor del figlio.</l>
    </lg>
    <lg n="15">
     <l n="173">Su su; diss'io, l'asta impugnando, amici,</l>
     <l n="174">Non è tempo di conche. Il popol mio</l>
     <l n="175">Ravvisò il foco de' miei sguardi, e sorse.</l>
    </lg>
    <lg n="16">
     <l n="176">Noi tutta notte taciti movemmo</l>
     <l n="177">Lungo la piaggia. In oriente apparve</l>
     <l n="178">Il dubbio lume; ai nostri sguardi s'offre</l>
     <l n="179">Col suo ceruleo rivo angusta valle.</l>
     <l n="180">Stan sulla sponda di Rotman le schiere</l>
     <l n="181">Scintillanti d'acciar: lungo la valle</l>
     <l n="182">Pugnammo; esse fuggir: Rotman cadeo</l>
     <l n="183">Sotto il mio brando. Ancora in occidente</l>
     <l n="184">Sceso non era il Sol, quand'io portai</l>
     <l n="185">Al buon Crotar le sanguinose spoglie</l>
     <l n="186">Del feroce nemico. Il vecchio Eroe</l>
     <l n="187">Gode trattarle, e rasserena il volto.</l>
     <l n="188">Corre alla reggia l'ondeggiante popolo,</l>
     <l n="189">S'odonon le conche alto sonar; s'avanzano</l>
     <l n="190">Cinque cantori, e dieci arpe ricercano</l>
     <l n="191">Soavemente, ed a vicenda cantano</l>
     <l n="192">D'Ossian le lodi. Essi l'ardor dell'anima</l>
     <l n="193">Lieti esalaro, ed ai giocondi cantici</l>
     <l n="194">Rispondea l'arpa in dolce suon festevole:</l>
     <l n="195">Brillava in Croma alta letizia e giolito,</l>
     <l n="196">Perch'era pace nella terra e gloria.</l>
     <l n="197">Scese la notte col grato silenzio,</l>
     <l n="198">E il nuovo giorno sfavillò sul giubilo.</l>
     <l n="199">Nemico non ci fu che per le tenebre</l>
     <l n="200">Osasse d'inalzar la lancia fulgida.</l>
     <l n="201">Brillava in Croma alta letizia e giolito,</l>
     <l n="202">Perch'era spento il fier Rotmano orribile.</l>
    </lg>
    <lg n="17">
     <l n="203">Al bel Fagormo il popolo di Croma</l>
     <l n="204">Alzò la tomba: io la mia voce sciolsi</l>
     <l n="205">Per lodare il garzone. Era lì presso</l>
     <l n="206">Il vecchio Eroe, né sospirar s'intese.</l>
     <l n="207">Ei brancolando con la man ricerca</l>
     <l n="208">La ferita del figlio: in mezzo al petto</l>
     <l n="209">La gli trovò; balza di gioia, e volto</l>
     <l n="210">Al figlio di Fingallo: o re dell'aste,</l>
     <l n="211">Disse, non cadde il figlio mio, non cadde</l>
     <l n="212">Senza della sua fama; il garzon prode</l>
     <l n="213">Non fuggì no, fessi alla morte incontro,</l>
     <l n="214">E la cercò tra l'affollate schiere.</l>
     <l n="215">O felici color, che in giovinezza</l>
     <l n="216">Muoion cinti d'onor! logori e stanchi</l>
     <l n="217">Non li vedrà l'imbelle schiatta, e insulto</l>
     <l n="218">Non farà il vile alla lor man tremante</l>
     <l n="219">Con amaro sorriso: alto nei canti</l>
     <l n="220">Sta il nome lor; del popolo i sospiri</l>
     <l n="221">Seguonli, ed alla vergine dall'occhio</l>
     <l n="222">La tepidetta lagrima distilla.</l>
     <l n="223">Ma i vecchi dechinando a poco a poco</l>
     <l n="224">Scemano, inaridiscono, si sparge</l>
     <l n="225">D'oblio la fama dei lor fatti antichi.</l>
     <l n="226">Cadon negletti, ignoti, e non si sente</l>
     <l n="227">Sospir di figlio: alla lor tomba intorno</l>
     <l n="228">Stassi la gioia, e lor s'alza la pietra</l>
     <l n="229">Senza l'onor d'una pietosa stilla.</l>
     <l n="230">O felici color, che in giovinezza</l>
     <l n="231">Cadon, di fama luminosa ardenti!</l>
    </lg>
   </lg>
  </body>
 </text>
</TEI>