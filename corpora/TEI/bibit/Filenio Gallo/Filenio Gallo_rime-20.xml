<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 20</title>
    <author>Filenio Gallo</author>
   </titleStmt>
   <extent>
    <measure unit="stanza">1</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Filenio Gallo_rime-20</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 20</title>
     <author>Filenio Gallo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 20</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Imperadrice somma, alta regina,</l>
     <l n="2">vergine, donna, madre, figlia e sposa,</l>
     <l n="3">chiara Dïana, stella mattutina;</l>
     <l n="4">tu se' la verga della santa rosa</l>
     <l n="5">che la radice di Iesse portasti</l>
     <l n="6">nel puro vaso nove mesi ascosa.</l>
     <l n="7">Per mezo del bel frutto concordasti</l>
     <l n="8">l'omo con Dio, el servo col signore</l>
     <l n="9">e la justizia antiqua mitigasti.</l>
     <l n="10">Per te si sale al nostro primo Amore,</l>
     <l n="11">in quella eterna patria ove si gusta</l>
     <l n="12">eternalmente ogni dolce sapore.</l>
     <l n="13">Oh, se la mia domanda fusse giusta,</l>
     <l n="14">i' chiedarei a Dio per sommo dono</l>
     <l n="15">poter mirar la tuo faccia venusta.</l>
     <l n="16">Ivi trovarrei grazia, ivi perdono,</l>
     <l n="17">ivi misericordia, ivi pietade,</l>
     <l n="18">ogni atto virtüoso, onesto e buono.</l>
     <l n="19">In te abunda tanta caritade,</l>
     <l n="20">che 'l miser peccator non ha refugio</l>
     <l n="21">se non all'ombra della tua pietade.</l>
     <l n="22">O advocata mia non fare indugio,</l>
     <l n="23">soccorre a l'alma trista tapinella:</l>
     <l n="24">ch'ogni socorso umano è subterfugio.</l>
     <l n="25">Cara speranzia mia, tu se' pur quella</l>
     <l n="26">per cu' i' spero ancor tornare al segno</l>
     <l n="27">del camin dritto a lume di tuo stella.</l>
     <l n="28">Alza la mente mia, alza l'ingegno;</l>
     <l n="29">tu sola eletta fusti al grande offizio</l>
     <l n="30">del nostro pellican che pende al legno</l>
     <l n="31">e Colui, che già mai non ebbe inizio</l>
     <l n="32">e 'l ciel caper non può, velato apparse</l>
     <l n="33">nel purissimo tuo celato ospizio.</l>
     <l n="34">El descendar del Verbo ad incarnarse</l>
     <l n="35">in te di spirto santo prese effetto</l>
     <l n="36">e tutte l'altre vie parvero scarse.</l>
     <l n="37">Vita e dolcezza mia, sommo diletto,</l>
     <l n="38">o mio conforto, o chiara margarita</l>
     <l n="39">a cui mi do per servo e per suggetto,</l>
     <l n="40">i' ti suplico, prego e chiamo aita</l>
     <l n="41">per quello annunzio che fe' l'angel santo,</l>
     <l n="42">quando di tanto don fusti rempita.</l>
     <l n="43">Allor fusti di grazia piena tanto</l>
     <l n="44">quanto l'umanità può sopportare</l>
     <l n="45">dal cielo infusa inel pudico manto.</l>
     <l n="46">Per lo festino e nobil tuo andare,</l>
     <l n="47">piena del nobilissimo gioiello,</l>
     <l n="48">la madre del Batista a visitare.</l>
     <l n="49">Per l'amirando parto, onesto e bello</l>
     <l n="50">del divin Sol, che penetrò di fuore</l>
     <l n="51">lassando integro el virginal suggello.</l>
     <l n="52">Per li pastor che venner con stupore</l>
     <l n="53">te al presepio e 'l tuo figlio mirando,</l>
     <l n="54">che conservavi tutto nel tuo core.</l>
     <l n="55">Per l'alegrezza che avesti quando</l>
     <l n="56">li Magi teco el tuo figliuol trovaro,</l>
     <l n="57">per vero Idio et omo lui adorando.</l>
     <l n="58">Per quella ancora, quando el vechio caro</l>
     <l n="59">e giusto Simeon in brazzo el prese</l>
     <l n="60">dicendo ti seria coltello amaro.</l>
     <l n="61">Per l'indiscreta fuga che discese</l>
     <l n="62">da l'impio Erode fuggendo in Egitto:</l>
     <l n="63">ché simil crudeltà mai più s'intese.</l>
     <l n="64">Pel ritornar ancor, sì come è scritto,</l>
     <l n="65">finita che fu poi la vita rea</l>
     <l n="66">d'Erode re che morì tanto afflitto,</l>
     <l n="67">col tuo dolce figliuolo in Galilea</l>
     <l n="68">temendo d'Archelao, el qual regnava</l>
     <l n="69">doppo el suo padre in terra di Giudea.</l>
     <l n="70">Pel sommo gaudio che 'l tuo cor portava</l>
     <l n="71">quando di dodici anni el dolce Cristo</l>
     <l n="72">trovasti infra' dottor che disputava.</l>
     <l n="73">Pel gran miracol che da te fu visto:</l>
     <l n="74">innelle nozze l'acqua trasmutarse</l>
     <l n="75">in dolce vin senza alcuna arte o misto.</l>
     <l n="76">Pel gran dolor che nel tuo core apparse</l>
     <l n="77">quando sentisti el proditor di Giuda</l>
     <l n="78">dal suo maestro car già lontanarse.</l>
     <l n="79">Per la saetta dispiatata e cruda</l>
     <l n="80">ch'al cor ti giunse quando el tuo gioello,</l>
     <l n="81">lassando te di consolazion nuda,</l>
     <l n="82">andò in Ierusalem col suo fratello</l>
     <l n="83">Joanni e gli altri a·ffar l'utima cena</l>
     <l n="84">innella Pasqua el figurato agnello.</l>
    </lg>
   </lg>
  </body>
 </text>
</TEI>