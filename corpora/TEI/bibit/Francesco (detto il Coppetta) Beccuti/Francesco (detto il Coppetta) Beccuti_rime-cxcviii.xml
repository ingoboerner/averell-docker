<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXCVIII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">11</measure>
    <measure unit="line">157</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-cxcviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXCVIII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXCVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Utile a me sopra ogni altro animale,</l>
     <l n="2">sopra il bue, sopra l'asino e 'l cavallo</l>
     <l n="3">e certo, s'io non fallo,</l>
     <l n="4">utile più, più grato, assai più caro</l>
     <l n="5">che 'l mio muletto, le galline e 'l gallo,</l>
     <l n="6">chi mi t'ha tolto? O sorte empia e fatale,</l>
     <l n="7">destinata al mio male!</l>
     <l n="8">giorno infelice, infausto e sempre amaro</l>
     <l n="9">nel qual perdei un pegno, oimè! sì caro</l>
     <l n="10">che mi sarà cagion d'eterne pene!</l>
     <l n="11">Dolce mio caro bene,</l>
     <l n="12">animal vago, leggiadretto e gaio,</l>
     <l n="13">tu guardia eri al granaio,</l>
     <l n="14">al letto, ai panni, a la casa, al mio stato</l>
     <l n="15">e insieme a tutto quanto il vicinato.</l>
    </lg>
    <lg n="2">
     <l n="16">Chi or da le notturne m'assicura</l>
     <l n="17">topesche insidie o chi sopra il mio piede</l>
     <l n="18">le notti fredde siede?</l>
     <l n="19">Già non sarà cantando alcun che chiami,</l>
     <l n="20">la notte, in varie tempre, più mercede</l>
     <l n="21">attorno a queste abbandonate mura</l>
     <l n="22">(oh troppo aspra ventura!)</l>
     <l n="23">dei tuoi più fidi e più pregiati dami;</l>
     <l n="24">anzi cercando andran dolenti e grami</l>
     <l n="25">te forse la seconda volta grave.</l>
     <l n="26">Dolce del mio cuor chiave,</l>
     <l n="27">ch'un tempo mi tenesti in festa e 'n gioco,</l>
     <l n="28">or m'hai lasciato in fuoco</l>
     <l n="29">gridando sempre in voce così fatta:</l>
     <l n="30">— Oimè, ch'io ho perduta la mia gatta! —.</l>
    </lg>
    <lg n="3">
     <l n="31">Anzi ho perduto l'amato tesoro</l>
     <l n="32">che mi fea gir tra gli altri così altèro</l>
     <l n="33">che, s'io vo' dire il vero,</l>
     <l n="34">non conobbi altro più felice in terra.</l>
     <l n="35">Or non più, lasso! ritrovarlo spero</l>
     <l n="36">per quantunque si voglia o gemme od oro.</l>
     <l n="37">O perpetuo martoro,</l>
     <l n="38">che m'hai tolto di pace e posto in guerra!</l>
     <l n="39">E chi m'asconde la mia gatta in terra?</l>
     <l n="40">colma sì di virtute</l>
     <l n="41">che, a dir, tutte le lingue sarian mute,</l>
     <l n="42">quant'ella fu costumata e gentile:</l>
     <l n="43">ne l'età puerile</l>
     <l n="44">imputar se le puote un error solo,</l>
     <l n="45">mangiarmi su l'armario un raviggiuolo.</l>
    </lg>
    <lg n="4">
     <l n="46">Taccio de' suoi maggior la stirpe antica,</l>
     <l n="47">come da Nino a Ciro, a Dario, a Serse</l>
     <l n="48">il seme si disperse</l>
     <l n="49">poi in Grecia, indi a le nostre regioni,</l>
     <l n="50">allor ch'ei la fortuna mal sofferse</l>
     <l n="51">ne le strette Termopile nimica;</l>
     <l n="52">perché il dolor m'intrica</l>
     <l n="53">né lascia punto ch'io di lei ragioni.</l>
     <l n="54">Però sua cortesia lo mi perdoni,</l>
     <l n="55">s'io non parlo di lei tanto alto e scrivo;</l>
     <l n="56">causa è che non arrivo,</l>
     <l n="57">come conviene, il dolor, ch'è sì forte</l>
     <l n="58">che mi conduce a morte,</l>
     <l n="59">non trovandola meco a passeggiare</l>
     <l n="60">e sopra il desco a cena o a desinare.</l>
    </lg>
    <lg n="5">
     <l n="61">Miser, mentre per casa gli occhi giro,</l>
     <l n="62">la veggio e dico: qui prima s'assise;</l>
     <l n="63">ecco ov'ella sorrise;</l>
     <l n="64">ecco ov'ella scherzando il piè mi morse;</l>
     <l n="65">qui sempre tenne in me le luci fise;</l>
     <l n="66">qui ste' pensosa e dopo un gran sospiro,</l>
     <l n="67">rivoltatasi in giro,</l>
     <l n="68">tutta lieta ver' me subito corse</l>
     <l n="69">e la sua man mi porse;</l>
     <l n="70">quivi saltando poi dal braccio al seno,</l>
     <l n="71">d'onesti baci pieno</l>
     <l n="72">le dicea infin: tu sei la mia speranza;</l>
     <l n="73">ahi dura rimembranza!</l>
     <l n="74">sentiala, poi che 'l corpo avea satollo,</l>
     <l n="75">posarmisi dormendo sempre in collo.</l>
    </lg>
    <lg n="6">
     <l n="76">Ma quel ch'avanza ogni altra maraviglia</l>
     <l n="77">è raccolta vederla in qualche canto</l>
     <l n="78">e quivi attender tanto</l>
     <l n="79">il suo nimico, che l'arrivi al varco:</l>
     <l n="80">allor, trattosi l'uno e l'altro guanto</l>
     <l n="81">da le mani e inarcando ambe le ciglia,</l>
     <l n="82">sol se stessa simiglia</l>
     <l n="83">e nessun'altra (e son nel mio dir parco),</l>
     <l n="84">ché mai saetta sì veloce d'arco</l>
     <l n="85">uscìo né cervo sì leggiero o pardo</l>
     <l n="86">ch'appo lei non sia tardo;</l>
     <l n="87">indi, postogli addosso il fiero ugnone,</l>
     <l n="88">lo trae seco prigione</l>
     <l n="89">ed alfin, dopo molte e molte offese,</l>
     <l n="90">è de la preda ai suoi larga e cortese.</l>
    </lg>
    <lg n="7">
     <l n="91">Ella è insomma dei gatti la regina,</l>
     <l n="92">di tutta la Soria gloria e splendore;</l>
     <l n="93">e di tanto valore</l>
     <l n="94">che i fier serpenti qual aquila ancide.</l>
     <l n="95">Ella, a chius'occhi (oh che grande stupore!)</l>
     <l n="96">gli augei, giacendo, prende resupina;</l>
     <l n="97">e de la sua rapina</l>
     <l n="98">le spoglie opime ai suoi più car divide,</l>
     <l n="99">cosa che mortal occhio mai non vide.</l>
     <l n="100">Vidila io solo e mi torna anc'a mente</l>
     <l n="101">che con essa sovente</l>
     <l n="102">faceva grassi e delicati pasti.</l>
     <l n="103">Or mi ha i disegni guasti</l>
     <l n="104">e tolto non so qual malvagio e rio</l>
     <l n="105">l'onor di tutto il parentado mio.</l>
    </lg>
    <lg n="8">
     <l n="106">Ogni bene, ogni gaudio, ogni mia gioia</l>
     <l n="107">portasti teco, man ladra rapace,</l>
     <l n="108">quel dì che la mia pace</l>
     <l n="109">sì tacita involasti agli occhi miei:</l>
     <l n="110">da indi in qua ciò ch'io veggio mi spiace</l>
     <l n="111">ed ogni altro diletto sì m'annoia</l>
     <l n="112">che converrà ch'io muoia</l>
     <l n="113">forse più presto assai che non vorrei.</l>
     <l n="114">Or per casa giostrando almen di lei</l>
     <l n="115">qualche tèner gattino mi restasse</l>
     <l n="116">che me la riportasse</l>
     <l n="117">ne l'andar, ne la voce, al volto, ai panni!</l>
     <l n="118">ché certo li miei affanni</l>
     <l n="119">non tenerei sì gravi e le mie cose</l>
     <l n="120">non sarebbon dai topi tutte ròse.</l>
    </lg>
    <lg n="9">
     <l n="121">Io non potrei pensar, non che ridire</l>
     <l n="122">quanto sia grave e smisurato il danno</l>
     <l n="123">che questi ognor mi fanno:</l>
     <l n="124">senza licenza e senza alcun rispetto</l>
     <l n="125">dove più ben lor mette, di là vanno;</l>
     <l n="126">cotale è lo sfrenato loro ardire,</l>
     <l n="127">che in sul buon del dormire</l>
     <l n="128">(o Dio, che crudeltà!) per tutto il letto</l>
     <l n="129">vanno giostrando a mio marcio dispetto.</l>
     <l n="130">Sannol l'orecchie e il naso mio che spesso</l>
     <l n="131">son morsi; tal che adesso</l>
     <l n="132">mi conviene allacciar sera per sera</l>
     <l n="133">l'elmetto e la visiera,</l>
     <l n="134">essendone colei portata via</l>
     <l n="135">che tutti li faceva stare al quia.</l>
    </lg>
    <lg n="10">
     <l n="136">Portata via non già da mortal mano,</l>
     <l n="137">perché, dov'ella fosse qua tra noi,</l>
     <l n="138">a me ch'era un de' suoi,</l>
     <l n="139">saria tornata in tutti quanti i modi;</l>
     <l n="140">ma tu, Giove, fra gli altri furti tuoi,</l>
     <l n="141">nel ciel, de le tue prede già profano,</l>
     <l n="142">con qualch'inganno strano</l>
     <l n="143">l'hai su rapita e lieto te la godi.</l>
     <l n="144">Deh, come ben si veggion le tue frodi,</l>
     <l n="145">ch'occultar non la puoi sotto alcun velo;</l>
     <l n="146">perché si vede in cielo</l>
     <l n="147">due stelle nove e più de l'altre ardenti,</l>
     <l n="148">che son gli occhi lucenti</l>
     <l n="149">de la mia gatta, tant'onesta e bella,</l>
     <l n="150">che avanza il sol, la luna e ogni altra stella.</l>
    </lg>
    <lg n="11">
     <l n="151">Canzon, lo spirto è pronto e 'l corpo infermo;</l>
     <l n="152">ond'io qui taccio; e s'alcun è che voglia</l>
     <l n="153">intender la mia doglia,</l>
     <l n="154">digli: — Ella è tal che mi fa in pianto e in lutto</l>
     <l n="155">viver mai sempre e in tutto</l>
     <l n="156">divenir selva d'aspri pensier folta,</l>
     <l n="157">poi che la gatta mia m'è stata tolta.</l>
    </lg>
   </lg>
  </body>
 </text>
</TEI>