<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXCV</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">38</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-cxcv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXCV</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXCV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di lodar noncovelle ho nel pensiero;</l>
     <l n="2">ma niente m'infrasca e mi lusinga,</l>
     <l n="3">e già corsi al romor son nulla e zero;</l>
    </lg>
    <lg n="2">
     <l n="4">ma questi io gli darei per una stringa;</l>
     <l n="5">io vo' di noncovel fare un guazzetto</l>
     <l n="6">e son contento che ciascun v'intinga.</l>
    </lg>
    <lg n="3">
     <l n="7">Questo fia cibo a racconciar perfetto</l>
     <l n="8">certi nostri svogliati stomacuzzi,</l>
     <l n="9">e voi, compare, a questa mensa aspetto.</l>
    </lg>
    <lg n="4">
     <l n="10">Forza sarà che l'appetito aguzzi</l>
     <l n="11">chi di questo si pasce una stemana,</l>
     <l n="12">né dirà che la starna o 'l fagian puzzi:</l>
    </lg>
    <lg n="5">
     <l n="13">ma, per non fare a la napolitana,</l>
     <l n="14">lavatevi le mani e giù sedete,</l>
     <l n="15">e non vi paia la vivanda strana.</l>
    </lg>
    <lg n="6">
     <l n="16">Io v'ho promesso di trarvi la sete</l>
     <l n="17">e non vo' ch'altri in cortesia m'avanzi:</l>
     <l n="18">di nonconvelle un noncovelle arete.</l>
    </lg>
    <lg n="7">
     <l n="19">Questo non è soggetto da romanzi,</l>
     <l n="20">ma da cervelli astratti e da persone</l>
     <l n="21">che tengon sempre l'astrolabio innanzi.</l>
    </lg>
    <lg n="8">
     <l n="22">Ma s'io credessi spogliarmi in giubbone,</l>
     <l n="23">mi son disposto di mostrarvi in rima</l>
     <l n="24">e la sua stirpe e la sua condizione.</l>
    </lg>
    <lg n="9">
     <l n="25">Questo è fratel de la materia prima,</l>
     <l n="26">che voi sapete quanto ci è nascosa</l>
     <l n="27">e quanto tra' filosofi si stima.</l>
    </lg>
    <lg n="10">
     <l n="28">La sua virtute è ben miracolosa:</l>
     <l n="29">noi avem primamente nel vangelo</l>
     <l n="30">che Dio di noncovel fece ogni cosa;</l>
    </lg>
    <lg n="11">
     <l n="31">dico di noncovel fu fatto il cielo,</l>
     <l n="32">di noncovel fu fatto il sole e 'l mondo,</l>
     <l n="33">di noncovel fu fatto insino un pelo.</l>
    </lg>
    <lg n="12">
     <l n="34">Non ha corpo né schiena o cima o fondo</l>
     <l n="35">e, perch'egli è più che 'l — dixitte — antico,</l>
     <l n="36">ognun va in nobiltate a lui secondo;</l>
    </lg>
    <lg n="13">
     <l n="37">né per ciò se ne gonfia, anzi è nimico</l>
     <l n="38">de' superbi e de' ricchi, e 'l vedrai gire</l>
     <l n="39">sempre con qualche fallito o mendico.</l>
    </lg>
    <lg n="14">
     <l n="40">Quando un non sa quel che si fare o dire,</l>
     <l n="41">costui li siede a canto e l'intertiene</l>
     <l n="42">e par ch'ozio, riposo e sonno spire.</l>
    </lg>
    <lg n="15">
     <l n="43">S'un ti dice: — Che fai? — sempre ti viene</l>
     <l n="44">in bocca: — Noncovelle; — e i contadini</l>
     <l n="45">n'han le bocche e le panze oggidì piene.</l>
    </lg>
    <lg n="16">
     <l n="46">Se avessi in casa ben mille fiorini,</l>
     <l n="47">quando ti porti noncovelle addosso,</l>
     <l n="48">non ti bisogna temer d'assassini.</l>
    </lg>
    <lg n="17">
     <l n="49">Mi rincresce, compar, ch'oggi non posso</l>
     <l n="50">porvi in man noncovelle intiero e puro,</l>
     <l n="51">com'a dir darvi la carne senz'osso.</l>
    </lg>
    <lg n="18">
     <l n="52">Per mostrar ben questo soggetto oscuro</l>
     <l n="53">bisognerebbe l'accademia nostra</l>
     <l n="54">con quante scole sono in sopramuro.</l>
    </lg>
    <lg n="19">
     <l n="55">Il gioco spesso e la taverna il mostra;</l>
     <l n="56">ma se volete andar per vie più corte</l>
     <l n="57">donate a me tutta la roba vostra.</l>
    </lg>
    <lg n="20">
     <l n="58">Si vede scritto ancor sopra le porte</l>
     <l n="59">d'un bel palagio e ne' taglieri impresso:</l>
     <l n="60">io l'ho veduto quando stava in corte.</l>
    </lg>
    <lg n="21">
     <l n="61">O fortunato un mio compagno adesso,</l>
     <l n="62">poi che gli ha dato nel suo capo albergo</l>
     <l n="63">e vi torna alloggiare spesso spesso!</l>
    </lg>
    <lg n="22">
     <l n="64">Gran cose ed alte in piccol foglio vergo:</l>
     <l n="65">tacer questo segreto almen dovea</l>
     <l n="66">o non dirlo ad altrui se non in gergo.</l>
    </lg>
    <lg n="23">
     <l n="67">Già noncovelle un ricco stato avea:</l>
     <l n="68">e, cupido a regnar quel gran romano,</l>
     <l n="69">Cesare o noncovelle esser volea;</l>
    </lg>
    <lg n="24">
     <l n="70">e chi sa che non fosse capitano</l>
     <l n="71">e tra lor non cadesse invidia o gara;</l>
     <l n="72">non disse già quelle parole invano.</l>
    </lg>
    <lg n="25">
     <l n="73">Noncovelle è uno scudo che ripara</l>
     <l n="74">i colpi de l'invidia e ci difende</l>
     <l n="75">da la fortuna e da l'insidia avara;</l>
    </lg>
    <lg n="26">
     <l n="76">ci alleggerisce ancor mille faccende,</l>
     <l n="77">trafficar, tener conti e far mercati</l>
     <l n="78">e quel fastidio c'ha chi compra e vende;</l>
    </lg>
    <lg n="27">
     <l n="79">noncovel ci assicura in tutti i lati</l>
     <l n="80">da fuochi, da balzelli e da dazieri</l>
     <l n="81">e da procuratori e da avvocati.</l>
    </lg>
    <lg n="28">
     <l n="82">Dir non vi posso così di leggieri</l>
     <l n="83">quel che di noncovel dir vi vorrei;</l>
     <l n="84">ma quel poco ch'io fo, fo volentieri.</l>
    </lg>
    <lg n="29">
     <l n="85">Io lessi già su certi libri miei</l>
     <l n="86">ed ho inteso anco da persone dotte</l>
     <l n="87">che sol questa è l'ambrosia degli dèi;</l>
    </lg>
    <lg n="30">
     <l n="88">e quei c'han detto che son le ricotte,</l>
     <l n="89">e' non v'è dubbio che pigliâro errore</l>
     <l n="90">e che parlâr come persone ghiotte.</l>
    </lg>
    <lg n="31">
     <l n="91">Con questo noncovelle il cacciatore</l>
     <l n="92">fa star ferma la lepre entro al covile,</l>
     <l n="93">ben che intorno gli sia baia e romore.</l>
    </lg>
    <lg n="32">
     <l n="94">Noncovelle è sì vago e sì gentile,</l>
     <l n="95">che si suol dare altrui spesso per mancia,</l>
     <l n="96">ed è foggia ducale e signorile.</l>
    </lg>
    <lg n="33">
     <l n="97">Ecco un popolo in arme e grida e lancia,</l>
     <l n="98">pien di furore, e pietre e partigiane:</l>
     <l n="99">tristo colui ch'allora v'ha la pancia!</l>
    </lg>
    <lg n="34">
     <l n="100">Non val far bandi o ticchetar campane;</l>
     <l n="101">ma, come è giunto noncovelle in piazza,</l>
     <l n="102">ognuno al suo gridar queto rimane.</l>
    </lg>
    <lg n="35">
     <l n="103">Io vi vo' dire una mia voglia pazza:</l>
     <l n="104">torrei prima di star con lui per cuoco</l>
     <l n="105">che con un cardinal portar la mazza.</l>
    </lg>
    <lg n="36">
     <l n="106">Ma quanto più con noncovel mi gioco,</l>
     <l n="107">tanto più quel si scema e si scompone</l>
     <l n="108">e dispàr come neve a poco a poco:</l>
    </lg>
    <lg n="37">
     <l n="109">onde la Musa il calamar ripone</l>
     <l n="110">e mi dice: — Le tue son bagatelle,</l>
     <l n="111">e parrà che tu vogli a le persone</l>
    </lg>
    <lg n="38">
     <l n="112">qualche cosa mostrar di noncovelle.</l>
    </lg>
   </lg>
  </body>
 </text>
</TEI>