<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">9</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-ccii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Padre del ciel, signor d'ogni signore,</l>
     <l n="2">bontate immensa e carità infinita,</l>
     <l n="3">che sopportasti con tanto dolore</l>
     <l n="4">morte per dare a noi l'eterna vita,</l>
     <l n="5">volgi i tuoi santi lumi a un peccatore</l>
     <l n="6">che genuflesso ti domanda aita:</l>
     <l n="7">come giusto, benigno, santo e pio,</l>
     <l n="8">sarà più tua pietà che 'l fallir mio.</l>
    </lg>
    <lg n="2">
     <l n="9">Conosco veramente esser indegno</l>
     <l n="10">mirar l'immagin de la tua figura</l>
     <l n="11">chiodata e morta sopra 'l duro legno</l>
     <l n="12">per redenzion de l'umana natura;</l>
     <l n="13">ma la tua carità, che passa 'l segno,</l>
     <l n="14">m'apre la larga strada e mi assicura</l>
     <l n="15">ch'io venghi a te d'amor tutt'infiammato</l>
     <l n="16">a dimandar perdon del mio peccato.</l>
    </lg>
    <lg n="3">
     <l n="17">Glorioso signor, tu perdonasti</l>
     <l n="18">al reo ladron che ti avea tant'offeso;</l>
     <l n="19">ne l'aspra tua passion ti smenticasti</l>
     <l n="20">di quei che te menâr legato e preso;</l>
     <l n="21">con la lingua e col cor poscia pregasti</l>
     <l n="22">per quei che in croce ti avean vilipeso:</l>
     <l n="23">perdona ancòra a me, ché a te s'aspetta,</l>
     <l n="24">come a Dio, 'l perdonar, non la vendetta</l>
    </lg>
    <lg n="4">
     <l n="25">Scorgimi 'l bon cammin, ché sei mio duce,</l>
     <l n="26">che io teco venghi a la gloria superna:</l>
     <l n="27">tu sei via, vita, verità e luce</l>
     <l n="28">del mondo tutto, e per te si governa;</l>
     <l n="29">e poi, quando ti piaccia, mi conduce</l>
     <l n="30">per mostrar la pietà che in te s'interna</l>
     <l n="31">se mai fu prego alcun di grazia degno,</l>
     <l n="32">con gli altri eletti tuoi nel tuo bel regno.</l>
    </lg>
    <lg n="5">
     <l n="33">Piacciati, signor mio, di prender cura</l>
     <l n="34">di questa in alto mar spalmata barca,</l>
     <l n="35">per accidente e poi per sua natura</l>
     <l n="36">di grave colpa e di peccati carca:</l>
     <l n="37">il mar rinforza e lei con gran paura</l>
     <l n="38">entro a Scilla e Cariddi errando varca</l>
     <l n="39">e teme che fortuna col suo orgoglio</l>
     <l n="40">non la sommerga o la percuota in scoglio.</l>
    </lg>
    <lg n="6">
     <l n="41">Alzar le luci a gran fatica ardisco</l>
     <l n="42">per mirarti, Signor, in tanta pena,</l>
     <l n="43">confitto in questa croce, e ne nutrisco</l>
     <l n="44">dolor in me ch'a lacrimar mi mena,</l>
     <l n="45">e di novo il cor mio ti offerisco</l>
     <l n="46">come la tua divota Maddalena,</l>
     <l n="47">e piang'anch'io, come già pianse lei,</l>
     <l n="48">la morte tua e li peccati miei.</l>
    </lg>
    <lg n="7">
     <l n="49">Signor, ch'in questo legno duro e grave</l>
     <l n="50">sopportasti, com'uom, figliol d'Iddio,</l>
     <l n="51">la morte, e così in man ti die' la chiave</l>
     <l n="52">del suo bel regno il tuo fattore e mio,</l>
     <l n="53">il perdonar ti fu dolce e soave</l>
     <l n="54">ogni ignominia, e così far vogl'io:</l>
     <l n="55">perdòno per tuo amor e non mi pesa</l>
     <l n="56">ogni ingiuria, ogni oltraggio ed ogni offesa.</l>
    </lg>
    <lg n="8">
     <l n="57">Madre del redentor benigna e pia,</l>
     <l n="58">riposacol di Cristo sacro e santo,</l>
     <l n="59">perch'io ti veggio in così acerba e ria</l>
     <l n="60">pena, coperta di uno scuro manto,</l>
     <l n="61">qual servo vengo a farti compagnia</l>
     <l n="62">col dolor cordiale, col caldo pianto</l>
     <l n="63">per il tuo figlio, che battuto e morto</l>
     <l n="64">lo veggio in croce e veramente a torto.</l>
    </lg>
    <lg n="9">
     <l n="65">Non niego in alcun modo, anzi confesso</l>
     <l n="66">di avere offesa la sua maestade</l>
     <l n="67">e che del mio peccato il grave eccesso</l>
     <l n="68">non meritava grazia né pietade;</l>
     <l n="69">però ricorro languido e difesso</l>
     <l n="70">a te, Maria, che sei somma bontade,</l>
     <l n="71">che tu impetre per me qualche perdono</l>
     <l n="72">dal tuo figliuol col qual piango e ragiono.</l>
    </lg>
   </lg>
  </body>
 </text>
</TEI>