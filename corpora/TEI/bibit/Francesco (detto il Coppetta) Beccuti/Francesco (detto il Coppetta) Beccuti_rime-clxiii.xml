<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXIII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">16</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-clxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXIII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Conosco ben che queste basse rime</l>
     <l n="2">degne non son di ragionar di voi,</l>
     <l n="3">Orsolina gentil, che tra le prime</l>
     <l n="4">donne sete la prima oggi tra noi:</l>
     <l n="5">non vi sdegnate udir, donna sublime,</l>
     <l n="6">l'alta cagion ch'a dir mi sprona, e poi</l>
     <l n="7">biasmate l'ardir mio, se ardir si chiama</l>
     <l n="8">dire il ver per salvare un uom che v'ama.</l>
    </lg>
    <lg n="2">
     <l n="9">Per salvare un uom che ama il vostro onore,</l>
     <l n="10">questi umil versi a vostr'altezza porgo.</l>
     <l n="11">Madonna, in voi beltà, senno e valore</l>
     <l n="12">e mille altre virtù contemplo e scorgo.</l>
     <l n="13">Quanto mi doglio poi ch'un solo errore</l>
     <l n="14">cela tanto splendor! Perch'io m'accorgo</l>
     <l n="15">che con ragion da ognun sete chiamata</l>
     <l n="16">donna poco cortese e molto ingrata.</l>
    </lg>
    <lg n="3">
     <l n="17">Questa macchia crudel nasconde e copre</l>
     <l n="18">tutto quel bello e buon ch'in voi riluce.</l>
     <l n="19">Se premiaste il servir secondo l'opre,</l>
     <l n="20">voi sareste del mondo unica luce:</l>
     <l n="21">né però il vostro biasmo si ricopre</l>
     <l n="22">con dir ch'a questo l'onestà v'induce;</l>
     <l n="23">ché può ben donna, come voi prudente,</l>
     <l n="24">premiare chi vi serve onestamente.</l>
    </lg>
    <lg n="4">
     <l n="25">Con voi non cerco di contar più innante</l>
     <l n="26">di quel che 'l vero e la ragion mi detta:</l>
     <l n="27">pietà d'un vostro leggiadretto amante</l>
     <l n="28">che voi tra mille ha per padrona eletta;</l>
     <l n="29">tanti affanni ha sofferti e pene tante,</l>
     <l n="30">ch'omai da voi giusta mercede aspetta;</l>
     <l n="31">giusta mercede aspetta, e mai non viene</l>
     <l n="32">altro ristor da voi che affanni e pene.</l>
    </lg>
    <lg n="5">
     <l n="33">A che tanta durezza in voi più regna?</l>
     <l n="34">Non è ragion né alcun dovere 'l vuole:</l>
     <l n="35">se nobil sete, egli è di stirpe degna</l>
     <l n="36">e v'ama più di quel ch'amar si suole;</l>
     <l n="37">se voi portate di beltà l'insegna,</l>
     <l n="38">più bel giovan di lui non vede 'l sole;</l>
     <l n="39">che se la diadema avesse e l'ali,</l>
     <l n="40">certo un angel parria tra noi mortali.</l>
    </lg>
    <lg n="6">
     <l n="41">Deh, contemplate il suo viso sereno</l>
     <l n="42">e con quanta dolcezza gli occhi gira</l>
     <l n="43">e l'altier passeggiar di grazia pieno,</l>
     <l n="44">che ogni altra donna per vaghezza 'l mira,</l>
     <l n="45">e l'angelico aspetto, che non meno</l>
     <l n="46">altri per lui che lui per voi sospira;</l>
     <l n="47">e di ciò ben per prova io ne ragiono,</l>
     <l n="48">che da' suoi lacci ancor sciolto non sono.</l>
    </lg>
    <lg n="7">
     <l n="49">Gran gloria v'è ch'una beltà sì rara</l>
     <l n="50">arda per voi, come si tiene altri in foco:</l>
     <l n="51">questo la fama vostra alza e rischiara</l>
     <l n="52">e vi dà tra le donne 'l primo loco.</l>
     <l n="53">Perché vi è dunque la sua pena cara?</l>
     <l n="54">perché di lui curate, aimè! sì poco,</l>
     <l n="55">se v'ama, se v'adora, se v'inchina</l>
     <l n="56">per signora, per dea, per sua regina?</l>
    </lg>
    <lg n="8">
     <l n="57">Non è senno sprezzar quel che ognun prezza:</l>
     <l n="58">come, del vostro ingegno il lume è casso?</l>
     <l n="59">schernite sola voi quella bellezza</l>
     <l n="60">che può Vener dal ciel tirare al basso?</l>
     <l n="61">Voi spregiate una fede, una fermezza</l>
     <l n="62">ch'avria forza a piegar un cor di sasso.</l>
     <l n="63">Ahi! non più, no, ch'ognun vi mostra a dito,</l>
     <l n="64">ché mai fu al mondo il maggior torto udito.</l>
    </lg>
    <lg n="9">
     <l n="65">Non vi ritenga s'il bel volto ancòra</l>
     <l n="66">barba non chiama o tropp'acerba etate;</l>
     <l n="67">ché un discorso divin seco dimora,</l>
     <l n="68">come divina ancòra è sua beltate:</l>
     <l n="69">e voi la prova ne vedete ognora,</l>
     <l n="70">che, per usargli strazi e crudeltate</l>
     <l n="71">e per dargli repulse a più non posso,</l>
     <l n="72">già mai non s'è di sua costanza mosso.</l>
    </lg>
    <lg n="10">
     <l n="73">Sarete adunque voi nova Medea?</l>
     <l n="74">che avrete il cor di smalto e di diamante</l>
     <l n="75">a tenér in angoscia e pena rea</l>
     <l n="76">sì bel, sì vago e sì fedele amante</l>
     <l n="77">c'ha sofferto il martìr, mentre potea?</l>
     <l n="78">Ora soffrirlo più non è bastante,</l>
     <l n="79">ché midolla non ha ch'omai non arda.</l>
     <l n="80">A che più state ognor pensosa e tarda?</l>
    </lg>
    <lg n="11">
     <l n="81">Né più mover si puote ancor che voglia,</l>
     <l n="82">tal ardor ne le vene Amor gli mesce:</l>
     <l n="83">crescono gli anni in lui, cresce la voglia</l>
     <l n="84">e con la voglia insieme 'l fuoco cresce:</l>
     <l n="85">sempre si strugge e par ch'a voi non doglia</l>
     <l n="86">il suo gran mal ch'a tutto il mondo incresce,</l>
     <l n="87">ed a me più degli altri, c'ho veduto</l>
     <l n="88">quel che mai prima non avria creduto.</l>
    </lg>
    <lg n="12">
     <l n="89">Ché, quantunque il suo mal con vecchia cura</l>
     <l n="90">nel petto giovenil tenga sepolto,</l>
     <l n="91">io l'ho pur visto a mezza notte oscura</l>
     <l n="92">bagnar di pianto il delicato volto</l>
     <l n="93">e percuoter col capo vostre mura,</l>
     <l n="94">come se fosse de' suoi sensi sciolto;</l>
     <l n="95">sentito l'ho (questa è la pena vera)</l>
     <l n="96">ragionar con quei sassi in tal maniera:</l>
    </lg>
    <lg n="13">
     <l n="97">— Pietre, de la mia dea men fredde e dure,</l>
     <l n="98">udite voi quel ch'ella udir non degna:</l>
     <l n="99">beate voi, che le sue membra pure</l>
     <l n="100">cingete sempre! qual me, voi non sdegna.</l>
     <l n="101">Sempre l'adorerò, strazimi pure,</l>
     <l n="102">fin che nel petto il debil spirto regna. —</l>
     <l n="103">Ahi! come al suon di sì pietosi accenti</l>
     <l n="104">non ti aprivi tu, mur, dai fondamenti?</l>
    </lg>
    <lg n="14">
     <l n="105">Più cose e più quest'umil voce tace,</l>
     <l n="106">perché son note a voi tanto che basta.</l>
     <l n="107">Se pietà è in voi, al mondo ed al ciel non spiace;</l>
     <l n="108">in donna alcuna l'onestà non guasta;</l>
     <l n="109">crede ben qualche sciocca e pertinace</l>
     <l n="110">esser chiamata più de l'altre casta;</l>
     <l n="111">ma un'ingrata e crudel sempre è tenuta</l>
     <l n="112">chi perir vede un servo e non l'aiuta.</l>
    </lg>
    <lg n="15">
     <l n="113">Non lasciate venir dunque più manco</l>
     <l n="114">un Adone, un Narciso, un Ganimede</l>
     <l n="115">un che di pura e salda fé non manco</l>
     <l n="116">che di bellezze ogni altro eccede,</l>
     <l n="117">di sospirar, di lacrimar già stanco:</l>
     <l n="118">soccorso onesto a le sue fiamme chiede;</l>
     <l n="119">non cerca vostro onor né vostra fama</l>
     <l n="120">ma sol per servir voi la vita brama.</l>
    </lg>
    <lg n="16">
     <l n="121">Per salvar la sua vita e 'l vostro onore</l>
     <l n="122">mille modi averete e mille ingegni:</l>
     <l n="123">voi saggia donna, lui saggio amatore;</l>
     <l n="124">non bisogna che 'l nuoto ai pesci insegni;</l>
     <l n="125">ambi voi sete di beltà splendore,</l>
     <l n="126">ambi voi sete l'un de l'altro degni:</l>
     <l n="127">tempo e beltà già mai non torna adrieto;</l>
     <l n="128">questo alfin vi concludo, onde m'acqueto.</l>
    </lg>
   </lg>
  </body>
 </text>
</TEI>