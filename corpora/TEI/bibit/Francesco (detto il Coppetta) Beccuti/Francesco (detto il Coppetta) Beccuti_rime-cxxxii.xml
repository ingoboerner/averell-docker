<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXXXII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">29</measure>
    <measure unit="line">190</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-cxxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXXXII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A te, signor, che con paterno impero</l>
     <l n="2">queste contrade reggi, udir conviensi</l>
     <l n="3">quant'occorre d'intorno; ond'io correndo</l>
     <l n="4">son venuto, che a pena omai respiro.</l>
     <l n="5">Né sarò forse il primo a darti nuova</l>
     <l n="6">di quel che dianzi con questi occhi vidi</l>
     <l n="7">ed ascoltai con queste orecchie, ben che</l>
     <l n="8">la novità di sì stupendo caso</l>
     <l n="9">par ch'ogni fede avanzi: e fu pur vero,</l>
     <l n="10">e sallo il gregge ch'allor era intorno.</l>
     <l n="11">Con l'usata mia verga già pascendo</l>
     <l n="12">a le rive del Tebro, e non m'accorsi</l>
     <l n="13">di sì nuovo miracol se non quando</l>
     <l n="14">una ninfa, da l'acque uscita allora,</l>
     <l n="15">che de' propri capelli era vestita,</l>
     <l n="16">rivolta verso il sole</l>
     <l n="17">disse queste parole:</l>
    </lg>
    <lg n="2">
     <l n="18">— Qui, dove splende più del sole il raggio,</l>
     <l n="19">vengo a sciugar l'umide trecce bionde:</l>
     <l n="20">l'aria non sente d'alcun vento oltraggio</l>
     <l n="21">e 'l ciel benigno ogni sua nube asconde;</l>
     <l n="22">né così lieto al più fiorito maggio</l>
     <l n="23">vidi mai questo colle e queste sponde;</l>
     <l n="24">ride la terra e da sacr'onde aspersa,</l>
     <l n="25">gioia, pace, diletto e copia versa.</l>
    </lg>
    <lg n="3">
     <l n="26">Avventuroso, lieto, almo paese,</l>
     <l n="27">ben hai ragion di ringraziar le stelle,</l>
     <l n="28">poi che il gran Tebro dianzi 'l braccio stese</l>
     <l n="29">a far le piagge tue sì adorne e belle:</l>
     <l n="30">questa tua nuova gloria oggi palese</l>
     <l n="31">Tritone spande in queste rive e in quelle,</l>
     <l n="32">e più d'un fiume, d'alga e giunchi adorno,</l>
     <l n="33">s'è già rivolto al suo bel seggio intorno.</l>
    </lg>
    <lg n="4">
     <l n="34">Veggio ch'ognun, s'allegra, ognun l'onora</l>
     <l n="35">con suoi semplici dotti in vece d'auro:</l>
     <l n="36">quest'è il chiaro Arno che l'Etruria infiora,</l>
     <l n="37">quell'altro è il Mincio, il riconosco al lauro;</l>
     <l n="38">veggio la Parma ch'i suoi gigli adora,</l>
     <l n="39">e 'l Sebeto vi scorgo e 'l bel Metauro,</l>
     <l n="40">la fosca Nera e 'l candido Clitunno</l>
     <l n="41">e gli altri ch'aman lui più che Nettunno.</l>
    </lg>
    <lg n="5">
     <l n="42">Ma se spirto è tra noi del ben presago</l>
     <l n="43">e 'l ciel non muti la sua eterna legge,</l>
     <l n="44">non pur fia d'onorar questo dio vago</l>
     <l n="45">ogni fiume vicin ch'ei pasce e regge,</l>
     <l n="46">ma venire il Danubio, il Reno, il Tago</l>
     <l n="47">tosto vedrem col suo già sparso gregge</l>
     <l n="48">e di nuovo inchinarsi al divin Tebro</l>
     <l n="49">l'Indo, l'Eufrate, il Nil, la Tana e l'Ebro. —</l>
    </lg>
    <lg n="6">
     <l n="50">Qual mi fec'io, quando primier m'accòrsi</l>
     <l n="51">d'un carro che tiravan su per l'onde</l>
     <l n="52">frenati pesci e l'una e l'altra sponda</l>
     <l n="53">facean frondoso ed onorato seggio</l>
     <l n="54">a quei gran corpi che, distesi 'l fianco,</l>
     <l n="55">appoggiavan su l'urne e 'l miglior braccio</l>
     <l n="56">sostenea de la copia il ricco corno!</l>
     <l n="57">Questi, col volto rugiadoso e 'l crine</l>
     <l n="58">di salci ornato e di palustri canne,</l>
     <l n="59">con la destra porgean diversi doni</l>
     <l n="60">al venerando Tebro che, di lauro</l>
     <l n="61">cinto le chiome e con lo scettro in mano,</l>
     <l n="62">nel suo seggio real s'era raccolto;</l>
     <l n="63">a cui prima di tutti 'l suo fratello</l>
     <l n="64">Arno, inchinato, con sì dolce suono</l>
     <l n="65">gli fe' d'un giglio dono:</l>
    </lg>
    <lg n="7">
     <l n="66">— Come divenner pallide le rose</l>
     <l n="67">che a te 'l gran Nilo a mezzo inverno offerse,</l>
     <l n="68">quando de le natie più rugiadose</l>
     <l n="69">vide le rive tue d'intorno asperse,</l>
     <l n="70">così 'l mio giglio ogni vaghezza ascose,</l>
     <l n="71">poi che più vaghi i tuoi gigli scoperse;</l>
     <l n="72">ma se più adorni fiori in me non sono,</l>
     <l n="73">quanto ti posso dar, tutto ti dono. —</l>
    </lg>
    <lg n="8">
     <l n="74">Indi si mosse, riverente in atto,</l>
     <l n="75">il bel fiume di Manto</l>
     <l n="76">e gli porse il suo don con questo canto:</l>
    </lg>
    <lg n="9">
     <l n="77">— Di queste disuguali e dotte canne</l>
     <l n="78">di cui l'armonia fece oltr'Indo e Tile</l>
     <l n="79">Titiro risonar il Mincio umìle,</l>
     <l n="80">picciolo dono al tuo valor qui fanne.</l>
    </lg>
    <lg n="10">
     <l n="81">Questa fe' lieti i greggi e le capanne,</l>
     <l n="82">questa i campi vestì d'eterno aprile,</l>
     <l n="83">alzossi questa in sì superbo stile,</l>
     <l n="84">che, spenta, Troia ancòra altèra vanne.</l>
    </lg>
    <lg n="11">
     <l n="85">Tempo fia che non pur l'italiche onde</l>
     <l n="86">te re de' fiumi adoreran divote,</l>
     <l n="87">ma la Garonna, il Ren, l'Albia e l'Ibero.</l>
    </lg>
    <lg n="12">
     <l n="88">Ed egli intanto fra l'erbose sponde</l>
     <l n="89">ti pasce un cigno, il qual cantando puote</l>
     <l n="90">colmar d'invidia e l'uno e l'altro Omero. —</l>
    </lg>
    <lg n="13">
     <l n="91">La Parma poi d'un vago scudo adorno</l>
     <l n="92">il Tebro onorar volse,</l>
     <l n="93">e tai parole sciolse:</l>
    </lg>
    <lg n="14">
     <l n="94">— Iddio ti salvi, Tebro ottimo e vero,</l>
     <l n="95">degli uomin rege e padre degli dei,</l>
     <l n="96">a cui s'inchina il Nilo e 'l Gange altiero,</l>
     <l n="97">la Tana, il Tile e 'l fiume degli Ebrei,</l>
     <l n="98">Rodano il fertil ed il ricco Ibero</l>
     <l n="99">e 'l Po col Mincio, ch'è per tanti Orfei</l>
     <l n="100">illustre e chiaro, a le cui placid'onde</l>
     <l n="101">pascon cigni di voci alte e gioconde.</l>
    </lg>
    <lg n="15">
     <l n="102">Indi 'l Sebeto, c'ha di ninfe intorno</l>
     <l n="103">con la sirena più di mille cori,</l>
     <l n="104">la Macra, che dai colli ove soggiorno</l>
     <l n="105">fan Bacco e Palla, il capo tragge fuori,</l>
     <l n="106">e, di mirti e di fior le tempie adorno,</l>
     <l n="107">Arno ti rende li dovuti onori,</l>
     <l n="108">poi che sei quel ch'in cielo e in terra reggi</l>
     <l n="109">l'alto scettro di Dio con dritte leggi.</l>
    </lg>
    <lg n="16">
     <l n="110">Questo celeste scudo or da me prendi,</l>
     <l n="111">di trofei sacri a maraviglia altiero,</l>
     <l n="112">col quale armato, in breve e scacci e prendi</l>
     <l n="113">l'infido Turco e 'l perfido Lutero;</l>
     <l n="114">e sotto il suo Gorgon sicuro rendi</l>
     <l n="115">il popol tutto; ed io, ben ch'un impero</l>
     <l n="116">di picciol scettro e poche onde abbia meco,</l>
     <l n="117">fido verronne a tanta impresa teco. —</l>
    </lg>
    <lg n="17">
     <l n="118">Il Clitunno avea seco un bianco tauro</l>
     <l n="119">e, poi che a lui l'offerse,</l>
     <l n="120">il cuor divoto in queste voci aperse:</l>
    </lg>
    <lg n="18">
     <l n="121">— Poi che sotto il tuo impero e dentro il seno</l>
     <l n="122">il candido Clitunno si raccoglie,</l>
     <l n="123">onde di tuoi trionfi e di tue spoglie</l>
     <l n="124">teco sen va superbo al mar Tirreno;</l>
    </lg>
    <lg n="19">
     <l n="125">colmo di riverenza e d'amor pieno,</l>
     <l n="126">che, spenti i trist'umor d'atre erbe e foglie,</l>
     <l n="127">purghi la terra e 'l gregge, onde si coglie</l>
     <l n="128">frutto soave e senza alcun veleno;</l>
    </lg>
    <lg n="20">
     <l n="129">e, per lo scettro sopra i fiumi dato,</l>
     <l n="130">quasi a nuovo Nettuno, ti consacra</l>
     <l n="131">capo di bianchi armenti un forte tauro.</l>
    </lg>
    <lg n="21">
     <l n="132">Questo non men che gemme, argento ed auro</l>
     <l n="133">conviene a te che sei pur cosa sacra,</l>
     <l n="134">sol per vittorie e per imperi nato. —</l>
    </lg>
    <lg n="22">
     <l n="135">Io pur stava a mirar attento e fiso</l>
     <l n="136">dopo un cespuglio, e maraviglia e tema</l>
     <l n="137">mi facevano al cuor sì grave assalto,</l>
     <l n="138">che non so s'io ricorderommi appunto;</l>
     <l n="139">ma mi par che la Nera, anch'essa umìle,</l>
     <l n="140">un ramo tolto a' salci umidi e lenti</l>
     <l n="141">porse con questi accenti:</l>
    </lg>
    <lg n="23">
     <l n="142">— Questo arboscel che pioggia e venti sprezza</l>
     <l n="143">e sempre al taglio più verde risorge,</l>
     <l n="144">il dio delle nere onde,</l>
     <l n="145">per mostrarti, signor, quanto ti prezza,</l>
     <l n="146">umilmente ti porge,</l>
     <l n="147">poi che simil lo vede</l>
     <l n="148">a la tua chiara gloria, a la tua fede. —</l>
    </lg>
    <lg n="24">
     <l n="149">Venne il Sebeto poi, carco le chiome</l>
     <l n="150">e d'aranci odoriferi e di cedri,</l>
     <l n="151">e, tenendosi in man la sua sirena,</l>
     <l n="152">disse con voce di dolcezza piena:</l>
    </lg>
    <lg n="25">
     <l n="153">— O re de' fiumi, che in sì eterna gloria</l>
     <l n="154">hai retto il corso tuo tanti anni e secoli,</l>
     <l n="155">onde a tutte le lingue hai dato istoria</l>
     <l n="156">di lodar sempre i tuoi lodati specoli,</l>
     <l n="157">lascia or, ti prego, ogni altra tua memoria</l>
     <l n="158">e le parole ascolta e 'l don ch'arrecoli</l>
     <l n="159">del bel Sebeto accolto in picciol fluvio</l>
     <l n="160">ch'onora Baie, Napoli e 'l Vesuvio.</l>
    </lg>
    <lg n="26">
     <l n="161">Questa sirena, che con canto nobile</l>
     <l n="162">cercò l'astuto greco al laccio prendere,</l>
     <l n="163">onde schernita volse il mondo ignobile</l>
     <l n="164">lasciare ed il suo nome al luogo rendere,</l>
     <l n="165">la qual pur or dal cielo eterno e immobile</l>
     <l n="166">un sincero pastor fece discendere,</l>
     <l n="167">ti manda in dono, acciò ogni faggio e selice</l>
     <l n="168">oda cantare oltre a Boote ed Elice. —</l>
    </lg>
    <lg n="27">
     <l n="169">Fornite avea queste parole appena ,</l>
     <l n="170">quando il Metauro giunse,</l>
     <l n="171">e così poi soggiunse:</l>
    </lg>
    <lg n="28">
     <l n="172">Gran padre Tebro, poi che vuole il cielo</l>
     <l n="173">che tu ritorni in più sublime stato</l>
     <l n="174">che già mai fosti, quando che 'l bel velo</l>
     <l n="175">fe' al tuo crin bianco il lauro sì pregiato,</l>
     <l n="176">l'umil Metauro con ardente zelo</l>
     <l n="177">correndo è giunto al tuo seggio onorato,</l>
     <l n="178">e in segno di gran scettro e gran corona</l>
     <l n="179">questa regal fortuna oggi ti dona. —</l>
    </lg>
    <lg n="29">
     <l n="180">Io era per udir sino a la sera,</l>
     <l n="181">tanti fiumi scorgea da varie bande</l>
     <l n="182">ratti venir; ma, ripensando a l'ira</l>
     <l n="183">che muove i dèi quando i segreti loro</l>
     <l n="184">occhio mortal di riguardare ardisce,</l>
     <l n="185">indi mi tolsi taciturno e cheto</l>
     <l n="186">e volsi in fretta in questo loco il passo,</l>
     <l n="187">acciò che ognuno apertamente intenda</l>
     <l n="188">a quanta gloria è giunto il nostro Tebro.</l>
     <l n="189">Ma tempo è omai di ritornare al gregge</l>
     <l n="190">che senza guida errar deve per l'onde.</l>
    </lg>
   </lg>
  </body>
 </text>
</TEI>