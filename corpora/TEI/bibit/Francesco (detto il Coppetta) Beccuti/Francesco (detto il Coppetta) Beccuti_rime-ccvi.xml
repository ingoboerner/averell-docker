<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCVI</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">9</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-ccvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCVI</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel sempre chiaro ed onorato giorno</l>
     <l n="2">onde piacque al Messia, tolto da terra,</l>
     <l n="3">sparger sovra gli eletti il sacro dono</l>
     <l n="4">che promesso avea già per tante lingue,</l>
     <l n="5">coronato di rose, ingrata prole,</l>
     <l n="6">oggi a noi torna, per tornarci a mente</l>
     <l n="7">quanto, se diamo a le sue grazie loco,</l>
     <l n="8">ne sia largo di quelle il re del cielo.</l>
    </lg>
    <lg n="2">
     <l n="9">Ei s'era alzato poco innanzi al cielo,</l>
     <l n="10">quando gli afflitti suoi fedeli un giorno,</l>
     <l n="11">stando raccolti in un medesmo loco,</l>
     <l n="12">dopo un gran tuon che fe' tremar la terra,</l>
     <l n="13">vider, levando in su gli occhi e la mente,</l>
     <l n="14">pioversi sovra l'aspettato dono</l>
     <l n="15">in forma di faville, e in ogni prole</l>
     <l n="16">cominciâro a parlar con varie lingue.</l>
    </lg>
    <lg n="3">
     <l n="17">Erano ivi ad udir tutte le lingue</l>
     <l n="18">che nate son sotto diverso cielo</l>
     <l n="19">e Mauri ed Indi e l'una e l'altra prole</l>
     <l n="20">che percuote aquilone e mezzogiorno.</l>
     <l n="21">Questi dicean: — Oh che mirabil dono!</l>
     <l n="22">Non sono essi creati in questo loco? —</l>
     <l n="23">Ed ascoltava con stupor di mente</l>
     <l n="24">l'idioma ciascun de la sua terra.</l>
    </lg>
    <lg n="4">
     <l n="25">Così, correndo in ogni estrema terra,</l>
     <l n="26">si sparse il suon de l'infiammate lingue,</l>
     <l n="27">ch'a ripensarlo pur, trema la mente.</l>
     <l n="28">Indi quel che fu ratto al terzo cielo</l>
     <l n="29">con Pietro viene ad occupare il loco</l>
     <l n="30">ove sedea la più superba prole</l>
     <l n="31">che poi li fece di quel seggio dono</l>
     <l n="32">ponendo 'l suo dove apparisce il giorno.</l>
    </lg>
    <lg n="5">
     <l n="33">Ma noi che fummo desti a più gran giorno,</l>
     <l n="34">tenendo sempre ogni pensiero a terra,</l>
     <l n="35">non alziam l'intelletto a sì gran dono</l>
     <l n="36">e ben sapem quante presaghe lingue</l>
     <l n="37">ch'abbian predetto già di prole in prole</l>
     <l n="38">quel ch'oggi vede ogni purgata mente;</l>
     <l n="39">e, pur sepolti in così basso loco,</l>
     <l n="40">fatto n'avem di questo fango cielo.</l>
    </lg>
    <lg n="6">
     <l n="41">Con noi ragiona, dimostrando 'l cielo</l>
     <l n="42">tante bellezze sue la notte e 'l giorno.</l>
     <l n="43">Alme beate, questo è 'l vostro loco;</l>
     <l n="44">a che ponete ogni speranza in terra?</l>
     <l n="45">Ben è fuor di se stesso e senza mente</l>
     <l n="46">chi non l'ascolta, perché perde un dono</l>
     <l n="47">che nol potria tutta l'umana prole</l>
     <l n="48">narrar con quante sono e penne e lingue.</l>
    </lg>
    <lg n="7">
     <l n="49">Lasso! ch'ognor con l'opre e con le lingue</l>
     <l n="50">sente da noi più grave offesa il cielo</l>
     <l n="51">e, qual d'aquila suol mentita prole,</l>
     <l n="52">non potemo affissar le luci al giorno;</l>
     <l n="53">e se non fosse di pietade il dono,</l>
     <l n="54">più non avrebbe il pregar nostro loco;</l>
     <l n="55">ma verria forse a la divina mente</l>
     <l n="56">nuovo pensier di ruinar la terra.</l>
    </lg>
    <lg n="8">
     <l n="57">Tu che per noi salvar venisti in terra,</l>
     <l n="58">come prima contâr già mille lingue,</l>
     <l n="59">a le nostre miserie omai pon mente:</l>
     <l n="60">tu sol sei vita e per te solo al cielo</l>
     <l n="61">s'apre la strada e chiuso è ogni altro loco;</l>
     <l n="62">tu sol puoi fare a la tua indegna prole</l>
     <l n="63">di quel santo, ineffabil spirto dono</l>
     <l n="64">ch'a le tenebre nostre apporta il giorno.</l>
    </lg>
    <lg n="9">
     <l n="65">Mentre vivemo un breve giorno in terra,</l>
     <l n="66">Signor, manda il tuo dono in queste lingue</l>
     <l n="67">che son pur di tua prole e siati in mente</l>
     <l n="68">che hai promesso ad ognuno il loco in cielo.</l>
    </lg>
   </lg>
  </body>
 </text>
</TEI>