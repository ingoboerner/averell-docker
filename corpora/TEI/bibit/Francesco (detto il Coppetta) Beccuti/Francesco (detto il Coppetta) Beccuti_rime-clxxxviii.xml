<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXVIII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">29</measure>
    <measure unit="line">232</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-clxxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXVIII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In solitario luoco una donzella</l>
     <l n="2">essendo oppressa da dolor profondo,</l>
     <l n="3">una vecchia, che a guardia era di quella,</l>
     <l n="4">per ritornarle il bel viso giocondo,</l>
     <l n="5">incominciò così questa novella:</l>
     <l n="6">— Quando era ancòra giovinetto il mondo,</l>
     <l n="7">dico che una regina in certe bande</l>
     <l n="8">tre figliole ebbe di bellezza grande.</l>
    </lg>
    <lg n="2">
     <l n="9">Furon le prime due di forma grate;</l>
     <l n="10">pur questa lor bellezza era terrena:</l>
     <l n="11">ma la terza ebbe in sé tanta beltate</l>
     <l n="12">ch'occhio mortal potea guardarla appena;</l>
     <l n="13">tal che la gente in quella rozza etate,</l>
     <l n="14">di stupor grande e riverenza piena</l>
     <l n="15">e d'una sciocca religione accesa:</l>
     <l n="16">— Questa è Vener — dicea — dal cielo scesa. —</l>
    </lg>
    <lg n="3">
     <l n="17">Tratti infiniti avean da ciascun lido</l>
     <l n="18">a cotanta beltà questi rumori;</l>
     <l n="19">non si frequenta più Pafo né Gnido</l>
     <l n="20">né più a Vener si danno i sacri onori;</l>
     <l n="21">sola costei per madre di Cupido</l>
     <l n="22">s'invoca ed ha gl'incensi e i grati odori;</l>
     <l n="23">per la terrestre Venere ognun giura</l>
     <l n="24">e la vera nel ciel più non si cura.</l>
    </lg>
    <lg n="4">
     <l n="25">La quale (ancor nei dèi l'ira s'accende)</l>
     <l n="26">del bel viso turbò l'aria serena</l>
     <l n="27">e cominciò: — Se meco omai contende,</l>
     <l n="28">se meco pugna una beltà terrena,</l>
     <l n="29">se a' miei sacrati onor oggi s'estende</l>
     <l n="30">una donna mortal senz'altra pena,</l>
     <l n="31">adunque in Ida io fui preposta invano</l>
     <l n="32">a l'altre dee dal gran pastor troiano?</l>
    </lg>
    <lg n="5">
     <l n="33">Ma tosto ben farò tornare in duolo</l>
     <l n="34">a questa sciocca sua beltà profana. —</l>
     <l n="35">Così dicendo, chiama 'l suo figliolo,</l>
     <l n="36">fatto signore e dio da gente vana,</l>
     <l n="37">quel che per tutto l'arco addrizza e 'l volo,</l>
     <l n="38">quel che strugge ogni legge onesta e sana,</l>
     <l n="39">e con sue fiamme accese e con saette</l>
     <l n="40">sempre impunito ogni gran mal commette.</l>
    </lg>
    <lg n="6">
     <l n="41">Dunque a costui, che prontissimo e sciolto</l>
     <l n="42">al mal conosce, mostra la donzella,</l>
     <l n="43">indi gli narra appieno ogni onor tolto</l>
     <l n="44">e l'offese e l'ingiurie c'ha da quella;</l>
     <l n="45">e, baciandogli spesso il seno e 'l volto,</l>
     <l n="46">il prega, il stringe, il stimola e martella</l>
     <l n="47">che lei d'un uom sì vile accenda e invesca,</l>
     <l n="48">ch'a tutto il mondo ed a se stessa incresca.</l>
    </lg>
    <lg n="7">
     <l n="49">E, così detto, certa che al figliolo</l>
     <l n="50">sian comandi quei preghi, il carro sciolse.</l>
     <l n="51">Lieti i cigni spiegâr per l'aria il volo,</l>
     <l n="52">indi câlàrsi in mar, com'ella volse:</l>
     <l n="53">le belle ninfe e 'l marittimo stuolo</l>
     <l n="54">con gran piacer la bella dea raccolse,</l>
     <l n="55">cantando in voce lieta e sì gioconda</l>
     <l n="56">che per udirle 'l mar parea senz'onda.</l>
    </lg>
    <lg n="8">
     <l n="57">Ognuno intanto Psiche adora e cole</l>
     <l n="58">(tal nome avea l'angelica fattura);</l>
     <l n="59">la loda ognuno, ognun veder la vole</l>
     <l n="60">con l'occhio casto e con la mente pura:</l>
     <l n="61">così lodar, così mirar si suole</l>
     <l n="62">pien di stupore e religiosa cura</l>
     <l n="63">statua di marmo in loco pio sacrata</l>
     <l n="64">che sia sculta da man dotta e pregiata.</l>
    </lg>
    <lg n="9">
     <l n="65">L'una e l'altra sorella già godea</l>
     <l n="66">de le bellezze sue più temperate</l>
     <l n="67">e l'una e l'altra celebrato avea</l>
     <l n="68">col suo sposo regal nozze beate;</l>
     <l n="69">ma Psiche, verginella ancor, perdea</l>
     <l n="70">vedova quasi la sua verde etate</l>
     <l n="71">e seco odiava sua bellezza estrema,</l>
     <l n="72">cagion ch'ognun del suo coniugio tema.</l>
    </lg>
    <lg n="10">
     <l n="73">Ma il padre che sospetto avea non poco</l>
     <l n="74">dei celesti odi in la sua figlia accolti</l>
     <l n="75">e sa ben che pigliar non puote in gioco</l>
     <l n="76">Vener quei sacri onor ch'ella gli ha tolti,</l>
     <l n="77">consigliar se ne volse e venne al loco</l>
     <l n="78">dove i febei responsi eran raccolti.</l>
     <l n="79">Ivi, chiedendo a cui maritar debbe</l>
     <l n="80">la sua figliola, tal risposta n'ebbe:</l>
    </lg>
    <lg n="11">
     <l n="81">— Lascia la figlia tua nel monte alpestre</l>
     <l n="82">con l'ornamento del funereo letto,</l>
     <l n="83">perché il genero tuo non fia terrestre,</l>
     <l n="84">ma turbator d'ogni mortal diletto:</l>
     <l n="85">gli uomini doma e le fiere silvestre</l>
     <l n="86">ed è d'inganni e di dolor ricetto;</l>
     <l n="87">in cielo, in aria, in terra, in acqua è grande</l>
     <l n="88">e ne l'inferno il suo valor si spande. —</l>
    </lg>
    <lg n="12">
     <l n="89">Udita ch'ebbe la malvagia sorte</l>
     <l n="90">de l'amata fanciulla, il padre mesto</l>
     <l n="91">torna piangendo a la fedel consorte,</l>
     <l n="92">e 'l comun danno lor fa manifesto:</l>
     <l n="93">ella piange e con lei piange la corte</l>
     <l n="94">e 'l popol tutto ne riman funesto</l>
     <l n="95">e dentro de la terra in ogni canto</l>
     <l n="96">per molti dì non s'ode altro che pianto.</l>
    </lg>
    <lg n="13">
     <l n="97">Ma, stretti alfin da la necessitade</l>
     <l n="98">ché già l'ora infelice era vicina</l>
     <l n="99">che a la pena crudel tanta beltade</l>
     <l n="100">per giudizio divin chiama e destina,</l>
     <l n="101">quanto a la pompa funerale accade</l>
     <l n="102">parâr con faccia lacrimosa e china</l>
     <l n="103">e fêr di lumi il scur ferètro adorno</l>
     <l n="104">co' l'esequie che fansi ai morti intorno.</l>
    </lg>
    <lg n="14">
     <l n="105">Il popol tutto, chiuso in negra vesta,</l>
     <l n="106">dietro a la bella giovane seguia:</l>
     <l n="107">a queste nozze van con quella festa</l>
     <l n="108">che a morte vassi spaventosa e ria;</l>
     <l n="109">la tromba lamentevole e funesta</l>
     <l n="110">non la dolce sampogna ivi s'udia,</l>
     <l n="111">e per nuzial facelle il mesto giorno</l>
     <l n="112">i torchi funerali ardean d'intorno.</l>
    </lg>
    <lg n="15">
     <l n="113">Giunti, i miser parenti, afflitti e gravi</l>
     <l n="114">dal crudel caso e miserabil tanto,</l>
     <l n="115">quel che schivar non pôn dai fati pravi,</l>
     <l n="116">cercano almen di prolungare alquanto.</l>
     <l n="117">Psiche gentil con dolci atti e soavi</l>
     <l n="118">va rasciugando a l'una e a l'altro il pianto,</l>
     <l n="119">e per dar lor conforto, in tanta pena,</l>
     <l n="120">dicea con voce di dolcezza piena:</l>
    </lg>
    <lg n="16">
     <l n="121">— Perché più indarno tormentate omai</l>
     <l n="122">la vostra inferma età per me tapina,</l>
     <l n="123">c'ho del vostro dolor più doglia assai</l>
     <l n="124">che del supplizio a cui son già vicina?</l>
     <l n="125">Allor pianger doveasi e tragger guai</l>
     <l n="126">che fu stimata mia beltà divina;</l>
     <l n="127">e so (la coscienza me 'l minaccia)</l>
     <l n="128">che Venere a tal pena oggi mi caccia.</l>
    </lg>
    <lg n="17">
     <l n="129">Pianger doveasi allor che 'l popol tutto</l>
     <l n="130">di questa dea m'offerse il sacrifizio;</l>
     <l n="131">allor doveasi, allora stare in lutto</l>
     <l n="132">che 'l duol vostro ebbe e la mia morte inizio:</l>
     <l n="133">ma poi che l'una e l'altro ha al fin condutto,</l>
     <l n="134">confortar vi dovete, e quel supplizio</l>
     <l n="135">non differite più, ch'a me s'aspetta;</l>
     <l n="136">perché l'indugio aggrava la vendetta.</l>
    </lg>
    <lg n="18">
     <l n="137">Se 'l sposo mio del mondo è universale</l>
     <l n="138">distruggitor, com'ha l'oracol detto,</l>
     <l n="139">non mi debbo doler d'un danno tale,</l>
     <l n="140">d'un danno ch'io con tutto il mondo aspetto;</l>
     <l n="141">ma se del languir mio punto vi cale,</l>
     <l n="142">conducetemi tosto al luoco detto,</l>
     <l n="143">però ch'il male aggrava e dà martìre</l>
     <l n="144">tanto quanto il suo fin tarda a venire. —</l>
    </lg>
    <lg n="19">
     <l n="145">Era ciascun da sì pietosi accenti</l>
     <l n="146">e da l'alta passion tanto smarrito,</l>
     <l n="147">che avendo gli occhi nel bel volto intenti,</l>
     <l n="148">tante statue parean sopra quel lito.</l>
     <l n="149">Ma pur ella movendo i passi lenti,</l>
     <l n="150">giunsero alfin al luoco statuito,</l>
     <l n="151">ch'era d'una montagna alpestre ed erta</l>
     <l n="152">la più elevata cima e più diserta.</l>
    </lg>
    <lg n="20">
     <l n="153">Qui sciolse ognun sì 'l freno al caldo umore,</l>
     <l n="154">che smorzar poté i torchi e le facelle;</l>
     <l n="155">indi nel cieco e solitario orrore</l>
     <l n="156">lasciâr soletta il fior de l'altre belle.</l>
     <l n="157">Tornò la madre e 'l re con più furore</l>
     <l n="158">ai crin canuti, a la rugosa pelle</l>
     <l n="159">e, ritornati d'ogni speme privi,</l>
     <l n="160">si serrâr nel palagio appena vivi.</l>
    </lg>
    <lg n="21">
     <l n="161">Ma Psiche mentre pallidetta e grave</l>
     <l n="162">d'alta paura in su lo scoglio stava,</l>
     <l n="163">Zefir con mormorar dolce e soave</l>
     <l n="164">la sua vesta qual vela sventilava;</l>
     <l n="165">indi, come per mar spalmata nave,</l>
     <l n="166">per l'aria in giù sospesa la portava</l>
     <l n="167">e già dormente in un bel pian la pose</l>
     <l n="168">soavemente tra fioretti e rose.</l>
    </lg>
    <lg n="22">
     <l n="169">Ivi bon spazio la gentil donzella</l>
     <l n="170">stette nel sonno e ne l'erbetta involta;</l>
     <l n="171">e, come prima alzò la faccia bella,</l>
     <l n="172">già da sé avendo ogni paura tolta,</l>
     <l n="173">di fruttifere palme e di mortella</l>
     <l n="174">scoperse una selvetta ombrosa e folta</l>
     <l n="175">e per quell'erbe uscir tacito e cheto</l>
     <l n="176">un picciol rio dal bosco più secreto.</l>
    </lg>
    <lg n="23">
     <l n="177">Così lungo il ruscel per la verdura</l>
     <l n="178">mosse la ninfa baldanzosa il piede</l>
     <l n="179">e, sì come guidolla alta ventura,</l>
     <l n="180">giunse nel prato ove 'l bel fonte siede.</l>
     <l n="181">Quivi, vicino a la bell'acqua pura</l>
     <l n="182">(chi 'l crederebbe?) un gran palagio vede,</l>
     <l n="183">di sito, forma ed ornamento tale</l>
     <l n="184">ch'un simil mai non vide occhio mortale.</l>
    </lg>
    <lg n="24">
     <l n="185">Sorgeano i muri suoi lucidi e tersi,</l>
     <l n="186">d'argento sculto in varie forme belle:</l>
     <l n="187">quivi di volti e d'abiti diversi</l>
     <l n="188">son dolci ninfe e vaghe fiere e snelle;</l>
     <l n="189">cosa più natural non può vedersi</l>
     <l n="190">ben da aspettarne i gesti e le favelle;</l>
     <l n="191">e 'l finto è tanto qui simile al vero,</l>
     <l n="192">che con la vista inganna anco il pensiero,</l>
    </lg>
    <lg n="25">
     <l n="193">Cedro ed avorio più de l'Indo degno</l>
     <l n="194">formano i travi con sottil lavoro,</l>
     <l n="195">che sotto riccamente han per sostegno</l>
     <l n="196">alte colonne adamantine e d'oro;</l>
     <l n="197">vince lo stile ed ogni umano ingegno</l>
     <l n="198">l'alta disposizion, l'amplo tesoro;</l>
     <l n="199">copia di ricche e varie pietre fregia</l>
     <l n="200">il pavimento con pittura egregia.</l>
    </lg>
    <lg n="26">
     <l n="201">— Beati a cui fuor d'uman uso lice</l>
     <l n="202">tra smeraldi e rubin muovere 'l piede! —</l>
     <l n="203">stupida, Psiche fra se stessa dice;</l>
     <l n="204">e con molta attenzion ricerca e vede</l>
     <l n="205">ogni parete in la casa felice</l>
     <l n="206">di lame d'or coperta insino al piede</l>
     <l n="207">colorite di smalto in varie fogge;</l>
     <l n="208">e son così camere, sale e logge.</l>
    </lg>
    <lg n="27">
     <l n="209">Quel lampeggiar de le gemmmate sponde</l>
     <l n="210">ripercuote in se stesso e fa ritorno,</l>
     <l n="211">tal che se Febo il chiaro viso asconde,</l>
     <l n="212">può formar suo mal grado un altro giorno:</l>
     <l n="213">al stupendo edifizio ben risponde</l>
     <l n="214">il ricco ornato e 'l paramento adorno,</l>
     <l n="215">come per Giove, ch'abitar volesse</l>
     <l n="216">qua giuso in terra, apparecchiata stesse.</l>
    </lg>
    <lg n="28">
     <l n="217">Mentre con gran baldanza e più diletto</l>
     <l n="218">va ricercando or questa cosa or quella,</l>
     <l n="219">voce ode uscir da non creduto aspetto,</l>
     <l n="220">che invisibilmente le favella:</l>
     <l n="221">— Donna, che guardi? Tuo è 'l ricco tetto,</l>
     <l n="222">tuo è 'l tesoro ed ogni cosa bella.</l>
     <l n="223">Noi voci siam tue serve a te presente;</l>
     <l n="224">però godi ogni cosa allegramente.</l>
    </lg>
    <lg n="29">
     <l n="225">Entra in la lieta zambra, ove t'aspetta</l>
     <l n="226">l'odorifero bagno apparecchiato;</l>
     <l n="227">e se di riposar pur ti diletta,</l>
     <l n="228">d'oro e di seta è 'l tuo bel letto ornato. —</l>
     <l n="229">Psiche che di veder chi parla aspetta,</l>
     <l n="230">or si volge da questo or da quel lato,</l>
     <l n="231">né vedendo persona, è in dubbio e teme;</l>
     <l n="232">pure obbedisce fra timore e speme.</l>
    </lg>
   </lg>
  </body>
 </text>
</TEI>