<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXVIII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">7</measure>
    <measure unit="line">92</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-clxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXVIII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O de l'arbor di Giove altèra verga,</l>
     <l n="2">che noi correggi e l'età nostra indori</l>
     <l n="3">e la richiami al suo corso primiero,</l>
     <l n="4">perché di tempo in tempo ai sommi onori</l>
     <l n="5">da sì gran pianta novo ramo s'erga</l>
     <l n="6">e con la cima al ciel drizzi 'l sentiero,</l>
     <l n="7">novellamente il successor di Piero,</l>
     <l n="8">non senza cenno del divin consiglio</l>
     <l n="9">ch'ogni suo bel pensier governa e regge,</l>
     <l n="10">fra tanti duci Guidobaldo elegge</l>
     <l n="11">a difender da' lupi e da l'artiglio,</l>
     <l n="12">che, di sangue vermiglio,</l>
     <l n="13">par che su l'ali nova preda tente,</l>
     <l n="14">il mansueto suo gregge innocente.</l>
    </lg>
    <lg n="2">
     <l n="15">Ragion è ben che la difesa prenda</l>
     <l n="16">de le chiavi del ciel, ch'un dì saranno</l>
     <l n="17">ai degni omeri tuoi debita soma,</l>
     <l n="18">il tuo chiaro fratel, che 'l nostro affanno</l>
     <l n="19">volge in riposo e può squarciar la benda</l>
     <l n="20">che tiene avvolta innanzi agli occhi Roma.</l>
     <l n="21">Già la rabbia tedesca, mai non doma</l>
     <l n="22">né per colpo di morte o di fortuna,</l>
     <l n="23">qual idra ch'ognor, tronca, si rinnove,</l>
     <l n="24">di saziar cerca le sue brame altrove,</l>
     <l n="25">che pascer si volea sol di quest'una;</l>
     <l n="26">or, magra e digiuna,</l>
     <l n="27">col furor d'empio e travagliato seme</l>
     <l n="28">d'intorno ad altro ovil s'aggira e freme.</l>
    </lg>
    <lg n="3">
     <l n="29">Quando fia mai ch'io veggia oltre quell'alpe</l>
     <l n="30">quindi sgombrar sì dure genti e strane</l>
     <l n="31">e lasciar questa madre ai propri figli</l>
     <l n="32">e Cesare, più giuste e più lontane</l>
     <l n="33">sedi cercando, varchi Abila e Calpe</l>
     <l n="34">e nova terra e mar turbi e scompigli?</l>
     <l n="35">Or intanto per noi la lancia pigli</l>
     <l n="36">questo buon cavalier in cui s'annida</l>
     <l n="37">la paterna virtute e 'l chiaro ingegno,</l>
     <l n="38">il quale stima prender l'armi indegno,</l>
     <l n="39">se non per lei di cui s'è fatto guida:</l>
     <l n="40">né già scorta più fida</l>
     <l n="41">trovar potea né più sicure squadre</l>
     <l n="42">la gran chiesa romana e 'l santo padre.</l>
    </lg>
    <lg n="4">
     <l n="43">Dunque è ben degno di menare in gioia</l>
     <l n="44">quest'almo giorno, e suoni e canti e balli</l>
     <l n="45">gir con libero cor movendo lieti.</l>
     <l n="46">Sparga man bella fior vermigli e gialli</l>
     <l n="47">e disperga da noi tristezza e noia,</l>
     <l n="48">sì ch'ogni stato il suo cor lasso acqueti;</l>
     <l n="49">oggi di sacre ninfe e di poeti</l>
     <l n="50">per ogni lido un bel numero eletto</l>
     <l n="51">vada cantando in voci alte e gioconde;</l>
     <l n="52">corra latte il Metauro e le sue sponde</l>
     <l n="53">copran smeraldi, arena d'oro il letto;</l>
     <l n="54">e 'l pallido sospetto</l>
     <l n="55">da noi si sciolga, forte nodo avvinga</l>
     <l n="56">l'empio furore in parte erma e solinga.</l>
    </lg>
    <lg n="5">
     <l n="57">Il nostro cielo oscura nebbia tinge;</l>
     <l n="58">ma virtù tra le nubi ancor traluce</l>
     <l n="59">né l'italico lume al tutto è spento;</l>
     <l n="60">poi che l'invitto e generoso duce</l>
     <l n="61">per la sposa d'Iddio la spada cinge,</l>
     <l n="62">via più d'ogni altro a custodirla intento.</l>
     <l n="63">A che spiegar aquile e gigli al vento,</l>
     <l n="64">o d'Italia smarrita e cieca schiera,</l>
     <l n="65">se le chiavi e la croce hai per insegna?</l>
     <l n="66">Ma l'eterna bontà non si disdegna</l>
     <l n="67">per te chiamar la guida eletta e vera,</l>
     <l n="68">che baldanzosa spera</l>
     <l n="69">di riconducer sotto il gran vessillo</l>
     <l n="70">la santa pace e 'l bel viver tranquillo.</l>
    </lg>
    <lg n="6">
     <l n="71">Piaccia a voi cui fortuna e virtù diede</l>
     <l n="72">sul Po, sul Mincio e su la riva d'Arno</l>
     <l n="73">tenér di duce il ricco seggio e 'l nome</l>
     <l n="74">lasciar i segni da voi culti indarno</l>
     <l n="75">e di costui seguir l'orme e la fede,</l>
     <l n="76">che sgombrar cerca le dannose some.</l>
     <l n="77">Se questo è il vostro dolce nido, or come</l>
     <l n="78">non vi stringe pietà del bel paese</l>
     <l n="79">che barbarica fiamma incende e strugge?</l>
     <l n="80">Ecco che in sul mar d'Adria un leon rugge</l>
     <l n="81">e sente 'l duol de le comuni offese;</l>
     <l n="82">e di sangue cortese</l>
     <l n="83">sarà più che non mostra a tanta impresa,</l>
     <l n="84">se scorge in voi chiara virtute accesa.</l>
    </lg>
    <lg n="7">
     <l n="85">Non ti smarrir, canzon, se nuda e rozza</l>
     <l n="86">tra l'ostro e 'l bisso al mio signor t'invio,</l>
     <l n="87">che quasi un sol si leva a tanta altezza</l>
     <l n="88">che qua giù nulla sdegna e nulla sprezza:</l>
     <l n="89">digli che zelo e d'obbedir disio</l>
     <l n="90">mi sprona a dir quel ch'io,</l>
     <l n="91">d'ogni bell'arte e d'ogni ingegno privo,</l>
     <l n="92">via più chiaro nel cor che in carte scrivo.</l>
    </lg>
   </lg>
  </body>
 </text>
</TEI>