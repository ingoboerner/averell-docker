<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXIX</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">16</measure>
    <measure unit="line">46</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-clxxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXIX</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi si fida in altrui quanto è mal saggio!</l>
     <l n="2">Prima poco splendea, pur oggi è spento</l>
     <l n="3">de la fede tra noi l'ultimo raggio.</l>
    </lg>
    <lg n="2">
     <l n="4">Non si trova un fra mille uomini e cento</l>
     <l n="5">che con un suo particolar non pensi</l>
     <l n="6">usar qualche color di tradimento.</l>
    </lg>
    <lg n="3">
     <l n="7">Sol con la fraude al suo bisogno viensi;</l>
     <l n="8">l'immensa ingratitudine (ahi, mal nato</l>
     <l n="9">secolo!) paga i benefìci immensi:</l>
    </lg>
    <lg n="4">
     <l n="10">quel ch'è più debitor, quel è più ingrato;</l>
     <l n="11">chi dev'esser più fido è men leale;</l>
     <l n="12">tanto il mondo è corrotto e adulterato.</l>
    </lg>
    <lg n="5">
     <l n="13">L'amar non giova, il ben servir non vale</l>
     <l n="14">anzi per cosa vil par che s'additi</l>
     <l n="15">chi non sa per il ben render il male.</l>
    </lg>
    <lg n="6">
     <l n="16">Son gli amici e i parenti oggi traditi</l>
     <l n="17">dagli amici e parenti, e spesso sconta</l>
     <l n="18">un gran demerto gli obblighi infiniti.</l>
    </lg>
    <lg n="7">
     <l n="19">Dunque amicizia, affinità congionta</l>
     <l n="20">non ci assicura, anzi via più c'inganna</l>
     <l n="21">quanto ha più 'l destro a farci danno ed onta.</l>
    </lg>
    <lg n="8">
     <l n="22">Già pioveva dal ciel nèttare e manna,</l>
     <l n="23">ora piove gl'inganni e i tradimenti,</l>
     <l n="24">tal che chi vuol guardarsi invan s'affanna.</l>
    </lg>
    <lg n="9">
     <l n="25">Chi si guarderà mai, se fra gli armenti</l>
     <l n="26">diventa il pastor lupo e 'l prato ameno</l>
     <l n="27">sotto i più vaghi fior cela i serpenti?</l>
    </lg>
    <lg n="10">
     <l n="28">chi si guarderà mai, se il mondo è pieno</l>
     <l n="29">di Sinoni, Ginami, Bruti e Cassi,</l>
     <l n="30">c'hanno 'l mèl sempre in bocca e 'l tòsco in seno?</l>
    </lg>
    <lg n="11">
     <l n="31">chi si guarderà mai ? chi 'n cielo stassi,</l>
     <l n="32">poi che qua giù la mano empia ed avara</l>
     <l n="33">nel sangue del fratel vermiglia fassi;</l>
    </lg>
    <lg n="12">
     <l n="34">chi può guardarsi, oimè ! se la più cara,</l>
     <l n="35">grata famiglia nel tuo proprio nido</l>
     <l n="36">t'ordisce incomprensibil fraude e rara?</l>
    </lg>
    <lg n="13">
     <l n="37">Alza tu, mondo, insino al cielo il grido</l>
     <l n="38">e tu, terra, trangugia nel tuo centro</l>
     <l n="39">l'anima e l'ossa d'ogni spirto infido.</l>
    </lg>
    <lg n="14">
     <l n="40">Questo mar di perfidia, ove son dentro</l>
     <l n="41">sommersi tanti, è senza riva o fondo,</l>
     <l n="42">tal che in sì largo pelago non entro:</l>
    </lg>
    <lg n="15">
     <l n="43">solo a mirar tant'acque io mi confondo,</l>
     <l n="44">signore illustre, e son di scusa degno,</l>
     <l n="45">ché, per solcare un mar tanto profondo,</l>
    </lg>
    <lg n="16">
     <l n="46">altro Tifi bisogna ed altro legno.</l>
    </lg>
   </lg>
  </body>
 </text>
</TEI>