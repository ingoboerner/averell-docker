<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXVII</title>
    <author>Francesco (detto il Coppetta) Beccuti</author>
   </titleStmt>
   <extent>
    <measure unit="stanza">61</measure>
    <measure unit="line">488</measure>
   </extent>
   <publicationStmt>
    <publisher>UNED University</publisher>
    <idno>Francesco (detto il Coppetta) Beccuti_rime-clxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXVII</title>
     <author>Francesco (detto il Coppetta) Beccuti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sedêrsi i capitani e, il greco stuolo</l>
     <l n="2">sparso d'intorno, l'onorato erede</l>
     <l n="3">di Telamon, per dimostrar ch'ei solo</l>
     <l n="4">l'arme d'Achille degnamente chiede,</l>
     <l n="5">come l'ira il pungea, sopra quel suolo</l>
     <l n="6">non ben fermato l'uno e l'altro piede,</l>
     <l n="7">il torto sguardo al sigeo lido volse,</l>
     <l n="8">indi così l'irata voce sciolse:</l>
    </lg>
    <lg n="2">
     <l n="9">— Trattamo, o Giove, a queste navi innanzi</l>
     <l n="10">la causa? e meco Ulisse oggi concorre?</l>
     <l n="11">Ma non ebbe timor lasciarle dianzi</l>
     <l n="12">in preda al fuoco del nimico Ettorre.</l>
     <l n="13">Quindi elle ardean senza restarne avanzi,</l>
     <l n="14">s'io per lor non ardiva il petto opporre:</l>
     <l n="15">dunque è ben ver che 'l contrastar aggrada</l>
     <l n="16">più col finto parlar che con la spada.</l>
    </lg>
    <lg n="3">
     <l n="17">Io non al dir né questi al fare è pronto;</l>
     <l n="18">tanto ei vale nel dir quant'io ne l'armi:</l>
     <l n="19">benché io non penso a tutto il mondo conto</l>
     <l n="20">dover qui con la lingua a voi mostrarmi,</l>
     <l n="21">ché le opre mie sono a' vostri occhi in pronto;</l>
     <l n="22">conti Ulisse le sue, che giusto parmi,</l>
     <l n="23">che senza testimoni oscure vanno,</l>
     <l n="24">da la notte coperte e da l'inganno.</l>
    </lg>
    <lg n="4">
     <l n="25">Premio chieggio, nol niego altèro e regio:</l>
     <l n="26">ma, come Ulisse al mio disir non ceda,</l>
     <l n="27">l'onor mi scema; poca gloria o pregio</l>
     <l n="28">è ottener quel ch'egli speri o chieda:</l>
     <l n="29">già di questa contesa ha in mano il pregio,</l>
     <l n="30">benché restarne perditor si creda,</l>
     <l n="31">ché non gli si può tôr che non racconte</l>
     <l n="32">d'esser venuto con Aiace a fronte.</l>
    </lg>
    <lg n="5">
     <l n="33">Or io, se fosse ogni nostra opra oscura,</l>
     <l n="34">son per nobiltà chiaro, essendo uscito</l>
     <l n="35">di Telamon, che le dardanie mura</l>
     <l n="36">prese col forte Alcide e vide 'l lito</l>
     <l n="37">di Colchi con Giason, e fu fattura</l>
     <l n="38">d'Eaco giusto, il cui senno gradito</l>
     <l n="39">giudica l'ombre taciturne e danna</l>
     <l n="40">ove Sisifo il sasso ognora affanna.</l>
    </lg>
    <lg n="6">
     <l n="41">Eaco nato al sommo Giove, il quale</l>
     <l n="42">esser costui sua vera prole afferma:</l>
     <l n="43">così, scendendo per celesti scale,</l>
     <l n="44">Aiace il piè nel terzo grado ferma.</l>
     <l n="45">Ma se tal succession nulla mi vale,</l>
     <l n="46">ed è ragione in questa causa inferma,</l>
     <l n="47">congiunto al grand'Achille esser mi veggio;</l>
     <l n="48">frate mi fu, le fraterne arme io chieggio.</l>
    </lg>
    <lg n="7">
     <l n="49">Che vai pur tu, dal vil legnaggio sceso</l>
     <l n="50">di Sisifo, nei furti a lui simìle,</l>
     <l n="51">mischiando il tuo da mille macchie offeso</l>
     <l n="52">col sangue nostro candido e gentile?</l>
     <l n="53">Sarà forse il bel premio a me conteso,</l>
     <l n="54">perché io fui tardo a questa impresa o vile,</l>
     <l n="55">come costui che, per fuggirla, vòlto</l>
     <l n="56">a le sue frodi, fe' chiamarsi stolto,</l>
    </lg>
    <lg n="8">
     <l n="57">fin che il buon Palamede (e con suo danno),</l>
     <l n="58">di lui più accorto, penetrò la scorza</l>
     <l n="59">del suo cor vile e ritrovò l'inganno</l>
     <l n="60">ed a l'armi schivate il trasse a forza?</l>
     <l n="61">Dunque le man che fuggîr quelle, avranno</l>
     <l n="62">queste famose? e la stupenda forza</l>
     <l n="63">e il valor mio, che vi fu sempre scudo,</l>
     <l n="64">resterà d'esse dispogliato e nudo?</l>
    </lg>
    <lg n="9">
     <l n="65">Volesse Dio che veramente il senno</l>
     <l n="66">perduto avesse o nel cospetto vostro</l>
     <l n="67">fosse stato creduto almen quel cenno</l>
     <l n="68">né fosse nosco il scelerato mostro,</l>
     <l n="69">ché non saresti, Filottete, in Lenno</l>
     <l n="70">abbandonato con gran biasmo nostro,</l>
     <l n="71">ove s'odon le strida e i pianti grandi</l>
     <l n="72">ch'ognora al ciel contra quest'empio mandi.</l>
    </lg>
    <lg n="10">
     <l n="73">Quest'è quel che per noi sotto una fede</l>
     <l n="74">cinse la spada, oimè! fra' più lodati;</l>
     <l n="75">è quel cui fece de' suoi strali erede</l>
     <l n="76">Ercol, dovuti agli dardàni fati,</l>
     <l n="77">ch'or son da lui ne le selvagge prede,</l>
     <l n="78">stretto dal male e da la fame, usati;</l>
     <l n="79">pur gli dura la vita, benché mesta,</l>
     <l n="80">perché lontan dal falso Itaco resta.</l>
    </lg>
    <lg n="11">
     <l n="81">Tolto s'avria di rimaner non meno</l>
     <l n="82">Palamede, che vivo ancor sarebbe,</l>
     <l n="83">o senza macchia uscia di vita almeno;</l>
     <l n="84">perché costui, dopo l'ingiuria ch'ebbe,</l>
     <l n="85">senza scordarla punto, odio e veleno</l>
     <l n="86">nel suo perfido cor mai sempre crebbe,</l>
     <l n="87">e fe' credervi alfin che per argento</l>
     <l n="88">Palamede tesseva il tradimento.</l>
    </lg>
    <lg n="12">
     <l n="89">E mostrar volse di cavar a sorte</l>
     <l n="90">quei denar ch'egli in prima avea sepolti.</l>
     <l n="91">Adunque o con gli esìli o con la morte</l>
     <l n="92">sempre gli aiuti v'ha scemati e tolti.</l>
     <l n="93">Così combatte, così Ulisse è forte;</l>
     <l n="94">e s'avanza nel dir Nestore e molti,</l>
     <l n="95">meco ragion non troverà che vaglia</l>
     <l n="96">d'aver Nestor lasciato in la battaglia.</l>
    </lg>
    <lg n="13">
     <l n="97">Ché, stanco per vecchiezza e dal cavallo</l>
     <l n="98">ferito, chiese al suo bisogno appresso</l>
     <l n="99">Ulisse, e fu da lui tradito; e sallo</l>
     <l n="100">ben Diomede che chiamollo e spesso</l>
     <l n="101">gli addusse in faccia il vergognoso fallo.</l>
     <l n="102">Ma vien d'aiuto bisognoso anch'esso,</l>
     <l n="103">come a Dio piacque; e da lasciar ben lui</l>
     <l n="104">era, come egli avea lasciato altrui.</l>
    </lg>
    <lg n="14">
     <l n="105">Al suo chiamar appresentaimi e scòrsi</l>
     <l n="106">questo campion tutto tremante e bianco</l>
     <l n="107">per la morte vicina, ond'io gli porsi</l>
     <l n="108">l'ampio mio scudo sopra il corpo stanco;</l>
     <l n="109">ma quel che non potea da terra tôrsi,</l>
     <l n="110">tosto fuggì, poi che si vide franco:</l>
     <l n="111">benché assai lode acquistò in quell'impresa,</l>
     <l n="112">avendogli io l'indegna vita resa.</l>
    </lg>
    <lg n="15">
     <l n="113">Se nel combatter stai duro e perverso,</l>
     <l n="114">ritorniam pur in quel medesmo lato</l>
     <l n="115">e ripon ivi l'inimico avverso</l>
     <l n="116">e le tue piaghe e 'l tuo timor usato</l>
     <l n="117">ed umil, per aiuto, a me converso</l>
     <l n="118">dal forte scudo mio resta guardato,</l>
     <l n="119">e poscia sotto quel meco contendi</l>
     <l n="120">se pur la pugna desioso attendi.</l>
    </lg>
    <lg n="16">
     <l n="121">Ettor vien fuora, e gli dèi seco in campo.</l>
     <l n="122">ed ogni squadra col suo brando atterra:</l>
     <l n="123">né pur si sbigottisce del suo lampo</l>
     <l n="124">Dulichio sol, ma i più famosi in guerra.</l>
     <l n="125">Costui, menando di vittoria vampo,</l>
     <l n="126">col grave sasso rovesciai per terra;</l>
     <l n="127">costui sostenni a singolar tenzone</l>
     <l n="128">né vinto fui da così gran campione.</l>
    </lg>
    <lg n="17">
     <l n="129">Ecco i troiani il ferro e 'l fuoco e Giove</l>
     <l n="130">portan per fare ai nostri legni offesa.</l>
     <l n="131">Dove era allor questo facondo? dove,</l>
     <l n="132">quand'era già la nostr'armata accesa?</l>
     <l n="133">e, quando fu tra le nimiche prove</l>
     <l n="134">a mille navi 'l mio petto difesa,</l>
     <l n="135">speme del tornar vostro? E giusto parme</l>
     <l n="136">aver da voi per tante navi un'arme.</l>
    </lg>
    <lg n="18">
     <l n="137">Con queste prove di Laerte il seme</l>
     <l n="138">ponga Eleno, Dolon, Reso e Minerva:</l>
     <l n="139">nulla apparisce al giorno; il tutto preme</l>
     <l n="140">l'oscura notte ed a la frode serva;</l>
     <l n="141">e seco ha sempre Diomede insieme:</l>
     <l n="142">onde, s'a merto così vil si serva,</l>
     <l n="143">per l'arbitrio di voi, sì nobil pegno,</l>
     <l n="144">Diomede ne fia più di lui degno.</l>
    </lg>
    <lg n="19">
     <l n="145">A che chiede costui l'armi di Teti,</l>
     <l n="146">che disarmato va sempre e nascoso?</l>
     <l n="147">Non sa ch'i furti non terria segreti</l>
     <l n="148">l'elmo che per molt'oro è luminoso,</l>
     <l n="149">né 'l braccio, avvezzo altrui tender le reti,</l>
     <l n="150">de l'asta il peso reggeria gravoso,</l>
     <l n="151">né la sinistra sarebbe atta al pondo</l>
     <l n="152">del bello scudo ove scolpito è il mondo?</l>
    </lg>
    <lg n="20">
     <l n="153">Perché cercare un don che poi ti renda</l>
     <l n="154">debole e fiacco? E quando il greco errore</l>
     <l n="155">tel concedesse, ti daria faccenda</l>
     <l n="156">d'esser preda ai nimici e non terrore;</l>
     <l n="157">e non è ben che sì gran soma prenda</l>
     <l n="158">un ch'è pronto a la fuga a tutte l'ore;</l>
     <l n="159">oltra che 'l tuo scudo nuovo è rimasto</l>
     <l n="160">e 'l mio per mille colpi è rotto e guasto.</l>
    </lg>
    <lg n="21">
     <l n="161">Ma che tante parole? Immantinente</l>
     <l n="162">vengasi ai fatti, e l'armi di Vulcano,</l>
     <l n="163">che portò già quel cavalier valente,</l>
     <l n="164">gettinsi in mezzo a l'empio stuol troiano,</l>
     <l n="165">e qual di noi da la nimica gente</l>
     <l n="166">racquistar le saprà col brando in mano,</l>
     <l n="167">quel sia da voi de l'alte spoglie adorno,</l>
     <l n="168">e l'altro resti con perpetuo scorno. —</l>
    </lg>
    <lg n="22">
     <l n="169">Già si tacea di Telamone il figlio;</l>
     <l n="170">ma quel ch'in fin del suo sermon raccolse,</l>
     <l n="171">seguìto fu dal popolar bisbiglio,</l>
     <l n="172">fin che l'itaco saggio in piè si tolse,</l>
     <l n="173">il qual, fisso a la terra alquanto il ciglio,</l>
     <l n="174">levò gli occhi a quei primi e 'l freno sciolse</l>
     <l n="175">a quel suon che aspettava ognun intento,</l>
     <l n="176">né senza grazia muove alcun accento:</l>
    </lg>
    <lg n="23">
     <l n="177">— Se i miei coi vostri mille voti e mille</l>
     <l n="178">valean, non fôra di litigio tanto</l>
     <l n="179">l'erede incerto e noi te, sacro Achille,</l>
     <l n="180">e tu le tue buon'armi avresti accanto;</l>
     <l n="181">ma, poi che il fato iniquo altrui sortille</l>
     <l n="182">(e con la man s'asciugò gli occhi alquanto),</l>
     <l n="183">greci, chi può succeder meglio a lui</l>
     <l n="184">di quel per cui successe Achille a vui?</l>
    </lg>
    <lg n="24">
     <l n="185">Or non giovi a costui che in apparenza</l>
     <l n="186">sembri, com'è, di mente rozza e grossa,</l>
     <l n="187">né sia nociva a me quella prudenza</l>
     <l n="188">utile a voi, fin che avrò polpa ed ossa,</l>
     <l n="189">e questa mia, se dir posso, eloquenza,</l>
     <l n="190">che per voi spesso ed or per me s'è mossa,</l>
     <l n="191">sia senz'invidia, e non rifiute alcuno</l>
     <l n="192">le proprie doti o 'l suo studio opportuno.</l>
    </lg>
    <lg n="25">
     <l n="193">Ché il bel legnaggio e gli avi e quel che noi</l>
     <l n="194">non abbiam fatto, nostro appena chiamo.</l>
     <l n="195">Ma perché Aiace raccontò ch'i suoi</l>
     <l n="196">eran discesi da celeste ramo,</l>
     <l n="197">da quel medesmo ed altrettanti poi</l>
     <l n="198">gradi lungi da Giove ancor noi siamo:</l>
     <l n="199">quel fu padre ad Acrisio, e 'l padre mio</l>
     <l n="200">fu d'Acrisio figliuol e nipote io.</l>
    </lg>
    <lg n="26">
     <l n="201">Né or che fosse alcun dannoso o messo</l>
     <l n="202">in duro esilio rinfacciar si sente;</l>
     <l n="203">ma aggiunge un'altra nobiltate appresso</l>
     <l n="204">di Mercurio per madre esser parente:</l>
     <l n="205">ma non perciò né perché il padre stesso</l>
     <l n="206">sia del fraterno suo sangue innocente,</l>
     <l n="207">chiedere ardisco il guiderdon proposto;</l>
     <l n="208">ne' merti sia questo giudizio posto.</l>
    </lg>
    <lg n="27">
     <l n="209">Pur che ad Aiace l'esser frati insieme</l>
     <l n="210">Telamone e Peleo merto non sia</l>
     <l n="211">né si ricerchi 'l parentado o 'l seme,</l>
     <l n="212">ma questo premio a la virtù si dia,</l>
     <l n="213">Se riguardiam chi più li stringe o preme,</l>
     <l n="214">di Pirro o Peleo drittamente fia:</l>
     <l n="215">questo padre, quel figlio; e fra costoro</l>
     <l n="216">dov'è 'l luogo d'Aiace? il dono è loro.</l>
    </lg>
    <lg n="28">
     <l n="217">Al grande Achille e di costui non manco</l>
     <l n="218">Teucro vicin, e pur Teucro non chiede</l>
     <l n="219">le famose armi, e, se le chiedesse anco,</l>
     <l n="220">fareste lui di sì gran pregio erede?</l>
     <l n="221">Or perché di nostre opre il nero e 'l bianco</l>
     <l n="222">sol si contende al paragone e vede,</l>
     <l n="223">bench'io feci assai più ch'or non m'occorre,</l>
     <l n="224">per ordin voglio alcuna cosa esporre.</l>
    </lg>
    <lg n="29">
     <l n="225">Teti del fin presaga, in treccia e 'n gonna</l>
     <l n="226">vela il figliuolo e fra le donne il serra;</l>
     <l n="227">e l'apparenza e l'abito di donna</l>
     <l n="228">gabba ciascun, tra quali Aiace anch'erra:</l>
     <l n="229">io, per muover di Grecia la colonna,</l>
     <l n="230">merci portai da femmine e da guerra</l>
     <l n="231">ed in verginal veste ancor, tenendo</l>
     <l n="232">un'asta in mano, io lo spronai dicendo:</l>
    </lg>
    <lg n="30">
     <l n="233">— O di dea nato, al cui valor si serba</l>
     <l n="234">la ruina dardania, a che più tardi</l>
     <l n="235">oggi mai di spianar Troia superba? —</l>
     <l n="236">Ed abbracciando i suoi fianchi gagliardi,</l>
     <l n="237">io lo sospinsi in quell'etate acerba</l>
     <l n="238">a seguitar di Grecia gli stendardi:</l>
     <l n="239">dunque dir posso l'opre sue non meno</l>
     <l n="240">esser d'Ulisse che di Achille sièno,</l>
    </lg>
    <lg n="31">
     <l n="241">Io fui ch'apersi al re di Licia il petto</l>
     <l n="242">e 'l risaldai con quella lancia istessa;</l>
     <l n="243">fu da me Lesbo e Tenedo soggetto;</l>
     <l n="244">questa man fe' cader Tebe e Lirnessa;</l>
     <l n="245">per me fu Crisa e Cilla, alto ricetto</l>
     <l n="246">del sacro Apollo, e per me Siro oppressa;</l>
     <l n="247">e, trovando Achille io, non si può tôrre</l>
     <l n="248">che non giaccia per me l'inclito Ettorre.</l>
    </lg>
    <lg n="32">
     <l n="249">E per quelle arme che fùr mezzo e scorte</l>
     <l n="250">a ritrovarlo i' vi dimando or queste;</l>
     <l n="251">io gliele diedi in vita, e dopo morte</l>
     <l n="252">son le dimande a rivolerle oneste.</l>
     <l n="253">Per l'affanno d'un sol, sotto una sorte,</l>
     <l n="254">tutta Grecia si muove e l'arme veste</l>
     <l n="255">e mille vele a un tempo Aulide tiene</l>
     <l n="256">di nessun vento o pur contrario piene;</l>
    </lg>
    <lg n="33">
     <l n="257">E l'irata Diana in sacrificio</l>
     <l n="258">chiede d'Atride la figlia innocente;</l>
     <l n="259">col ciel s'adira ed al divin giudicio</l>
     <l n="260">ripugna in tutto il genitor dolente,</l>
     <l n="261">e, quantunque sia re, pure il supplicio</l>
     <l n="262">più de la figlia che del popol sente:</l>
     <l n="263">io col mio dire al pubblico profitto</l>
     <l n="264">l'animo rivoltai del padre afflitto.</l>
    </lg>
    <lg n="34">
     <l n="265">Ora nol nego, e 'l re mi scusi, io vinsi</l>
     <l n="266">sotto giudice iniquo un duro piato:</l>
     <l n="267">l'util comun e del fratel dipinsi,</l>
     <l n="268">la regia podestà, lo scettro dato:</l>
     <l n="269">ove con queste e più ragion lo strinsi</l>
     <l n="270">a compensar col grido il sangue amato;</l>
     <l n="271">andai poscia a la madre, e modo accorto</l>
     <l n="272">fu l'usar seco astuzia e non conforto.</l>
    </lg>
    <lg n="35">
     <l n="273">A cui, se fosse Aiace ito, sarièno</l>
     <l n="274">vedove de' lor venti ancor le vele.</l>
     <l n="275">Al palagio di Troia, allora pieno,</l>
     <l n="276">me ne vado orator pronto e fedele</l>
     <l n="277">e l'imposta ambasciata espongo appieno</l>
     <l n="278">con intrepido petto e fo querele</l>
     <l n="279">al rubator de la figlia di Leda</l>
     <l n="280">e con lei ridomando ancor la preda.</l>
    </lg>
    <lg n="36">
     <l n="281">E col mio dir al voler vostro arreco</l>
     <l n="282">con Antenor quel re ch'i frigi affrena:</l>
     <l n="283">ma Paride e i fratelli e quei che seco</l>
     <l n="284">si trovâro a rapir la bella Elèna</l>
     <l n="285">le scellerate man (tu, ch'eri meco,</l>
     <l n="286">ben il sai, Menelao) tennero appena:</l>
     <l n="287">è lungo a dir quel che nel suol troiano</l>
     <l n="288">ho fatto col consiglio e con la mano.</l>
    </lg>
    <lg n="37">
     <l n="289">Dopo le prime scaramucce stanno</l>
     <l n="290">dentro a le mura gl'inimici, e fuora</l>
     <l n="291">pugna fassi, tratto il decim'anno.</l>
     <l n="292">Tu che facevi? in che adoprasti allora</l>
     <l n="293">le forze tue, che sol combatter sanno?</l>
     <l n="294">Ma se cerchi i miei fatti, ciascun'ora</l>
     <l n="295">tendo insidie, riparo, armo e proveggo,</l>
     <l n="296">conforto i nostri e tutto il campo reggo.</l>
    </lg>
    <lg n="38">
     <l n="297">Ecco, spinto da Giove e dal fallace</l>
     <l n="298">sogno, comanda il re, di scusa degno,</l>
     <l n="299">lasciar l'impresa: or nol comporti Aiace:</l>
     <l n="300">tolga la vita agl'inimici e 'l regno;</l>
     <l n="301">perché non ferma la turba fugace?</l>
     <l n="302">perché non fa di prender l'armi segno?</l>
     <l n="303">E non era ciò troppo ad un che suole</l>
     <l n="304">vantarsi ognor di prove altère e sole.</l>
    </lg>
    <lg n="39">
     <l n="305">Che? fuggì forse anch'egli? Io vidi (e tale</l>
     <l n="306">spettacol m'arse di vergogna il vòlto)</l>
     <l n="307">quando le spalle tu volgesti, e l'ale</l>
     <l n="308">avevi a' legni per fuggire sciolto.</l>
     <l n="309">Io gridai tosto: — O che furor v'assale</l>
     <l n="310">di lasciar questo mur già in cener vòlto?</l>
     <l n="311">Siete stati dieci anni ad esso intorno;</l>
     <l n="312">che riportate in Grecia altro che scorno? —</l>
    </lg>
    <lg n="40">
     <l n="313">Con queste ed altre che 'l dolore espresse</l>
     <l n="314">io rivoltai l'armata, e pel mio dire</l>
     <l n="315">chiama Atride le genti in fuga messe;</l>
     <l n="316">né pur la bocca ardisce Aiace aprire,</l>
     <l n="317">e 'l vil Tersite infino il re corresse,</l>
     <l n="318">bench'ei punisse il temerario ardire:</l>
     <l n="319">io gli sprono a la pugna e co' miei detti</l>
     <l n="320">ripongo il cor negli smarriti petti.</l>
    </lg>
    <lg n="41">
     <l n="321">Da indi in qua le costui prove ascrivo</l>
     <l n="322">a me che la sua fuga indietro ho volta.</l>
     <l n="323">Finalmente qual è nel campo argivo</l>
     <l n="324">che l'amicizia teco abbia raccolta?</l>
     <l n="325">Ma Diomede, del suo Ulisse privo,</l>
     <l n="326">non muove orma, non parla e non ascolta;</l>
     <l n="327">e non è poco essere eletto solo</l>
     <l n="328">da sì gran cavaliere in sì gran stuolo.</l>
    </lg>
    <lg n="42">
     <l n="329">Non mi stringea la sorte a girvi, e pure,</l>
     <l n="330">de la notte sprezzato ogni periglio,</l>
     <l n="331">Dolone, il fello, che qual noi l'oscure</l>
     <l n="332">torme spiava de' nimici, io piglio,</l>
     <l n="333">e pongo, per saper, tutte le cure</l>
     <l n="334">de la perfida Troia ogni consiglio,</l>
     <l n="335">e, veduto e cercato in ogni intorno,</l>
     <l n="336">già potea far con laude a voi ritorno.</l>
    </lg>
    <lg n="43">
     <l n="337">Ma, non contento, in le sue tende poi</l>
     <l n="338">Reso lasciai con la famiglia uccisa,</l>
     <l n="339">e tornai lieto e vincitore a voi</l>
     <l n="340">sul nuovo carro, di trionfo in guisa.</l>
     <l n="341">Pur quella notte, Achille, i destrier tuoi</l>
     <l n="342">promise al suo Dolon Troia derisa;</l>
     <l n="343">e Grecia a me, per cui Dolone giace,</l>
     <l n="344">l'arme tue nega ed ha più grato Aiace?</l>
    </lg>
    <lg n="44">
     <l n="345">Che dirò io de l'abbattute schiere</l>
     <l n="346">di Sarpedone licio e di Noemone</l>
     <l n="347">che mandai con Alcandro a l'ombre nere</l>
     <l n="348">in compagnia d'Alastore e Toone?</l>
     <l n="349">Io fei con molto sangue Alio cadere</l>
     <l n="350">e Carope ed Ifite, il fier garzone,</l>
     <l n="351">senz'altri ed altri che nomar non curo</l>
     <l n="352">ch'uccisi ho di mia man sotto quel muro.</l>
    </lg>
    <lg n="45">
     <l n="353">Porto ancor piaghe in questo luogo belle;</l>
     <l n="354">né al dir si creda (e, il suo parlar sospeso,</l>
     <l n="355">si snudò il petto e disse): eccovi quelle,</l>
     <l n="356">e questo sempre a l'util vostro inteso.</l>
     <l n="357">Ma costui non ha franta ancor la pelle</l>
     <l n="358">né per voi sangue in cotant'anni ha speso:</l>
     <l n="359">a che bisogna rinfacciar le prove</l>
     <l n="360">ch'ei fece in mar contra i troiani e Giove?</l>
    </lg>
    <lg n="46">
     <l n="361">Prese l'armi, io nol nego, e mio costume</l>
     <l n="362">non è mai di biasmar l'altrui buon'opra,</l>
     <l n="363">pur ch'egli al nome suo non faccia lume</l>
     <l n="364">con le comuni lodi e 'l nostro copra.</l>
     <l n="365">De le navi che al ciel mandâro il fume</l>
     <l n="366">con l'insegne d'Achille a l'armi sopra,</l>
     <l n="367">non fu Patroclo a discacciar men tardo</l>
     <l n="368">il fuoco e Troia e 'l difensor gagliardo.</l>
    </lg>
    <lg n="47">
     <l n="369">Ancor presume col valor d'Ettorre</l>
     <l n="370">esser stat'oso a contrastar sol esso</l>
     <l n="371">e 'l re scorda e noi altri e non discorre</l>
     <l n="372">ch'egli l'ultimo fu ne l'urna messo:</l>
     <l n="373">la cieca sorte lui venne a preporre:</l>
     <l n="374">ma qual fu poi de la pugna il successo,</l>
     <l n="375">o fortissimo Aiace? Ettor si parte</l>
     <l n="376">né ferita ha del corpo alcuna parte.</l>
    </lg>
    <lg n="48">
     <l n="377">Misero me! quel dì ch'a terra venne</l>
     <l n="378">il mur de' greci (ahi rimembranza dura!)</l>
     <l n="379">io riportai quel corpo e non mi tenne</l>
     <l n="380">punto sospeso il pianto o la paura:</l>
     <l n="381">questa spalla, dico io, questa sostenne</l>
     <l n="382">d'Achille insieme il corpo e l'armatura,</l>
     <l n="383">la quale oggi portar di nuovo tento</l>
     <l n="384">e forze in me da sì gran some sento.</l>
    </lg>
    <lg n="49">
     <l n="385">Non mi manca l'ingegno a scoprir atto</l>
     <l n="386">l'artifizio e l'onor del dono altèro,</l>
     <l n="387">da Teti già con tanto studio fatto,</l>
     <l n="388">sol per vestirne un rozzo corpo in vero:</l>
     <l n="389">del scudo ei non conosce il bel ritratto,</l>
     <l n="390">le due città diverse e l'emispero,</l>
     <l n="391">l'Iade, l'Orse ed Orione; or prenda</l>
     <l n="392">queste bell'armi adunque e no' l'intenda.</l>
    </lg>
    <lg n="50">
     <l n="393">Biasma costui ch'io mi sia tardi accinto</l>
     <l n="394">a l'aspra guerra, a così lunga via,</l>
     <l n="395">né il folle sa che di tal macchia tinto</l>
     <l n="396">il magnanimo Achille ancor saria:</l>
     <l n="397">se 'l finger chiami fallo, ambi abbiam finto;</l>
     <l n="398">se 'l tardar colpa, io di lui venni pria;</l>
     <l n="399">e durissimo fren tenne ambedui,</l>
     <l n="400">me la pia moglie e la pia madre lui.</l>
    </lg>
    <lg n="51">
     <l n="401">Quei primi tempi a lei fùr dati, essendo</l>
     <l n="402">per voi poi tutto di mia vita il resto.</l>
     <l n="403">Alfin, se con tant'uomo io non difendo</l>
     <l n="404">il comun fallo, se pur fallo è questo,</l>
     <l n="405">Ulisse Achille e non Aiace intendo</l>
     <l n="406">che fosse Ulisse a ritrovar già presto.</l>
     <l n="407">Ma che guardiamo a la sua lingua sciocca,</l>
     <l n="408">s'ancòra voi di brutte infamie tocca?</l>
    </lg>
    <lg n="52">
     <l n="409">D'accusar Palamede a me fu brutto</l>
     <l n="410">ed ornamento a voi, greci, il dannarlo?</l>
     <l n="411">Ma tant'error è manifesto in tutto;</l>
     <l n="412">egli stesso non seppe a voi negarlo,</l>
     <l n="413">e quel che contro lui per me fu indutto,</l>
     <l n="414">voi veniste con gli occhi a rimirarlo,</l>
     <l n="415">e 'l ritrovato argento a provar valse</l>
     <l n="416">che non erano in lui l'accuse false.</l>
    </lg>
    <lg n="53">
     <l n="417">In Lenno sol per mia cagion rimaso</l>
     <l n="418">manco il buon Filottete esser non penso:</l>
     <l n="419">difendete voi stessi il vostro caso,</l>
     <l n="420">ch'a questo ognun di voi diede il consenso.</l>
     <l n="421">Non nego già di non l'aver suaso,</l>
     <l n="422">perché quetasse il suo dolore intenso:</l>
     <l n="423">rimase e vive, ed il successo buono</l>
     <l n="424">mostra che fidi i miei consigli sono.</l>
    </lg>
    <lg n="54">
     <l n="425">E perché il buon Calcante a lui ne guida,</l>
     <l n="426">sia d'Aiace, non mia questa fatica,</l>
     <l n="427">che con qualch'arte o col bel dir conquida</l>
     <l n="428">l'alma a voi fatta per furor nimica.</l>
     <l n="429">Tornerà indietro Simoenta ed Ida</l>
     <l n="430">fia senza frondi ed a voi Troia amica,</l>
     <l n="431">prima ch'a' greci (il saper nostro tolto)</l>
     <l n="432">giovi d'Aiace il pigro ingegno e stolto.</l>
    </lg>
    <lg n="55">
     <l n="433">Sta pur tu, Filottete, empio e restio</l>
     <l n="434">ai greci, al regno e contro me qual angue;</l>
     <l n="435">porgi senza fin vòti al capo mio,</l>
     <l n="436">brama avermi prigion, bevermi il sangue,</l>
     <l n="437">che a ritrovarti ne verrò sol io</l>
     <l n="438">per addur meco il corpo tuo che langue,</l>
     <l n="439">ed arò in man, se il pensier mio non falla,</l>
     <l n="440">i dardi tuoi, come ebbi Eleno e Palla,</l>
    </lg>
    <lg n="56">
     <l n="441">senza cui, prender Troia il ciel negava.</l>
     <l n="442">Ov'è l'estrema forza, ov'è quel vanto</l>
     <l n="443">che sì gran cavalier oggi si dava?</l>
     <l n="444">E' non ha più di me fatto né tanto.</l>
     <l n="445">Perché rimaner egli e Ulisse andava</l>
     <l n="446">per le guardie notturne e in ogni canto</l>
     <l n="447">cercar Troia? e rapir in mezzo l'alvo</l>
     <l n="448">de la ròcca Minerva e tornar salvo?</l>
    </lg>
    <lg n="57">
     <l n="449">Altramente di toro in braccio invano</l>
     <l n="450">sette ampie terga porteria costui:</l>
     <l n="451">allor vi posi il superb'Ilio in mano,</l>
     <l n="452">allora porta a la vittoria fui.</l>
     <l n="453">Cessa col ciglio e co' le labbia insano</l>
     <l n="454">mostrar Diomede: e' vi fu ancòra lui;</l>
     <l n="455">né tu sol fosti a mille navi scampo;</l>
     <l n="456">io meco ebbi uno e tu i miglior del campo.</l>
    </lg>
    <lg n="58">
     <l n="457">Quasi non fosse a lor chiaro ed aperto</l>
     <l n="458">l'uom gagliardo del saggio esser minore,</l>
     <l n="459">chiederian essi 'l bel trofeo per merto,</l>
     <l n="460">ché non han men di te forza e valore;</l>
     <l n="461">ma cedon tutti al mio consiglio esperto,</l>
     <l n="462">del cui freno ha bisogno il tuo furore;</l>
     <l n="463">tu la possanza adopri e non la mente,</l>
     <l n="464">io discorro il futur come presente.</l>
    </lg>
    <lg n="59">
     <l n="465">Tu combatti, io risolvo il tempo e 'l luoco;</l>
     <l n="466">tu sol con la man giovi, io con l'ingegno:</l>
     <l n="467">quanto la ciurma al buon nocchier dà luoco,</l>
     <l n="468">quanto è del fante il capitan più degno,</l>
     <l n="469">tanto avanzo e trapasso, e dirò poco,</l>
     <l n="470">d'ogni opra tua, d'ogni tua lode il segno;</l>
     <l n="471">ché non al corpo, a l'anima s'attende,</l>
     <l n="472">da cui sol nasce ogni virtude e pende.</l>
    </lg>
    <lg n="60">
     <l n="473">Ma voi, signori, al vostro Ulisse, anzi Argo,</l>
     <l n="474">per dio, non siate di tal premio avari:</l>
     <l n="475">per quel sudor che in ozio vostro spargo,</l>
     <l n="476">quest'onor chieggio e per tant'anni amari.</l>
     <l n="477">Già l'opra è in fine e la vittoria è d'Argo;</l>
     <l n="478">tutti i fati ho rimossi a voi contrari</l>
     <l n="479">e già dir posso: per me vinse e prese</l>
     <l n="480">le mura ch'espugnabili v'ho rese.</l>
    </lg>
    <lg n="61">
     <l n="481">Per l'estrema fidanza in voi riposta,</l>
     <l n="482">per quest'eccidio e per la dea rapita</l>
     <l n="483">o s'altra cosa v'è chiara o nascosta</l>
     <l n="484">ove l'ingegno espor s'abbia e la vita</l>
     <l n="485">o se pur Troia in alto fato è posta,</l>
     <l n="486">prego che sia la mia preghiera udita.—</l>
     <l n="487">E scoprì fuor Minerva a un tempo e disse:</l>
     <l n="488">— Date l'arme a costei, se indegno è Ulisse.</l>
    </lg>
   </lg>
  </body>
 </text>
</TEI>