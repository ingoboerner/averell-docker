<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXIX</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXIX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Una donna piú bella assai che 'l sole,</l>
     <l n="2">et piú lucente, et d' altrettanta etade,</l>
     <l n="3">con famosa beltade</l>
     <l n="4">acerbo anchor mi trasse a la sua schiera.</l>
     <l n="5">Questa in penseri, in opre et in parole</l>
     <l n="6">(però ch' è de le cose al mondo rade),</l>
     <l n="7">questa per mille strade</l>
     <l n="8">sempre inanzi mi fu leggiadra altera.</l>
     <l n="9">Solo per lei tornai da quel ch' i' era,</l>
     <l n="10">poi ch' i' soffersi gli occhi suoi da presso;</l>
     <l n="11">per suo amor m' er' io messo</l>
     <l n="12">a faticosa impresa assai per tempo:</l>
     <l n="13">tal che, s' i' arrivo al disïato porto,</l>
     <l n="14">spero per lei gran tempo</l>
     <l n="15">viver, quand' altri mi terrà per morto.</l>
    </lg>
    <lg n="2">
     <l n="16">Questa mia donna mi menò molt' anni</l>
     <l n="17">pien di vaghezza giovenile ardendo,</l>
     <l n="18">sí come ora io comprendo,</l>
     <l n="19">sol per aver di me piú certa prova,</l>
     <l n="20">mostrandomi pur l' ombra o 'l velo o' panni</l>
     <l n="21">talor di sé, ma 'l viso nascondendo;</l>
     <l n="22">et io, lasso, credendo</l>
     <l n="23">vederne assai, tutta l' età mia nova</l>
     <l n="24">passai contento, e 'l rimembrar mi giova,</l>
     <l n="25">poi ch' alquanto di lei veggi' or piú inanzi.</l>
     <l n="26">I' dico che pur dianzi</l>
     <l n="27">qual io non l' avea vista infin allora,</l>
     <l n="28">mi si scoverse: onde mi nacque un ghiaccio</l>
     <l n="29">nel core, et évvi anchora,</l>
     <l n="30">et sarà sempre fin ch' i' le sia in braccio.</l>
    </lg>
    <lg n="3">
     <l n="31">Ma non me 'l tolse la paura o 'l gielo</l>
     <l n="32">che pur tanta baldanza al mio cor diedi</l>
     <l n="33">ch' i' le mi strinsi a' piedi</l>
     <l n="34">per piú dolcezza trar degli occhi suoi;</l>
     <l n="35">et ella, che remosso avea già il velo</l>
     <l n="36">dinanzi a' miei, mi disse: –Amico, or vedi</l>
     <l n="37">com' io son bella, et chiedi</l>
     <l n="38">quanto par si convenga agli anni tuoi.–</l>
     <l n="39">–Madonna –dissi– già gran tempo in voi</l>
     <l n="40">posi 'l mio amor, ch' i' sento or sí infiammato,</l>
     <l n="41">ond' a me in questo stato</l>
     <l n="42">altro volere o disvoler m' è tolto.–</l>
     <l n="43">Con voce allor di sí mirabil' tempre</l>
     <l n="44">rispose, et con un volto</l>
     <l n="45">che temer et sperar mi farà sempre:</l>
    </lg>
    <lg n="4">
     <l n="46">–Rado fu al mondo fra cosí gran turba</l>
     <l n="47">ch' udendo ragionar del mio valore</l>
     <l n="48">non si sentisse al core</l>
     <l n="49">per breve tempo almen qualche favilla;</l>
     <l n="50">ma l' adversaria mia che 'l ben perturba</l>
     <l n="51">tosto la spegne, ond' ogni vertú more</l>
     <l n="52">et regna altro signore</l>
     <l n="53">che promette una vita piú tranquilla.</l>
     <l n="54">De la tua mente Amor, che prima aprilla,</l>
     <l n="55">mi dice cose veramente ond' io</l>
     <l n="56">veggio che 'l gran desio</l>
     <l n="57">pur d' onorato fin ti farà degno;</l>
     <l n="58">et come già se' de' miei rari amici,</l>
     <l n="59">donna vedrai per segno</l>
     <l n="60">che farà gli occhi tuoi via piú felici.–</l>
    </lg>
    <lg n="5">
     <l n="61">I' volea dir: –Quest' è impossibil cosa–;</l>
     <l n="62">quand' ella: –Or mira– et leva' gli occhi un poco</l>
     <l n="63">in piú riposto loco–</l>
     <l n="64">donna ch' a pochi si mostrò già mai.–</l>
     <l n="65">Ratto inchinai la fronte vergognosa,</l>
     <l n="66">sentendo novo dentro maggior foco;</l>
     <l n="67">et ella il prese in gioco,</l>
     <l n="68">dicendo: –I' veggio ben dove tu stai.</l>
     <l n="69">Sí come 'l sol con suoi possenti rai</l>
     <l n="70">fa súbito sparire ogni altra stella,</l>
     <l n="71">cosí par or men bella</l>
     <l n="72">la vista mia cui maggior luce preme.</l>
     <l n="73">Ma io però da' miei non ti diparto,</l>
     <l n="74">ché questa et me d' un seme,</l>
     <l n="75">lei davanti et me poi, produsse un parto.–</l>
    </lg>
    <lg n="6">
     <l n="76">Ruppesi intanto di vergogna il nodo</l>
     <l n="77">ch' a la mia lingua era distretto intorno</l>
     <l n="78">su nel primiero scorno,</l>
     <l n="79">allor quand' io del suo accorger m' accorsi;</l>
     <l n="80">e 'ncominciai: –S' egli è ver quel ch' i' odo,</l>
     <l n="81">beato il padre, et benedetto il giorno</l>
     <l n="82">ch' à di voi il mondo adorno,</l>
     <l n="83">et tutto 'l tempo ch' a vedervi io corsi;</l>
     <l n="84">et se mai da la via dritta mi torsi,</l>
     <l n="85">duolmene forte, assai piú ch' i' non mostro;</l>
     <l n="86">ma se de l' esser vostro</l>
     <l n="87">fossi degno udir piú, del desir ardo.–</l>
     <l n="88">Pensosa mi rispose, et cosí fiso</l>
     <l n="89">tenne il suo dolce sguardo,</l>
     <l n="90">ch' al cor mandò co le parole il viso:</l>
    </lg>
    <lg n="7">
     <l n="91">–Sí come piacque al nostro eterno padre,</l>
     <l n="92">ciascuna di noi due nacque immortale.</l>
     <l n="93">Miseri, a voi che vale?</l>
     <l n="94">Me' v' era che da noi fosse il defecto.</l>
     <l n="95">Amate, belle, gioveni et leggiadre</l>
     <l n="96">fummo alcun tempo: et or siam giunte a tale</l>
     <l n="97">che costei batte l' ale</l>
     <l n="98">per tornar a l' anticho suo ricetto;</l>
     <l n="99">i' per me sono un' ombra. Et or t' ò detto</l>
     <l n="100">quanto per te sí breve intender puossi.–</l>
     <l n="101">Poi che i pie' suoi fur mossi,</l>
     <l n="102">dicendo: –Non temer ch' i' m' allontani–,</l>
     <l n="103">di verde lauro una ghirlanda colse,</l>
     <l n="104">la qual co le sue mani</l>
     <l n="105">intorno intorno a le mie tempie avolse.</l>
    </lg>
    <lg n="8">
     <l n="106">Canzon, chi tua ragion chiamasse obscura,</l>
     <l n="107">di': –Non ò cura, perché tosto spero</l>
     <l n="108">ch' altro messaggio il vero</l>
     <l n="109">farà in piú chiara voce manifesto.</l>
     <l n="110">I' venni sol per isvegliare altrui,</l>
     <l n="111">se chi m' impose questo</l>
     <l n="112">non m' inganò, quand' io partí' da lui.–</l>
    </lg>
   </lg>
  </body>
 </text>
</TEI>