<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXXV</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXXV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se 'l pensier che mi strugge,</l>
     <l n="2">com' è pungente et saldo,</l>
     <l n="3">cosí vestisse d' un color conforme,</l>
     <l n="4">forse tal m' arde et fugge,</l>
     <l n="5">ch' avria parte del caldo,</l>
     <l n="6">et desteriasi Amor là dov' or dorme;</l>
     <l n="7">men solitarie l' orme</l>
     <l n="8">fôran de' miei pie' lassi</l>
     <l n="9">per campagne et per colli,</l>
     <l n="10">men gli occhi ad ognor molli,</l>
     <l n="11">ardendo lei che come un ghiaccio stassi,</l>
     <l n="12">et non lascia in me dramma</l>
     <l n="13">che non sia foco et fiamma.</l>
    </lg>
    <lg n="2">
     <l n="14">Però ch' Amor mi sforza</l>
     <l n="15">et di saver mi spoglia,</l>
     <l n="16">parlo in rime aspre, et di dolcezza ignude:</l>
     <l n="17">ma non sempre a la scorza</l>
     <l n="18">ramo, né in fior, né 'n foglia</l>
     <l n="19">mostra di for sua natural vertude.</l>
     <l n="20">Miri ciò che 'l cor chiude</l>
     <l n="21">Amor et que' begli occhi,</l>
     <l n="22">ove si siede a l'ombra.</l>
     <l n="23">Se 'l dolor che si sgombra</l>
     <l n="24">aven che 'n pianto o in lamentar trabocchi,</l>
     <l n="25">l' un a me nòce et l' altro</l>
     <l n="26">altrui, ch' io non lo scaltro.</l>
    </lg>
    <lg n="3">
     <l n="27">Dolci rime leggiadre</l>
     <l n="28">che nel primiero assalto</l>
     <l n="29">d' Amor usai, quand' io non ebbi altr' arme,</l>
     <l n="30">che verrà mai che squadre</l>
     <l n="31">questo mio cor di smalto</l>
     <l n="32">ch' almen com' io solea possa sfogarme?</l>
     <l n="33">Ch' aver dentro a lui parme</l>
     <l n="34">un che madonna sempre</l>
     <l n="35">depinge et de lei parla:</l>
     <l n="36">a voler poi ritrarla</l>
     <l n="37">per me non basto, et par ch' io me ne stempre.</l>
     <l n="38">Lasso, cosí m' è scorso</l>
     <l n="39">lo mio dolce soccorso.</l>
    </lg>
    <lg n="4">
     <l n="40">Come fanciul ch' a pena</l>
     <l n="41">volge la lingua et snoda,</l>
     <l n="42">che dir non sa, ma 'l piú tacer gli è noia,</l>
     <l n="43">cosí 'l desir mi mena</l>
     <l n="44">a dire, et vo' che m' oda</l>
     <l n="45">la dolce mia nemica anzi ch' io moia.</l>
     <l n="46">Se forse ogni sua gioia</l>
     <l n="47">nel suo bel viso è solo,</l>
     <l n="48">et di tutt' altro è schiva,</l>
     <l n="49">odil tu, verde riva,</l>
     <l n="50">e presta a' miei sospir' sí largo volo,</l>
     <l n="51">che sempre si ridica</l>
     <l n="52">come tu m' eri amica.</l>
    </lg>
    <lg n="5">
     <l n="53">Ben sai che sí bel piede</l>
     <l n="54">non tocchò terra unquancho</l>
     <l n="55">come quel di che già segnata fosti;</l>
     <l n="56">onde 'l cor lasso riede</l>
     <l n="57">col tormentoso fiancho</l>
     <l n="58">a partir teco i lor pensier' nascosti.</l>
     <l n="59">Cosí avestú riposti</l>
     <l n="60">de' be' vestigi sparsi</l>
     <l n="61">anchor tra' fiori et l' erba,</l>
     <l n="62">che la mia vita acerba,</l>
     <l n="63">lagrimando, trovasse ove acquetarsi!</l>
     <l n="64">Ma come pò s' appaga</l>
     <l n="65">l' alma dubbiosa et vaga.</l>
    </lg>
    <lg n="6">
     <l n="66">Ovunque gli occhi volgo</l>
     <l n="67">trovo un dolce sereno</l>
     <l n="68">pensando: Qui percosse il vago lume.</l>
     <l n="69">Qualunque herba o fior colgo</l>
     <l n="70">credo che nel terreno</l>
     <l n="71">aggia radice, ov' ella ebbe in costume</l>
     <l n="72">gir fra le piagge e 'l fiume,</l>
     <l n="73">et talor farsi un seggio</l>
     <l n="74">fresco, fiorito et verde.</l>
     <l n="75">Cosí nulla se 'n perde,</l>
     <l n="76">et piú certezza averne fôra il peggio.</l>
     <l n="77">Spirto beato, quale</l>
     <l n="78">se', quando altrui fai tale?</l>
    </lg>
    <lg n="7">
     <l n="79">O poverella mia, come se' rozza!</l>
     <l n="80">Credo che tel conoschi:</l>
     <l n="81">rimanti in questi boschi.</l>
    </lg>
   </lg>
  </body>
 </text>
</TEI>