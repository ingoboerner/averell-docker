<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCLIII</title>
    <author>Francesco Petrarca</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cccliii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCLIII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCLIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vago augelletto che cantando vai,</l>
     <l n="2">over piangendo, il tuo tempo passato,</l>
     <l n="3">vedendoti la notte e 'l verno a lato</l>
     <l n="4">e 'l dí dopo le spalle e i mesi gai,</l>
    </lg>
    <lg n="2">
     <l n="5">se, come i tuoi gravosi affanni sai,</l>
     <l n="6">cosí sapessi il mio simile stato,</l>
     <l n="7">verresti in grembo a questo sconsolato</l>
     <l n="8">a partir seco i dolorosi guai.</l>
    </lg>
    <lg n="3">
     <l n="9">I' non so se le parti sarian pari,</l>
     <l n="10">ché quella cui tu piangi è forse in vita,</l>
     <l n="11">di ch' a me Morte e 'l ciel son tanto avari;</l>
    </lg>
    <lg n="4">
     <l n="12">ma la stagione et l' ora men gradita,</l>
     <l n="13">col membrar de' dolci anni et de li amari,</l>
     <l n="14">a parlar teco con pietà m' invita.</l>
    </lg>
   </lg>
  </body>
 </text>
</TEI>