<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Trionfi - II</title>
    <author>Francesco Petrarca</author>
   </titleStmt>
   <extent>
    <measure unit="stanza">55</measure>
    <measure unit="line">163</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_trionfi-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Trionfi - II</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Trionfi - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pien d'infinita e nobil meraviglia,</l>
     <l n="2">presa a mirar il buon popol di Marte,</l>
     <l n="3">ch'al mondo non fu mai simil famiglia,</l>
    </lg>
    <lg n="2">
     <l n="4">giungea la vista con l'antiche carte</l>
     <l n="5">ove son gli alti nomi e ' sommi pregi,</l>
     <l n="6">e sentiv'al mio dir mancar gran parte.</l>
    </lg>
    <lg n="3">
     <l n="7">Ma disviarmi i pellegrini egregi:</l>
     <l n="8">Anibal primo, e quel, cantato in versi,</l>
     <l n="9">Achille, che di fama ebbe gran fregi,</l>
    </lg>
    <lg n="4">
     <l n="10">i duo chiari troiani e ' duo gran persi,</l>
     <l n="11">Filippo e 'l figlio, che da Pella a gl'Indi</l>
     <l n="12">correndo vinse paesi diversi.</l>
    </lg>
    <lg n="5">
     <l n="13">Vidi l'altro Alessandro non lunge indi,</l>
     <l n="14">non già correr cosí, ch'ebbe altro intoppo:</l>
     <l n="15">quanto del vero onor, Fortuna, scindi!</l>
    </lg>
    <lg n="6">
     <l n="16">I tre Teban ch'i' dissi, in un bel groppo;</l>
     <l n="17">ne l'altro Aiace, Diomede, Ulisse,</l>
     <l n="18">che desiò del mondo veder troppo;</l>
    </lg>
    <lg n="7">
     <l n="19">Nestor, che tanto seppe e tanto visse,</l>
     <l n="20">Agamenón e Menelao, che 'n spose</l>
     <l n="21">poco felici al mondo fer gran risse;</l>
    </lg>
    <lg n="8">
     <l n="22">Leonida, ch'a' suoi lieto propose</l>
     <l n="23">un duro prandio, una terribil cena,</l>
     <l n="24">e 'n poca piazza fe' mirabil cose;</l>
    </lg>
    <lg n="9">
     <l n="25">et Alcibiade, che sí spesso Atena</l>
     <l n="26">come fu suo piacer volse e rivolse,</l>
     <l n="27">con dolce lingua e con fronte serena;</l>
    </lg>
    <lg n="10">
     <l n="28">Milciade, che 'l gran gioco a Grecia tolse,</l>
     <l n="29">e 'l buon figliuol, che con pietà perfetta</l>
     <l n="30">legò se vivo, e 'l padre morto sciolse;</l>
    </lg>
    <lg n="11">
     <l n="31">Teseo, Temistoclès con questa setta,</l>
     <l n="32">Aristidès, che fu un greco Fabrizio:</l>
     <l n="33">a tutti fu crudelmente interdetta</l>
    </lg>
    <lg n="12">
     <l n="34">la patria sepoltura, e l'altrui vizio</l>
     <l n="35">illustra lor, ché nulla meglio scopre</l>
     <l n="36">contrari duo com' piccolo interstizio.</l>
    </lg>
    <lg n="13">
     <l n="37">Focion va con questi tre di sopre,</l>
     <l n="38">che di sua terra fu scacciato morto:</l>
     <l n="39">molto diverso il guidardon da l'opre.</l>
    </lg>
    <lg n="14">
     <l n="40">Com'io mi volsi, il buon Pirro ebbi scorto,</l>
     <l n="41">e 'l buon re Massinissa, e gli era aviso,</l>
     <l n="42">d'esser senza i roman, ricever torto.</l>
    </lg>
    <lg n="15">
     <l n="43">Con lui, mirando quinci e quindi fiso,</l>
     <l n="44">Iero siracusan conobbi, e 'l crudo</l>
     <l n="45">Amilcare da lor molto diviso.</l>
    </lg>
    <lg n="16">
     <l n="46">Vidi, qual uscí già del foco ignudo</l>
     <l n="47">il re di Lidia, manifesto essempio</l>
     <l n="48">che poco val contra Fortuna scudo.</l>
    </lg>
    <lg n="17">
     <l n="49">Vidi Siface pari a simil scempio;</l>
     <l n="50">Brenno, sotto cui cadde gente molta,</l>
     <l n="51">e poi cadde ei sotto il delfico tempio.</l>
    </lg>
    <lg n="18">
     <l n="52">In abito diversa, in popol folta</l>
     <l n="53">fu quella schiera; e mentre gli occhi alto ergo,</l>
     <l n="54">vidi una parte tutta in sé raccolta:</l>
    </lg>
    <lg n="19">
     <l n="55">e quel che volse a Dio far grande albergo</l>
     <l n="56">per abitar fra gli uomini, era il primo;</l>
     <l n="57">ma chi fe' l'opra, gli venía da tergo:</l>
    </lg>
    <lg n="20">
     <l n="58">a lui fu destinato, onde da imo</l>
     <l n="59">produsse al sommo l'edificio santo,</l>
     <l n="60">non tal, dentro, architetto, com'io estimo.</l>
    </lg>
    <lg n="21">
     <l n="61">Poi quel ch'a Dio familiar fu tanto</l>
     <l n="62">in grazia, a parlar seco a faccia a faccia,</l>
     <l n="63">che nesun altro se ne pò dar vanto;</l>
    </lg>
    <lg n="22">
     <l n="64">e quel che, come uno animal s'allaccia,</l>
     <l n="65">co la lingua possente legò 'l Sole,</l>
     <l n="66">per giugner de' nemici suoi la traccia:</l>
    </lg>
    <lg n="23">
     <l n="67">o fidanza gentil! chi Dio ben cole,</l>
     <l n="68">quanto Dio ha creato aver suggetto</l>
     <l n="69">e 'l ciel tener con semplici parole!</l>
    </lg>
    <lg n="24">
     <l n="70">Poi vidi il padre nostro, a cui fu detto</l>
     <l n="71">ch'uscisse di sua terra e gisse al loco</l>
     <l n="72">ch'a l'umana salute era già eletto;</l>
    </lg>
    <lg n="25">
     <l n="73">seco il figlio e 'l nipote, a cui fu il gioco</l>
     <l n="74">fatto de le due spose, e 'l saggio e casto</l>
     <l n="75">Iosef dal padre lontanarsi un poco.</l>
    </lg>
    <lg n="26">
     <l n="76">Poi, stendendo la vista quant'io basto,</l>
     <l n="77">colui vidi oltra il qual occhio non varca,</l>
     <l n="78">la cui inobedienza ha il mondo guasto.</l>
    </lg>
    <lg n="27">
     <l n="79">Di qua da lui, chi fece la grande arca,</l>
     <l n="80">e quei che cominciò poi la gran torre,</l>
     <l n="81">che fu sí di peccato e d'error carca.</l>
    </lg>
    <lg n="28">
     <l n="82">Poi quel buon Iuda, a cui nesun pò tòrre</l>
     <l n="83">le sue leggi paterne, invitto e franco</l>
     <l n="84">come uom che per giustizia a morte corre.</l>
    </lg>
    <lg n="29">
     <l n="85">Già era il mio desio presso che stanco,</l>
     <l n="86">quando mi fece una leggiadra vista</l>
     <l n="87">piú vago di mirar ch'i' ne fossi anco:</l>
    </lg>
    <lg n="30">
     <l n="88">i' vidi alquante donne ad una lista,</l>
     <l n="89">Antiope ed Oritia armata e bella,</l>
     <l n="90">Ipolita, del figlio afflitta e trista,</l>
    </lg>
    <lg n="31">
     <l n="91">e Menalippe, e ciascuna sí snella</l>
     <l n="92">che vincerle fu gloria al grande Alcide:</l>
     <l n="93">e' l'una ebbe, e Teseo l'altra sorella;</l>
    </lg>
    <lg n="32">
     <l n="94">la vedova che sí secura vide</l>
     <l n="95">morto 'l figliolo, e tal vendetta feo</l>
     <l n="96">ch'uccise Ciro, et or sua fama uccide,</l>
    </lg>
    <lg n="33">
     <l n="97">però che, udendo ancora il suo fin reo,</l>
     <l n="98">par che di novo a sua gran colpa muoia,</l>
     <l n="99">tanto quel dí del suo nome perdeo.</l>
    </lg>
    <lg n="34">
     <l n="100">Poi vidi quella che mal vide Troia;</l>
     <l n="101">e, fra queste, una vergine latina</l>
     <l n="102">ch'in Italia a' Troian fe' molta noia.</l>
    </lg>
    <lg n="35">
     <l n="103">Poi vidi la magnanima reina,</l>
     <l n="104">ch'una treccia ravolta e l'altra sparsa</l>
     <l n="105">corse a la babilonica rapina;</l>
    </lg>
    <lg n="36">
     <l n="106">poi Cleopatra: e l'un' e l'altra er'arsa</l>
     <l n="107">d'indegno foco. E vidi in quella tresca</l>
     <l n="108">Zenobia, del suo onore assai piú scarsa:</l>
    </lg>
    <lg n="37">
     <l n="109">bella era, e nell'età fiorita e fresca,</l>
     <l n="110">quanto in piú gioventute e 'n piú bellezza</l>
     <l n="111">tanto par ch'onestà sua laude accresca.</l>
    </lg>
    <lg n="38">
     <l n="112">Nel cor femineo fu sí gran fermezza,</l>
     <l n="113">che col bel viso e coll'armata coma</l>
     <l n="114">fece temer chi per natura sprezza:</l>
    </lg>
    <lg n="39">
     <l n="115">io parlo de l'imperio alto di Roma,</l>
     <l n="116">che con arme assalío, ben ch'a l'estremo</l>
     <l n="117">fusse al nostro triumfo ricca soma.</l>
    </lg>
    <lg n="40">
     <l n="118">Fra ' nomi che 'n dir breve ascondo e premo,</l>
     <l n="119">non fia Iudit, la vedovetta ardita</l>
     <l n="120">che fe' il folle amador del capo scemo.</l>
    </lg>
    <lg n="41">
     <l n="121">Ma Nino, ond'ogni istoria umana è ordita,</l>
     <l n="122">dove lasc'io? e 'l suo gran successore,</l>
     <l n="123">che superbia condusse a bestial vita?</l>
    </lg>
    <lg n="42">
     <l n="124">Belo dove riman, fonte d'errore,</l>
     <l n="125">non per sua colpa? dove Zoroastro,</l>
     <l n="126">che fu de l'arte magiche inventore?</l>
    </lg>
    <lg n="43">
     <l n="127">e chi de' nostri dogi, che 'n duro astro</l>
     <l n="128">passar l'Eufrate, fece il mal governo,</l>
     <l n="129">a l'italiche doglie fero impiastro?</l>
    </lg>
    <lg n="44">
     <l n="130">Ov'è 'l gran Mitridate, quello eterno</l>
     <l n="131">nemico de' roman, che sí ramingo</l>
     <l n="132">fuggí dinanzi a lor la state e 'l verno?</l>
    </lg>
    <lg n="45">
     <l n="133">Molte gran cose in picciol fascio stringo.</l>
     <l n="134">Ov'è un re Arturo, e tre Cesari Augusti,</l>
     <l n="135">un d'Affrica, un di Spagna, un Lottoringo?</l>
    </lg>
    <lg n="46">
     <l n="136">Cingean costui suo' dodici robusti,</l>
     <l n="137">poi venía solo il buon duce Goffrido,</l>
     <l n="138">che fe' l'impresa santa e ' passi giusti:</l>
    </lg>
    <lg n="47">
     <l n="139">questo (di ch'io mi sdegno e 'ndarno grido)</l>
     <l n="140">fece in Ierusalem colle sue mani</l>
     <l n="141">il mal guardato e già negletto nido.</l>
    </lg>
    <lg n="48">
     <l n="142">Gite superbi, o miseri cristiani,</l>
     <l n="143">consumando l'un l'altro, e non vi caglia</l>
     <l n="144">che 'l sepolcro di Cristo è in man de' cani!</l>
    </lg>
    <lg n="49">
     <l n="145">Raro o nesun che 'n alta fama saglia</l>
     <l n="146">vidi dopo costui, s'io non m'inganno,</l>
     <l n="147">o per arte di pace o di battaglia.</l>
    </lg>
    <lg n="50">
     <l n="148">Pur, come uomini eletti ultimi vanno,</l>
     <l n="149">vidi verso la fine il Saracino</l>
     <l n="150">che fece a' nostri assai vergogna e danno.</l>
    </lg>
    <lg n="51">
     <l n="151">Quel di Luria seguiva il Saladino;</l>
     <l n="152">poi il duca di Lancastro, che pur dianzi</l>
     <l n="153">era al regno de' franchi aspro vicino.</l>
    </lg>
    <lg n="52">
     <l n="154">Miro, come uom che volentier s'avanzi,</l>
     <l n="155">s'alcuno ivi vedessi qual egli era</l>
     <l n="156">altrove a gli occhi mei veduto inanzi,</l>
    </lg>
    <lg n="53">
     <l n="157">e vidi duo che si partir ier sera</l>
     <l n="158">di questa nostra etate e del paese;</l>
     <l n="159">costor chiudean quella onorata schiera:</l>
    </lg>
    <lg n="54">
     <l n="160">il buon re cicilian che 'n alto intese,</l>
     <l n="161">e lunge vide, e fu veramente Argo;</l>
     <l n="162">dall'altra parte il mio gran Colonnese,</l>
    </lg>
    <lg n="55">
     <l n="163">magnanimo, gentil, constante e largo.</l>
    </lg>
   </lg>
  </body>
 </text>
</TEI>