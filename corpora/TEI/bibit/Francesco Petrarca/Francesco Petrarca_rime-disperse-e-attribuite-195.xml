<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 195</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-195</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 195</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 195</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qualor tenera neve per li colli</l>
     <l n="2">Dal sol percossa veggio da lontano,</l>
     <l n="3">Come 'l sol neve, mi governa Amore</l>
     <l n="4">Pensando nel bel viso più ch'umano,</l>
     <l n="5">Che può da lungi gli occhi miei far molli,</l>
     <l n="6">Ma da presso gli abbaglia e vince 'l core.</l>
     <l n="7">Dove fra bianco e l'aureo colore</l>
     <l n="8">Sempre si mostra qual che mai no 'l vide</l>
     <l n="9">Occhio mortale 'l crederia, che 'l mio?</l>
     <l n="10">Et il caldo disio,</l>
     <l n="11">Che quando sospirando ella sorride,</l>
     <l n="12">M'infiamma sì ch'oblio</l>
     <l n="13">......................</l>
     <l n="14">Niente apprezza, ma di vendetta eterno.</l>
     <l n="15">Non vidi mai dopo notturna pioggia</l>
     <l n="16">Gir per l'aere sereno stelle erranti</l>
     <l n="17">E fiammeggiar tra la rugiada e 'l gelo,</l>
     <l n="18">Ch'i' non avessi i begli occhi davanti</l>
     <l n="19">Dove la stanca mia vita s'appoggia,</l>
     <l n="20">Qual'io li vidi a l'ombra d'un bel velo.</l>
     <l n="21">E sì come di lor bellezza 'l cielo</l>
     <l n="22">Splendea quel dì, così bagnati ancora</l>
     <l n="23">Li veggio sfavillar, ond'io sempr'ardo,</l>
     <l n="24">Se 'l sol levarse sguardo,</l>
     <l n="25">Sento apparire 'l lume che innamora;</l>
     <l n="26">Se tramontasse al tardo</l>
     <l n="27">Parme 'l veder quando si volge altrove</l>
     <l n="28">Lasciando tenebroso onde si move.</l>
     <l n="29">Se mai candide rase con vermiglie</l>
     <l n="30">In vasel d'oro vider gli occhi miei</l>
     <l n="31">Allora allor da vergini man côlte,</l>
     <l n="32">Veder pensava il viso di colei</l>
     <l n="33">Ch'avanza tutte l'altre maraviglie</l>
     <l n="34">Con tre belle eccellenze in lei raccolte:</l>
     <l n="35">Le bionde trezze sopra 'l collo sciolte,</l>
     <l n="36">Dov'ogni latte perderìa sue prove,</l>
     <l n="37">E le guance ch'adorna un dolce foco,</l>
     <l n="38">Ma più colora un poco;</l>
     <l n="39">Fior gialli e bianchi per le prata nove;</l>
     <l n="40">Torn'a la mente el loco</l>
     <l n="41">Il primo dì ch'i' vidi a l'aura sparsi</l>
     <l n="42">I capei d'or ond'io di subit'arsi.</l>
     <l n="43">Ad una ad una annoverar le stelle,</l>
     <l n="44">O 'n picciol vetro chiuder tutte l'acque</l>
     <l n="45">Forse credei, quando 'n sì poca carta</l>
     <l n="46">Novo pensier di raccontar mi nacque</l>
     <l n="47">In quante parti 'l fior de l'altre belle,</l>
     <l n="48">Stando sé stessa, à la sua luce sparta.</l>
     <l n="49">A ciò che da lei mai non mi diparta</l>
     <l n="50">No 'l farò io; e se talor pur fuggo,</l>
     <l n="51">In cielo e 'n terra m'ha rinchiusi i passi,</l>
     <l n="52">Perché agli occhi miei lassi</l>
     <l n="53">Sempr'è presente, ond'io tutto mi struggo;</l>
     <l n="54">E così meco stassi,</l>
     <l n="55">Ch'altra non veggio, né veder non bramo,</l>
     <l n="56">Né nome d'altra nel sospirar chiamo.</l>
     <l n="57">Canzon, ben sai che quanto parlo è nulla</l>
     <l n="58">Al celato amoroso mio pensiero</l>
     <l n="59">Che dì e notte ne la mente porto,</l>
     <l n="60">Solo per cui conforto</l>
     <l n="61">In così lunga guerra ancor non pero,</l>
     <l n="62">Che ben m'aria già morto</l>
     <l n="63">La lontananza del mio cor piangendo;</l>
     <l n="64">Ma quinci da la morte indugio prendo.</l>
    </lg>
   </lg>
  </body>
 </text>
</TEI>