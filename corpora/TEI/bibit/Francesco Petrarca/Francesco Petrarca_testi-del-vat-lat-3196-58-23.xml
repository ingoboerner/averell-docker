<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Testi del Vat.lat. 3196 - 58 [23]</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">169</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_testi-del-vat-lat-3196-58-23</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Testi del Vat.lat. 3196 - 58 [23]</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Testi del Vat.lat. 3196 - 58 [23]</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel dolce tempo de la prima etade,</l>
     <l n="2">che nascer vide et ancor quasi in herba</l>
     <l n="3">la fiera voglia che per mio mal crebbe,</l>
     <l n="4">perché cantando il duol si disacerba,</l>
     <l n="5">canterò com'io vissi in libertade,</l>
     <l n="6">mentre Amor nel mi' albergo a sdegno s'ebbe.</l>
     <l n="7">Poi seguirò sì come a lui ne 'ncrebbe</l>
     <l n="8">troppo aspramente, et che di ciò m'avvenne,</l>
     <l n="9">di ch'io son fatto a molta gente exemp[i]o:</l>
     <l n="10">benché 'l mio crudo scempio</l>
     <l n="11">sia scritto altrove, sì che mille penne</l>
     <l n="12">ne sono stanche, et già per ogni valle</l>
     <l n="13">rimbombi il suon de' miei gravi sospiri,</l>
     <l n="14">ch'aquistan fede a la penosa vita.</l>
     <l n="15">Et se qui la memoria non m'aita</l>
     <l n="16">come suol fare, excùsilla i martiri,</l>
     <l n="17">et un pensier che solo angoscia dàlle,</l>
     <l n="18">tal ch'ad ogni altro fa voltar le spalle,</l>
     <l n="19">et mi face obliar me stesso a forza:</l>
     <l n="20">ché tien di me quel d'entro, et io la scorza.</l>
    </lg>
    <lg n="2">
     <l n="21">Io dico che dal dì che 'l primo assalto</l>
     <l n="22">mi diede Amor, molt'anni eran passati,</l>
     <l n="23">sì ch'io cangiava il giovenile aspetto;</l>
     <l n="24">et d'intorno al mio cor pensier' gelati</l>
     <l n="25">fatto avean quasi adamantino smalto</l>
     <l n="26">ch'allentar non lassava il duro affetto.</l>
     <l n="27">Lagrima ancor non mi bagnava il petto,</l>
     <l n="28">et quel ch'i' non provava in me quel tempo,</l>
     <l n="29">mi pareva un miracolo in altrui.</l>
     <l n="30">Che son, lasso, et che fui!</l>
     <l n="31">et come l'ò provato assai per tempo!</l>
     <l n="32">Ché vedendo il crudel di ch'io ragiono</l>
     <l n="33">insin allor percossa di suo strale</l>
     <l n="34">non essermi passata oltra la gonna,</l>
     <l n="35">prese in sua scorta una leggiad[ra] [donna],</l>
     <l n="36">ver' cui poco già mai mi valse o vale</l>
     <l n="37">ingegno, o forza, o dimandar perdono;</l>
     <l n="38">e' due mi trasforma[r]o in [quel ch'i' sono],</l>
     <l n="39">faccendomi d'uom vivo un lauro verde,</l>
     <l n="40">che per fredda stagion foglia non perde.</l>
    </lg>
    <lg n="3">
     <l n="41">Qual mi feci io quando primier m'accorsi</l>
     <l n="42">de la trasfigurata mia persona,</l>
     <l n="43">et vidi i capei far di quella fronde</l>
     <l n="44">di che sperata avea già lor corona,</l>
     <l n="45">e i piedi in ch'io mi stetti, et mossi, et corsi,</l>
     <l n="46">com'ogni membro a l'anima risponde,</l>
     <l n="47">mutarsi in due radici presso a l'onde</l>
     <l n="48">non di Peneo, ma d'un più altero fiume,</l>
     <l n="49">et rami diventar ambe le braccia!</l>
     <l n="50">Ma via più anchor m'agghiaccia</l>
     <l n="51">l'esser coverto poi di bianche piume</l>
     <l n="52">allor che folminato et morto giacque</l>
     <l n="53">il mio sperar che tropp'alto montava:</l>
     <l n="54">ché perch'i' non sapea dove né quando</l>
     <l n="55">me 'l ritrovasse, solo lagrimando</l>
     <l n="56">là 've tolto mi fu, dì et notte andava,</l>
     <l n="57">ricercando dallato, et dentro all'acque;</l>
     <l n="58">et già mai poi la mia lingua non tacque</l>
     <l n="59">mentre poteo del suo cader maligno:</l>
     <l n="60">ond'io presi col suon color d'un cigno.</l>
    </lg>
    <lg n="4">
     <l n="61">Così lungo l'amate rive andai,</l>
     <l n="62">che volendo parlar, cantava sempre</l>
     <l n="63">mercé chiamando con estrania voce;</l>
     <l n="64">né mai in sì dolci o in sì soavi tempre</l>
     <l n="65">risonar seppi gli amorosi guai,</l>
     <l n="66">che 'l cor s'umiliasse aspro et feroce.</l>
     <l n="67">Qual fu il sentir? ché 'l ricordar mi coce:</l>
     <l n="68">ma molto più di quel che per inanzi,</l>
     <l n="69">de la dolce et acerba mia nimica</l>
     <l n="70">è bisogno ch'io dica,</l>
     <l n="71">benché sia tal ch'ogni parlare avanzi.</l>
     <l n="72">Costei che col mirar gli animi fura,</l>
     <l n="73">m'aperse il petto, e 'l cor prese con mano,</l>
     <l n="74">dicendo a me: Di ciò non far parola.</l>
     <l n="75">Poi la rividi in altro habito sola,</l>
     <l n="76">tal ch'io non la conobbi (oh senso humano!),</l>
     <l n="77">anzi le dissi 'l ver pien di paura;</l>
     <l n="78">et ella ne l'usata sua figura</l>
     <l n="79">tosto tornando, fecemi, oimè lasso,</l>
     <l n="80">d'un freddo in vista sbigottito sasso.</l>
    </lg>
    <lg n="5">
     <l n="81">Ella parlava sì che là ov'io era</l>
     <l n="82">tremar mi facea dentro a quella petra,</l>
     <l n="83">odendo: I' non son forse chi tu credi.</l>
     <l n="84">Et dicea mecho: Se costei mi spetra,</l>
     <l n="85">nulla vita mi fia noiosa o fera;</l>
     <l n="86">a farmi lagrimar, signor mio, riedi.</l>
     <l n="87">Come non so: pur io mossi indi i piedi,</l>
     <l n="88">non altrui incolpando che me stesso,</l>
     <l n="89">mezzo tutto quel dì tra vivo et m[orto].</l>
     <l n="90">Ma perché 'l tempo è corto,</l>
     <l n="91">la penna al buon voler non pò gir presso:</l>
     <l n="92">onde più cose ne la mente scritte</l>
     <l n="93">vo trapassando, e sol d'alcune parlo</l>
     <l n="94">che meraviglia fanno a chi l'ascolta.</l>
     <l n="95">La morte m'era sempre al core avolta,</l>
     <l n="96">né tacendo potea da lei scamparlo,</l>
     <l n="97">o dar conforto a le vertuti afflitte;</l>
     <l n="98">le vive voci m'erano interditte;</l>
     <l n="99">però con una carta et con enchiostro</l>
     <l n="100">dissi: Accorrete, donna, al fedel vostro!</l>
     <l n="101">Ben mi credea dinanzi agli occhi suoi</l>
     <l n="102">d'indegno far così di merzé degno,</l>
     <l n="103">et questa spene a ciò mi fece ardito:</l>
     <l n="104">ma talora humiltà spegne disdegno,</l>
     <l n="105">talor l'emfiamma; et io 'l provai ben poi,</l>
     <l n="106">lunga stagion di tenebre ves[tito]:</l>
     <l n="107">ché 'l bel viso a que' preghi era sparito.</l>
     <l n="108">Et io seguia 'l mio lume intorno intorno,</l>
     <l n="109">ma de' suoi pie' non ritrovando un'orma,</l>
     <l n="110">come huom che tra via dorma,</l>
     <l n="111">gittaimi stanco sovra l'erba un giorno.</l>
     <l n="112">Ivi accusando il fugitivo raggi[o],</l>
     <l n="113">a le lagrime triste allargai il freno,</l>
     <l n="114">e lasciaile cader come a lor parve;</l>
     <l n="115">né sotto al sol già mai neve disparve</l>
     <l n="116">com'io sentì' me tutto venir meno,</l>
     <l n="117">et farmi una fontana a' pie' d'un faggio.</l>
     <l n="118">Gran tempo humido tenni quel viag[g]io.</l>
     <l n="119">Ch[i] [u]dì mai d'uom vero nascer fonte?</l>
     <l n="120">E parlo cose manifeste et conte.</l>
    </lg>
    <lg n="6">
     <l n="121">L'anima ch'è da Dio fatta gentile,</l>
     <l n="122">perché d'altrui non pò venir tal grazia,</l>
     <l n="123">simile al suo Fattor stato ritene,</l>
     <l n="124">né mai di perdonar si stancha o sazia</l>
     <l n="125">a chi col cor e col sembiante humile</l>
     <l n="126">dopo quantunque offese a lei rivene.</l>
     <l n="127">[Et] se contra suo stile ella sostene</l>
     <l n="128">d'esser molto pregata, in Lui si specchia,</l>
     <l n="129">et fal perché 'l peccar più si p[avente]:</l>
     <l n="130">ché non ben si ripente</l>
     <l n="131">de l'un mal chi de l'altro s'apparecchia.</l>
     <l n="132">Poi che madonna da pietà commossa</l>
     <l n="133">[degnò] mirarmi, e riconobbe et vide</l>
     <l n="134">gir di pari la pena col peccato,</l>
     <l n="135">benigna mi redusse al primo st[ato].</l>
     <l n="136">Ma nulla è al mondo in ch'uom saggio si fide:</l>
     <l n="137">ch'ancor poi ripregando, i nervi e l'ossa</l>
     <l n="138">mi volse in dura selce; [et così scossa]</l>
     <l n="139">voce rimasi de l'antiche some,</l>
     <l n="140">chiamando Morte, e lei sola per nome.</l>
    </lg>
    <lg n="7">
     <l n="141">Spirto dolente ignudo (mi rimembra)</l>
     <l n="142">per spelunche deserte e pellegrine,</l>
     <l n="143">gran tempo piansi il mio sfrenato ardire:</l>
     <l n="144">et anchor poi trovai di quel mal fine,</l>
     <l n="145">et ritornai ne le terrene membra,</l>
     <l n="146">credo per più dolore ivi sentire.</l>
     <l n="147">I' seguì' tant'avanti il mio desire</l>
     <l n="148">ch'un dì cacciando sì come io soleva</l>
     <l n="149">mi mossi; et quella fiera bella et c[ruda]</l>
     <l n="150">in una fonte ignuda</l>
     <l n="151">si stava, quando il sol più forte ardeva.</l>
     <l n="152">Et perché d'altra vista io non m'appa[g]h[o],</l>
     <l n="153">[stetti a] mirarla: ond'ell'ebbe vergogna;</l>
     <l n="154">et per farne vendetta, o per celarse,</l>
     <l n="155">l'acqua nel viso co le man' mi [sparse].</l>
     <l n="156">[Vero] dirò (forse e' parrà menzogna)</l>
     <l n="157">ch'i' sentì' trarmi de l'usata ymago,</l>
     <l n="158">et in un cervo solitario et vago</l>
     <l n="159">[di] [sel]va in selva ratto mi transformo:</l>
     <l n="160">et de' miei proprii can' fuggo lo stormo.</l>
    </lg>
    <lg n="8">
     <l n="161">[C]anzon, i' non fu' mai quel nuvol d'oro</l>
     <l n="162">che poi discese in pretiosa pioggia,</l>
     <l n="163">sì che 'l foco di Giove in parte spen[se];</l>
     <l n="164">[ma] fui ben fiamma ch'un bel guardo accense,</l>
     <l n="165">e fui l'uccel che più per l'aria poggia,</l>
     <l n="166">levando lei che ne' miei detti honoro:</l>
     <l n="167">[n]é per nova figura il primo alloro</l>
     <l n="168">seppi lassar, ché pur la sua dolce ombra</l>
     <l n="169">ogni men bel piacer del cor mi sgombra.</l>
    </lg>
   </lg>
  </body>
 </text>
</TEI>