<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - L</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">78</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-l</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - L</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - L</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne la stagion che 'l ciel rapido inchina</l>
     <l n="2">verso occidente, et che 'l dí nostro vola</l>
     <l n="3">a gente che di là forse l' aspetta,</l>
     <l n="4">veggendosi in lontan paese sola,</l>
     <l n="5">la stancha vecchiarella pellegrina</l>
     <l n="6">raddoppia i passi, et piú et piú s' affretta;</l>
     <l n="7">et poi cosí soletta</l>
     <l n="8">al fin di sua giornata</l>
     <l n="9">talore è consolata</l>
     <l n="10">d' alcun breve riposo, ov' ella oblia</l>
     <l n="11">la noia e 'l mal de la passata via.</l>
     <l n="12">Ma, lasso, ogni dolor che 'l dí m' adduce</l>
     <l n="13">cresce qualor s' invia</l>
     <l n="14">per partirsi da noi l' eterna luce.</l>
    </lg>
    <lg n="2">
     <l n="15">Come 'l sol volge le 'nfiammate rote</l>
     <l n="16">per dar luogo a la notte, onde discende</l>
     <l n="17">dagli altissimi monti maggior l' ombra,</l>
     <l n="18">l' avaro zappador l' arme riprende,</l>
     <l n="19">et con parole et con alpestri note</l>
     <l n="20">ogni gravezza del suo petto sgombra;</l>
     <l n="21">et poi la mensa ingombra</l>
     <l n="22">di povere vivande,</l>
     <l n="23">simili a quelle ghiande,</l>
     <l n="24">le qua' fuggendo tutto 'l mondo honora.</l>
     <l n="25">Ma chi vuol si rallegri ad ora ad ora,</l>
     <l n="26">ch' i' pur non ebbi anchor, non dirò lieta,</l>
     <l n="27">ma riposata un' hora,</l>
     <l n="28">né per volger di ciel né di pianeta.</l>
    </lg>
    <lg n="3">
     <l n="29">Quando vede 'l pastor calare i raggi</l>
     <l n="30">del gran pianeta al nido ov' egli alberga,</l>
     <l n="31">e 'nbrunir le contrade d' orïente,</l>
     <l n="32">drizzasi in piedi, et co l' usata verga,</l>
     <l n="33">lassando l' erba et le fontane e i faggi,</l>
     <l n="34">move la schiera sua soavemente;</l>
     <l n="35">poi lontan da la gente</l>
     <l n="36">o casetta o spelunca</l>
     <l n="37">di verdi frondi ingiuncha:</l>
     <l n="38">ivi senza pensier' s' adagia et dorme.</l>
     <l n="39">Ahi crudo Amor, ma tu allor piú mi 'nforme</l>
     <l n="40">a seguir d' una fera che mi strugge,</l>
     <l n="41">la voce e i passi et l' orme,</l>
     <l n="42">et lei non stringi che s' appiatta et fugge.</l>
    </lg>
    <lg n="4">
     <l n="43">E i naviganti in qualche chiusa valle</l>
     <l n="44">gettan le membra, poi che 'l sol s' asconde,</l>
     <l n="45">sul duro legno, et sotto a l' aspre gonne.</l>
     <l n="46">Ma io, perché s' attuffi in mezzo a l' onde,</l>
     <l n="47">et lasci Hispagna dietro a le sue spalle,</l>
     <l n="48">et Granata et Marroccho et le Colonne,</l>
     <l n="49">et gli uomini et le donne</l>
     <l n="50">e 'l mondo et gli animali</l>
     <l n="51">aquetino i lor mali,</l>
     <l n="52">fine non pongo al mio obstinato affanno;</l>
     <l n="53">et duolmi ch' ogni giorno arroge al danno,</l>
     <l n="54">ch' i' son già pur crescendo in questa voglia</l>
     <l n="55">ben presso al decim' anno,</l>
     <l n="56">né poss' indovinar chi me ne scioglia.</l>
    </lg>
    <lg n="5">
     <l n="57">Et perché un poco nel parlar mi sfogo,</l>
     <l n="58">veggio la sera i buoi tornare sciolti</l>
     <l n="59">da le campagne et da' solcati colli:</l>
     <l n="60">i miei sospiri a me perché non tolti</l>
     <l n="61">quando che sia? perché no 'l grave giogo?</l>
     <l n="62">perché dí et notte gli occhi miei son molli?</l>
     <l n="63">Misero me, che volli</l>
     <l n="64">quando primier sí fiso</l>
     <l n="65">gli tenni nel bel viso</l>
     <l n="66">per iscolpirlo imaginando in parte</l>
     <l n="67">onde mai né per forza né per arte</l>
     <l n="68">mosso sarà, fin ch' i' sia dato in preda</l>
     <l n="69">a chi tutto diparte!</l>
     <l n="70">Né so ben ancho che di lei mi creda.</l>
    </lg>
    <lg n="6">
     <l n="71">Canzon, se l' esser meco</l>
     <l n="72">dal matino a la sera</l>
     <l n="73">t' à fatto di mia schiera,</l>
     <l n="74">tu non vorrai mostrarti in ciascun loco;</l>
     <l n="75">et d' altrui loda curerai sí poco,</l>
     <l n="76">ch' assai ti fia pensar di poggio in poggio</l>
     <l n="77">come m' à concio 'l foco</l>
     <l n="78">di questa viva pietra, ov' io m' appoggio.</l>
    </lg>
   </lg>
  </body>
 </text>
</TEI>