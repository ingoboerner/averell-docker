<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCXXIII</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cccxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCXXIII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Standomi un giorno solo a la fenestra,</l>
     <l n="2">onde cose vedea tante, et sí nove,</l>
     <l n="3">ch' era sol di mirar quasi già stancho,</l>
     <l n="4">una fera m' apparve da man destra,</l>
     <l n="5">con fronte humana, da far arder Giove,</l>
     <l n="6">cacciata da duo veltri, un nero, un biancho;</l>
     <l n="7">che l' un et l' altro fiancho</l>
     <l n="8">de la fera gentil mordean sí forte,</l>
     <l n="9">che 'n poco tempo la menaro al passo</l>
     <l n="10">ove, chiusa in un sasso,</l>
     <l n="11">vinse molta bellezza acerba morte:</l>
     <l n="12">et mi fe' sospirar sua dura sorte.</l>
    </lg>
    <lg n="2">
     <l n="13">Indi per alto mar vidi una nave,</l>
     <l n="14">con le sarte di seta, et d' òr la vela,</l>
     <l n="15">tutta d' avorio et d' ebeno contesta;</l>
     <l n="16">e 'l mar tranquillo, et l' aura era soave,</l>
     <l n="17">e 'l ciel qual è se nulla nube il vela,</l>
     <l n="18">ella carca di ricca merce honesta:</l>
     <l n="19">poi repente tempesta</l>
     <l n="20">orïental turbò sí l' aere et l' onde,</l>
     <l n="21">che la nave percosse ad uno scoglio.</l>
     <l n="22">O che grave cordoglio!</l>
     <l n="23">Breve hora oppresse, et poco spatio asconde,</l>
     <l n="24">l' alte ricchezze a nul' altre seconde.</l>
    </lg>
    <lg n="3">
     <l n="25">In un boschetto novo, i rami santi</l>
     <l n="26">fiorian d' un lauro giovenetto et schietto,</l>
     <l n="27">ch' un delli arbor' parea di paradiso;</l>
     <l n="28">et di sua ombra uscian sí dolci canti</l>
     <l n="29">di vari augelli, et tant' altro diletto,</l>
     <l n="30">che dal mondo m' avean tutto diviso;</l>
     <l n="31">et mirandol io fiso,</l>
     <l n="32">cangiossi il cielo intorno, et tinto in vista,</l>
     <l n="33">folgorando 'l percosse, et da radice</l>
     <l n="34">quella pianta felice</l>
     <l n="35">súbito svelse: onde mia vita è trista,</l>
     <l n="36">ché simile ombra mai non si racquista.</l>
    </lg>
    <lg n="4">
     <l n="37">Chiara fontana in quel medesmo bosco</l>
     <l n="38">sorgea d' un sasso, et acque fresche et dolci</l>
     <l n="39">spargea, soavemente mormorando;</l>
     <l n="40">al bel seggio, riposto, ombroso et fosco,</l>
     <l n="41">né pastori appressavan né bifolci,</l>
     <l n="42">ma nimphe et muse a quel tenor cantando:</l>
     <l n="43">ivi m' assisi; et quando</l>
     <l n="44">piú dolcezza prendea di tal concento</l>
     <l n="45">et di tal vista, aprir vidi uno speco,</l>
     <l n="46">et portarsene seco</l>
     <l n="47">la fonte e 'l loco: ond' anchor doglia sento,</l>
     <l n="48">et sol de la memoria mi sgomento.</l>
    </lg>
    <lg n="5">
     <l n="49">Una strania fenice, ambedue l' ale</l>
     <l n="50">di porpora vestita, e 'l capo d' oro,</l>
     <l n="51">vedendo per la selva altera et sola,</l>
     <l n="52">veder forma celeste et immortale</l>
     <l n="53">prima pensai, fin ch' a lo svelto alloro</l>
     <l n="54">giunse, et al fonte che la terra invola:</l>
     <l n="55">ogni cosa al fin vola;</l>
     <l n="56">ché, mirando le frondi a terra sparse,</l>
     <l n="57">e 'l troncon rotto, et quel vivo humor secco,</l>
     <l n="58">volse in se stessa il becco,</l>
     <l n="59">quasi sdegnando, e 'n un punto disparse:</l>
     <l n="60">onde 'l cor di pietate et d' amor m' arse.</l>
    </lg>
    <lg n="6">
     <l n="61">Alfin vid' io per entro i fiori et l' erba</l>
     <l n="62">pensosa ir sí leggiadra et bella donna,</l>
     <l n="63">che mai nol penso ch' i' non arda et treme:</l>
     <l n="64">humile in sé, ma 'ncontra Amor superba;</l>
     <l n="65">et avea indosso sí candida gonna,</l>
     <l n="66">sí texta, ch' oro et neve parea inseme;</l>
     <l n="67">ma le parti supreme</l>
     <l n="68">eran avolte d' una nebbia oscura:</l>
     <l n="69">punta poi nel tallon d' un picciol angue,</l>
     <l n="70">come fior colto langue,</l>
     <l n="71">lieta si dipartio, nonché secura.</l>
     <l n="72">Ahi, nulla, altro che pianto, al mondo dura!</l>
    </lg>
    <lg n="7">
     <l n="73">Canzon, tu puoi ben dire:</l>
     <l n="74">–Queste sei visïoni al signor mio</l>
     <l n="75">àn fatto un dolce di morir desio.–</l>
    </lg>
   </lg>
  </body>
 </text>
</TEI>