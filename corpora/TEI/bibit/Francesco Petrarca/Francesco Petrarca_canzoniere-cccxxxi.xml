<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCXXXI</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cccxxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCXXXI</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCXXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solea da la fontana di mia vita</l>
     <l n="2">allontanarme, et cercar terre et mari,</l>
     <l n="3">non mio voler, ma mia stella seguendo;</l>
     <l n="4">et sempre andai, tal Amor diemmi aita,</l>
     <l n="5">in quelli exilii quanto e' vide amari,</l>
     <l n="6">di memoria et di speme il cor pascendo.</l>
     <l n="7">Or, lasso, alzo la mano, et l' arme rendo</l>
     <l n="8">a l' empia et vïolenta mia fortuna,</l>
     <l n="9">che privo m' à di sí dolce speranza.</l>
     <l n="10">Sol memoria m' avanza,</l>
     <l n="11">et pasco 'l gran desir sol di quest' una:</l>
     <l n="12">onde l' alma vien men frale et digiuna.</l>
    </lg>
    <lg n="2">
     <l n="13">Come a corrier tra via, se 'l cibo manca,</l>
     <l n="14">conven per forza rallentare il corso,</l>
     <l n="15">scemando la vertú che 'l fea gir presto,</l>
     <l n="16">cosí, mancando a la mia vita stanca</l>
     <l n="17">quel caro nutrimento in che di morso</l>
     <l n="18">die' chi 'l mondo fa nudo e 'l mio cor mesto,</l>
     <l n="19">il dolce acerbo, e 'l bel piacer molesto</l>
     <l n="20">mi si fa d' ora in hora, onde 'l camino</l>
     <l n="21">sí breve non fornir spero et pavento.</l>
     <l n="22">Nebbia o polvere al vento,</l>
     <l n="23">fuggo per piú non esser pellegrino:</l>
     <l n="24">et cosí vada, s' è pur mio destino.</l>
    </lg>
    <lg n="3">
     <l n="25">Mai questa mortal vita a me non piacque</l>
     <l n="26">(sassel' Amor con cui spesso ne parlo)</l>
     <l n="27">se non per lei che fu 'l suo lume, e 'l mio:</l>
     <l n="28">poi che 'n terra morendo, al ciel rinacque</l>
     <l n="29">quello spirto ond' io vissi, a seguitarlo</l>
     <l n="30">(licito fusse) è 'l mi' sommo desio.</l>
     <l n="31">Ma da dolermi ò ben sempre, perch' io</l>
     <l n="32">fui mal accorto a proveder mio stato,</l>
     <l n="33">ch' Amor mostrommi sotto quel bel ciglio</l>
     <l n="34">per darmi altro consiglio:</l>
     <l n="35">ché tal morí già tristo et sconsolato,</l>
     <l n="36">cui poco inanzi era 'l morir beato.</l>
    </lg>
    <lg n="4">
     <l n="37">Nelli occhi ov' habitar solea 'l mio core</l>
     <l n="38">fin che mia dura sorte invidia n' ebbe,</l>
     <l n="39">che di sí ricco albergo il pose in bando,</l>
     <l n="40">di sua man propria avea descritto Amore</l>
     <l n="41">con lettre di pietà quel ch' averrebbe</l>
     <l n="42">tosto del mio sí lungo ir desïando.</l>
     <l n="43">Bello et dolce morire era allor quando,</l>
     <l n="44">morend' io, non moria mia vita inseme,</l>
     <l n="45">anzi vivea di me l' optima parte:</l>
     <l n="46">or mie speranze sparte</l>
     <l n="47">à Morte, et poca terra il mio ben preme;</l>
     <l n="48">et vivo; et mai nol penso ch' i' non treme.</l>
    </lg>
    <lg n="5">
     <l n="49">Se stato fusse il mio poco intellecto</l>
     <l n="50">meco al bisogno, et non altra vaghezza</l>
     <l n="51">l' avesse disvïando altrove vòlto,</l>
     <l n="52">ne la fronte a madonna avrei ben lecto:</l>
     <l n="53">–Al fin se' giunto d' ogni tua dolcezza</l>
     <l n="54">et al principio del tuo amaro molto.–</l>
     <l n="55">Questo intendendo, dolcemente sciolto</l>
     <l n="56">in sua presentia del mortal mio velo</l>
     <l n="57">et di questa noiosa et grave carne,</l>
     <l n="58">potea inanzi lei andarne,</l>
     <l n="59">a veder preparar sua sedia in cielo:</l>
     <l n="60">or l' andrò dietro, omai, con altro pelo.</l>
    </lg>
    <lg n="6">
     <l n="61">Canzon, s' uom trovi in suo amor viver queto,</l>
     <l n="62">di': –Muor' mentre se' lieto,</l>
     <l n="63">ché morte al tempo è non duol, ma refugio;</l>
     <l n="64">et chi ben pò morir, non cerchi indugio.–</l>
    </lg>
   </lg>
  </body>
 </text>
</TEI>