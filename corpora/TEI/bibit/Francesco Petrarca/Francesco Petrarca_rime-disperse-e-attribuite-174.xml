<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 174</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-174</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 174</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 174</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'ora ch'ogni animal perde disdegno</l>
     <l n="2">E simil con suo simil s'accompagna</l>
     <l n="3">Per la virtù del ciel che li riscalda,</l>
     <l n="4">Fiorisce in fronde ogni selvaggio legno</l>
     <l n="5">E l'erba veste in verde la campagna</l>
     <l n="6">Per monti e piani giù per ogni falda,</l>
     <l n="7">Vidi una donna assai onesta e balda,</l>
     <l n="8">Di selva in selva andar cogliendo fiori</l>
     <l n="9">Per far ghirlanda a le sue trecce bionde,</l>
     <l n="10">Le quai senz'arte, ad onde</l>
     <l n="11">Avea spiegate con soavi odori: –</l>
     <l n="12">Pietà, – con voce angelica cantando, –</l>
     <l n="13">Amor, sempre sarò al tuo comando. –</l>
     <l n="14">L'aura gentil che vien da l'occidente,</l>
     <l n="15">La quale spira dal petto d'Amore,</l>
     <l n="16">Move li biondi e vaghi capei d'oro;</l>
     <l n="17">Et io che là mi volgo, per la mente</l>
     <l n="18">Immaginando gli occhi e 'l bel colore,</l>
     <l n="19">Dico: – Amor, tu vedi ben com'io more</l>
     <l n="20">Per questa iddea tra l'amorose belle,</l>
     <l n="21">Ove tu m'hai legato col suo braccio. –</l>
     <l n="22">Però s'io no 'l mi taccio</l>
     <l n="23">Non è maraviglia, ché 'l cor mi svelle</l>
     <l n="24">Lo spirito gentil ch'io vidi 'n terra</l>
     <l n="25">Dal ciel venuto sol per farmi guerra.</l>
     <l n="26">Vaga, inclinata sopra un vago fonte</l>
     <l n="27">A cui un verde lauro facea ombra,</l>
     <l n="28">La vidi vagheggiare il suo bel volto,</l>
     <l n="29">E la ghirlanda scesa per la fronte</l>
     <l n="30">Di fior contesta gli belli occhi adombra;</l>
     <l n="31">Et io che sto tra rami e foglie avvolto,</l>
     <l n="32">Co' gli occhi e col disio piango et ascolto.</l>
     <l n="33">Com'uom che tenta e tal volt'à paura,</l>
     <l n="34">E pure amore al suo disio lo mena</l>
     <l n="35">E più cela la pena,</l>
     <l n="36">Così m'addussi dentro la verdura</l>
     <l n="37">Seguendo questa dèa con le sue forme,</l>
     <l n="38">La quale nel mio cor segnata dorme.</l>
     <l n="39">Di ramo in ramo e già di foglia in foglia</l>
     <l n="40">Cantando vanno i disiosi uccelli,</l>
     <l n="41">Che fan la selva e 'l bosco risonare;</l>
     <l n="42">Et io che seguo, giù di soglia in soglia,</l>
     <l n="43">Veggio li nuovi e vaghi spiritelli</l>
     <l n="44">Tutti dinanzi a sua beltà 'nchinare</l>
     <l n="45">E riverentemente salutare;</l>
     <l n="46">E tal col becco aperto par che dica:</l>
     <l n="47">– Or venuta è dal ciel nostra regina,</l>
     <l n="48">A cui soggiace e 'nchina</l>
     <l n="49">La terra e 'l ciel, come perfetta amica</l>
     <l n="50">Fusse la nostra donna; pur comanda,</l>
     <l n="51">Che noi faremo tutta tua comanda. –</l>
     <l n="52">Fra mirto e lauro et un bosco d'ulive,</l>
     <l n="53">Schifando tal volta 'l raggio del sole,</l>
     <l n="54">La vidi poi andar di prato in prato</l>
     <l n="55">Cercando la freddura per le rive,</l>
     <l n="56">Che l'acqua fa tra fior bianchi e viole;</l>
     <l n="57">E veggio ogni animal benigno e grato,</l>
     <l n="58">Con atti e modi e viso temperato,</l>
     <l n="59">Venir davanti a lei a schiera a schiera,</l>
     <l n="60">E fa ciascun per sé nova profferta.</l>
     <l n="61">Allora Amor m'accerta</l>
     <l n="62">Ch'ell'ha domata ogni selvaggia fera</l>
     <l n="63">Solo con la beltà del chiaro viso,</l>
     <l n="64">Dal qual non mi farò giammai diviso.</l>
     <l n="65">Canzon, va con Amor per quelli boschi,</l>
     <l n="66">Onde sì lungamente mi condusse</l>
     <l n="67">Con quelle trecce d'or legato e gionto;</l>
     <l n="68">E con pietoso conto</l>
     <l n="69">Quella donna gentil saluta e priega</l>
     <l n="70">Che te riveggia spesse volte e lega.</l>
    </lg>
   </lg>
  </body>
 </text>
</TEI>