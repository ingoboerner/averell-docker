<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXXIX</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXXIX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di pensier in pensier, di monte in monte</l>
     <l n="2">mi guida Amor, ch' ogni segnato calle</l>
     <l n="3">provo contrario a la tranquilla vita.</l>
     <l n="4">Se 'n solitaria piaggia, rivo o fonte,</l>
     <l n="5">se 'n fra duo poggi siede ombrosa valle,</l>
     <l n="6">ivi s' acqueta l' alma sbigottita;</l>
     <l n="7">et come Amor l' envita,</l>
     <l n="8">or ride, or piange, or teme, or s' assecura;</l>
     <l n="9">e 'l volto che lei segue ov' ella il mena</l>
     <l n="10">si turba et rasserena,</l>
     <l n="11">et in un esser picciol tempo dura;</l>
     <l n="12">onde a la vista huom di tal vista experto</l>
     <l n="13">diria: Questi arde, et di suo stato è incerto.</l>
    </lg>
    <lg n="2">
     <l n="14">Per alti monti et per selve aspre trovo</l>
     <l n="15">qualche riposo: ogni habitato loco</l>
     <l n="16">è nemico mortal degli occhi miei.</l>
     <l n="17">A ciascun passo nasce un penser novo</l>
     <l n="18">de la mia donna, che sovente in gioco</l>
     <l n="19">gira 'l tormento ch' i' porto per lei;</l>
     <l n="20">et a pena vorrei</l>
     <l n="21">cangiar questo mio viver dolce amaro,</l>
     <l n="22">ch' i' dico: Forse anchor ti serva Amore</l>
     <l n="23">ad un tempo migliore;</l>
     <l n="24">forse, a te stesso vile, altrui se' caro.</l>
     <l n="25">Et in questa trapasso sospirando:</l>
     <l n="26">Or porrebbe esser vero? or come? or quando?</l>
    </lg>
    <lg n="3">
     <l n="27">Ove porge ombra un pino alto od un colle</l>
     <l n="28">talor m' arresto, et pur nel primo sasso</l>
     <l n="29">disegno co la mente il suo bel viso.</l>
     <l n="30">Poi ch' a me torno, trovo il petto molle</l>
     <l n="31">de la pietate; et alor dico: Ahi lasso,</l>
     <l n="32">dove se' giunto! et onde se' diviso!</l>
     <l n="33">Ma mentre tener fiso</l>
     <l n="34">posso al primo pensier la mente vaga,</l>
     <l n="35">et mirar lei, et oblïar me stesso,</l>
     <l n="36">sento Amor sí da presso,</l>
     <l n="37">che del suo proprio error l' alma s' appaga:</l>
     <l n="38">in tante parti et sí bella la veggio,</l>
     <l n="39">che se l' error durasse, altro non cheggio.</l>
    </lg>
    <lg n="4">
     <l n="40">I' l' ò piú volte (or chi fia che me 'l creda?)</l>
     <l n="41">ne l' acqua chiara et sopra l' erba verde</l>
     <l n="42">veduto viva, et nel tronchon d' un faggio</l>
     <l n="43">e 'n bianca nube, sí fatta che Leda</l>
     <l n="44">avria ben detto che sua figlia perde,</l>
     <l n="45">come stella che 'l sol copre col raggio;</l>
     <l n="46">et quanto in piú selvaggio</l>
     <l n="47">loco mi trovo e 'n piú deserto lido,</l>
     <l n="48">tanto piú bella il mio pensier l' adombra.</l>
     <l n="49">Poi quando il vero sgombra</l>
     <l n="50">quel dolce error, pur lí medesmo assido</l>
     <l n="51">me freddo, pietra morta in pietra viva,</l>
     <l n="52">in guisa d' uom che pensi et pianga et scriva.</l>
    </lg>
    <lg n="5">
     <l n="53">Ove d' altra montagna ombra non tocchi,</l>
     <l n="54">verso 'l maggiore e 'l piú expedito giogo</l>
     <l n="55">tirar mi suol un desiderio intenso;</l>
     <l n="56">indi i miei danni a misurar cogli occhi</l>
     <l n="57">comincio, e 'ntanto lagrimando sfogo</l>
     <l n="58">di dolorosa nebbia il cor condenso,</l>
     <l n="59">alor ch' i' miro et penso</l>
     <l n="60">quanta aria dal bel viso mi diparte</l>
     <l n="61">che sempre m' è sí presso et sí lontano.</l>
     <l n="62">Poscia fra me pian piano:</l>
     <l n="63">Che sai tu, lasso? forse in quella parte</l>
     <l n="64">or di tua lontananza si sospira.</l>
     <l n="65">Et in questo penser l' alma respira.</l>
    </lg>
    <lg n="6">
     <l n="66">Canzone, oltra quell' alpe</l>
     <l n="67">là dove il ciel è piú sereno et lieto</l>
     <l n="68">mi rivedrai sovra un ruscel corrente,</l>
     <l n="69">ove l' aura si sente</l>
     <l n="70">d' un fresco et odorifero laureto.</l>
     <l n="71">Ivi è 'l mio cor, et quella che 'l m' invola;</l>
     <l n="72">qui veder pôi l' imagine mia sola.</l>
    </lg>
   </lg>
  </body>
 </text>
</TEI>