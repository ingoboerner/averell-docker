<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCLXX</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cclxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCLXX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCLXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, se vuo' ch' i' torni al giogo anticho,</l>
     <l n="2">come par che tu mostri, un' altra prova</l>
     <l n="3">meravigliosa et nova,</l>
     <l n="4">per domar me, conventi vincer pria.</l>
     <l n="5">Il mio amato tesoro in terra trova,</l>
     <l n="6">che m' è nascosto, ond' io son sí mendico,</l>
     <l n="7">e 'l cor saggio pudico,</l>
     <l n="8">ove suol albergar la vita mia;</l>
     <l n="9">et s' egli è ver che tua potentia sia</l>
     <l n="10">nel ciel sí grande come si ragiona,</l>
     <l n="11">et ne l' abisso (perché qui fra noi</l>
     <l n="12">quel che tu val' e puoi,</l>
     <l n="13">credo che 'l sente ogni gentil persona),</l>
     <l n="14">ritogli a Morte quel ch' ella n' à tolto,</l>
     <l n="15">et ripon' le tue insegne nel bel volto.</l>
    </lg>
    <lg n="2">
     <l n="16">Riponi entro 'l bel viso il vivo lume</l>
     <l n="17">ch' era mia scorta, et la soave fiamma</l>
     <l n="18">ch' anchor, lasso, m' infiamma</l>
     <l n="19">essendo spenta: or che fea dunque ardendo?</l>
     <l n="20">E' non si vide mai cervo né damma</l>
     <l n="21">con tal desio cercar fonte né fiume,</l>
     <l n="22">qual io il dolce costume</l>
     <l n="23">onde ò già molto amaro; et piú n' attendo,</l>
     <l n="24">se ben me stesso et mia vaghezza intendo,</l>
     <l n="25">che mi fa vaneggiar sol del pensero,</l>
     <l n="26">et gire in parte ove la strada manca,</l>
     <l n="27">et co la mente stanca</l>
     <l n="28">cosa seguir che mai giugner non spero.</l>
     <l n="29">Or al tuo richiamar venir non degno,</l>
     <l n="30">ché segnoria non ài fuor del tuo regno.</l>
    </lg>
    <lg n="3">
     <l n="31">Fammi sentir de quell' aura gentile</l>
     <l n="32">di for, sí come dentro anchor sí sente;</l>
     <l n="33">la qual era possente,</l>
     <l n="34">cantando, d' acquetar li sdegni et l' ire,</l>
     <l n="35">di serenar la tempestosa mente</l>
     <l n="36">et sgombrar d' ogni nebbia oscura et vile,</l>
     <l n="37">ed alzava mio stile</l>
     <l n="38">sovra di sé, dove or non poria gire.</l>
     <l n="39">Aguaglia la speranza col desire;</l>
     <l n="40">et poi che l' alma è in sua ragion piú forte,</l>
     <l n="41">rendi agli occhi, agli orecchi il proprio obgetto,</l>
     <l n="42">senza qual imperfetto</l>
     <l n="43">è lor oprare, e 'l mio vivere è morte.</l>
     <l n="44">Indarno or sovra me tua forza adopre,</l>
     <l n="45">mentre 'l mio primo amor terra ricopre.</l>
    </lg>
    <lg n="4">
     <l n="46">Fa' ch' io riveggia il bel guardo, ch' un sole</l>
     <l n="47">fu sopra 'l ghiaccio ond' io solea gir carco;</l>
     <l n="48">fa' ch' i' ti trovi al varco,</l>
     <l n="49">onde senza tornar passò 'l mio core;</l>
     <l n="50">prendi i dorati strali, et prendi l' arco,</l>
     <l n="51">et facciamisi udir, sí come sòle,</l>
     <l n="52">col suon de le parole</l>
     <l n="53">ne le quali io imparai che cosa è amore;</l>
     <l n="54">movi la lingua, ov' erano a tutt' ore</l>
     <l n="55">disposti gli ami ov' io fui preso, et l' ésca</l>
     <l n="56">ch' i' bramo sempre; e i tuoi lacci nascondi</l>
     <l n="57">fra i capei crespi et biondi,</l>
     <l n="58">ché 'l mio volere altrove non s' invesca,</l>
     <l n="59">spargi co le tue man' le chiome al vento,</l>
     <l n="60">ivi mi lega, et puo' mi far contento.</l>
    </lg>
    <lg n="5">
     <l n="61">Dal laccio d' òr non sia mai chi me scioglia,</l>
     <l n="62">negletto ad arte, e 'nnanellato et hirto,</l>
     <l n="63">né de l' ardente spirto</l>
     <l n="64">de la sua vista dolcemente acerba,</l>
     <l n="65">la qual dí et notte piú che lauro o mirto</l>
     <l n="66">tenea in me verde l' amorosa voglia,</l>
     <l n="67">quando si veste et spoglia</l>
     <l n="68">di fronde il bosco, et la campagna d' erba.</l>
     <l n="69">Ma poi che Morte è stata sí superba</l>
     <l n="70">che spezzò il nodo ond' io temea scampare,</l>
     <l n="71">né trovar pôi, quantunque gira il mondo,</l>
     <l n="72">di che ordischi 'l secondo,</l>
     <l n="73">che giova, Amor, tuoi ingegni ritentare?</l>
     <l n="74">Passata è la stagion, perduto ài l' arme,</l>
     <l n="75">di ch' io tremava: ormai che puoi tu farme?</l>
    </lg>
    <lg n="6">
     <l n="76">L' arme tue furon gli occhi, onde l' accese</l>
     <l n="77">saette uscivan d' invisibil foco,</l>
     <l n="78">et ragion temean poco,</l>
     <l n="79">ché 'ncontra 'l ciel non val difesa humana;</l>
     <l n="80">il pensar e 'l tacer, il riso e 'l gioco,</l>
     <l n="81">l' abito honesto e 'l ragionar cortese,</l>
     <l n="82">le parole che 'ntese</l>
     <l n="83">avrian fatto gentil d' alma villana,</l>
     <l n="84">l' angelica sembianza, humile et piana,</l>
     <l n="85">ch' or quinci or quindi udia tanto lodarsi;</l>
     <l n="86">e 'l sedere et lo star, che spesso altrui</l>
     <l n="87">poser in dubbio a cui</l>
     <l n="88">devesse il pregio di piú laude darsi.</l>
     <l n="89">Con quest' armi vincevi ogni cor duro:</l>
     <l n="90">or se' tu disarmato; i' son securo.</l>
    </lg>
    <lg n="7">
     <l n="91">Gli animi ch' al tuo regno il cielo inchina</l>
     <l n="92">leghi ora in uno et ora in altro modo;</l>
     <l n="93">ma me sol ad un nodo</l>
     <l n="94">legar potêi, ché 'l ciel di piú non volse.</l>
     <l n="95">Quel' uno è rotto; e 'n libertà non godo</l>
     <l n="96">ma piango et grido: «Ahi nobil pellegrina,</l>
     <l n="97">qual sententia divina</l>
     <l n="98">me legò inanzi, et te prima disciolse?</l>
     <l n="99">Dio, che sí tosto al mondo ti ritolse,</l>
     <l n="100">ne mostrò tanta et sí alta virtute</l>
     <l n="101">solo per infiammar nostro desio».</l>
     <l n="102">Certo omai non tem' io,</l>
     <l n="103">Amor, de la tua man nove ferute;</l>
     <l n="104">indarno tendi l' arco, a voito scocchi:</l>
     <l n="105">sua virtú cadde al chiuder de' begli occhi.</l>
    </lg>
    <lg n="8">
     <l n="106">Morte m' à sciolto, Amor, d' ogni tua legge:</l>
     <l n="107">quella che fu mia donna al ciel è gita,</l>
     <l n="108">lasciando trista et libera mia vita.</l>
    </lg>
   </lg>
  </body>
 </text>
</TEI>