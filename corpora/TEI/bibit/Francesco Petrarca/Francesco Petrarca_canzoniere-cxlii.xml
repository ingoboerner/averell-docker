<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXLII</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cxlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXLII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A la dolce ombra de le belle frondi</l>
     <l n="2">corsi fuggendo un dispietato lume</l>
     <l n="3">che 'nfin qua giú m' ardea dal terzo cielo;</l>
     <l n="4">et disgombrava già di neve i poggi</l>
     <l n="5">l' aura amorosa che rinova il tempo,</l>
     <l n="6">et fiorian per le piagge l' erbe e i rami.</l>
     <l n="7">Non vide il mondo sí leggiadri rami,</l>
    </lg>
    <lg n="2">
     <l n="8">né mosse il vento mai sí verdi frondi</l>
     <l n="9">come a me si mostrâr quel primo tempo:</l>
     <l n="10">tal che, temendo de l' ardente lume,</l>
     <l n="11">non volsi al mio refugio ombra di poggi,</l>
     <l n="12">ma de la pianta piú gradita in cielo.</l>
    </lg>
    <lg n="3">
     <l n="13">Un lauro mi difese allor dal cielo,</l>
     <l n="14">onde piú volte vago de' bei rami</l>
     <l n="15">da po' son gito per selve et per poggi;</l>
     <l n="16">né già mai ritrovai tronco né frondi</l>
     <l n="17">tanto honorate dal superno lume</l>
     <l n="18">che non mutasser qualitate a tempo.</l>
    </lg>
    <lg n="4">
     <l n="19">Però piú fermo ognor di tempo in tempo,</l>
     <l n="20">seguendo ove chiamar m' udia dal cielo</l>
     <l n="21">e scorto d' un soave et chiaro lume,</l>
     <l n="22">tornai sempre devoto ai primi rami</l>
     <l n="23">et quando a terra son sparte le frondi</l>
     <l n="24">et quando il sol fa verdeggiare i poggi.</l>
    </lg>
    <lg n="5">
     <l n="25">Selve, sassi, campagne, fiumi et poggi,</l>
     <l n="26">quanto è creato, vince et cangia il tempo:</l>
     <l n="27">ond' io cheggio perdono a queste frondi,</l>
     <l n="28">se rivolgendo poi molt' anni il cielo</l>
     <l n="29">fuggir disposi gl' invescati rami</l>
     <l n="30">tosto ch' incominciai di veder lume.</l>
    </lg>
    <lg n="6">
     <l n="31">Tanto mi piacque prima il dolce lume</l>
     <l n="32">ch' i' passai con diletto assai gran poggi</l>
     <l n="33">per poter appressar gli amati rami:</l>
     <l n="34">ora la vita breve e 'l loco e 'l tempo</l>
     <l n="35">mostranmi altro sentier di gire al cielo</l>
     <l n="36">et di far frutto, non pur fior' et frondi.</l>
    </lg>
    <lg n="7">
     <l n="37">Altr' amor, altre frondi et altro lume,</l>
     <l n="38">altro salir al ciel per altri poggi</l>
     <l n="39">cerco, ché n' è ben tempo, et altri rami.</l>
    </lg>
   </lg>
  </body>
 </text>
</TEI>