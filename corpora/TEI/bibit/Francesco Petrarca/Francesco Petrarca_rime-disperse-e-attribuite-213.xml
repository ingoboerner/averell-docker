<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 213</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">157</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-213</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 213</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 213</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di rider ho gran voglia,</l>
     <l n="2">Se non fosse una doglia</l>
     <l n="3">Che m'è nata nel fianco</l>
     <l n="4">Di sotto al lato manco</l>
     <l n="5">Tal, ch'io son stanco – omai d'andar per l'Alpe.</l>
     <l n="6">Certo non pur le talpe – nascon cieche.</l>
     <l n="7">Fole latine e greche</l>
     <l n="8">Ho molte udite e lette.</l>
     <l n="9">Deh, perché son sì strette</l>
     <l n="10">Le vie di gir al vero?</l>
     <l n="11">E pur questo sentiero – fosse serrato.</l>
     <l n="12">Io son sì innamorato,</l>
     <l n="13">Ch'io me n'ho tutto il danno.</l>
     <l n="14">Poche persone 'l sanno: – ond'io m'allegro.</l>
     <l n="15">Deh, che mal aggia il negro – di Marrocco.</l>
     <l n="16">Ancor son io sì sciocco, – com'io soglio.</l>
     <l n="17">Non pur ad uno scoglio</l>
     <l n="18">Ho stropicciato il legno,</l>
     <l n="19">Ma picciolin disdegno – m'è rimaso:</l>
     <l n="20">E forse verrà il caso</l>
     <l n="21">Che non fia sempre indarno.</l>
     <l n="22">Bel fiumicello è l'Arno – là 'v'io nacqui,</l>
     <l n="23">Ed un altro, ov'io giacqui</l>
     <l n="24">Già lungamente in pace.</l>
     <l n="25">Veramente fallace – è la speranza.</l>
     <l n="26">Un consiglio m'avanza – e questo è solo,</l>
     <l n="27">Ch'io non mi lievi a volo – e non mi parta.</l>
     <l n="28">Con piccioletta carta</l>
     <l n="29">Veggio Damasco e Cipri,</l>
     <l n="30">E se Borsella ed Ipri mi vien meno.</l>
     <l n="31">Ecco 'l tempo sereno – ch'è buon gir nudo.</l>
     <l n="32">Trovato ho un forte scudo</l>
     <l n="33">Contro la mia nemica.</l>
     <l n="34">Da che vòi ch'io 'l ti dica, – egli è da nulla</l>
     <l n="35">Colui che si trastulla – con le ciancie.</l>
     <l n="36">Lascia spezzar le lancie,</l>
     <l n="37">E lascia enfiar le pancie de' poltroni.</l>
     <l n="38">Molti ladroni sedono in bel seggio.</l>
     <l n="39">Ancora c'è via peggio:</l>
     <l n="40">Che i buon son posti in croce.</l>
     <l n="41">Se io avessi voce, i' parlerei.</l>
     <l n="42">O Signor delli dèi, che fai tu? e' dorme.</l>
     <l n="43">Mille diverse forme</l>
     <l n="44">Son qui; chi non s'accorge?</l>
     <l n="45">Dolci parole porge tal, c'ha mal fatti.</l>
     <l n="46">Mal si servano i patti: – or lo conosco.</l>
     <l n="47">Chiaro viso e cor fosco – assai mi annoia.</l>
     <l n="48">Mille navi ch'a Troia</l>
     <l n="49">Coperser l'onde salse:</l>
     <l n="50">E quanto Roma valse, – quanto fu ricca!</l>
     <l n="51">Mal volentier si spicca – cui 'l morir dole.</l>
     <l n="52">Ciò che riscalda 'l sole, – al petto avaro</l>
     <l n="53">È nulla: e val di Taro – è bel paese.</l>
     <l n="54">Ma l'animo cortese – del donar gode.</l>
     <l n="55">Così s'acquista lode – e vero pregio.</l>
     <l n="56">Mie parole non fregio: tu te 'l vedi.</l>
     <l n="57">Credimi, sciocco, credi, – non star duro.</l>
     <l n="58">Rade volte è sicuro – l'uom ch'è saggio.</l>
     <l n="59">Bella stagione è 'l maggio:</l>
     <l n="60">E giovenette donne</l>
     <l n="61">Sotto leggiadre gonne – andar cantando.</l>
     <l n="62">Ancor altro dimando: – il quale è sempre.</l>
     <l n="63">Ecco ben nove tempre: – e pare un sogno.</l>
     <l n="64">Certo assai mi vergogno – dell'altrui colpe.</l>
     <l n="65">Che gran coda ha la volpe – e cade al laccio.</l>
     <l n="66">Fuor è di grande impaccio,</l>
     <l n="67">Chi vano sperar perde.</l>
     <l n="68">Tal arbuscello è verde, e non fa frutto;</l>
     <l n="69">E tal si mostra asciutto, ond'altri coglie;</l>
     <l n="70">E talor tra le foglie – giace il vesco.</l>
     <l n="71">Gran traditor è 'l desco – e il vin soverchio.</l>
     <l n="72">In su la riva ha 'l Serchio – molti bugiardi.</l>
     <l n="73">Non più fumar, anzi ardi,</l>
     <l n="74">Legno nodoso e torto.</l>
     <l n="75">È così secco l'orto,</l>
     <l n="76">Così caduto il tetto,</l>
     <l n="77">Così sparso il sacchetto – de' bisanti.</l>
     <l n="78">Deh ascoltate, amanti, – nova foggia:</l>
     <l n="79">Pur tonar e mai pioggia – non seguire.</l>
     <l n="80">O svergognato ardire;</l>
     <l n="81">Una zoppa bugia</l>
     <l n="82">Voler a lunga via</l>
     <l n="83">Guidar molti c'han senno!</l>
     <l n="84">Vedete com'io accenno – e non balestro.</l>
     <l n="85">Ma s'io rompo il capestro, – ogniuno scampi.</l>
     <l n="86">Ch'io n'andrò per li campi – col fien sul corno:</l>
     <l n="87">Sia di chi vuol lo scorno, – e chi vuol giunga.</l>
     <l n="88">Troppo forse s'allunga</l>
     <l n="89">Frottola col suon chioccio.</l>
     <l n="90">Ma dar le capre a soccio – è pur il meglio.</l>
     <l n="91">Come non son io veglio</l>
     <l n="92">Oggi più ch'ieri al vespro?</l>
     <l n="93">Et anco ha lasciat'Espro – i monti Schiavi.</l>
     <l n="94">Ch'or volasser le navi – in un dì a Roma!</l>
     <l n="95">Sì bionda ha ancor la chioma</l>
     <l n="96">Una donna gentile,</l>
     <l n="97">Che mai non torna aprile – ch'io non sospiri.</l>
     <l n="98">Convien pur ch'io m'adiri</l>
     <l n="99">Meco medesmo un poco.</l>
     <l n="100">Non farò: perché fioco – mi fa 'l guazzo.</l>
     <l n="101">Or basti, ch'un gran pazzo</l>
     <l n="102">Non entra in poca rima.</l>
     <l n="103">Fa le tue schiere in prima</l>
     <l n="104">Sopra 'l fiume toscano:</l>
     <l n="105">E vieni a mano a mano; – vien, ch'io t'aspetto.</l>
     <l n="106">Deh, che sia maladetto chi t'attende;</l>
     <l n="107">E spera in treccie e 'n bende.</l>
     <l n="108">Già corsi molte miglia:</l>
     <l n="109">Or non fia maraviglia</l>
     <l n="110">S'io mi son grave e zoppo,</l>
     <l n="111">E 'n ogni ceppo intoppo. – Udite il tordo.</l>
     <l n="112">So ben ch'io parlo a sordo: – ma io scoppio</l>
     <l n="113">Tacendo, e male accoppio</l>
     <l n="114">Questo detto con quello:</l>
     <l n="115">E 'l tacere è men bello:</l>
     <l n="116">Poi ch'agli uomini scarsi</l>
     <l n="117">Sovente innamorarsi – par gran cosa</l>
     <l n="118">D'una vecchia tignosa. – Addio: l'è sera.</l>
     <l n="119">Or su vengan le pera,</l>
     <l n="120">Il cascio e 'l vin di Creti.</l>
     <l n="121">Fior di tutti i poeti – Omero trovo.</l>
     <l n="122">Una castagna, un ovo</l>
     <l n="123">Val ben mille lusinghe.</l>
     <l n="124">Truova un altro che spinghe – a cotal verso.</l>
     <l n="125">Che bel color è 'l perso – e 'l verde bruno!</l>
     <l n="126">Non far motto a veruno.</l>
     <l n="127">Che gran cittad'egregia</l>
     <l n="128">È la bella Vinegia!</l>
     <l n="129">Qui 'l mar, qui l'acque dolci,</l>
     <l n="130">Le gelatine, i solci. – I' non ho borsa;</l>
     <l n="131">Ed è così discorsa</l>
     <l n="132">La speranza e la fede!</l>
     <l n="133">Tristo chi troppo crede.</l>
     <l n="134">Sta lieto. Or chi non pò?</l>
     <l n="135">Certo l'Adice e Po – son due bei fiumi.</l>
     <l n="136">Tu mi stanchi e consumi.</l>
     <l n="137">Or vo in giù, or vo in sù:</l>
     <l n="138">E son pur sempre bu, – com'ogniun sape.</l>
     <l n="139">L'erbe e talor le rape – son mio civo.</l>
     <l n="140">E così vivo – pur mi stetti un tempo;</l>
     <l n="141">Ed or assai per tempo – anco m'accorgo.</l>
     <l n="142">L'acqua del proprio gorgo – è bella e chiara.</l>
     <l n="143">Ben fa chiunque impara – insino al fine.</l>
     <l n="144">Sparse son le pruine – per li colli,</l>
     <l n="145">E le campagne molli – e la neve alta,</l>
     <l n="146">E 'l ghiaccio i fiumi smalta.</l>
     <l n="147">Or ti vesti di vento.</l>
     <l n="148">Ma io non mi spavento – e non mi lagno.</l>
     <l n="149">Che bel guadagno – è quello d'una simia!</l>
     <l n="150">Rade volte l'alchimia – empie la tasca.</l>
     <l n="151">Così di palo in frasca – pur qui siamo.</l>
     <l n="152">Chi prende l'esca e l'amo – mal dispensa.</l>
     <l n="153">O dolorosa mensa – all'altrui pane!</l>
     <l n="154">Vil animal è 'l cane; – ma l'uom più assai.</l>
     <l n="155">Gentil formica, omai</l>
     <l n="156">Al tuo esser m'appiglio.</l>
     <l n="157">Non più sognar – quest'è il miglior consiglio.</l>
    </lg>
   </lg>
  </body>
 </text>
</TEI>