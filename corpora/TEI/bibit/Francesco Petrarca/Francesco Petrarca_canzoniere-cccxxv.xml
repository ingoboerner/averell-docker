<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCXXV</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cccxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCXXV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tacer non posso, et temo non adopre</l>
     <l n="2">contrario effecto la mia lingua al core,</l>
     <l n="3">che vorria far honore</l>
     <l n="4">a la sua donna, che dal ciel n' ascolta.</l>
     <l n="5">Come poss' io, se non m' insegni, Amore,</l>
     <l n="6">con parole mortali aguagliar l' opre</l>
     <l n="7">divine, et quel che copre</l>
     <l n="8">alta humiltate, in se stessa raccolta?</l>
     <l n="9">Ne la bella pregione, onde or è sciolta,</l>
     <l n="10">poco era stato anchor l' alma gentile,</l>
     <l n="11">al tempo che di lei prima m' accorsi:</l>
     <l n="12">onde súbito corsi,</l>
     <l n="13">ch' era de l' anno et di mi' etate aprile,</l>
     <l n="14">a coglier fiori in quei prati d' intorno,</l>
     <l n="15">sperando a li occhi suoi piacer sí addorno.</l>
    </lg>
    <lg n="2">
     <l n="16">Muri eran d' alabastro, e 'l tetto d' oro,</l>
     <l n="17">d' avorio uscio, et fenestre di zaffiro,</l>
     <l n="18">onde 'l primo sospiro</l>
     <l n="19">mi giunse al cor, et giugnerà l' extremo:</l>
     <l n="20">inde i messi d' Amor armati usciro</l>
     <l n="21">di saette et di foco, ond' io di loro,</l>
     <l n="22">coronati d' alloro,</l>
     <l n="23">pur come or fusse, ripensando tremo.</l>
     <l n="24">D' un bel diamante quadro, et mai non scemo,</l>
     <l n="25">vi si vedea nel mezzo un seggio altero</l>
     <l n="26">ove, sola, sedea la bella donna:</l>
     <l n="27">dinanzi, una colonna</l>
     <l n="28">cristallina, et iv' entro ogni pensero</l>
     <l n="29">scritto, et for tralucea sí chiaramente,</l>
     <l n="30">che mi fea lieto, et sospirar sovente.</l>
    </lg>
    <lg n="3">
     <l n="31">A le pungenti, ardenti et lucide arme,</l>
     <l n="32">a la victorïosa insegna verde,</l>
     <l n="33">contra cui in campo perde</l>
     <l n="34">Giove et Apollo et Poliphemo et Marte,</l>
     <l n="35">ov' è 'l pianto ognor fresco, et si rinverde,</l>
     <l n="36">giunto mi vidi; et non possendo aitarme,</l>
     <l n="37">preso lassai menarme</l>
     <l n="38">ond' or non so d' uscir la via né l' arte.</l>
     <l n="39">Ma sí com' uom talor che piange, et parte</l>
     <l n="40">vede cosa che li occhi e 'l cor alletta,</l>
     <l n="41">cosí colei per ch' io son in pregione,</l>
     <l n="42">standosi ad un balcone,</l>
     <l n="43">che fu sola a' suoi dí cosa perfetta,</l>
     <l n="44">cominciai a mirar con tal desio</l>
     <l n="45">che me stesso e 'l mio mal posi in oblio.</l>
    </lg>
    <lg n="4">
     <l n="46">I' era in terra, e 'l cor in paradiso,</l>
     <l n="47">dolcemente oblïando ogni altra cura,</l>
     <l n="48">et mia viva figura</l>
     <l n="49">far sentia un marmo e 'mpiér di meraviglia,</l>
     <l n="50">quando una donna assai pronta et secura,</l>
     <l n="51">di tempo anticha, et giovene del viso,</l>
     <l n="52">vedendomi sí fiso</l>
     <l n="53">a l' atto de la fronte et de le ciglia:</l>
     <l n="54">«Meco –mi disse–, meco ti consiglia,</l>
     <l n="55">ch' i' son d' altro poder che tu non credi;</l>
     <l n="56">et so far lieti et tristi in un momento,</l>
     <l n="57">piú leggiera che 'l vento,</l>
     <l n="58">et reggo et volvo quanto al mondo vedi.</l>
     <l n="59">Tien' pur li occhi come aquila in quel sole:</l>
     <l n="60">parte da' orecchi a queste mie parole.</l>
    </lg>
    <lg n="5">
     <l n="61">Il dí che costei nacque, era le stelle</l>
     <l n="62">che producon fra voi felici effecti</l>
     <l n="63">in luoghi alti et electi,</l>
     <l n="64">l' una ver' l' altra con amor converse:</l>
     <l n="65">Venere e 'l padre con benigni aspecti</l>
     <l n="66">tenean le parti signorili et belle,</l>
     <l n="67">et le luci impie et felle</l>
     <l n="68">quasi in tutto del ciel eran disperse.</l>
     <l n="69">Il sol mai sí bel giorno non aperse:</l>
     <l n="70">l' aere et la terra s' allegrava, et l' acque</l>
     <l n="71">per lo mar avean pace et per li fiumi.</l>
     <l n="72">Fra tanti amici lumi,</l>
     <l n="73">una nube lontana mi dispiacque:</l>
     <l n="74">la qual temo che 'n pianto si resolve,</l>
     <l n="75">se Pietate altramente il ciel non volve.</l>
    </lg>
    <lg n="6">
     <l n="76">Com' ella venne in questo viver basso,</l>
     <l n="77">ch' a dir il ver non fu degno d' averla,</l>
     <l n="78">cosa nova a vederla,</l>
     <l n="79">già santissima et dolce anchor acerba,</l>
     <l n="80">parea chiusa in òr fin candida perla;</l>
     <l n="81">et or carpone, or con tremante passo,</l>
     <l n="82">legno, acqua, terra o sasso</l>
     <l n="83">verde facea, chiara, soave, et l' erba</l>
     <l n="84">con le palme o coi pie' fresca et superba,</l>
     <l n="85">et fiorir coi belli occhi le campagne,</l>
     <l n="86">et acquetar i vènti et le tempeste</l>
     <l n="87">con voci anchor non preste,</l>
     <l n="88">di lingua che dal latte si scompagne:</l>
     <l n="89">chiaro mostrando al mondo sordo et cieco</l>
     <l n="90">quanto lume del ciel fusse già seco.</l>
    </lg>
    <lg n="7">
     <l n="91">Poi che, crescendo in tempo et in virtute,</l>
     <l n="92">giunse a la terza sua fiorita etate,</l>
     <l n="93">leggiadria né beltate</l>
     <l n="94">tanta non vide 'l sol, credo, già mai:</l>
     <l n="95">li occhi pien' di letitia et d' onestate,</l>
     <l n="96">e 'l parlar di dolcezza et di salute.</l>
     <l n="97">Tutte lingue son mute,</l>
     <l n="98">a dir di lei quel che tu sol ne sai.</l>
     <l n="99">Sí chiaro à 'l volto di celesti rai,</l>
     <l n="100">che vostra vista in lui non pò fermarse;</l>
     <l n="101">et da quel suo bel carcere terreno</l>
     <l n="102">di tal foco ài 'l cor pieno,</l>
     <l n="103">ch' altro piú dolcemente mai non arse:</l>
     <l n="104">ma parmi che sua súbita partita</l>
     <l n="105">tosto ti fia cagion d' amara vita».</l>
    </lg>
    <lg n="8">
     <l n="106">Detto questo, a la sua volubil rota</l>
     <l n="107">si volse, in ch' ella fila il nostro stame,</l>
     <l n="108">trista et certa indivina de' miei danni:</l>
     <l n="109">ché, dopo non molt' anni,</l>
     <l n="110">quella per ch' io ò di morir tal fame,</l>
     <l n="111">canzon mia, spense Morte acerba et rea,</l>
     <l n="112">che piú bel corpo occider non potea.</l>
    </lg>
   </lg>
  </body>
 </text>
</TEI>