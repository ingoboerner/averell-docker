<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Testi del Vat.lat. 3196 - 10 [321]</title>
    <author>Francesco Petrarca</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_testi-del-vat-lat-3196-10-321</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Testi del Vat.lat. 3196 - 10 [321]</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Testi del Vat.lat. 3196 - 10 [321]</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È questo 'l nido in che la mia fenice</l>
     <l n="2">mise l'aurate et le purpuree penne,</l>
     <l n="3">che sotto le sue ali il mio cor tenne,</l>
     <l n="4">et parole et sospiri ancho n'elice?</l>
    </lg>
    <lg n="2">
     <l n="5">O del dolce mio mal prima radice,</l>
     <l n="6">ov'è 'l bel viso onde quel lume venne</l>
     <l n="7">che vivo et lieto ardendo mi mantenne?</l>
     <l n="8">Sola eri in terra; or se' nel ciel felice.</l>
    </lg>
    <lg n="3">
     <l n="9">Et m'ài lasciato qui misero et solo,</l>
     <l n="10">talché pien di duol sempre al loco torno</l>
     <l n="11">che per te consecrato honoro et còlo;</l>
    </lg>
    <lg n="4">
     <l n="12">veggendo a' colli oscura notte intorno</l>
     <l n="13">onde prendesti al ciel l'ultimo volo,</l>
     <l n="14">dove i belli occhi tuoi solean far giorno.</l>
    </lg>
   </lg>
  </body>
 </text>
</TEI>