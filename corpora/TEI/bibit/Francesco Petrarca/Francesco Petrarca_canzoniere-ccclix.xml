<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCLIX</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">71</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccclix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCLIX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCLIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando il soave mio fido conforto</l>
     <l n="2">per dar riposo a la mia vita stanca</l>
     <l n="3">ponsi del letto in su la sponda manca</l>
     <l n="4">con quel suo dolce ragionare accorto,</l>
     <l n="5">tutto di pieta et di paura smorto</l>
     <l n="6">dico: «Onde vien' tu ora, o felice alma?»</l>
     <l n="7">Un ramoscel di palma</l>
     <l n="8">et un di lauro trae del suo bel seno,</l>
     <l n="9">et dice: «Dal sereno</l>
     <l n="10">ciel empireo et di quelle sante parti</l>
     <l n="11">mi mossi et vengo sol per consolarti»:</l>
    </lg>
    <lg n="2">
     <l n="12">In atto et in parole la ringratio</l>
     <l n="13">humilemente, et poi demando: «Or donde</l>
     <l n="14">sai tu il mio stato?» Et ella: «Le triste onde</l>
     <l n="15">del pianto, di che mai tu non se' satio,</l>
     <l n="16">coll' aura de' sospir', per tanto spatio</l>
     <l n="17">passano al cielo, et turban la mia pace:</l>
     <l n="18">sí forte ti dispiace</l>
     <l n="19">che di questa miseria sia partita,</l>
     <l n="20">et giunta a miglior vita;</l>
     <l n="21">che piacer ti devria, se tu m' amasti</l>
     <l n="22">quanto in sembianti et ne' tuoi dir' mostrasti».</l>
    </lg>
    <lg n="3">
     <l n="23">Rispondo: «Io non piango altro che me stesso</l>
     <l n="24">che son rimaso in tenebre e 'n martire,</l>
     <l n="25">certo sempre del tuo al ciel salire</l>
     <l n="26">come di cosa ch' uom vede da presso.</l>
     <l n="27">Come Dio et Natura avrebben messo</l>
     <l n="28">in un cor giovenil tanta vertute,</l>
     <l n="29">se l' eterna salute</l>
     <l n="30">non fusse destinata al tuo ben fare,</l>
     <l n="31">o de l' anime rare,</l>
     <l n="32">ch' altamente vivesti qui tra noi,</l>
     <l n="33">et che súbito al ciel volasti poi?</l>
    </lg>
    <lg n="4">
     <l n="34">Ma io che debbo altro che pianger sempre,</l>
     <l n="35">misero et sol, che senza te son nulla?</l>
     <l n="36">Ch' or fuss' io spento al latte et a la culla,</l>
     <l n="37">per non provar de l' amorose tempre!»</l>
     <l n="38">Et ella: «A che pur piangi et ti distempre?</l>
     <l n="39">Quanto era meglio alzar da terra l' ali,</l>
     <l n="40">et le cose mortali</l>
     <l n="41">et queste dolci tue fallaci ciance</l>
     <l n="42">librar con giusta lance,</l>
     <l n="43">et seguir me, s' è ver che tanto m' ami,</l>
     <l n="44">cogliendo omai qualchun di questi rami!»</l>
    </lg>
    <lg n="5">
     <l n="45">«I' volea demandar –respond' io allora–:</l>
     <l n="46">Che voglion importar quelle due frondi?»</l>
     <l n="47">Et ella: «Tu medesmo ti rispondi,</l>
     <l n="48">tu la cui penna tanto l' una honora:</l>
     <l n="49">palma è victoria, et io, giovene anchora,</l>
     <l n="50">vinsi il mondo et me stessa; il lauro segna</l>
     <l n="51">trïumpho, ond' io son degna,</l>
     <l n="52">mercé di quel Signor che mi die' forza.</l>
     <l n="53">Or tu, s' altri ti sforza,</l>
     <l n="54">a Lui ti volgi, a Lui chiedi soccorso,</l>
     <l n="55">sí che siam Seco al fine del tuo corso».</l>
    </lg>
    <lg n="6">
     <l n="56">«Son questi i capei biondi, et l' aureo nodo</l>
     <l n="57">–dich' io– ch' ancor mi stringe, et quei belli occhi</l>
     <l n="58">che fur mio sol?» «Non errar con li sciocchi,</l>
     <l n="59">né parlar –dice– o creder a lor modo.</l>
     <l n="60">Spirito ignudo sono, e 'n ciel mi godo:</l>
     <l n="61">quel che tu cerchi è terra, già molt' anni,</l>
     <l n="62">ma per trarti d' affanni</l>
     <l n="63">m' è dato a parer tale; et anchor quella</l>
     <l n="64">sarò, piú che mai bella,</l>
     <l n="65">a te piú cara, sí selvaggia et pia</l>
     <l n="66">salvando inseme tua salute et mia».</l>
    </lg>
    <lg n="7">
     <l n="67">I' piango; et ella il volto</l>
     <l n="68">co le sue man' m' asciuga, et poi sospira</l>
     <l n="69">dolcemente, et s' adira</l>
     <l n="70">con parole che i sassi romper ponno:</l>
     <l n="71">et dopo questo si parte ella, e 'l sonno.</l>
    </lg>
   </lg>
  </body>
 </text>
</TEI>