<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCLXVIII</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cclxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCLXVIII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCLXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che debb' io far? che mi consigli, Amore?</l>
     <l n="2">Tempo è ben di morire,</l>
     <l n="3">et ò tardato piú ch' i' non vorrei.</l>
     <l n="4">Madonna è morta, et à seco il mio core;</l>
     <l n="5">et volendol seguire,</l>
     <l n="6">interromper conven quest' anni rei,</l>
     <l n="7">perché mai veder lei</l>
     <l n="8">di qua non spero, et l' aspettar m' è noia.</l>
     <l n="9">Poscia ch' ogni mia gioia</l>
     <l n="10">per lo suo dipartire in pianto è volta,</l>
     <l n="11">ogni dolcezza de mia vita è tolta.</l>
    </lg>
    <lg n="2">
     <l n="12">Amor, tu 'l senti, ond' io teco mi doglio,</l>
     <l n="13">quant' è 'l damno aspro et grave;</l>
     <l n="14">e so che del mio mal ti pesa et dole,</l>
     <l n="15">anzi del nostro, perch' ad uno scoglio</l>
     <l n="16">avem rotto la nave,</l>
     <l n="17">et in un punto n' è scurato il sole.</l>
     <l n="18">Qual ingegno a parole</l>
     <l n="19">poria aguagliare il mio doglioso stato?</l>
     <l n="20">Ahi orbo mondo, ingrato,</l>
     <l n="21">gran cagion ài di dever pianger meco,</l>
     <l n="22">ché quel bel ch' era in te, perduto ài seco.</l>
    </lg>
    <lg n="3">
     <l n="23">Caduta è la tua gloria, et tu nol vedi,</l>
     <l n="24">né degno eri, mentr' ella</l>
     <l n="25">visse qua giú, d' aver sua conoscenza,</l>
     <l n="26">né d' esser tocco da' suoi sancti piedi,</l>
     <l n="27">perché cosa sí bella</l>
     <l n="28">devea 'l ciel adornar di sua presenza.</l>
     <l n="29">Ma io, lasso, che senza</l>
     <l n="30">lei né vita mortal né me stesso amo,</l>
     <l n="31">piangendo la richiamo:</l>
     <l n="32">questo m' avanza di cotanta spene,</l>
     <l n="33">et questo solo anchor qui mi mantene.</l>
    </lg>
    <lg n="4">
     <l n="34">Oïmè, terra è fatto il suo bel viso,</l>
     <l n="35">che solea far del cielo</l>
     <l n="36">et del ben di lassú fede fra noi;</l>
     <l n="37">l' invisibil sua forma è in paradiso,</l>
     <l n="38">disciolta di quel velo</l>
     <l n="39">che qui fece ombra al fior degli anni suoi,</l>
     <l n="40">per rivestirsen poi</l>
     <l n="41">un' altra volta, et mai piú non spogliarsi,</l>
     <l n="42">quando alma et bella farsi</l>
     <l n="43">tanto piú la vedrem, quanto piú vale</l>
     <l n="44">sempiterna bellezza che mortale.</l>
    </lg>
    <lg n="5">
     <l n="45">Piú che mai bella et piú leggiadra donna</l>
     <l n="46">tornami inanzi, come</l>
     <l n="47">là dove piú gradir sua vista sente.</l>
     <l n="48">Questa è del viver mio l' una colomna,</l>
     <l n="49">l' altra è 'l suo chiaro nome,</l>
     <l n="50">che sona nel mio cor sí dolcemente.</l>
     <l n="51">Ma tornandomi a mente</l>
     <l n="52">che pur morta è la mia speranza, viva</l>
     <l n="53">allor ch' ella fioriva,</l>
     <l n="54">sa ben Amor qual io divento, et (spero)</l>
     <l n="55">vedel colei ch' è or sí presso al vero.</l>
    </lg>
    <lg n="6">
     <l n="56">Donne, voi che miraste sua beltate</l>
     <l n="57">et l' angelica vita</l>
     <l n="58">con quel celeste portamento in terra,</l>
     <l n="59">di me vi doglia, et vincavi pietate,</l>
     <l n="60">non di lei ch' è salita</l>
     <l n="61">a tanta pace, et m' à lassato in guerra:</l>
     <l n="62">tal che s' altri mi serra</l>
     <l n="63">lungo tempo il camin da seguitarla,</l>
     <l n="64">quel ch' Amor meco parla,</l>
     <l n="65">sol mi riten ch' io non recida il nodo.</l>
     <l n="66">Ma e' ragiona dentro in cotal modo:</l>
    </lg>
    <lg n="7">
     <l n="67">–Pon' freno al gran dolor che ti trasporta,</l>
     <l n="68">ché per soverchie voglie</l>
     <l n="69">si perde 'l cielo, ove 'l tuo core aspira,</l>
     <l n="70">dove è viva colei ch' altrui par morta,</l>
     <l n="71">et di sue belle spoglie</l>
     <l n="72">seco sorride, et sol di te sospira;</l>
     <l n="73">et sua fama, che spira</l>
     <l n="74">in molte parti anchor per la tua lingua,</l>
     <l n="75">prega che non extingua,</l>
     <l n="76">anzi la voce al suo nome rischiari,</l>
     <l n="77">se gli occhi suoi ti fur dolci né cari.–</l>
    </lg>
    <lg n="8">
     <l n="78">Fuggi 'l sereno e 'l verde,</l>
     <l n="79">non t' appressare ove sia riso o canto,</l>
     <l n="80">canzon mia no, ma pianto:</l>
     <l n="81">non fa per te di star fra gente allegra,</l>
     <l n="82">vedova, sconsolata, in vesta negra.</l>
    </lg>
   </lg>
  </body>
 </text>
</TEI>