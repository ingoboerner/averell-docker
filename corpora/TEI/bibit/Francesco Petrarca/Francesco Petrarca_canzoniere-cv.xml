<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CV</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mai non vo' piú cantar com' io soleva,</l>
     <l n="2">ch' altri no m' intendeva, ond' ebbi scorno;</l>
     <l n="3">et puossi in bel soggiorno esser molesto.</l>
     <l n="4">Il sempre sospirar nulla releva;</l>
     <l n="5">già su per l' Alpi neva d' ogni 'ntorno;</l>
     <l n="6">et è già presso al giorno: ond' io son desto.</l>
     <l n="7">Un acto dolce honesto è gentil cosa;</l>
     <l n="8">et in donna amorosa anchor m' aggrada,</l>
     <l n="9">che 'n vista vada altera et disdegnosa,</l>
     <l n="10">non superba et ritrosa:</l>
     <l n="11">Amor regge suo imperio senza spada.</l>
     <l n="12">Chi smarrita à la strada, torni indietro;</l>
     <l n="13">chi non à albergo, posisi in sul verde;</l>
     <l n="14">chi non à l' auro, o 'l perde,</l>
     <l n="15">spenga la sete sua con un bel vetro.</l>
    </lg>
    <lg n="2">
     <l n="16">I' die' in guarda a san Pietro; or non piú, no:</l>
     <l n="17">intendami chi pò, ch' i' m' intend' io.</l>
     <l n="18">Grave soma è un mal fio a mantenerlo:</l>
     <l n="19">quando posso mi spetro, et sol mi sto.</l>
     <l n="20">Fetonte odo che 'n Po cadde, et morío;</l>
     <l n="21">et già di là dal rio passato è 'l merlo:</l>
     <l n="22">deh, venite a vederlo. Or i' non voglio:</l>
     <l n="23">non è gioco uno scoglio in mezzo l' onde,</l>
     <l n="24">e 'n tra le fronde il visco. Assai mi doglio</l>
     <l n="25">quando un soverchio orgoglio</l>
     <l n="26">molte vertuti in bella donna asconde.</l>
     <l n="27">Alcun è che risponde a chi nol chiama;</l>
     <l n="28">altri, chi 'l prega, si delegua et fugge;</l>
     <l n="29">altri al ghiaccio si strugge;</l>
     <l n="30">altri dí et notte la sua morte brama.</l>
    </lg>
    <lg n="3">
     <l n="31">Proverbio «ama chi t' ama» è fatto antico.</l>
     <l n="32">I' so ben quel ch' io dico: or lass' andare,</l>
     <l n="33">ché conven ch' altri impare a le sue spese.</l>
     <l n="34">Un' humil donna grama un dolce amico.</l>
     <l n="35">Mal si conosce il fico. A me pur pare</l>
     <l n="36">senno a non cominciar tropp' alte imprese;</l>
     <l n="37">et per ogni paese è bona stanza.</l>
     <l n="38">L' infinita speranza occide altrui;</l>
     <l n="39">et anch' io fui alcuna volta in danza.</l>
     <l n="40">Quel poco che m' avanza</l>
     <l n="41">fia chi nol schifi, s' i' 'l vo' dare a lui.</l>
     <l n="42">I' mi fido in Colui che 'l mondo regge,</l>
     <l n="43">et che' seguaci Suoi nel boscho alberga,</l>
     <l n="44">che con pietosa verga</l>
     <l n="45">mi meni a passo omai tra le Sue gregge.</l>
    </lg>
    <lg n="4">
     <l n="46">Forse ch' ogni uom che legge non s' intende;</l>
     <l n="47">et la rete tal tende che non piglia;</l>
     <l n="48">et chi troppo assotiglia si scavezza.</l>
     <l n="49">Non fia zoppa la legge ov' altri attende.</l>
     <l n="50">Per bene star si scende molte miglia.</l>
     <l n="51">Tal par gran meraviglia, et poi si sprezza.</l>
     <l n="52">Una chiusa bellezza è piú soave.</l>
     <l n="53">Benedetta la chiave che s' avolse</l>
     <l n="54">al cor, et sciolse l' alma, et scossa l' ave</l>
     <l n="55">di catena sí grave,</l>
     <l n="56">e 'nfiniti sospir' del mio sen tolse!</l>
     <l n="57">Là dove piú mi dolse, altri si dole,</l>
     <l n="58">et dolendo adolcisse il mio dolore:</l>
     <l n="59">ond' io ringratio Amore</l>
     <l n="60">che piú nol sento, et non è men che suole.</l>
    </lg>
    <lg n="5">
     <l n="61">In silentio parole accorte et sagge,</l>
     <l n="62">e 'l suon che mi sottragge ogni altra cura,</l>
     <l n="63">et la pregione oscura ov' è 'l bel lume;</l>
     <l n="64">le nocturne vïole per le piagge,</l>
     <l n="65">et le fere selvagge entr' a le mura,</l>
     <l n="66">et la dolce paura, e 'l bel costume,</l>
     <l n="67">et di duo fonti un fiume in pace vòlto</l>
     <l n="68">dov' io bramo, et raccolto ove che sia:</l>
     <l n="69">Amor et Gelosia m' ànno il cor tolto,</l>
     <l n="70">e i segni del bel volto</l>
     <l n="71">che mi conducon per piú piana via</l>
     <l n="72">a la speranza mia, al fin degli affanni.</l>
     <l n="73">O riposto mio bene, et quel che segue,</l>
     <l n="74">or pace or guerra or triegue,</l>
     <l n="75">mai non m' abbandonate in questi panni.</l>
    </lg>
    <lg n="6">
     <l n="76">De' passati miei danni piango et rido,</l>
     <l n="77">perché molto mi fido in quel ch' i' odo.</l>
     <l n="78">Del presente mi godo, et meglio aspetto,</l>
     <l n="79">et vo contando gli anni, et taccio et grido.</l>
     <l n="80">E 'n bel ramo m' annido, et in tal modo</l>
     <l n="81">ch' i' ne ringratio et lodo il gran disdetto</l>
     <l n="82">che l' indurato affecto alfine à vinto,</l>
     <l n="83">et ne l' alma depinto «I' sarei udito,</l>
     <l n="84">et mostratone a dito», et ànne extinto</l>
     <l n="85">(tanto inanzi son pinto,</l>
     <l n="86">ch' i' 'l pur dirò) «Non fostú tant' ardito»:</l>
     <l n="87">chi m' à 'l fianco ferito, et chi 'l risalda,</l>
     <l n="88">per cui nel cor via piú che ' carta scrivo;</l>
     <l n="89">chi mi fa morto et vivo,</l>
     <l n="90">chi 'n un punto m' agghiaccia et mi riscalda.</l>
    </lg>
   </lg>
  </body>
 </text>
</TEI>