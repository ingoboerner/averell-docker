<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCVII</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCVII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben mi credea passar mio tempo omai</l>
     <l n="2">come passato avea quest' anni a dietro,</l>
     <l n="3">senz' altro studio et senza novi ingegni:</l>
     <l n="4">or poi che da madonna i' non impetro</l>
     <l n="5">l' usata aita, a che condutto m' ài,</l>
     <l n="6">tu 'l vedi, Amor, che tal arte m' insegni.</l>
     <l n="7">Non so s' i' me ne sdegni,</l>
     <l n="8">che 'n questa età mi fai divenir ladro</l>
     <l n="9">del bel lume leggiadro,</l>
     <l n="10">senza 'l qual non vivrei in tanti affanni.</l>
     <l n="11">Cosí avess' io i primi anni</l>
     <l n="12">preso lo stil ch' or prender mi bisogna,</l>
     <l n="13">ché 'n giovenil fallir è men vergogna.</l>
    </lg>
    <lg n="2">
     <l n="14">Li occhi soavi ond' io soglio aver vita,</l>
     <l n="15">de le divine lor alte bellezze</l>
     <l n="16">furmi in sul cominciar tanto cortesi,</l>
     <l n="17">che 'n guisa d' uom cui non proprie ricchezze,</l>
     <l n="18">ma celato di for soccorso aita,</l>
     <l n="19">vissimi, che né lor né altro offesi.</l>
     <l n="20">Or, bench' a me ne pesi,</l>
     <l n="21">divento ingiurïoso et importuno:</l>
     <l n="22">ché 'l poverel digiuno</l>
     <l n="23">vèn ad atto talor che 'n miglior stato</l>
     <l n="24">avria in altrui biasmato.</l>
     <l n="25">Se le man' di Pietà Invidia m' à chiuse,</l>
     <l n="26">fame amorosa, e 'l non poter, mi scuse.</l>
    </lg>
    <lg n="3">
     <l n="27">Ch' i' ò cercate già vie piú di mille</l>
     <l n="28">per provar senza lor se mortal cosa</l>
     <l n="29">mi potesse tener in vita un giorno.</l>
     <l n="30">L' anima, poi ch' altrove non à posa,</l>
     <l n="31">corre pur a l' angeliche faville;</l>
     <l n="32">et io, che son di cera, al foco torno;</l>
     <l n="33">et pongo mente intorno</l>
     <l n="34">ove si fa men guardia a quel ch' i' bramo;</l>
     <l n="35">et come augel in ramo,</l>
     <l n="36">ove men teme, ivi piú tosto è colto,</l>
     <l n="37">cosí dal suo bel volto</l>
     <l n="38">l' involo or uno et or un altro sguardo;</l>
     <l n="39">et di ciò inseme mi nutrico et ardo.</l>
    </lg>
    <lg n="4">
     <l n="40">Di mia morte mi pasco, et vivo in fiamme:</l>
     <l n="41">stranio cibo, et mirabil salamandra;</l>
     <l n="42">ma miracol non è, da tal si vòle.</l>
     <l n="43">Felice agnello a la penosa mandra</l>
     <l n="44">mi giacqui un tempo; or a l' extremo famme</l>
     <l n="45">et Fortuna et Amor pur come sòle:</l>
     <l n="46">cosí rose et vïole</l>
     <l n="47">à primavera, e 'l verno à neve et ghiaccio.</l>
     <l n="48">Però, s' i' mi procaccio</l>
     <l n="49">quinci et quindi alimenti al viver curto,</l>
     <l n="50">se vòl dir che sia furto,</l>
     <l n="51">sí ricca donna deve esser contenta,</l>
     <l n="52">s' altri vive del suo, ch' ella nol senta.</l>
    </lg>
    <lg n="5">
     <l n="53">Chi nol sa di ch' io vivo, et vissi sempre,</l>
     <l n="54">dal dí che 'n prima que' belli occhi vidi,</l>
     <l n="55">che mi fecer cangiar vita et costume?</l>
     <l n="56">Per cercar terra et mar da tutti lidi,</l>
     <l n="57">chi pò saver tutte l' umane tempre?</l>
     <l n="58">L' un vive, ecco, d' odor, là sul gran fiume;</l>
     <l n="59">io qui di foco et lume</l>
     <l n="60">queto i frali et famelici miei spirti.</l>
     <l n="61">Amor, et vo' ben dirti,</l>
     <l n="62">disconvensi a signor l' esser sí parco.</l>
     <l n="63">Tu ài li strali et l' arco:</l>
     <l n="64">fa' di tua man, non pur bramand' io mora,</l>
     <l n="65">ch' un bel morir tutta la vita honora.</l>
    </lg>
    <lg n="6">
     <l n="66">Chiusa fiamma è piú ardente; et se pur cresce,</l>
     <l n="67">in alcun modo piú non pò celarsi:</l>
     <l n="68">Amor, i' 'l so, che 'l provo a le tue mani.</l>
     <l n="69">Vedesti ben, quando sí tacito arsi;</l>
     <l n="70">or de' miei gridi a me medesmo incresce,</l>
     <l n="71">che vo noiando et proximi et lontani.</l>
     <l n="72">O mondo, o penser' vani;</l>
     <l n="73">o mia forte ventura a che m' adduce!</l>
     <l n="74">O di che vaga luce</l>
     <l n="75">al cor mi nacque la tenace speme,</l>
     <l n="76">onde l' annoda et preme</l>
     <l n="77">quella che con tua forza al fin mi mena!</l>
     <l n="78">La colpa è vostra, et mio 'l danno et la pena.</l>
    </lg>
    <lg n="7">
     <l n="79">Cosí di ben amar porto tormento,</l>
     <l n="80">et del peccato altrui cheggio perdono:</l>
     <l n="81">anzi del mio, che devea torcer li occhi</l>
     <l n="82">dal troppo lume, et di sirene al suono</l>
     <l n="83">chiuder li orecchi; at anchor non me 'n pento,</l>
     <l n="84">che di dolce veleno il cor trabocchi.</l>
     <l n="85">Aspett' io pur che scocchi</l>
     <l n="86">l' ultimo colpo che mi diede il primo;</l>
     <l n="87">et fia, s' i' dritto extimo,</l>
     <l n="88">un modo di pietate occider tosto,</l>
     <l n="89">non essendo ei disposto</l>
     <l n="90">a far altro di me che quel che soglia:</l>
     <l n="91">ché ben muor chi morendo esce di doglia.</l>
    </lg>
    <lg n="8">
     <l n="92">Canzon mia, fermo in campo</l>
     <l n="93">starò, ch' elli è disnor morir fuggendo;</l>
     <l n="94">et me stesso reprendo</l>
     <l n="95">di tai lamenti, sí dolce è mia sorte,</l>
     <l n="96">pianto, sospiri et morte.</l>
     <l n="97">Servo d' Amor, che queste rime leggi,</l>
     <l n="98">ben non à 'l mondo, che 'l mio mal pareggi.</l>
    </lg>
   </lg>
  </body>
 </text>
</TEI>