<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCXIV</title>
    <author>Francesco Petrarca</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cccxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCXIV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mente mia, che presaga de' tuoi damni,</l>
     <l n="2">al tempo lieto già pensosa et trista,</l>
     <l n="3">sí 'ntentamente ne l' amata vista</l>
     <l n="4">requie cercavi de' futuri affanni,</l>
    </lg>
    <lg n="2">
     <l n="5">agli atti, a le parole, al viso, ai panni,</l>
     <l n="6">a la nova pietà con dolor mista,</l>
     <l n="7">potêi ben dir, se del tutto eri avista:</l>
     <l n="8">Questo è l' ultimo dí de' miei dolci anni.</l>
    </lg>
    <lg n="3">
     <l n="9">Qual dolcezza fu quella, o misera alma!</l>
     <l n="10">Come ardavamo in quel punto ch' i' vidi</l>
     <l n="11">gli occhi i quai non devea riveder mai,</l>
    </lg>
    <lg n="4">
     <l n="12">quando a lor come a' duo amici piú fidi</l>
     <l n="13">partendo in guardia la piú nobil salma,</l>
     <l n="14">i miei cari penseri e 'l cor, lasciai!</l>
    </lg>
   </lg>
  </body>
 </text>
</TEI>