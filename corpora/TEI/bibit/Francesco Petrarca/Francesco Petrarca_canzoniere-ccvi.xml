<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCVI</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">59</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCVI</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">S' i' 'l dissi mai, ch' i' vegna in odio a quella</l>
     <l n="2">del cui amor vivo, et senza 'l qual morrei;</l>
     <l n="3">s' i' 'l dissi, che miei dí sian pochi et rei,</l>
     <l n="4">et di vil signoria l' anima ancella;</l>
     <l n="5">s' i' 'l dissi, contra me s' arme ogni stella,</l>
     <l n="6">et dal mio lato sia</l>
     <l n="7">Paura et Gelosia,</l>
     <l n="8">et la nemica mia</l>
     <l n="9">piú feroce ver' me sempre et piú bella.</l>
    </lg>
    <lg n="2">
     <l n="10">S' i' 'l dissi, Amor l' aurate sue quadrella</l>
     <l n="11">spenda in me tutte, et l' impiombate in lei;</l>
     <l n="12">s' i' 'l dissi, cielo et terra, uomini et déi</l>
     <l n="13">mi sian contrari, et essa ognor piú fella;</l>
     <l n="14">s' i' 'l dissi, chi con sua cieca facella</l>
     <l n="15">dritto a morte m' invia,</l>
     <l n="16">pur come suol si stia,</l>
     <l n="17">né mai piú dolce o pia</l>
     <l n="18">ver' me si mostri, in atto od in favella.</l>
    </lg>
    <lg n="3">
     <l n="19">S' i' 'l dissi mai, di quel ch' i' men vorrei</l>
     <l n="20">piena trovi quest' aspra et breve via;</l>
     <l n="21">s' i' 'l dissi, il fero ardor che mi desvia</l>
     <l n="22">cresca in me quanto il fier ghiaccio in costei;</l>
     <l n="23">s' i' 'l dissi, unqua non veggian li occhi mei</l>
     <l n="24">sol chiaro o sua sorella,</l>
     <l n="25">né donna né donzella,</l>
     <l n="26">ma terribil procella,</l>
     <l n="27">qual Pharaone in perseguir li hebrei.</l>
    </lg>
    <lg n="4">
     <l n="28">S' i' 'l dissi, coi sospir', quant' io mai fei,</l>
     <l n="29">sia Pietà per me morta, et Cortesia;</l>
     <l n="30">s' i' 'l dissi, il dir s' inaspri, che s' udia</l>
     <l n="31">sí dolce allor che vinto mi rendei;</l>
     <l n="32">s' i' 'l dissi, io spiaccia a quella ch' i' torrei</l>
     <l n="33">sol, chiuso in fosca cella,</l>
     <l n="34">dal dí che la mamella</l>
     <l n="35">lasciai, finché si svella</l>
     <l n="36">da me l' alma, adorar: forse e 'l farei.</l>
    </lg>
    <lg n="5">
     <l n="37">Ma s' io nol dissi, chi sí dolce apria</l>
     <l n="38">meo cor a speme ne l' età novella,</l>
     <l n="39">regg' anchor questa stanca navicella</l>
     <l n="40">col governo di sua pietà natia,</l>
     <l n="41">né diventi altra, ma pur qual solia</l>
     <l n="42">quando piú non potei,</l>
     <l n="43">che me stesso perdei</l>
     <l n="44">(Né piú perder devrei).</l>
     <l n="45">Mal fa chi tanta fe' sí tosto oblia.</l>
    </lg>
    <lg n="6">
     <l n="46">I' nol dissi già mai, né dir poria</l>
     <l n="47">per oro o per cittadi o per castella.</l>
     <l n="48">Vinca 'l ver dunque, et si rimanga in sella,</l>
     <l n="49">et vinta a terra caggia la bugia.</l>
     <l n="50">Tu sai in me il tutto, Amor: s' ella ne spia,</l>
     <l n="51">dinne quel che dir dêi.</l>
     <l n="52">I' beato direi,</l>
     <l n="53">tre volte et quattro et sei,</l>
     <l n="54">che, devendo languir, si morí pria.</l>
    </lg>
    <lg n="7">
     <l n="55">Per Rachel ò servito, et non per Lia;</l>
     <l n="56">né con altra saprei</l>
     <l n="57">viver, et sosterrei,</l>
     <l n="58">quando 'l ciel ne rappella,</l>
     <l n="59">girmen con ella in sul carro de Helia.</l>
    </lg>
   </lg>
  </body>
 </text>
</TEI>