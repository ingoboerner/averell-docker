<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXIII</title>
    <author>Francesco Petrarca</author>
   </titleStmt>
   <extent>
    <measure unit="stanza">9</measure>
    <measure unit="line">169</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXIII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel dolce tempo de la prima etade,</l>
     <l n="2">che nascer vide et anchor quasi in herba</l>
     <l n="3">la fera voglia che per mio mal crebbe,</l>
     <l n="4">perché cantando il duol si disacerba,</l>
     <l n="5">canterò com' io vissi in libertade,</l>
     <l n="6">mentre Amor nel mio albergo a sdegno s' ebbe.</l>
     <l n="7">Poi seguirò sí come a lui ne 'ncrebbe</l>
     <l n="8">troppo altamente, e che di ciò m' avenne,</l>
     <l n="9">di ch' io son facto a molta gente exempio:</l>
     <l n="10">benché 'l mio duro scempio</l>
     <l n="11">sia scripto altrove, sí che mille penne</l>
     <l n="12">ne son già stanche, et quasi in ogni valle</l>
     <l n="13">rimbombi il suon de' miei gravi sospiri,</l>
     <l n="14">ch' acquistan fede a la penosa vita.</l>
     <l n="15">E se qui la memoria non m' aita</l>
     <l n="16">come suol fare, iscúsilla i martiri,</l>
     <l n="17">et un penser che solo angoscia dàlle,</l>
     <l n="18">tal ch' ad ogni altro fa voltar le spalle,</l>
     <l n="19">e mi face oblïar me stesso a forza:</l>
     <l n="20">ché tèn di me quel d' entro, et io la scorza.</l>
    </lg>
    <lg n="2">
     <l n="21">I' dico che dal dí che 'l primo assalto</l>
     <l n="22">mi diede Amor, molt' anni eran passati,</l>
     <l n="23">sí ch' io cangiava il giovenil aspetto;</l>
     <l n="24">e d' intorno al mio cor pensier' gelati</l>
     <l n="25">facto avean quasi adamantino smalto</l>
     <l n="26">ch' allentar non lassava il duro affetto.</l>
     <l n="27">Lagrima anchor non mi bagnava il petto</l>
     <l n="28">né rompea il sonno, et quel che in me non era,</l>
     <l n="29">mi pareva un miracolo in altrui.</l>
     <l n="30">Lasso, che son! che fui!</l>
     <l n="31">La vita el fin, e 'l dí loda la sera.</l>
     <l n="32">Ché sentendo il crudel di ch' io ragiono</l>
     <l n="33">infin allor percossa di suo strale</l>
     <l n="34">non essermi passato oltra la gonna,</l>
     <l n="35">prese in sua scorta una possente donna,</l>
     <l n="36">ver' cui poco già mai mi valse o vale</l>
     <l n="37">ingegno, o forza, o dimandar perdono;</l>
     <l n="38">e i duo mi trasformaro in quel ch' i' sono,</l>
     <l n="39">facendomi d' uom vivo un lauro verde,</l>
     <l n="40">che per fredda stagion foglia non perde.</l>
    </lg>
    <lg n="3">
     <l n="41">Qual mi fec' io quando primer m' accorsi</l>
     <l n="42">de la trasfigurata mia persona,</l>
     <l n="43">e i capei vidi far di quella fronde</l>
     <l n="44">di che sperato avea già lor corona,</l>
     <l n="45">e i piedi in ch' io mi stetti, et mossi, et corsi,</l>
     <l n="46">com' ogni membro a l' anima risponde,</l>
     <l n="47">diventar due radici sovra l' onde</l>
     <l n="48">non di Peneo, ma d' un piú altero fiume,</l>
     <l n="49">e 'n duo rami mutarsi ambe le braccia!</l>
     <l n="50">Né meno anchor m' agghiaccia</l>
     <l n="51">l' esser coverto poi di bianche piume</l>
     <l n="52">allor che folminato et morto giacque</l>
     <l n="53">il mio sperar che tropp' alto montava:</l>
     <l n="54">ché perch' io non sapea dove né quando</l>
     <l n="55">me 'l ritrovasse, solo lagrimando</l>
     <l n="56">là 've tolto mi fu, dí e nocte andava,</l>
     <l n="57">ricercando dallato, et dentro a l' acque;</l>
     <l n="58">et già mai poi la mia lingua non tacque</l>
     <l n="59">mentre poteo del suo cader maligno:</l>
     <l n="60">ond' io presi col suon color d' un cigno.</l>
    </lg>
    <lg n="4">
     <l n="61">Cosí lungo l' amate rive andai,</l>
     <l n="62">che volendo parlar, cantava sempre</l>
     <l n="63">mercé chiamando con estrania voce;</l>
     <l n="64">né mai in sí dolci o in sí soavi tempre</l>
     <l n="65">risonar seppi gli amorosi guai,</l>
     <l n="66">che 'l cor s' umilïasse aspro et feroce.</l>
     <l n="67">Qual fu a sentir? ché 'l ricordar mi coce:</l>
     <l n="68">ma molto piú di quel, che per inanzi</l>
     <l n="69">de la dolce et acerba mia nemica</l>
     <l n="70">è bisogno ch' io dica,</l>
     <l n="71">benché sia tal ch' ogni parlare avanzi.</l>
     <l n="72">Questa che col mirar gli animi fura,</l>
     <l n="73">m'aperse il petto, e 'l cor prese con mano,</l>
     <l n="74">dicendo a me: Di ciò non far parola.</l>
     <l n="75">Poi la rividi in altro habito sola,</l>
     <l n="76">tal ch'io non la conobbi, oh senso humano,</l>
     <l n="77">anzi le dissi 'l ver pien di paura;</l>
     <l n="78">ed ella ne l' usata sua figura</l>
     <l n="79">tosto tornando, fecemi, oimè lasso,</l>
     <l n="80">d' un quasi vivo et sbigottito sasso.</l>
    </lg>
    <lg n="5">
     <l n="81">Ella parlava sí turbata in vista,</l>
     <l n="82">che tremar mi fea dentro a quella petra,</l>
     <l n="83">udendo: I' non son forse chi tu credi.</l>
     <l n="84">E dicea meco: Se costei mi spetra,</l>
     <l n="85">nulla vita mi fia noiosa o trista;</l>
     <l n="86">a farmi lagrimar, signor mio, riedi</l>
     <l n="87">Come non so: pur io mossi indi i piedi,</l>
     <l n="88">non altrui incolpando che me stesso,</l>
     <l n="89">mezzo tutto quel dí tra vivo et morto.</l>
     <l n="90">Ma perché 'l tempo è corto,</l>
     <l n="91">la penna al buon voler non pò gir presso:</l>
     <l n="92">onde piú cose ne la mente scritte</l>
     <l n="93">vo trapassando, et sol d' alcune parlo</l>
     <l n="94">che meraviglia fanno a chi l' ascolta.</l>
     <l n="95">Morte mi s' era intorno al cor avolta,</l>
     <l n="96">né tacendo potea di sua man trarlo,</l>
     <l n="97">o dar soccorso a le vertuti afflitte;</l>
     <l n="98">le vive voci m' erano interditte;</l>
     <l n="99">ond' io gridai con carta et con incostro:</l>
     <l n="100">Non son mio, no. S' io moro, il danno è vostro.</l>
    </lg>
    <lg n="6">
     <l n="101">Ben mi credea dinanzi agli occhi suoi</l>
     <l n="102">d' indegno far cosí di mercé degno,</l>
     <l n="103">et questa spene m' avea fatto ardito:</l>
     <l n="104">ma talora humiltà spegne disdegno,</l>
     <l n="105">talor l'enfiamma; et ciò sepp' io da poi,</l>
     <l n="106">lunga stagion di tenebre vestito:</l>
     <l n="107">ch' a quei preghi il mio lume era sparito.</l>
     <l n="108">Ed io non ritrovando intorno intorno</l>
     <l n="109">ombra di lei, né pur de' suoi piedi orma,</l>
     <l n="110">come huom che tra via dorma,</l>
     <l n="111">gittaimi stancho sovra l' erba un giorno.</l>
     <l n="112">Ivi accusando il fugitivo raggio,</l>
     <l n="113">a le lagrime triste allargai 'l freno,</l>
     <l n="114">et lasciaile cader come a lor parve;</l>
     <l n="115">né già mai neve sotto al sol disparve</l>
     <l n="116">com' io sentí' me tutto venir meno,</l>
     <l n="117">et farmi una fontana a pie' d' un faggio.</l>
     <l n="118">Gran tempo humido tenni quel vïaggio.</l>
     <l n="119">Chi udí mai d' uom vero nascer fonte?</l>
     <l n="120">E parlo cose manifeste et conte.</l>
    </lg>
    <lg n="7">
     <l n="121">L' alma ch' è sol da Dio facta gentile,</l>
     <l n="122">ché già d' altrui non pò venir tal gratia,</l>
     <l n="123">simile al suo factor stato ritene:</l>
     <l n="124">però di perdonar mai non è sacia</l>
     <l n="125">a chi col core et col sembiante humile</l>
     <l n="126">dopo quantunque offese a mercé vène.</l>
     <l n="127">Et se contra suo stile ella sostene</l>
     <l n="128">d' esser molto pregata, in Lui si specchia,</l>
     <l n="129">et fal perché 'l peccar piú si pavente:</l>
     <l n="130">ché non ben si ripente</l>
     <l n="131">de l' un mal chi de l' altro s' apparecchia.</l>
     <l n="132">Poi che madonna da pietà commossa</l>
     <l n="133">degnò mirarme, et ricognovve e vide</l>
     <l n="134">gir di pari la pena col peccato,</l>
     <l n="135">benigna mi redusse al primo stato.</l>
     <l n="136">Ma nulla à 'l mondo in ch' uom saggio si fide:</l>
     <l n="137">ch' ancor poi ripregando, i nervi et l' ossa</l>
     <l n="138">mi volse in dura selce; et cosí scossa</l>
     <l n="139">voce rimasi de l' antiche some,</l>
     <l n="140">chiamando Morte, et lei sola per nome.</l>
    </lg>
    <lg n="8">
     <l n="141">Spirto doglioso errante (mi rimembra)</l>
     <l n="142">per spelunche deserte et pellegrine,</l>
     <l n="143">piansi molt' anni il mio sfrenato ardire:</l>
     <l n="144">et anchor poi trovai di quel mal fine,</l>
     <l n="145">et ritornai ne le terrene membra,</l>
     <l n="146">credo per piú dolore ivi sentire.</l>
     <l n="147">I' seguí' tanto avanti il mio desire</l>
     <l n="148">ch' un dí cacciando sí com' io solea</l>
     <l n="149">mi mossi; e quella fera bella et cruda</l>
     <l n="150">in una fonte ignuda</l>
     <l n="151">si stava, quando 'l sol piú forte ardea.</l>
     <l n="152">Io, perché d' altra vista non m' appago,</l>
     <l n="153">stetti a mirarla: ond' ella ebbe vergogna;</l>
     <l n="154">et per farne vendetta, o per celarse,</l>
     <l n="155">l' acqua nel viso co le man' mi sparse.</l>
     <l n="156">Vero dirò (forse e' parrà menzogna)</l>
     <l n="157">ch' i' sentí' trarmi de la propria imago,</l>
     <l n="158">et in un cervo solitario et vago</l>
     <l n="159">di selva in selva ratto mi trasformo:</l>
     <l n="160">et anchor de' miei can' fuggo lo stormo.</l>
    </lg>
    <lg n="9">
     <l n="161">Canzon, i' non fu' mai quel nuvol d' oro</l>
     <l n="162">che poi discese in pretïosa pioggia,</l>
     <l n="163">sí che 'l foco di Giove in parte spense;</l>
     <l n="164">ma fui ben fiamma ch' un bel guardo accense,</l>
     <l n="165">et fui l' uccel che piú per l' aere poggia,</l>
     <l n="166">alzando lei che ne' miei detti honoro:</l>
     <l n="167">né per nova figura il primo alloro</l>
     <l n="168">seppi lassar, ché pur la sua dolce ombra</l>
     <l n="169">ogni men bel piacer del cor mi sgombra.</l>
    </lg>
   </lg>
  </body>
 </text>
</TEI>