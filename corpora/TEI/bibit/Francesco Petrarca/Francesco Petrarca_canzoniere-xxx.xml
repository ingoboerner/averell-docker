<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXX</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-xxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giovene donna sotto un verde lauro</l>
     <l n="2">vidi piú biancha et piú fredda che neve</l>
     <l n="3">non percossa dal sol molti et molt' anni;</l>
     <l n="4">e 'l suo parlare, e 'l bel viso, et le chiome</l>
     <l n="5">mi piacquen sí ch' i' l' ò dinanzi agli occhi,</l>
     <l n="6">ed avrò sempre, ov' io sia, in poggio o 'n riva.</l>
    </lg>
    <lg n="2">
     <l n="7">Allor saranno i miei pensieri a riva</l>
     <l n="8">che foglia verde non si trovi in lauro;</l>
     <l n="9">quando avrò queto il core, asciutti gli occhi,</l>
     <l n="10">vedrem ghiacciare il foco, arder la neve:</l>
     <l n="11">non ò tanti capelli in queste chiome</l>
     <l n="12">quanti vorrei quel giorno attender anni.</l>
    </lg>
    <lg n="3">
     <l n="13">Ma perché vola il tempo, et fuggon gli anni,</l>
     <l n="14">sí ch' a la morte in un punto s' arriva,</l>
     <l n="15">o colle brune o colle bianche chiome,</l>
     <l n="16">seguirò l' ombra di quel dolce lauro</l>
     <l n="17">per lo piú ardente sole et per la neve,</l>
     <l n="18">fin che l' ultimo dí chiuda quest' occhi.</l>
    </lg>
    <lg n="4">
     <l n="19">Non fur già mai veduti sí begli occhi</l>
     <l n="20">o ne la nostra etade o ne' prim' anni,</l>
     <l n="21">che mi struggon cosí come 'l sol neve;</l>
     <l n="22">onde procede lagrimosa riva</l>
     <l n="23">ch' Amor conduce a pie' del duro lauro</l>
     <l n="24">ch' à i rami di diamante, et d' or le chiome.</l>
    </lg>
    <lg n="5">
     <l n="25">I' temo di cangiar pria volto et chiome</l>
     <l n="26">che con vera pietà mi mostri gli occhi</l>
     <l n="27">l' idolo mio, scolpito in vivo lauro:</l>
     <l n="28">che s' al contar non erro, oggi à sett' anni</l>
     <l n="29">che sospirando vo di riva in riva</l>
     <l n="30">la notte e 'l giorno, al caldo ed a la neve.</l>
    </lg>
    <lg n="6">
     <l n="31">Dentro pur foco, et for candida neve,</l>
     <l n="32">sol con questi pensier', con altre chiome,</l>
     <l n="33">sempre piangendo andrò per ogni riva,</l>
     <l n="34">per far forse pietà venir negli occhi</l>
     <l n="35">di tal che nascerà dopo mill' anni,</l>
     <l n="36">se tanto viver pò ben còlto lauro.</l>
    </lg>
    <lg n="7">
     <l n="37">L' auro e i topacii al sol sopra la neve</l>
     <l n="38">vincon le bionde chiome presso agli occhi</l>
     <l n="39">che menan gli anni miei sí tosto a riva.</l>
    </lg>
   </lg>
  </body>
 </text>
</TEI>