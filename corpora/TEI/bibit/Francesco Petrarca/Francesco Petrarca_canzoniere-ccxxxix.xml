<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCXXXIX</title>
    <author>Francesco Petrarca</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccxxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCXXXIX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCXXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Là ver' l' aurora, che sí dolce l' aura</l>
     <l n="2">al tempo novo suol movere i fiori,</l>
     <l n="3">et li augelletti incominciar lo versi,</l>
     <l n="4">sí dolcemente i pensier' dentro a l' alma</l>
     <l n="5">mover mi sento a chi li à tutti in forza,</l>
     <l n="6">che ritornar convemmi a le mie note.</l>
    </lg>
    <lg n="2">
     <l n="7">Temprar potess' io in sí soavi note</l>
     <l n="8">i miei sospiri ch' addolcissen Laura,</l>
     <l n="9">faccendo a lei ragion ch' a me fa forza!</l>
     <l n="10">Ma pria fia 'l verno la stagion de' fiori,</l>
     <l n="11">ch' amor fiorisca in quella nobil alma,</l>
     <l n="12">che non curò già mai rime né versi.</l>
    </lg>
    <lg n="3">
     <l n="13">Quante lagrime, lasso, et quanti versi</l>
     <l n="14">ò già sparti al mio tempo, e 'n quante note</l>
     <l n="15">ò riprovato humilïar quell' alma!</l>
     <l n="16">Ella si sta pur com' aspr' alpe a l' aura</l>
     <l n="17">dolce, la qual ben move frondi et fiori,</l>
     <l n="18">ma nulla pò se 'ncontra maggior forza.</l>
    </lg>
    <lg n="4">
     <l n="19">Homini et déi solea vincer per forza</l>
     <l n="20">Amor, come si legge in prose e 'n versi:</l>
     <l n="21">et io 'l provai in sul primo aprir de' fiori.</l>
     <l n="22">Ora né 'l mio signor né le sue note</l>
     <l n="23">né 'l pianger mio né i preghi pòn far Laura</l>
     <l n="24">trarre o di vita o di martir quest' alma.</l>
    </lg>
    <lg n="5">
     <l n="25">A l' ultimo bisogno, o misera alma,</l>
     <l n="26">accampa ogni tuo ingegno, ogni tua forza,</l>
     <l n="27">mentre fra noi di vita alberga l' aura.</l>
     <l n="28">Nulla al mondo è che non possano i versi:</l>
     <l n="29">et li aspidi incantar sanno in lor note,</l>
     <l n="30">nonché 'l gielo adornar di novi fiori.</l>
    </lg>
    <lg n="6">
     <l n="31">Ridon or per le piaggie herbette et fiori:</l>
     <l n="32">esser non pò che quella angelica alma</l>
     <l n="33">non senta il suon de l' amorose note.</l>
     <l n="34">Se nostra ria fortuna è di piú forza,</l>
     <l n="35">lagrimando et cantando i nostri versi</l>
     <l n="36">et col bue zoppo andrem cacciando l' aura.</l>
    </lg>
    <lg n="7">
     <l n="37">In rete accolgo l' aura, e 'n ghiaccio i fiori,</l>
     <l n="38">e 'n versi tento sorda et rigida alma,</l>
     <l n="39">che né forza d' Amor prezza né note.</l>
    </lg>
   </lg>
  </body>
 </text>
</TEI>