<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Testi del Vat.lat. 3196 - 59 [270]</title>
    <author>Francesco Petrarca</author>
   </titleStmt>
   <extent>
    <measure unit="stanza">4</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_testi-del-vat-lat-3196-59-270</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Testi del Vat.lat. 3196 - 59 [270]</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Testi del Vat.lat. 3196 - 59 [270]</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se pur ài in cor ch'io torni al giogo anticho,</l>
     <l n="2">Amor, sì come mostri, un'altra prova</l>
     <l n="3">meravigliosa e nova,</l>
     <l n="4">per domar me, conventi vincer pria.</l>
     <l n="5">Il mio amato tesoro in terra trova,</l>
     <l n="6">che m'è nascosto, ond'io son sì mendicho,</l>
     <l n="7">e 'l cor saggio pudicho,</l>
     <l n="8">ove suol albergar la vita mia;</l>
     <l n="9">e s'egli è ver che tua potenzia sia</l>
     <l n="10">nel ciel sì grande come si ragiona,</l>
     <l n="11">e ne l'abisso (perché qui fra noi</l>
     <l n="12">quel che tu vali e puoi,</l>
     <l n="13">sentel ciò, credo, ogni gentil persona),</l>
     <l n="14">togli a la Morte quel ch'ella n'à tolto,</l>
     <l n="15">e ripon' le tue insegne nel bel volto.</l>
    </lg>
    <lg n="2">
     <l n="16">Riponi entro a' begli occhi il vivo lume,</l>
     <l n="17">ch'era mia scorta, e l'amorosa fiamma</l>
     <l n="18">ch'ancor, lasso, m'infiamma</l>
     <l n="19">essendo spenta: or che fe' dunque ardendo?</l>
     <l n="20">E' non si vide mai cervo né damma</l>
     <l n="21">con tal desio cercar fonte né fiume,</l>
     <l n="22">qual io il dolce costume</l>
     <l n="23">onde ò già molto amaro; e più n'attendo,</l>
     <l n="24">se ben me stesso e mia vaghezza intendo,</l>
     <l n="25">che mi fa vaneggiar sol del pensero,</l>
     <l n="26">e gire in parte ove la strada mancha,</l>
     <l n="27">e co la mente stancha</l>
     <l n="28">cosa seguir che mai giugner non spero.</l>
     <l n="29">Fa' pur ch'i' veggia il conosciuto segno,</l>
     <l n="30">e senz'altro chiamarmi al giogo vegno.</l>
    </lg>
    <lg n="3">
     <l n="31">Fa' ch'io riveggia il bel guardo, ch'un sole</l>
     <l n="32">fu sopra 'l ghiaccio ond'io solea gir carcho;</l>
     <l n="33">fa' ch'io ti trovi al varcho,</l>
     <l n="34">onde senza tornar passò 'l mio core;</l>
     <l n="35">prendi i dorati strali, et tendi l'archo,</l>
     <l n="36">e facciamisi udir, sì come suole,</l>
     <l n="37">col suon de le parole</l>
     <l n="38">ne le quali io imparai che cosa è amore;</l>
     <l n="39">movi la lingua, ov'erano a tutt'ore</l>
     <l n="40">disposti gli ami ond'io fui preso, e l'ésca</l>
     <l n="41">ch'io bramo anchora; e i dolci lacci ascondi</l>
     <l n="42">fra' capei crespi e biondi;</l>
     <l n="43">sai che 'l meo core altrove non s'invescha;</l>
     <l n="44">spargi co le tue mani le chiome al vento,</l>
     <l n="45">stringimi al nodo usato, e son contento.</l>
    </lg>
    <lg n="4">
     <l n="46">Dal laccio d'or non si[a] mai chi mi scioglie,</l>
     <l n="47">[ne]gletto ad arte, e 'nnanellato et hirto,</l>
     <l n="48">né da l'ardente spirto</l>
     <l n="49">de la sua vista dolcemente acerba,</l>
     <l n="50">la qual dì e notte più che lauro o mirto</l>
     <l n="51">tenea in me verde l'amorosa voglia,</l>
     <l n="52">quando si veste e spoglia</l>
     <l n="53">di frondi il boscho, e la campagna d'erba.</l>
     <l n="54">Ma poi che Morte è stata sì superba</l>
     <l n="55">c[he] rotto à 'l nodo ond'io temea scampare,</l>
     <l n="56">né trovar puoi, qu[a]ntunque gira il mond[o],</l>
     <l n="57">di che ordischi 'l secondo,</l>
     <l n="58">che giova, Amor, tuoi ingegni riten[tare]?</l>
     <l n="59">Buon cavalier senz'arme è quasi ignud[o];</l>
     <l n="60">tua lancia è rotta et i'ò piu for[te] [schudo].</l>
    </lg>
   </lg>
  </body>
 </text>
</TEI>