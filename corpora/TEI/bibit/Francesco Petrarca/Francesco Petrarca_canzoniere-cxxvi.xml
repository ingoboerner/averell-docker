<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXXVI</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXXVI</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chiare, fresche et dolci acque,</l>
     <l n="2">ove le belle membra</l>
     <l n="3">pose colei che sola a me par donna;</l>
     <l n="4">gentil ramo ove piacque</l>
     <l n="5">(con sospir' mi rimembra)</l>
     <l n="6">a lei di fare al bel fiancho colonna;</l>
     <l n="7">herba et fior' che la gonna</l>
     <l n="8">leggiadra ricoverse</l>
     <l n="9">co l' angelico seno;</l>
     <l n="10">aere sacro, sereno,</l>
     <l n="11">ove Amor co' begli occhi il cor m' aperse:</l>
     <l n="12">date udïenza insieme</l>
     <l n="13">a le dolenti mie parole extreme.</l>
    </lg>
    <lg n="2">
     <l n="14">S' egli è pur mio destino,</l>
     <l n="15">e 'l cielo in ciò s' adopra,</l>
     <l n="16">ch' Amor quest' occhi lagrimando chiuda,</l>
     <l n="17">qualche gratia il meschino</l>
     <l n="18">corpo fra voi ricopra,</l>
     <l n="19">e torni l' alma al proprio albergo ignuda.</l>
     <l n="20">La morte fia men cruda</l>
     <l n="21">se questa spene porto</l>
     <l n="22">a quel dubbioso passo:</l>
     <l n="23">ché lo spirito lasso</l>
     <l n="24">non poria mai in piú riposato porto</l>
     <l n="25">né in piú tranquilla fossa</l>
     <l n="26">fuggir la carne travagliata et l' ossa.</l>
    </lg>
    <lg n="3">
     <l n="27">Tempo verrà anchor forse</l>
     <l n="28">ch' a l' usato soggiorno</l>
     <l n="29">torni la fera bella et mansüeta,</l>
     <l n="30">et là 'v' ella mi scorse</l>
     <l n="31">nel benedetto giorno,</l>
     <l n="32">volga la vista disïosa et lieta,</l>
     <l n="33">cercandomi: et, o pieta!,</l>
     <l n="34">già terra in fra le pietre</l>
     <l n="35">vedendo, Amor l' inspiri</l>
     <l n="36">in guisa che sospiri</l>
     <l n="37">sí dolcemente che mercé m' impetre,</l>
     <l n="38">et faccia forza al cielo,</l>
     <l n="39">asciugandosi gli occhi col bel velo.</l>
    </lg>
    <lg n="4">
     <l n="40">Da' be' rami scendea</l>
     <l n="41">(dolce ne la memoria)</l>
     <l n="42">una pioggia di fior sovra 'l suo grembo;</l>
     <l n="43">et ella si sedea</l>
     <l n="44">humile in tanta gloria,</l>
     <l n="45">coverta già de l' amoroso nembo.</l>
     <l n="46">Qual fior cadea sul lembo,</l>
     <l n="47">qual su le treccie bionde,</l>
     <l n="48">ch' oro forbito et perle</l>
     <l n="49">eran quel dí a vederle;</l>
     <l n="50">qual si posava in terra, et qual su l' onde;</l>
     <l n="51">qual con un vago errore</l>
     <l n="52">girando parea dir: Qui regna Amore.</l>
    </lg>
    <lg n="5">
     <l n="53">Quante volte diss' io</l>
     <l n="54">allor pien di spavento:</l>
     <l n="55">Costei per fermo nacque in paradiso.</l>
     <l n="56">Cosí carco d' oblio</l>
     <l n="57">il divin portamento</l>
     <l n="58">e 'l volto e le parole e 'l dolce riso</l>
     <l n="59">m' aveano, et sí diviso</l>
     <l n="60">da l' imagine vera,</l>
     <l n="61">ch' i' dicea sospirando:</l>
     <l n="62">Qui come venn' io, o quando?;</l>
     <l n="63">credendo esser in ciel, non là dov' era.</l>
     <l n="64">Da indi in qua mi piace</l>
     <l n="65">questa herba sí, ch' altrove non ò pace.</l>
    </lg>
    <lg n="6">
     <l n="66">Se tu avessi ornamenti quant' ài voglia,</l>
     <l n="67">poresti arditamente</l>
     <l n="68">uscir del boscho, et gir in fra la gente.</l>
    </lg>
   </lg>
  </body>
 </text>
</TEI>