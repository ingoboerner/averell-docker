<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Trionfi - IV</title>
    <author>Francesco Petrarca</author>
   </titleStmt>
   <extent>
    <measure unit="stanza">56</measure>
    <measure unit="line">166</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_trionfi-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Trionfi - IV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Trionfi - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poscia che mia fortuna in forza altrui</l>
     <l n="2">m'ebbe sospinto, e tutti incisi i nervi</l>
     <l n="3">di libertate ov'alcun tempo fui,</l>
    </lg>
    <lg n="2">
     <l n="4">io, ch'era piú salvatico che i cervi,</l>
     <l n="5">ratto domesticato fui con tutti</l>
     <l n="6">i miei infelici e miseri conservi;</l>
    </lg>
    <lg n="3">
     <l n="7">e le fatiche lor vidi, e i lor frutti,</l>
     <l n="8">per che torti sentieri e con qual arte</l>
     <l n="9">a l'amorosa greggia eran condutti.</l>
    </lg>
    <lg n="4">
     <l n="10">Mentre io volgeva gli occhi in ogni parte,</l>
     <l n="11">s'i' ne vedesse alcun di chiara fama</l>
     <l n="12">o per antiche o per moderne carte,</l>
    </lg>
    <lg n="5">
     <l n="13">vidi colui che sola Euridice ama,</l>
     <l n="14">e lei segue a l'inferno, e, per lei morto,</l>
     <l n="15">con la lingua già fredda anco la chiama.</l>
    </lg>
    <lg n="6">
     <l n="16">Alceo conobbi, a dir s'amor sí scorto,</l>
     <l n="17">Pindaro, Anacreonte che rimesse</l>
     <l n="18">ha le sue muse sol d'Amore in porto.</l>
    </lg>
    <lg n="7">
     <l n="19">Virgilio vidi, e parmi intorno avesse</l>
     <l n="20">compagni d'alto ingegno e da trastullo,</l>
     <l n="21">di quei che volentier già 'l mondo lesse:</l>
    </lg>
    <lg n="8">
     <l n="22">l'uno era Ovidio, e l'altro era Catullo,</l>
     <l n="23">l'altro Properzio, che d'amor cantaro</l>
     <l n="24">fervidamente, e l'altro era Tibullo.</l>
    </lg>
    <lg n="9">
     <l n="25">Una giovene greca a paro a paro</l>
     <l n="26">co i nobili poeti iva cantando,</l>
     <l n="27">et avea un suo stil soave e raro.</l>
    </lg>
    <lg n="10">
     <l n="28">Cosí, or quinci or quindi rimirando,</l>
     <l n="29">vidi gente ir per una verde piaggia</l>
     <l n="30">pur d'amor volgarmente ragionando:</l>
    </lg>
    <lg n="11">
     <l n="31">ecco Dante e Beatrice, ecco Selvaggia,</l>
     <l n="32">ecco Cin da Pistoia, Guitton d'Arezzo,</l>
     <l n="33">che di non esser primo par ch'ira aggia;</l>
    </lg>
    <lg n="12">
     <l n="34">ecco i duo Guidi, che già fur in prezzo,</l>
     <l n="35">Onesto bolognese, e i ciciliani,</l>
     <l n="36">che fur già primi, e quivi eran da sezzo;</l>
    </lg>
    <lg n="13">
     <l n="37">Sennuccio e Franceschin, che fur sí umani</l>
     <l n="38">come ogni uom vide; e poi v'era un drappello</l>
     <l n="39">di portamenti e di volgari strani:</l>
    </lg>
    <lg n="14">
     <l n="40">fra tutti il primo Arnaldo Daniello,</l>
     <l n="41">gran maestro d'amor, ch'a la sua terra</l>
     <l n="42">ancor fa onor col suo dir strano e bello.</l>
    </lg>
    <lg n="15">
     <l n="43">Eranvi quei ch'Amor sí leve afferra:</l>
     <l n="44">l'un Piero e l'altro, e 'l men famoso Arnaldo,</l>
     <l n="45">e quei che fur conquisi con piú guerra:</l>
    </lg>
    <lg n="16">
     <l n="46">i' dico l'uno e l'altro Raimbaldo</l>
     <l n="47">che cantò pur Beatrice e Monferrato,</l>
     <l n="48">e 'l vecchio Pier d'Alvernia con Giraldo;</l>
    </lg>
    <lg n="17">
     <l n="49">Folco, que' ch'a Marsilia il nome ha dato,</l>
     <l n="50">et a Genova tolto, ed a l'estremo</l>
     <l n="51">cangiò per miglior patria abito e stato;</l>
    </lg>
    <lg n="18">
     <l n="52">Giaufré Rudel, ch'usò la vela e 'l remo</l>
     <l n="53">a cercar la sua morte, e quel Guillielmo</l>
     <l n="54">che per cantar ha 'l fior de' suoi dí scemo;</l>
    </lg>
    <lg n="19">
     <l n="55">Amerigo, Bernardo, Ugo e Gauselmo,</l>
     <l n="56">e molti altri ne vidi, a cui la lingua</l>
     <l n="57">lancia e spada fu sempre e targia et elmo.</l>
    </lg>
    <lg n="20">
     <l n="58">E, poi conven che 'l mio dolor distingua,</l>
     <l n="59">volsimi a' nostri, e vidi 'l bon Tomasso,</l>
     <l n="60">ch'ornò Bologna, et or Messina impingua.</l>
    </lg>
    <lg n="21">
     <l n="61">O fugace dolcezza! o viver lasso!</l>
     <l n="62">chi mi ti tolse sí tosto d'inanzi,</l>
     <l n="63">senza 'l qual non sapea movere un passo?</l>
    </lg>
    <lg n="22">
     <l n="64">dove se' or, che meco eri pur dianzi?</l>
     <l n="65">Ben è 'l viver mortal, che sí n'agrada,</l>
     <l n="66">sogno d'infermi e fola di romanzi!</l>
    </lg>
    <lg n="23">
     <l n="67">Poco era fuor de la comune strada,</l>
     <l n="68">quando Socrate e Lelio vidi in prima:</l>
     <l n="69">con lor piú lunga via conven ch'io vada.</l>
    </lg>
    <lg n="24">
     <l n="70">O qual coppia d'amici! che né 'n rima</l>
     <l n="71">poria né 'n prosa ornar assai né 'n versi,</l>
     <l n="72">se, come dee, vertú nuda s'estima.</l>
    </lg>
    <lg n="25">
     <l n="73">Con questi duo cercai monti diversi,</l>
     <l n="74">andando tutti tre sempre ad un giogo;</l>
     <l n="75">a questi le mie piaghe tutte apersi;</l>
    </lg>
    <lg n="26">
     <l n="76">da costor non mi pò tempo né luogo</l>
     <l n="77">divider mai, sí come io spero e bramo,</l>
     <l n="78">in fino al cener del funereo rogo;</l>
    </lg>
    <lg n="27">
     <l n="79">con costor colsi il glorioso ramo</l>
     <l n="80">onde forse anzi tempo ornai le tempie</l>
     <l n="81">in memoria di quella ch'io tanto amo.</l>
    </lg>
    <lg n="28">
     <l n="82">Ma pur di lei che 'l cor di pensier m'empie,</l>
     <l n="83">non potei coglier mai ramo né foglia,</l>
     <l n="84">sí fur le sue radici acerbe et empie;</l>
    </lg>
    <lg n="29">
     <l n="85">onde, ben che talor doler mi soglia,</l>
     <l n="86">come uom ch'è offeso, quel che con questi occhi</l>
     <l n="87">vidi m'è fren che mai piú non mi doglia:</l>
    </lg>
    <lg n="30">
     <l n="88">materia di coturni, e non di socchi,</l>
     <l n="89">veder preso colui ch'è fatto deo</l>
     <l n="90">da tardi ingegni, rintuzzati e sciocchi!</l>
    </lg>
    <lg n="31">
     <l n="91">Ma prima vo' seguir che di noi feo,</l>
     <l n="92">e poi dirò quel che d'altrui sostenne:</l>
     <l n="93">opra non mia, d'Omero o ver d'Orfeo.</l>
    </lg>
    <lg n="32">
     <l n="94">Seguimmo il suon de le purpuree penne</l>
     <l n="95">de' volanti corsier per mille fosse,</l>
     <l n="96">fin che nel regno di sua madre venne;</l>
    </lg>
    <lg n="33">
     <l n="97">né rallentate le catene o scosse,</l>
     <l n="98">ma straccati per selve e per montagne,</l>
     <l n="99">tal che nesun sapea in qual mondo fosse.</l>
    </lg>
    <lg n="34">
     <l n="100">Giace oltra, ove l'Egeo sospira e piagne,</l>
     <l n="101">un'isoletta dilicata e molle</l>
     <l n="102">piú d'altra che 'l sol scalde o che 'l mar bagne:</l>
    </lg>
    <lg n="35">
     <l n="103">nel mezzo è un ombroso e chiuso colle</l>
     <l n="104">con sí soavi odor, con sí dolci acque</l>
     <l n="105">ch'ogni maschio pensier de l'alma tolle.</l>
    </lg>
    <lg n="36">
     <l n="106">Questa è la terra che cotanto piacque</l>
     <l n="107">a Venere, e 'n quel tempo a lei fu sagra</l>
     <l n="108">che 'l ver nascoso e sconosciuto giacque;</l>
    </lg>
    <lg n="37">
     <l n="109">et anco è di valor sí nuda e magra,</l>
     <l n="110">tanto riten del suo primo esser vile,</l>
     <l n="111">che par dolce a i cattivi et a i buoni agra.</l>
    </lg>
    <lg n="38">
     <l n="112">Or quivi triumfò il signor gentile</l>
     <l n="113">di noi e de gli altri tutti ch'ad un laccio</l>
     <l n="114">presi avea, dal mar d'India a quel di Tile:</l>
    </lg>
    <lg n="39">
     <l n="115">pensieri in grembo e vanitadi in braccio,</l>
     <l n="116">diletti fugitivi e ferma noia,</l>
     <l n="117">ròse di verno a mezza state il ghiaccio;</l>
    </lg>
    <lg n="40">
     <l n="118">dubbia speme davanti e breve gioia,</l>
     <l n="119">penitenzia e dolor dopo le spalle;</l>
     <l n="120">sallo il regno di Roma e quel di Troia.</l>
    </lg>
    <lg n="41">
     <l n="121">E rimbombava tutta quella valle</l>
     <l n="122">d'acque e d'augelli, et eran le sue rive</l>
     <l n="123">bianche, verdi, vermiglie, perse e gialle;</l>
    </lg>
    <lg n="42">
     <l n="124">rivi correnti di fontane vive</l>
     <l n="125">al caldo tempo su per l'erba fresca,</l>
     <l n="126">e l'ombra spessa e l'aure dolci estive;</l>
    </lg>
    <lg n="43">
     <l n="127">poi quand' è 'l verno e l'aer si rinfresca,</l>
     <l n="128">tepidi soli e giuochi e cibi et ozio</l>
     <l n="129">lento, che i semplicetti cori invesca.</l>
    </lg>
    <lg n="44">
     <l n="130">Era ne la stagion che l'equinozio</l>
     <l n="131">fa vincitore il giorno, e Progne riede</l>
     <l n="132">con la sorella al suo dolce negozio.</l>
    </lg>
    <lg n="45">
     <l n="133">O di nostre fortune instabil fede!</l>
     <l n="134">In quel loco e 'n quel tempo et in quell'ora</l>
     <l n="135">che piú largo tributo a gli occhi chiede,</l>
    </lg>
    <lg n="46">
     <l n="136">triumfar volse que' che 'l vulgo adora.</l>
     <l n="137">E vidi a qual servaggio, et a qual morte,</l>
     <l n="138">a quale strazio va chi s'innamora:</l>
    </lg>
    <lg n="47">
     <l n="139">errori e sogni et imagini smorte</l>
     <l n="140">eran d'intorno a l'arco triumfale,</l>
     <l n="141">e false opinioni in su le porte,</l>
    </lg>
    <lg n="48">
     <l n="142">e lubrico sperar su per le scale,</l>
     <l n="143">e dannoso guadagno ed util danno,</l>
     <l n="144">e gradi ove piú scende chi piú sale;</l>
    </lg>
    <lg n="49">
     <l n="145">stanco riposo e riposato affanno,</l>
     <l n="146">chiaro disnore e gloria oscura e nigra,</l>
     <l n="147">perfida lealtate e fido inganno,</l>
    </lg>
    <lg n="50">
     <l n="148">sollicito furor e ragion pigra,</l>
     <l n="149">carcer ove si vèn per strade aperte,</l>
     <l n="150">onde per strette a gran pena si migra,</l>
    </lg>
    <lg n="51">
     <l n="151">ratte scese a l'entrare, a l'uscir erte,</l>
     <l n="152">dentro confusion turbida e mischia</l>
     <l n="153">di certe doglie e d'allegrezze incerte.</l>
    </lg>
    <lg n="52">
     <l n="154">Non bollí mai Vulcan, Lipari od Ischia,</l>
     <l n="155">Stromboli o Mongibello in tanta rabbia:</l>
     <l n="156">poco ama sé chi 'n tal gioco s'arrischia.</l>
    </lg>
    <lg n="53">
     <l n="157">In cosí tenebrosa e stretta gabbia</l>
     <l n="158">rinchiusi fummo, ove le penne usate</l>
     <l n="159">mutai per tempo e la mia prima labbia:</l>
    </lg>
    <lg n="54">
     <l n="160">e 'n tanto, pur sognando libertate,</l>
     <l n="161">l'alma, che 'l gran disio fea pronta e lève,</l>
     <l n="162">consolai col veder le cose andate.</l>
    </lg>
    <lg n="55">
     <l n="163">Rimirando, er'io fatto al sol di neve,</l>
     <l n="164">tanti spirti e sí chiari in carcer tetro,</l>
     <l n="165">quasi lunga pittura in tempo breve,</l>
    </lg>
    <lg n="56">
     <l n="166">che 'l piè va inanzi, e l'occhio torna a dietro.</l>
    </lg>
   </lg>
  </body>
 </text>
</TEI>