<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXXI</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-lxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXXI</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perché la vita è breve,</l>
     <l n="2">et l' ingegno paventa a l' alta impresa,</l>
     <l n="3">né di lui né di lei molto mi fido;</l>
     <l n="4">ma spero che sia intesa</l>
     <l n="5">là dov' io bramo, et là dov' esser deve,</l>
     <l n="6">la doglia mia la qual tacendo i' grido.</l>
     <l n="7">Occhi leggiadri dove Amor fa nido,</l>
     <l n="8">a voi rivolgo il mio debile stile,</l>
     <l n="9">pigro da sé, ma 'l gran piacer lo sprona;</l>
     <l n="10">et chi di voi ragiona</l>
     <l n="11">tien dal soggetto un habito gentile,</l>
     <l n="12">che con l' ale amorose</l>
     <l n="13">levando il parte d' ogni pensier vile.</l>
     <l n="14">Con queste alzato vengo a dire or cose</l>
     <l n="15">ch' ò portate nel cor gran tempo ascose.</l>
    </lg>
    <lg n="2">
     <l n="16">Non perch' io non m' aveggia</l>
     <l n="17">quanto mia laude è 'ngiurïosa a voi:</l>
     <l n="18">ma contrastar non posso al gran desio,</l>
     <l n="19">lo quale è 'n me da poi</l>
     <l n="20">ch' i' vidi quel che pensier non pareggia,</l>
     <l n="21">non che l' avagli altrui parlar o mio.</l>
     <l n="22">Principio del mio dolce stato rio,</l>
     <l n="23">altri che voi so ben che non m' intende.</l>
     <l n="24">Quando agli ardenti rai neve divegno,</l>
     <l n="25">vostro gentile sdegno</l>
     <l n="26">forse ch' allor mia indignitate offende.</l>
     <l n="27">Oh, se questa temenza</l>
     <l n="28">non temprasse l' arsura che m' incende,</l>
     <l n="29">beato venir men! ché 'n lor presenza</l>
     <l n="30">m' è piú caro il morir che 'l viver senza.</l>
    </lg>
    <lg n="3">
     <l n="31">Dunque ch' i' non mi sfaccia,</l>
     <l n="32">sí frale obgetto a sí possente foco,</l>
     <l n="33">non è proprio valor che me ne scampi;</l>
     <l n="34">ma la paura un poco,</l>
     <l n="35">che 'l sangue vago per le vene agghiaccia,</l>
     <l n="36">risalda 'l cor, perché piú tempo avampi.</l>
     <l n="37">O poggi, o valli, o fiumi, o selve, o campi,</l>
     <l n="38">o testimon' de la mia grave vita,</l>
     <l n="39">quante volte m' udiste chiamar morte!</l>
     <l n="40">Ahi dolorosa sorte,</l>
     <l n="41">lo star mi strugge, e 'l fuggir non m' aita.</l>
     <l n="42">Ma se maggior paura</l>
     <l n="43">non m' affrenasse, via corta et spedita</l>
     <l n="44">trarrebbe a fin questa aspra pena et dura;</l>
     <l n="45">et la colpa è di tal che non à cura.</l>
    </lg>
    <lg n="4">
     <l n="46">Dolor, perché mi meni</l>
     <l n="47">fuor di camin a dir quel ch' i' non voglio?</l>
     <l n="48">Sostien' ch'io vada ove 'l piacer mi spigne.</l>
     <l n="49">Già di voi non mi doglio,</l>
     <l n="50">occhi sopra 'l mortal corso sereni,</l>
     <l n="51">né di lui ch' a tal nodo mi distrigne.</l>
     <l n="52">Vedete ben quanti color' depigne</l>
     <l n="53">Amor sovente in mezzo del mio volto,</l>
     <l n="54">et potrete pensar qual dentro fammi,</l>
     <l n="55">là 've dí et notte stammi</l>
     <l n="56">adosso, col poder ch' à in voi raccolto,</l>
     <l n="57">luci beate et liete</l>
     <l n="58">se non che 'l veder voi stesse v' è tolto;</l>
     <l n="59">ma quante volte a me vi rivolgete,</l>
     <l n="60">conoscete in altrui quel che voi siete.</l>
    </lg>
    <lg n="5">
     <l n="61">S' a voi fosse sí nota</l>
     <l n="62">la divina incredibile bellezza</l>
     <l n="63">di ch' io ragiono, come a chi la mira,</l>
     <l n="64">misurata allegrezza</l>
     <l n="65">non avria 'l cor: però forse è remota</l>
     <l n="66">dal vigor natural che v' apre et gira.</l>
     <l n="67">Felice l' alma che per voi sospira,</l>
     <l n="68">lumi del ciel, per li quali io ringratio</l>
     <l n="69">la vita che per altro non m' è a grado!</l>
     <l n="70">Oimè, perché sí rado</l>
     <l n="71">mi date quel dond' io mai non son satio?</l>
     <l n="72">Perché non piú sovente</l>
     <l n="73">mirate qual amor di me fa stracio?</l>
     <l n="74">E perché mi spogliate immantanente</l>
     <l n="75">del ben ch' ad ora ad or l' anima sente?</l>
    </lg>
    <lg n="6">
     <l n="76">Dico ch' ad ora ad ora,</l>
     <l n="77">vostra mercede, i' sento in mezzo l' alma</l>
     <l n="78">una dolcezza inusitata et nova,</l>
     <l n="79">la qual ogni altra salma</l>
     <l n="80">di noiosi pensier' disgombra allora,</l>
     <l n="81">sí che di mille un sol vi si ritrova:</l>
     <l n="82">quel tanto a me, non piú, del viver giova.</l>
     <l n="83">Et se questo mio ben durasse alquanto,</l>
     <l n="84">nullo stato aguagliarse al mio porrebbe;</l>
     <l n="85">ma forse altrui farrebbe</l>
     <l n="86">invido, et me superbo l' onor tanto:</l>
     <l n="87">però, lasso, convensi</l>
     <l n="88">che l' extremo del riso assaglia il pianto,</l>
     <l n="89">e 'nterrompendo quelli spirti accensi</l>
     <l n="90">a me ritorni, et di me stesso pensi.</l>
    </lg>
    <lg n="7">
     <l n="91">L' amoroso pensero</l>
     <l n="92">ch' alberga dentro, in voi mi si discopre</l>
     <l n="93">tal che mi trâ del cor ogni altra gioia;</l>
     <l n="94">onde parole et opre</l>
     <l n="95">escon di me sí fatte allor ch' i' spero</l>
     <l n="96">farmi immortal, perché la carne moia.</l>
     <l n="97">Fugge al vostro apparire angoscia et noia,</l>
     <l n="98">et nel vostro partir tornano insieme.</l>
     <l n="99">Ma perché la memoria innamorata</l>
     <l n="100">chiude lor poi l' entrata,</l>
     <l n="101">di là non vanno da le parti extreme;</l>
     <l n="102">onde s' alcun bel frutto</l>
     <l n="103">nasce di me, da voi vien prima il seme:</l>
     <l n="104">io per me son quasi un terreno asciutto,</l>
     <l n="105">còlto da voi, e 'l pregio è vostro in tutto.</l>
    </lg>
    <lg n="8">
     <l n="106">Canzon, tu non m' acqueti, anzi m' infiammi</l>
     <l n="107">a dir di quel ch' a me stesso m' invola:</l>
     <l n="108">però sia certa de non esser sola.</l>
    </lg>
   </lg>
  </body>
 </text>
</TEI>