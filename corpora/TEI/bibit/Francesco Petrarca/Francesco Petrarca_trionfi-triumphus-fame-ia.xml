<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Trionfi - [TRIUMPHUS FAME Ia]</title>
    <author>Francesco Petrarca</author>
   </titleStmt>
   <extent>
    <measure unit="stanza">55</measure>
    <measure unit="line">163</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_trionfi-triumphus-fame-ia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Trionfi - [TRIUMPHUS FAME Ia]</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Trionfi - [TRIUMPHUS FAME Ia]</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel cor pien d'amarissima dolcezza</l>
     <l n="2">risonavano ancor gli ultimi accenti</l>
     <l n="3">del ragionar ch'e' sol brama et apprezza,</l>
    </lg>
    <lg n="2">
     <l n="4">e volea dir — O dí miei tristi et lenti! —</l>
     <l n="5">e piú cose altre, quand'io vidi allegra</l>
     <l n="6">girsene lei fra belle alme lucenti.</l>
    </lg>
    <lg n="3">
     <l n="7">Avea già il Sol la benda umida e negra</l>
     <l n="8">tolta dal duro volto della Terra,</l>
     <l n="9">riposo della gente mortale egra;</l>
    </lg>
    <lg n="4">
     <l n="10">il sonno, e quella ch'ancor apre e serra</l>
     <l n="11">il mio cor lasso, a pena eran partiti,</l>
     <l n="12">ch'io vidi incominciar un'altra guerra.</l>
    </lg>
    <lg n="5">
     <l n="13">O Polimnia, or prego che m'aiti,</l>
     <l n="14">e tu, Memoria, il mio stile accompagni,</l>
     <l n="15">che 'mprende a ricercar diversi liti.</l>
    </lg>
    <lg n="6">
     <l n="16">Uomini e fatti gloriosi e magni,</l>
     <l n="17">per le parti di mezzo e per l'estreme,</l>
     <l n="18">ove sera e matina il Sol si bagni,</l>
    </lg>
    <lg n="7">
     <l n="19">io vidi, molta nobil gente inseme</l>
     <l n="20">sotto le 'nsegne d'una gran reina,</l>
     <l n="21">che ciascun l'alma, riverisce e teme.</l>
    </lg>
    <lg n="8">
     <l n="22">Ella a veder parea cosa divina,</l>
     <l n="23">e da man destra avea quel gran romano</l>
     <l n="24">che fe' in Germania e 'n Francia tal ruina;</l>
    </lg>
    <lg n="9">
     <l n="25">Augusto e Druso seco a mano a mano</l>
     <l n="26">e ' duo folgori veri di battaglia,</l>
     <l n="27">il maggior e 'l minor Scipio Affricano;</l>
    </lg>
    <lg n="10">
     <l n="28">e Papirio Cursor, che tutto smaglia,</l>
     <l n="29">Curio e Fabrizio, e l'un e l'altro Cato,</l>
     <l n="30">e 'l gran Pompeo, che mal vide Tesaglia.</l>
    </lg>
    <lg n="11">
     <l n="31">E Valerio Corvino, e quel Torquato</l>
     <l n="32">che per troppa pietate occise il figlio;</l>
     <l n="33">e 'l primo Bruto li sedea da lato;</l>
    </lg>
    <lg n="12">
     <l n="34">poi il buon villan che fe' il nume vermiglio</l>
     <l n="35">del fero sangue, e 'l vecchio ch'Aniballe</l>
     <l n="36">frenò con tarditate e con consiglio;</l>
    </lg>
    <lg n="13">
     <l n="37">Claudio Neron, che 'l capo d'Asdruballe</l>
     <l n="38">presentò al fratello aspro e feroce,</l>
     <l n="39">sí che di duol li fe' voltar le spalle;</l>
    </lg>
    <lg n="14">
     <l n="40">Muzio, che la sua destra errante coce;</l>
     <l n="41">Orazio, sol contra Toscana tutta,</l>
     <l n="42">che né foco né ferro a vertú noce;</l>
    </lg>
    <lg n="15">
     <l n="43">e chi con sospizion indegna lutta,</l>
     <l n="44">Valerio, di piacer al popol vago</l>
     <l n="45">sí che s'inchina, e sua casa è distrutta;</l>
    </lg>
    <lg n="16">
     <l n="46">e quel che i latin vince sovra il lago</l>
     <l n="47">Regillo, e quel che prima Affrica assalta,</l>
     <l n="48">e i duo che prima in mar vinser Cartago,</l>
    </lg>
    <lg n="17">
     <l n="49">dico Appio audace e Catulo, che smalta</l>
     <l n="50">il pelago di sangue, e quel Duillo</l>
     <l n="51">che d'aver vinto allor sempre s'esalta.</l>
    </lg>
    <lg n="18">
     <l n="52">Vidi 'l vittorioso e gran Camillo</l>
     <l n="53">sgombrar l'oro, menar la spada a cerco,</l>
     <l n="54">e riportare il perduto vessillo.</l>
    </lg>
    <lg n="19">
     <l n="55">Mentre con gli occhi quinci e quindi cerco,</l>
     <l n="56">vidivi Cosso, con le spoglie ostili,</l>
     <l n="57">e 'l dittator Emilio Mamerco;</l>
    </lg>
    <lg n="20">
     <l n="58">e parecchi altri di natura umíli,</l>
     <l n="59">Rutilio, e Volumnio, e Gracco, e Filo,</l>
     <l n="60">fatti per vertú d'arme alti e gentili:</l>
    </lg>
    <lg n="21">
     <l n="61">costor vid'io fra 'l nobil sangue d'Ilo</l>
     <l n="62">misto col roman sangue chiaro e bello,</l>
     <l n="63">cui non basta né mio né altro stilo.</l>
    </lg>
    <lg n="22">
     <l n="64">Vidi ' duo Paoli, e 'l buon Marco Marcello,</l>
     <l n="65">che 'n su riva di Po, presso a Casteggio,</l>
     <l n="66">occise di sua mano il gran rebello.</l>
    </lg>
    <lg n="23">
     <l n="67">E, volgendomi indietro, ancora veggio</l>
     <l n="68">i primi quattro buon ch'ebbero in Roma</l>
     <l n="69">primo, secondo, terzo e quarto seggio,</l>
    </lg>
    <lg n="24">
     <l n="70">e Cincinnato con la inculta chioma,</l>
     <l n="71">e 'l gran Rutilian col chiaro sdegno,</l>
     <l n="72">e Metello orbo con la nobil soma;</l>
    </lg>
    <lg n="25">
     <l n="73">Regolo Attilio, sí di laude degno</l>
     <l n="74">e vincendo e morendo, et Appio cieco</l>
     <l n="75">che Pirro fe' di veder Roma indegno.</l>
    </lg>
    <lg n="26">
     <l n="76">Era un altro Appio, spron del popol, seco,</l>
     <l n="77">duo Fulvii, e Manlio Volso, e quel Flaminio</l>
     <l n="78">che vinse e liberò 'l paese greco.</l>
    </lg>
    <lg n="27">
     <l n="79">Ivi fra gli altri tinto era Virginio</l>
     <l n="80">del sangue di sua figlia, onde a que' dieci</l>
     <l n="81">tiranni tolto fu l'empio dominio;</l>
    </lg>
    <lg n="28">
     <l n="82">e larghi due di lor sangue o tre Deci,</l>
     <l n="83">e ' duo gran Scipion che Spagna oppresse,</l>
     <l n="84">e Marzio che sostenne ambe lor veci.</l>
    </lg>
    <lg n="29">
     <l n="85">E come a' suoi ciascun par che s'appresse,</l>
     <l n="86">l'Asiatico era ivi, e quel perfetto</l>
     <l n="87">ch'ottimo solo il buon senato elesse.</l>
    </lg>
    <lg n="30">
     <l n="88">E Lelio a' suoi Cornelii era ristretto;</l>
     <l n="89">non cosí quel Metello al qual arrise</l>
     <l n="90">tanto Fortuna che felice è detto:</l>
    </lg>
    <lg n="31">
     <l n="91">parean, vivendo, lor menti divise,</l>
     <l n="92">morendo, ricongiunte; e seco il padre</l>
     <l n="93">era, e 'l suo seme, che sotterra il mise.</l>
    </lg>
    <lg n="32">
     <l n="94">Vespasian poi a le spalle quadre</l>
     <l n="95">riconobbi et al viso d'uom che ponta,</l>
     <l n="96">con Tito suo dall'opre alte e leggiadre.</l>
    </lg>
    <lg n="33">
     <l n="97">Domizian non v'era, ond'ira et onta</l>
     <l n="98">avean, ma la famiglia che per varco</l>
     <l n="99">d'adozion al sommo imperio monta:</l>
    </lg>
    <lg n="34">
     <l n="100">Traiano et Adriano, Antonio e Marco,</l>
     <l n="101">che facea d'adottar anch'egli il meglio;</l>
     <l n="102">al fin Teodosio di ben far non parco.</l>
    </lg>
    <lg n="35">
     <l n="103">Questo fu di vertú l'ultimo speglio,</l>
     <l n="104">in quell'ordine dico; e dopo lui</l>
     <l n="105">cominciò forte il mondo a farsi veglio.</l>
    </lg>
    <lg n="36">
     <l n="106">Poco in disparte, accorto anco mi fui</l>
     <l n="107">d'alquanti in cui regnò vertú non poca,</l>
     <l n="108">ma ricoperta fu dall'ombra altrui:</l>
    </lg>
    <lg n="37">
     <l n="109">ivi era quel che ' fondamenti loca</l>
     <l n="110">d'Albalunga in quel monte pellegrino,</l>
     <l n="111">et Ati, e Numitor, e Silvio e Proca,</l>
    </lg>
    <lg n="38">
     <l n="112">e Capi, e 'l vecchio e 'l novo re Latino,</l>
     <l n="113">Agrippa, e i duo ch'etterno nome denno</l>
     <l n="114">al Tevero et al bel colle Aventino.</l>
    </lg>
    <lg n="39">
     <l n="115">Non m'accorgea, ma fummi fatto un cenno,</l>
     <l n="116">e quasi in un mirar dubbio notturno</l>
     <l n="117">vidi quei ch'ebber men forza e piú senno,</l>
    </lg>
    <lg n="40">
     <l n="118">primi italici regi: ivi Saturno,</l>
     <l n="119">Pico e Fauno e Iano, e poi non lunge</l>
     <l n="120">pensosi vidi andar Camilla e Turno.</l>
    </lg>
    <lg n="41">
     <l n="121">E perché gloria in ogni parte aggiunge,</l>
     <l n="122">vidi, oltra un rivo, il gran cartaginese,</l>
     <l n="123">la cui memoria ancor Italia punge:</l>
    </lg>
    <lg n="42">
     <l n="124">l'un occhio avea lasciato al mio paese,</l>
     <l n="125">stagnando al freddo tempo il fiume tosco,</l>
     <l n="126">sicché gli era, a vederlo, stranio arnese,</l>
    </lg>
    <lg n="43">
     <l n="127">sovra un grande elefante un doge losco.</l>
     <l n="128">Guarda' gli intorno, e vidi 'l re Filippo</l>
     <l n="129">similemente dall'un lato fosco.</l>
    </lg>
    <lg n="44">
     <l n="130">Vidi 'l Lacedemonio ivi, Santippo,</l>
     <l n="131">ch' a cruda gente fece il bel servigio,</l>
     <l n="132">e d'un nido medesmo uscir Gilippo.</l>
    </lg>
    <lg n="45">
     <l n="133">Vidi color ch'andaro al regno stigio,</l>
     <l n="134">Ercole, Enea, Teseo et Ulisse,</l>
     <l n="135">e lasciar qui di fama tal vestigio.</l>
    </lg>
    <lg n="46">
     <l n="136">Ettor col padre, quel che troppo visse,</l>
     <l n="137">Dardano, e Tros, et eroi altri vidi</l>
     <l n="138">chiari per sé, ma piú per chi ne scrisse;</l>
    </lg>
    <lg n="47">
     <l n="139">Diomedès, Achille, e i grandi Atridi,</l>
     <l n="140">duo Aiaci, e Tideo, e Polinice,</l>
     <l n="141">nemici in prima, amici poi sí fidi;</l>
    </lg>
    <lg n="48">
     <l n="142">e la brigata ardita et infelice</l>
     <l n="143">che cadde a Tebe; e quell'altra ch'a Troia</l>
     <l n="144">fece assai, credo, ma di piú si dice.</l>
    </lg>
    <lg n="49">
     <l n="145">Pantasilea, ch'a' greci fe' gran noia,</l>
     <l n="146">Ipolita ed Oritia, che regnaro</l>
     <l n="147">là presso al mar ov'entra la Danoia.</l>
    </lg>
    <lg n="50">
     <l n="148">E vidi Ciro, piú di sangue avaro</l>
     <l n="149">che Crasso d'oro, e l'un e l'altro n'ebbe</l>
     <l n="150">tanto ch'al fine a ciascun parve amaro;</l>
    </lg>
    <lg n="51">
     <l n="151">Filopomene, a cui nulla sarebbe</l>
     <l n="152">nova arte in guerra, e chi di fede abonda,</l>
     <l n="153">Massinissa, nel qual sempre ella crebbe;</l>
    </lg>
    <lg n="52">
     <l n="154">Leonida, e 'l tebano Epaminonda,</l>
     <l n="155">Milciade e Temistocle, che i persi</l>
     <l n="156">cacciar di Grecia, vinti in terra e 'n onda.</l>
    </lg>
    <lg n="53">
     <l n="157">Vidi Davit cantar celesti versi,</l>
     <l n="158">e Iuda Maccabeo, e Iosuè,</l>
     <l n="159">a cui 'l Sole e la Luna immobil fersi;</l>
    </lg>
    <lg n="54">
     <l n="160">Alessandro, ch'al mondo briga die',</l>
     <l n="161">or l'ocean tentava, e potea farlo;</l>
     <l n="162">Morte vi s'interpose, onde no 'l fe';</l>
    </lg>
    <lg n="55">
     <l n="163">poi alla fine vidi Arturo e Carlo.</l>
    </lg>
   </lg>
  </body>
 </text>
</TEI>