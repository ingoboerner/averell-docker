<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXXVII</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-xxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXXVII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sí è debile il filo a cui s'attene</l>
     <l n="2">la gravosa mia vita</l>
     <l n="3">che, s' altri non l' aita,</l>
     <l n="4">ella fia tosto di suo corso a riva;</l>
     <l n="5">però che dopo l' empia dipartita</l>
     <l n="6">che dal dolce mio bene</l>
     <l n="7">feci, sol una spene</l>
     <l n="8">è stato infin a qui cagion ch' io viva,</l>
     <l n="9">dicendo: Perché priva</l>
     <l n="10">sia de l' amata vista,</l>
     <l n="11">mantienti, anima trista;</l>
     <l n="12">che sai s' a miglior tempo ancho ritorni</l>
     <l n="13">et a piú lieti giorni,</l>
     <l n="14">o se 'l perduto ben mai si racquista?</l>
     <l n="15">Questa speranza mi sostenne un tempo:</l>
     <l n="16">or vien mancando, et troppo in lei m' attempo.</l>
    </lg>
    <lg n="2">
     <l n="17">Il tempo passa, et l' ore son sí pronte</l>
     <l n="18">a fornire il vïaggio,</l>
     <l n="19">ch' assai spacio non aggio</l>
     <l n="20">pur a pensar com' io corro a la morte:</l>
     <l n="21">a pena spunta in orïente un raggio</l>
     <l n="22">di sol, ch' a l' altro monte</l>
     <l n="23">de l'adverso orizonte</l>
     <l n="24">giunto il vedrai per vie lunghe et distorte.</l>
     <l n="25">Le vite son sí corte,</l>
     <l n="26">sí gravi i corpi et frali</l>
     <l n="27">degli uomini mortali,</l>
     <l n="28">che quando io mi ritrovo dal bel viso</l>
     <l n="29">cotanto esser diviso,</l>
     <l n="30">col desio non possendo mover l' ali,</l>
     <l n="31">poco m' avanza del conforto usato,</l>
     <l n="32">né so quant' io mi viva in questo stato.</l>
    </lg>
    <lg n="3">
     <l n="33">Ogni loco m' atrista ov' io non veggio</l>
     <l n="34">quei begli occhi soavi</l>
     <l n="35">che portaron le chiavi</l>
     <l n="36">de' miei dolci pensier', mentre a Dio piacque;</l>
     <l n="37">et perché 'l duro exilio piú m' aggravi,</l>
     <l n="38">s' io dormo o vado o seggio,</l>
     <l n="39">altro già mai non cheggio,</l>
     <l n="40">et ciò ch' i' vidi dopo lor mi spiacque.</l>
     <l n="41">Quante montagne et acque,</l>
     <l n="42">quanto mar, quanti fiumi</l>
     <l n="43">m' ascondon que' duo lumi,</l>
     <l n="44">che quasi un bel sereno a mezzo 'l die</l>
     <l n="45">fer le tenebre mie,</l>
     <l n="46">a ciò che 'l rimembrar piú mi consumi,</l>
     <l n="47">et quanto era mia vita allor gioiosa</l>
     <l n="48">m' insegni la presente aspra et noiosa!</l>
    </lg>
    <lg n="4">
     <l n="49">Lasso, se ragionando si rinfresca</l>
     <l n="50">quel' ardente desio</l>
     <l n="51">che nacque il giorno ch' io</l>
     <l n="52">lassai di me la miglior parte a dietro,</l>
     <l n="53">et s' Amor se ne va per lungo oblio,</l>
     <l n="54">chi mi conduce a l' ésca,</l>
     <l n="55">onde 'l mio dolor cresca?</l>
     <l n="56">Et perché pria tacendo non m' impetro?</l>
     <l n="57">Certo cristallo o vetro</l>
     <l n="58">non mostrò mai di fore</l>
     <l n="59">nascosto altro colore,</l>
     <l n="60">che l' alma sconsolata assai non mostri</l>
     <l n="61">piú chiari i pensier' nostri,</l>
     <l n="62">et la fera dolcezza ch' è nel core,</l>
     <l n="63">per gli occhi che di sempre pianger vaghi</l>
     <l n="64">cercan dí et nocte pur chi glien' appaghi.</l>
    </lg>
    <lg n="5">
     <l n="65">Novo piacer che negli umani ingegni</l>
     <l n="66">spesse volte si trova,</l>
     <l n="67">d' amar qual cosa nova</l>
     <l n="68">piú folta schiera di sospiri accoglia!</l>
     <l n="69">Et io son un di quei che 'l pianger giova;</l>
     <l n="70">et par ben ch' io m' ingegni</l>
     <l n="71">che di lagrime pregni</l>
     <l n="72">sien gli occhi miei sí come 'l cor di doglia;</l>
     <l n="73">et perché a cciò m' invoglia</l>
     <l n="74">ragionar de' begli occhi,</l>
     <l n="75">né cosa è che mi tocchi</l>
     <l n="76">o sentir mi si faccia cosí a dentro,</l>
     <l n="77">corro spesso, et rïentro,</l>
     <l n="78">colà donde piú largo il duol trabocchi,</l>
     <l n="79">et sien col cor punite ambe le luci,</l>
     <l n="80">ch' a la strada d' Amor mi furon duci.</l>
    </lg>
    <lg n="6">
     <l n="81">Le treccie d' òr che devrien fare il sole</l>
     <l n="82">d' invidia molta ir pieno,</l>
     <l n="83">e 'l bel guardo sereno,</l>
     <l n="84">ove i raggi d' Amor sí caldi sono</l>
     <l n="85">che mi fanno anzi tempo venir meno,</l>
     <l n="86">et l' accorte parole,</l>
     <l n="87">rade nel mondo o sole,</l>
     <l n="88">che mi fer già di sé cortese dono,</l>
     <l n="89">mi son tolte; et perdono</l>
     <l n="90">piú lieve ogni altra offesa,</l>
     <l n="91">che l' essermi contesa</l>
     <l n="92">quella benigna angelica salute</l>
     <l n="93">che 'l mio cor a vertute</l>
     <l n="94">destar solea con una voglia accesa:</l>
     <l n="95">tal ch' io non penso udir cosa già mai</l>
     <l n="96">che mi conforte ad altro ch' a trar guai.</l>
    </lg>
    <lg n="7">
     <l n="97">Et per pianger anchor con piú diletto,</l>
     <l n="98">le man' bianche sottili,</l>
     <l n="99">et le braccia gentili,</l>
     <l n="100">et gli atti suoi soavemente alteri,</l>
     <l n="101">e i dolci sdegni alteramente humili,</l>
     <l n="102">e 'l bel giovenil petto,</l>
     <l n="103">torre d' alto intellecto,</l>
     <l n="104">mi celan questi luoghi alpestri e feri;</l>
     <l n="105">et non so s' io mi speri</l>
     <l n="106">vederla anzi ch' io mora:</l>
     <l n="107">però ch' ad ora ad ora</l>
     <l n="108">s' erge la speme, et poi non sa star ferma,</l>
     <l n="109">ma ricadendo afferma</l>
     <l n="110">di mai non veder lei che 'l ciel honora,</l>
     <l n="111">ov' alberga Honestate et Cortesia,</l>
     <l n="112">et dov' io prego che 'l mio albergo sia.</l>
    </lg>
    <lg n="8">
     <l n="113">Canzon, s' al dolce loco</l>
     <l n="114">la donna nostra vedi,</l>
     <l n="115">credo ben che tu credi</l>
     <l n="116">ch' ella ti porgerà la bella mano,</l>
     <l n="117">ond' io son sí lontano.</l>
     <l n="118">Non la tocchar; ma reverente ai piedi</l>
     <l n="119">le di' ch' io sarò là tosto ch' io possa,</l>
     <l n="120">o spirto ignudo od uom di carne et d' ossa.</l>
    </lg>
   </lg>
  </body>
 </text>
</TEI>