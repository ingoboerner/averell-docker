<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCLXVI</title>
    <author>Francesco Petrarca</author>
   </titleStmt>
   <extent>
    <measure unit="stanza">11</measure>
    <measure unit="line">137</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccclxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCLXVI</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCLXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine bella, che di sol vestita,</l>
     <l n="2">coronata di stelle, al sommo Sole</l>
     <l n="3">piacesti sí, che 'n te Sua luce ascose,</l>
     <l n="4">amor mi spinge a dir di te parole:</l>
     <l n="5">ma non so 'ncominciar senza tu' aita,</l>
     <l n="6">et di Colui ch' amando in te si pose.</l>
     <l n="7">Invoco lei che ben sempre rispose,</l>
     <l n="8">chi la chiamò con fede:</l>
     <l n="9">Vergine, s' a mercede</l>
     <l n="10">miseria extrema de l' humane cose</l>
     <l n="11">già mai ti volse, al mio prego t 'inchina,</l>
     <l n="12">soccorri a la mia guerra,</l>
     <l n="13">bench' i' sia terra, et tu del ciel regina.</l>
    </lg>
    <lg n="2">
     <l n="14">Vergine saggia, et del bel numero una</l>
     <l n="15">de le beate vergini prudenti,</l>
     <l n="16">anzi la prima, et con piú chiara lampa;</l>
     <l n="17">o saldo scudo de l' afflicte genti</l>
     <l n="18">contra colpi di Morte et di Fortuna,</l>
     <l n="19">sotto 'l qual si trïumpha, non pur scampa;</l>
     <l n="20">o refrigerio al cieco ardor ch' avampa</l>
     <l n="21">qui fra i mortali sciocchi:</l>
     <l n="22">Vergine, que' belli occhi</l>
     <l n="23">che vider tristi la spietata stampa</l>
     <l n="24">ne' dolci membri del tuo caro figlio,</l>
     <l n="25">volgi al mio dubio stato,</l>
     <l n="26">che sconsigliato a te vèn per consiglio.</l>
    </lg>
    <lg n="3">
     <l n="27">Vergine pura, d' ogni parte intera,</l>
     <l n="28">del tuo parto gentil figliuola et madre,</l>
     <l n="29">ch' allumi questa vita, et l' altra adorni,</l>
     <l n="30">per te il tuo figlio, et quel del sommo Padre,</l>
     <l n="31">o fenestra del ciel lucente altera,</l>
     <l n="32">venne a salvarne in su li extremi giorni;</l>
     <l n="33">et fra tutti terreni altri soggiorni</l>
     <l n="34">sola tu fosti electa,</l>
     <l n="35">Vergine benedetta,</l>
     <l n="36">che 'l pianto d' Eva in allegrezza torni.</l>
     <l n="37">Fammi, ché puoi, de la Sua gratia degno,</l>
     <l n="38">senza fine o beata,</l>
     <l n="39">già coronata nel superno regno.</l>
    </lg>
    <lg n="4">
     <l n="40">Vergine santa d' ogni gratia piena,</l>
     <l n="41">che per vera et altissima humiltate</l>
     <l n="42">salisti al ciel onde miei preghi ascolti,</l>
     <l n="43">tu partoristi il fonte di pietate,</l>
     <l n="44">et di giustitia il sol, che rasserena</l>
     <l n="45">il secol pien d' errori oscuri et folti;</l>
     <l n="46">tre dolci et cari nomi ài in te raccolti,</l>
     <l n="47">madre, figliuola et sposa:</l>
     <l n="48">Vergine glorïosa,</l>
     <l n="49">donna del Re che nostri lacci à sciolti</l>
     <l n="50">et fatto 'l mondo libero et felice,</l>
     <l n="51">ne le cui sante piaghe</l>
     <l n="52">prego ch' appaghe il cor, vera beatrice.</l>
    </lg>
    <lg n="5">
     <l n="53">Vergine sola al mondo senza exempio,</l>
     <l n="54">che 'l ciel di tue bellezze innamorasti,</l>
     <l n="55">cui né prima fu simil né seconda,</l>
     <l n="56">santi penseri, atti pietosi et casti</l>
     <l n="57">al vero Dio sacrato et vivo tempio</l>
     <l n="58">fecero in tua verginità feconda.</l>
     <l n="59">Per te pò la mia vita esser ioconda,</l>
     <l n="60">s' a' tuoi preghi, o Maria,</l>
     <l n="61">Vergine dolce et pia,</l>
     <l n="62">ove 'l fallo abondò, la gratia abonda.</l>
     <l n="63">Con le ginocchia de la mente inchine,</l>
     <l n="64">prego che sia mia scorta,</l>
     <l n="65">et la mia torta via drizzi a buon fine.</l>
    </lg>
    <lg n="6">
     <l n="66">Vergine chiara et stabile in eterno,</l>
     <l n="67">di questo tempestoso mare stella,</l>
     <l n="68">d' ogni fedel nocchier fidata guida,</l>
     <l n="69">pon' mente in che terribile procella</l>
     <l n="70">i' mi ritrovo sol, senza governo,</l>
     <l n="71">et ò già da vicin l' ultime strida.</l>
     <l n="72">Ma pur in te l' anima mia si fida,</l>
     <l n="73">peccatrice, i' nol nego,</l>
     <l n="74">Vergine; ma ti prego</l>
     <l n="75">che 'l tuo nemico del mio mal non rida:</l>
     <l n="76">ricorditi che fece il peccar nostro</l>
     <l n="77">prender Dio, per scamparne,</l>
     <l n="78">humana carne al tuo virginal chiostro.</l>
    </lg>
    <lg n="7">
     <l n="79">Vergine, quante lagrime ò già sparte,</l>
     <l n="80">quante lusinghe et quanti preghi indarno,</l>
     <l n="81">pur per mia pena et per mio grave danno!</l>
     <l n="82">Da poi ch' i' nacqui in su la riva d' Arno,</l>
     <l n="83">cercando or questa et or quel' altra parte,</l>
     <l n="84">non è stata mia vita altro ch' affanno.</l>
     <l n="85">Mortal bellezza, atti et parole m' ànno</l>
     <l n="86">tutta ingombrata l' alma.</l>
     <l n="87">Vergine sacra et alma,</l>
     <l n="88">non tardar, ch' i' son forse a l' ultimo anno.</l>
     <l n="89">I dí miei piú correnti che saetta</l>
     <l n="90">fra miserie et peccati</l>
     <l n="91">sonsen' andati, et sol Morte n' aspetta.</l>
    </lg>
    <lg n="8">
     <l n="92">Vergine, tale è terra, et posto à in doglia</l>
     <l n="93">lo mio cor, che vivendo in pianto il tenne</l>
     <l n="94">et de mille miei mali un non sapea:</l>
     <l n="95">et per saperlo, pur quel che n' avenne</l>
     <l n="96">fôra avenuto, ch' ogni altra sua voglia</l>
     <l n="97">era a me morte, et a lei fama rea.</l>
     <l n="98">Or tu donna del ciel, tu nostra dea</l>
     <l n="99">(se dir lice, et convensi),</l>
     <l n="100">Vergine d' alti sensi,</l>
     <l n="101">tu vedi il tutto: et quel che non potea</l>
     <l n="102">far altri, è nulla a la tua gran vertute,</l>
     <l n="103">por fine al mio dolore;</l>
     <l n="104">ch' a te honore, et a me fia salute.</l>
    </lg>
    <lg n="9">
     <l n="105">Vergine, in cui ò tutta mia speranza</l>
     <l n="106">che possi et vogli al gran bisogno aitarme,</l>
     <l n="107">non mi lasciare in su l' extremo passo.</l>
     <l n="108">Non guardar me, ma Chi degnò crearme;</l>
     <l n="109">no 'l mio valor, ma l' alta Sua sembianza,</l>
     <l n="110">ch' è in me, ti mova a curar d' uom sí basso.</l>
     <l n="111">Medusa et l' error mio m' àn fatto un sasso</l>
     <l n="112">d' umor vano stillante:</l>
     <l n="113">Vergine, tu di sante</l>
     <l n="114">lagrime et pïe adempi 'l meo cor lasso,</l>
     <l n="115">ch' almen l' ultimo pianto sia devoto,</l>
     <l n="116">senza terrestro limo,</l>
     <l n="117">come fu 'l primo non d' insania vòto.</l>
    </lg>
    <lg n="10">
     <l n="118">Vergine humana, et nemica d' orgoglio,</l>
     <l n="119">del comune principio amor t' induca:</l>
     <l n="120">miserere d' un cor contrito humile.</l>
     <l n="121">Che se poca mortal terra caduca</l>
     <l n="122">amar con sí mirabil fede soglio,</l>
     <l n="123">che devrò far di te, cosa gentile?</l>
     <l n="124">Se dal mio stato assai misero et vile</l>
     <l n="125">per le tue man' resurgo,</l>
     <l n="126">Vergine, i' sacro et purgo</l>
     <l n="127">al tuo nome et penseri e 'ngegno et stile,</l>
     <l n="128">la lingua e 'l cor, le lagrime e i sospiri.</l>
     <l n="129">Scorgimi al miglior guado,</l>
     <l n="130">et prendi in grado i cangiati desiri.</l>
    </lg>
    <lg n="11">
     <l n="131">Il dí s' appressa, et non pote esser lunge,</l>
     <l n="132">sí corre il tempo et vola,</l>
     <l n="133">Vergine unica et sola,</l>
     <l n="134">e 'l cor or conscïentia or morte punge.</l>
     <l n="135">Raccomandami al tuo figliuol, verace</l>
     <l n="136">homo et verace Dio,</l>
     <l n="137">ch' accolga 'l mïo spirto ultimo in pace.</l>
    </lg>
   </lg>
  </body>
 </text>
</TEI>