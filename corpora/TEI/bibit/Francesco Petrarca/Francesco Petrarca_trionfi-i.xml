<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Trionfi - I</title>
    <author>Francesco Petrarca</author>
   </titleStmt>
   <extent>
    <measure unit="stanza">44</measure>
    <measure unit="line">130</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_trionfi-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Trionfi - I</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Trionfi - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da poi che Morte triumfò nel volto</l>
     <l n="2">che di me stesso triumfar solea,</l>
     <l n="3">e fu del nostro mondo il suo sol tolto,</l>
    </lg>
    <lg n="2">
     <l n="4">partissi quella dispietata e rea,</l>
     <l n="5">pallida in vista, orribile e superba,</l>
     <l n="6">che 'l lume di beltate spento avea;</l>
    </lg>
    <lg n="3">
     <l n="7">quando, mirando intorno su per l'erba,</l>
     <l n="8">vidi da l'altra parte giugner quella</l>
     <l n="9">che trae l'uom del sepolcro e 'n vita il serba.</l>
    </lg>
    <lg n="4">
     <l n="10">Quale in sul giorno un'amorosa stella</l>
     <l n="11">suol venir d'oriente innanzi al Sole,</l>
     <l n="12">che s'accompagna volentier con ella,</l>
    </lg>
    <lg n="5">
     <l n="13">cotal venía. Et, oh!, di quali scole</l>
     <l n="14">verrà il maestro che discriva a pieno</l>
     <l n="15">quel ch'io vo' dire in simplici parole?</l>
    </lg>
    <lg n="6">
     <l n="16">Era d'intorno il ciel tanto sereno</l>
     <l n="17">che, per tutto 'l desir ch'ardea nel core,</l>
     <l n="18">l'occhio mio non potea non venir meno.</l>
    </lg>
    <lg n="7">
     <l n="19">Scolpito per le fronti era il valore</l>
     <l n="20">de l'onorata gente, dov'io scorsi</l>
     <l n="21">molti di quei che legar vidi Amore.</l>
    </lg>
    <lg n="8">
     <l n="22">Da man destra, ove gli occhi in prima porsi,</l>
     <l n="23">la bella donna avea Cesare e Scipio,</l>
     <l n="24">ma, qual piú presso, a gran pena m'accorsi:</l>
    </lg>
    <lg n="9">
     <l n="25">l'un di Vertute e non d'Amor mancipio,</l>
     <l n="26">l'altro d'entrambi. E poi mi fu mostrata,</l>
     <l n="27">dopo sí glorioso e bel principio,</l>
    </lg>
    <lg n="10">
     <l n="28">gente di ferro e di valore armata:</l>
     <l n="29">sí come in Campidoglio al tempo antico</l>
     <l n="30">talora o per via Sacra e per via Lata</l>
    </lg>
    <lg n="11">
     <l n="31">venian tutti, in quell'ordine ch'io dico,</l>
     <l n="32">e leggeasi a ciascuno intorno al ciglio</l>
     <l n="33">il nome al mondo piú di gloria amico.</l>
    </lg>
    <lg n="12">
     <l n="34">Io era intento al nobile pispiglio,</l>
     <l n="35">a i volti, a gli atti; ed ecco i primi due,</l>
     <l n="36">l'un seguiva il nipote e l'altro il figlio,</l>
    </lg>
    <lg n="13">
     <l n="37">che sol, senza alcun pari, al mondo fue;</l>
     <l n="38">e quei che volsero a' nemici armati</l>
     <l n="39">chiudere il passo co le membra sue;</l>
    </lg>
    <lg n="14">
     <l n="40">duo padri, da tre figli accompagnati:</l>
     <l n="41">l'un giva inanzi, e duo ne venian dopo,</l>
     <l n="42">e l'ultimo era il primo fra' laudati.</l>
    </lg>
    <lg n="15">
     <l n="43">Poi fiammeggiava a guisa d'un piropo</l>
     <l n="44">colui che col consiglio e co la mano</l>
     <l n="45">a tutta Italia giunse al maggior uopo:</l>
    </lg>
    <lg n="16">
     <l n="46">di Claudio dico, che notturno e piano,</l>
     <l n="47">come il Metauro vide, a purgar venne</l>
     <l n="48">di ria semenza il buon campo romano:</l>
    </lg>
    <lg n="17">
     <l n="49">egli ebbe occhi a vedere, a volar penne;</l>
     <l n="50">et un gran vecchio il secondava a presso,</l>
     <l n="51">che con arte Anibále a bada tenne.</l>
    </lg>
    <lg n="18">
     <l n="52">Duo altri Fabii, e duo Caton con esso,</l>
     <l n="53">e duo Pauli, duo Bruti, e duo Marcelli;</l>
     <l n="54">un regol ch'amò altrui piú che se stesso;</l>
    </lg>
    <lg n="19">
     <l n="55">un Curio et un Fabrizio, assai piú belli</l>
     <l n="56">con la lor povertà che Mida o Crasso</l>
     <l n="57">con l'oro, onde a virtú furon rebelli;</l>
    </lg>
    <lg n="20">
     <l n="58">Cincinnato e Serran, che solo un passo</l>
     <l n="59">senza costor non vanno; e 'l gran Camillo</l>
     <l n="60">di viver prima, che di ben far, lasso,</l>
    </lg>
    <lg n="21">
     <l n="61">perch'a sí alto grado il ciel sortillo,</l>
     <l n="62">che sua virtute chiara il ricondusse</l>
     <l n="63">onde altrui cieca rabbia dipartillo.</l>
    </lg>
    <lg n="22">
     <l n="64">Poi quel Torquato che 'l figliuol percusse,</l>
     <l n="65">e viver orbo per amor sofferse</l>
     <l n="66">della milizia, perché orba non fusse.</l>
    </lg>
    <lg n="23">
     <l n="67">L'un Decio e l'altro, che col petto aperse</l>
     <l n="68">le schiere de' nemici: o fiero voto,</l>
     <l n="69">che 'l padre e 'l figlio ad una morte offerse!</l>
    </lg>
    <lg n="24">
     <l n="70">Curzio venia con lor, non men devoto,</l>
     <l n="71">che di sé e dell'arme empié lo speco</l>
     <l n="72">in mezzo il Foro orribilmente voto.</l>
    </lg>
    <lg n="25">
     <l n="73">Mummio, Levino, Attilio; et era seco</l>
     <l n="74">Tito Flamminio, che con forza vinse,</l>
     <l n="75">ma vie piú con pietate, il popol greco.</l>
    </lg>
    <lg n="26">
     <l n="76">Eravi quei che 'l re di Siria cinse</l>
     <l n="77">d'un magnanimo cerchio, e co la fronte</l>
     <l n="78">e co la lingua a sua voglia lo strinse;</l>
    </lg>
    <lg n="27">
     <l n="79">e quel ch'armato, sol, difese un monte,</l>
     <l n="80">onde poi fu sospinto; e quel che, solo,</l>
     <l n="81">contra tutta Toscana tenne un ponte;</l>
    </lg>
    <lg n="28">
     <l n="82">e chi a grande opra nel nemico stuolo</l>
     <l n="83">mosse la mano indarno, e poscia l'arse,</l>
     <l n="84">sí seco irato che non sentí il duolo;</l>
    </lg>
    <lg n="29">
     <l n="85">e chi 'n mar prima vincitor apparse</l>
     <l n="86">contr'a' Cartaginesi, e chi lor navi</l>
     <l n="87">fra Cicilia e Sardigna ruppe e sparse.</l>
    </lg>
    <lg n="30">
     <l n="88">Appio conobbi a gli occhi, e ' suoi che gravi</l>
     <l n="89">furon sempre e molesti a l'umil plebe.</l>
     <l n="90">Poi vidi un grande con atti soavi,</l>
    </lg>
    <lg n="31">
     <l n="91">e, se non che 'l suo lume all'estremo ebe,</l>
     <l n="92">forse era il primo, e certo fu fra noi</l>
     <l n="93">qual Bacco, Alcide, Epaminonda a Tebe:</l>
    </lg>
    <lg n="32">
     <l n="94">ma 'l peggio è viver troppo! E vidi poi</l>
     <l n="95">quel che da l'esser suo destro e leggiero</l>
     <l n="96">ebbe nome, e fu 'l fior de gli anni suoi;</l>
    </lg>
    <lg n="33">
     <l n="97">e quanto in arme fu crudo e severo,</l>
     <l n="98">tanto quei che 'l seguiva era benigno,</l>
     <l n="99">non so se miglior duce o cavalero.</l>
    </lg>
    <lg n="34">
     <l n="100">Poi venia que' che livido maligno</l>
     <l n="101">tumor di sangue, bene oprando, oppresse,</l>
     <l n="102">nobil Volumnio e d'alta laude digno;</l>
    </lg>
    <lg n="35">
     <l n="103">Cosso e Filon, Rutilio, e dalle spesse</l>
     <l n="104">luci in disparte tre soli ir vedeva,</l>
     <l n="105">rotti i membri e smagliate l'arme e fesse:</l>
    </lg>
    <lg n="36">
     <l n="106">Lucio Dentato, e Marco Sergio, e Sceva,</l>
     <l n="107">que' tre folgori e tre scogli di guerra,</l>
     <l n="108">ma l'un rio successor di fama leva;</l>
    </lg>
    <lg n="37">
     <l n="109">Mario poi, che Iugurta e ' Cimbri atterra</l>
     <l n="110">e 'l tedesco furore, e Fulvio Flacco,</l>
     <l n="111">ch'a l'ingrati troncar a bel studio erra;</l>
    </lg>
    <lg n="38">
     <l n="112">et il piú nobil Fulvio, e solo un Gracco</l>
     <l n="113">di quel gran nido garulo inquieto,</l>
     <l n="114">che fe' il popol roman piú volte stracco;</l>
    </lg>
    <lg n="39">
     <l n="115">e quel che parve altrui beato e lieto,</l>
     <l n="116">non dico fu, ché non chiaro si vede</l>
     <l n="117">un chiuso cor profondo in suo secreto:</l>
    </lg>
    <lg n="40">
     <l n="118">Metello dico, e suo padre, e suo' rede,</l>
     <l n="119">che già di Macedonia e de' Numidi</l>
     <l n="120">e di Creta e di Spagna addusser prede.</l>
    </lg>
    <lg n="41">
     <l n="121">Poscia Vespasian col figlio vidi,</l>
     <l n="122">il buono e bello, non già il bello e rio,</l>
     <l n="123">e 'l buon Nerva, e Traian, principi fidi,</l>
    </lg>
    <lg n="42">
     <l n="124">Elio Adriano, e 'l suo Antonin Pio,</l>
     <l n="125">bella successione in fino a Marco,</l>
     <l n="126">ché bono a buono ha natural desio.</l>
    </lg>
    <lg n="43">
     <l n="127">Mentre che vago oltre co gli occhi varco,</l>
     <l n="128">vidi il gran fondatore, e i regi cinque;</l>
     <l n="129">l'altro era in terra di mal peso carco, </l>
    </lg>
    <lg n="44">
     <l n="130">come adivien a chi vertú relinque.</l>
    </lg>
   </lg>
  </body>
 </text>
</TEI>