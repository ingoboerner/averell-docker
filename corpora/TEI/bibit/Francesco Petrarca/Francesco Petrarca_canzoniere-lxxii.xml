<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXXII</title>
    <author>Francesco Petrarca</author>
   </titleStmt>
   <extent>
    <measure unit="stanza">6</measure>
    <measure unit="line">78</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-lxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXXII</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gentil mia donna, i' veggio</l>
     <l n="2">nel mover de' vostr' occhi un dolce lume</l>
     <l n="3">che mi mostra la via ch' al ciel conduce;</l>
     <l n="4">et per lungo costume,</l>
     <l n="5">dentro là dove sol con Amor seggio,</l>
     <l n="6">quasi visibilmente il cor traluce.</l>
     <l n="7">Questa è la vista ch' a ben far m' induce,</l>
     <l n="8">et che mi scorge al glorïoso fine;</l>
     <l n="9">questa sola dal vulgo m' allontana:</l>
     <l n="10">né già mai lingua humana</l>
     <l n="11">contar poria quel che le due divine</l>
     <l n="12">luci sentir mi fanno,</l>
     <l n="13">e quando 'l verno sparge le pruine,</l>
     <l n="14">et quando poi ringiovenisce l' anno</l>
     <l n="15">qual era al tempo del mio primo affanno.</l>
    </lg>
    <lg n="2">
     <l n="16">Io penso: se là suso,</l>
     <l n="17">onde 'l motor eterno de le stelle</l>
     <l n="18">degnò mostrar del suo lavoro in terra,</l>
     <l n="19">son l' altr' opre sí belle,</l>
     <l n="20">aprasi la pregione, ov' io son chiuso,</l>
     <l n="21">et che 'l camino a tal vita mi serra.</l>
     <l n="22">Poi mi rivolgo a la mia usata guerra,</l>
     <l n="23">ringratiando Natura e 'l dí ch' io nacqui,</l>
     <l n="24">che reservato m' ànno a tanto bene,</l>
     <l n="25">et lei ch' a tanta spene</l>
     <l n="26">alzò il mio cor: ché 'nsin allor io giacqui</l>
     <l n="27">a me noioso et grave,</l>
     <l n="28">da quel dí inanzi a me medesmo piacqui,</l>
     <l n="29">empiendo d' un pensier alto e soave</l>
     <l n="30">quel core ond' ànno i begli occhi la chiave.</l>
    </lg>
    <lg n="3">
     <l n="31">Né mai stato gioioso</l>
     <l n="32">Amor o la volubile Fortuna</l>
     <l n="33">dieder a chi piú fur nel mondo amici,</l>
     <l n="34">ch' i' nol cangiassi ad una</l>
     <l n="35">rivolta d' occhi, ond' ogni mio riposo</l>
     <l n="36">vien come ogni arbor vien da sue radici.</l>
     <l n="37">Vaghe faville, angeliche, beatrici</l>
     <l n="38">de la mia vita, ove 'l piacer s' accende</l>
     <l n="39">che dolcemente mi consuma et strugge:</l>
     <l n="40">come sparisce et fugge</l>
     <l n="41">ogni altro lume dove 'l vostro splende,</l>
     <l n="42">cosí de lo mio core,</l>
     <l n="43">quando tanta dolcezza in lui discende,</l>
     <l n="44">ogni altra cosa, ogni penser va fore,</l>
     <l n="45">et solo ivi con voi rimanse Amore.</l>
    </lg>
    <lg n="4">
     <l n="46">Quanta dolcezza unquancho</l>
     <l n="47">fu in cor d' aventurosi amanti accolta</l>
     <l n="48">tutta in un loco, a quel ch' i' sento è nulla,</l>
     <l n="49">quando voi alcuna volta</l>
     <l n="50">soavemente tra 'l bel nero e 'l biancho</l>
     <l n="51">volgete il lume in cui Amor si trastulla;</l>
     <l n="52">et credo da le fasce et da la culla</l>
     <l n="53">al mio imperfecto, a la Fortuna adversa</l>
     <l n="54">questo rimedio provedesse il cielo.</l>
     <l n="55">Torto mi face il velo</l>
     <l n="56">et la man che sí spesso s' atraversa</l>
     <l n="57">fra 'l mio sommo dilecto</l>
     <l n="58">et gli occhi, onde dí et notte si rinversa</l>
     <l n="59">il gran desio per isfogare il petto,</l>
     <l n="60">che forma tien dal varïato aspetto.</l>
    </lg>
    <lg n="5">
     <l n="61">Perch' io veggio, et mi spiace,</l>
     <l n="62">che natural mia dote a me non vale</l>
     <l n="63">né mi fa degno d' un sí caro sguardo,</l>
     <l n="64">sforzomi d' esser tale</l>
     <l n="65">qual a l' alta speranza si conface,</l>
     <l n="66">et al foco gentil ond' io tutto ardo.</l>
     <l n="67">S' al ben veloce, et al contrario tardo,</l>
     <l n="68">dispregiator di quanto 'l mondo brama,</l>
     <l n="69">per solicito studio posso farme,</l>
     <l n="70">porrebbe forse aitarme</l>
     <l n="71">nel benigno iudicio una tal fama:</l>
     <l n="72">certo il fin de' miei pianti,</l>
     <l n="73">che non altronde il cor doglioso chiama,</l>
     <l n="74">vèn da' begli occhi alfin dolce tremanti,</l>
     <l n="75">ultima speme de' cortesi amanti.</l>
    </lg>
    <lg n="6">
     <l n="76">Canzon, l' una sorella è poco inanzi,</l>
     <l n="77">et l' altra sento in quel medesmo albergo</l>
     <l n="78">apparechiarsi; ond' io piú carta vergo.</l>
    </lg>
   </lg>
  </body>
 </text>
</TEI>