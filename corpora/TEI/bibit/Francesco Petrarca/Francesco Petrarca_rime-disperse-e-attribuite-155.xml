<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 155</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-155</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 155</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 155</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da poi ch'io veggio e cielo e fuoco e terra,</l>
     <l n="2">E col mar tempestoso e sole e luna,</l>
     <l n="3">Le stelle e la fortuna</l>
     <l n="4">Contra me tutti pronti a farmi guerra;</l>
     <l n="5">Piangendo mi rivolgo a quei che afferra</l>
     <l n="6">Colle sue braccia tutto l'universo,</l>
     <l n="7">Però che già sommerso</l>
     <l n="8">Meschin mi trovo e posto giù nel fondo.</l>
     <l n="9">Piacciati adunque, Redentor del mondo,</l>
     <l n="10">Cavarmi fuora di quest'aspra valle,</l>
     <l n="11">Acciò che 'l dritto calle</l>
     <l n="12">Possa trovar che mi conduca in porto.</l>
     <l n="13">Però che privo son d'ogni conforto,</l>
     <l n="14">E non trovo riposo in tanti guai,</l>
     <l n="15">E tu, Signor, lo sai;</l>
     <l n="16">Sicché soccorri ormai mia miser'alma.</l>
     <l n="17">Deh! vien, Signor, con vittoriosa palma</l>
     <l n="18">Ad aiutar la errante navicella,</l>
     <l n="19">Ché in questa gran procella</l>
     <l n="20">Non truova in sua salute alcun ristoro.</l>
     <l n="21">Corri, dolce Signor, non far dimoro,</l>
     <l n="22">Ch'i' son già presso a quell'orribil sorte</l>
     <l n="23">Che m'aprirà le porte,</l>
     <l n="24">Dove a pianger sarò sempre costretto.</l>
     <l n="25">I' son dolente e piango il mio difetto,</l>
     <l n="26">Col quale offesi la tua gran potenza,</l>
     <l n="27">Sicché per tua clemenza</l>
     <l n="28">Perdonami, o Signore, il grave errore.</l>
     <l n="29">E non guardar ch'i' sia gran peccatore,</l>
     <l n="30">E sia stato sinor pien di follia,</l>
     <l n="31">Ché pur la dritta via</l>
     <l n="32">Vorria trovar che su nel ciel ci mena.</l>
     <l n="33">Perdonami, Signor, per quella pena</l>
     <l n="34">Che in croce sostenesti e i tanti mali,</l>
     <l n="35">Per dare a noi mortali</l>
     <l n="36">Nel regno de' Beati alcuna parte.</l>
     <l n="37">Perdonami, o Signor, tutte le carte</l>
     <l n="38">Dove son scritte su le mie gran colpe,</l>
     <l n="39">Perché l'ossa e le polpe</l>
     <l n="40">Rimembrando mi treman notte e dia.</l>
     <l n="41">Perdonami, o figliuolo di Maria,</l>
     <l n="42">Per lo prezioso sangue che succhiasti</l>
     <l n="43">Da Lei, qualora entrasti</l>
     <l n="44">Nel verginal suo seno immaculato.</l>
     <l n="45">Perdonami, ben ch'aggia a te fallato,</l>
     <l n="46">E non voler ch'io vada nell'inferno</l>
     <l n="47">A star nel foco eterno,</l>
     <l n="48">Ma tua mercé mi scusi aspro tormento.</l>
    </lg>
   </lg>
  </body>
 </text>
</TEI>