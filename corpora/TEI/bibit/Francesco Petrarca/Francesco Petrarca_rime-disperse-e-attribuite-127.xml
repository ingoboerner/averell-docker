<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 127</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-127</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 127</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 127</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel c'ha nostra natura in sé più degno,</l>
     <l n="2">Di qua dal ben per cui l'umana essenza</l>
     <l n="3">Da gli animali in parte si distingue,</l>
     <l n="4">(Ciò è l'intellettiva conoscenza),</l>
     <l n="5">Mi pare un bello, un valoroso sdegno,</l>
     <l n="6">Quando gran fiamma di malizia estingue.</l>
     <l n="7">Ché già non mille adamantine lingue</l>
     <l n="8">Con le voci d'acciar sonanti e forti</l>
     <l n="9">Porriano assai lodar quel di ch'io parlo;</l>
     <l n="10">Né io vengo a inalzarlo,</l>
     <l n="11">Ma a dirne alquanto agl'intelletti accorti.</l>
     <l n="12">Dico che mille morti</l>
     <l n="13">Son picciol pregio a tal gioia e sì nova:</l>
     <l n="14">Sì pochi oggi se 'n trova</l>
     <l n="15">Ch'i' credea ben che fosse morto il seme,</l>
     <l n="16">Ed e' si stava in sé raccolto inseme.</l>
     <l n="17">Tutto pensoso un spirito gentile,</l>
     <l n="18">Pien de lo sdegno ch'io giva cercando,</l>
     <l n="19">Si stava ascoso, sì celatamente,</l>
     <l n="20">Ch'i' dicea fra me stesso: oi me, quando</l>
     <l n="21">Avrà mai fin quest'aspro tempo e vile?</l>
     <l n="22">Son di vertù sì le faville spente?</l>
     <l n="23">Vedea l'oppressa e miserabil gente</l>
     <l n="24">Giunt'a l'estremo, e non vedea 'l soccorso</l>
     <l n="25">Quinci o quindi apparir da qualche parte.</l>
     <l n="26">Così Saturno e Marte</l>
     <l n="27">Chiuso avea 'l passo; ond'era tardo il corso,</l>
     <l n="28">Ch'a lo spietato morso</l>
     <l n="29">Del tirannico dente empio e feroce,</l>
     <l n="30">Ch'assai più punge e coce</l>
     <l n="31">Che morte ed altro rio, ponesse 'l freno,</l>
     <l n="32">E reducesse il bel tempo sereno.</l>
     <l n="33">Libertà, dolce e desiato bene,</l>
     <l n="34">Mal conosciuto a chi talor no 'l perde,</l>
     <l n="35">Quanto gradita al buon mondo esser dêi!</l>
     <l n="36">Da te la vita vien fiorita e verde:</l>
     <l n="37">Per te stato gioioso si mantene</l>
     <l n="38">Ch'ir mi fa somigliante a gli alti dèi:</l>
     <l n="39">Senza te lungamente non vorrei</l>
     <l n="40">Ricchezze, onor e ciò ch'uom più desia;</l>
     <l n="41">Ma teco ogni tugurio acqueta l'alma.</l>
     <l n="42">Ahi grave e crudel salma,</l>
     <l n="43">Che n'avei stanchi per sì lunga via!</l>
     <l n="44">Come non giunse pria</l>
     <l n="45">Chi ti levasse da le nostre spalle?</l>
     <l n="46">Sì faticoso è 'l calle</l>
     <l n="47">Per cui gran fama di vertù s'acquista,</l>
     <l n="48">Ch'egli spaventa altrui sol de la vista.</l>
     <l n="49">Cor regio fu, sì come sona il nome,</l>
     <l n="50">Quel che venne securo a l'alta impresa</l>
     <l n="51">Per mar, per terra e per poggi e per piani;</l>
     <l n="52">E là ond'era più erta e più contesa</l>
     <l n="53">La strada, a l'importune nostre some,</l>
     <l n="54">Corse e soccorse con affetti umani</l>
     <l n="55">Quel magnanimo; e poi con le sue mani,</l>
     <l n="56">Pietose a' buoni et a' nemici invitte,</l>
     <l n="57">Ogni incarco da gli omeri ne tolse,</l>
     <l n="58">E soave raccolse</l>
     <l n="59">Insieme quelle sparse genti afflitte,</l>
     <l n="60">A le quali interditte</l>
     <l n="61">Le paterne lor leggi eran per forza;</l>
     <l n="62">Le quali a scorza a scorza</l>
     <l n="63">Consunte avea l'insazïabil fame</l>
     <l n="64">De' can che fanno lor pecore grame.</l>
     <l n="65">Sicilia, di tiranni antico nido,</l>
     <l n="66">Vide trista Agatòcle acerbo e crudo,</l>
     <l n="67">E vide i dispietati Dïonigi,</l>
     <l n="68">E quel che fece il crudo fabro ignudo</l>
     <l n="69">Gittare il primo doloroso strido</l>
     <l n="70">E far ne l'arte sua primi vestigi:</l>
     <l n="71">E la bella contrada di Trevigi</l>
     <l n="72">Ha le piaghe ancor fresche d'Azzolino.</l>
     <l n="73">Roma di Gaio e di Neron si lagna;</l>
     <l n="74">E di molti Romagna;</l>
     <l n="75">Mantova duolse ancor d'un Passerino,</l>
     <l n="76">Ma null'altro destino</l>
     <l n="77">Né giogo fu mai duro quanto 'l nostro</l>
     <l n="78">Era, né carte e inchiostro</l>
     <l n="79">Basterebben' al vero in questo loco;</l>
     <l n="80">Onde meglio è tacer, che dirne poco.</l>
     <l n="81">Però non Cato, quel sì grande amico</l>
     <l n="82">Di libertà, che più di lei non visse;</l>
     <l n="83">Non quel che 'l Re superbo spinse fore,</l>
     <l n="84">Non Fabii o Deci, di che ogni uomo scrisse,</l>
     <l n="85">(Se reverenza del buon tempo antico</l>
     <l n="86">Non mi vieta parlar quel c'ho nel core)</l>
     <l n="87">Non altri al mondo più verace amore</l>
     <l n="88">De la sua patria in alcun tempo accese;</l>
     <l n="89">Ché non già morte, ma leggiadro ardire</l>
     <l n="90">E l'opra è da gradire</l>
     <l n="91">Non meno in chi, salvando il suo paese,</l>
     <l n="92">Sé medesmo difese,</l>
     <l n="93">Che 'n colui che il suo proprio sangue sparse:</l>
     <l n="94">Poi che le vene scarse</l>
     <l n="95">Non eran quando bisognato fosse;</l>
     <l n="96">Né morir dal ben far gli animi smosse.</l>
     <l n="97">E, perché nulla al sommo valor manche,</l>
     <l n="98">La patria, tolta a l'unghie de' tiranni,</l>
     <l n="99">Liberamente in pace si governa,</l>
     <l n="100">E ristorando va gli antichi danni</l>
     <l n="101">E riposando le sue parti stanche</l>
     <l n="102">E ringraziando la pietà superna,</l>
     <l n="103">Pregando che sua grazia faccia eterna.</l>
     <l n="104">Et ciò si può sperar ben, s'io non erro;</l>
     <l n="105">Però ch'un'alma in quattro cori alberga,</l>
     <l n="106">E una sola verga</l>
     <l n="107">È in quattro mani et un medesmo ferro;</l>
     <l n="108">E, quanto più e più serro</l>
     <l n="109">La mente ne l'usato imaginare,</l>
     <l n="110">Più conoscer mi pare</l>
     <l n="111">Che per concordia il basso stato avanza,</l>
     <l n="112">L'alto mantiensi; e questa è mia speranza.</l>
     <l n="113">Lunge da' libri nata in mezzo l'arme,</l>
     <l n="114">Canzon, de' miglior quattro ch'i' conosca</l>
     <l n="115">Per ogni parte ragionando andrai:</l>
     <l n="116">Tu puoi ben dir, che 'l sai,</l>
     <l n="117">Come lor gloria nulla nebbia offosca;</l>
     <l n="118">E, se va' 'n terra Tosca,</l>
     <l n="119">Ch'appregia l'opre coraggiose e belle,</l>
     <l n="120">Ivi conta di lor vere novelle.</l>
    </lg>
   </lg>
  </body>
 </text>
</TEI>