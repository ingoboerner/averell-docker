<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXX</title>
    <author>Francesco Petrarca</author>
   </titleStmt>
   <extent>
    <measure unit="stanza">5</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-lxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lasso me, ch' i' non so in qual parte pieghi</l>
     <l n="2">la speme, ch' è tradita omai piú volte:</l>
     <l n="3">che se non è chi con pietà m' ascolte,</l>
     <l n="4">perché sparger al ciel sí spessi preghi?</l>
     <l n="5">Ma s' egli aven ch' ancor non mi si nieghi</l>
     <l n="6">finir anzi 'l mio fine</l>
     <l n="7">queste voci meschine,</l>
     <l n="8">non gravi al mio signor perch' io il ripreghi</l>
     <l n="9">di dir libero un dí tra l' erba e i fiori:</l>
     <l n="10">Drez et rayson es qu' ieu ciant e m demori.</l>
    </lg>
    <lg n="2">
     <l n="11">Ragion è ben ch' alcuna volta io canti,</l>
     <l n="12">però ch' ò sospirato sí gran tempo</l>
     <l n="13">che mai non incomincio assai per tempo</l>
     <l n="14">per adequar col riso i dolor' tanti.</l>
     <l n="15">Et s' io potesse far ch' agli occhi santi</l>
     <l n="16">porgesse alcun dilecto</l>
     <l n="17">qualche dolce mio detto,</l>
     <l n="18">o me beato sopra gli altri amanti!</l>
     <l n="19">Ma piú, quand' io dirò senza mentire:</l>
     <l n="20">Donna mi priegha, per ch' io voglio dire.</l>
    </lg>
    <lg n="3">
     <l n="21">Vaghi pensier' che cosí passo passo</l>
     <l n="22">scorto m' avete a ragionar tant' alto,</l>
     <l n="23">vedete che madonna à 'l cor di smalto,</l>
     <l n="24">sí forte, ch' io per me dentro nol passo.</l>
     <l n="25">Ella non degna di mirar sí basso</l>
     <l n="26">che di nostre parole</l>
     <l n="27">curi, ché 'l ciel non vòle</l>
     <l n="28">al qual pur contrastando i' son già lasso:</l>
     <l n="29">onde, come nel cor m' induro e 'naspro,</l>
     <l n="30">cosí nel mio parlar voglio esser aspro.</l>
    </lg>
    <lg n="4">
     <l n="31">Che parlo? o dove sono? e chi m' inganna,</l>
     <l n="32">altri ch' io stesso e 'l desïar soverchio?</l>
     <l n="33">Già s' i' trascorro il ciel di cerchio in cerchio,</l>
     <l n="34">nessun pianeta a pianger mi condanna.</l>
     <l n="35">Se mortal velo il mio veder appanna,</l>
     <l n="36">che colpa è de le stelle,</l>
     <l n="37">o de le cose belle?</l>
     <l n="38">Meco si sta chi dí et notte m' affanna,</l>
     <l n="39">poi che del suo piacer mi fe' gir grave</l>
     <l n="40">la dolce vista e 'l bel guardo soave.</l>
    </lg>
    <lg n="5">
     <l n="41">Tutte le cose di che 'l mondo è adorno</l>
     <l n="42">uscîr buone de man del mastro eterno;</l>
     <l n="43">ma me, che cosí adentro non discerno,</l>
     <l n="44">abbaglia il bel che mi si mostra intorno;</l>
     <l n="45">et s' al vero splendor già mai ritorno,</l>
     <l n="46">l' occhio non pò star fermo,</l>
     <l n="47">cosí l' à fatto infermo</l>
     <l n="48">pur la sua propria colpa, et non quel giorno</l>
     <l n="49">ch' i volsi inver' l' angelica beltade</l>
     <l n="50">nel dolce tempo de la prima etade.</l>
    </lg>
   </lg>
  </body>
 </text>
</TEI>