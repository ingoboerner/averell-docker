<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCCLX</title>
    <author>Francesco Petrarca</author>
   </titleStmt>
   <extent>
    <measure unit="stanza">11</measure>
    <measure unit="line">157</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-ccclx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCCLX</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCCLX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel' antiquo mio dolce empio signore</l>
     <l n="2">fatto citar dinanzi a la reina</l>
     <l n="3">che la parte divina</l>
     <l n="4">tien di nostra natura e 'n cima sede,</l>
     <l n="5">ivi, com' oro che nel foco affina,</l>
     <l n="6">mi rappresento carco di dolore,</l>
     <l n="7">di paura et d' orrore,</l>
     <l n="8">quasi huom che teme morte et ragion chiede;</l>
     <l n="9">e 'ncomincio: –Madonna, il manco piede</l>
     <l n="10">giovenetto pos' io nel costui regno,</l>
     <l n="11">ond' altro ch' ira et sdegno</l>
     <l n="12">non ebbi mai; et tanti et sí diversi</l>
     <l n="13">tormenti ivi soffersi,</l>
     <l n="14">ch' alfine vinta fu quell' infinita</l>
     <l n="15">mia patïentia, e 'n odio ebbi la vita.</l>
    </lg>
    <lg n="2">
     <l n="16">Cosí 'l mio tempo infin qui trapassato</l>
     <l n="17">è 'n fiamma e 'n pene: et quante utili honeste</l>
     <l n="18">vie sprezzai, quante feste,</l>
     <l n="19">per servir questo lusinghier crudele!</l>
     <l n="20">Et qual ingegno à sí parole preste,</l>
     <l n="21">che stringer possa 'l mio infelice stato,</l>
     <l n="22">et le mie d' esto ingrato</l>
     <l n="23">tante et sí gravi et sí giuste querele?</l>
     <l n="24">O poco mèl, molto aloè con fele!</l>
     <l n="25">In quanto amaro à la mia vita avezza</l>
     <l n="26">con sua falsa dolcezza,</l>
     <l n="27">la qual m' atrasse a l' amorosa schiera!</l>
     <l n="28">Che s' i' non m' inganno, era</l>
     <l n="29">disposto a sollevarmi alto da terra:</l>
     <l n="30">e' mi tolse di pace et pose in guerra.</l>
    </lg>
    <lg n="3">
     <l n="31">Questi m' à fatto men amare Dio</l>
     <l n="32">ch' i' non deveva, et men curar me stesso:</l>
     <l n="33">per una donna ò messo</l>
     <l n="34">egualmente in non cale ogni pensero.</l>
     <l n="35">Di ciò m' è stato consiglier sol esso,</l>
     <l n="36">sempr' aguzzando il giovenil desio</l>
     <l n="37">a l' empia cote, ond' io</l>
     <l n="38">sperai riposo al suo giogo aspro et fero,</l>
     <l n="39">Misero, a che quel chiaro ingegno altero,</l>
     <l n="40">et l' altre doti a me date dal cielo?</l>
     <l n="41">ché vo cangiando 'l pelo,</l>
     <l n="42">né cangiar posso l' ostinata voglia:</l>
     <l n="43">cosí in tutto mi spoglia</l>
     <l n="44">di libertà questo crudel ch' i' accuso,</l>
     <l n="45">ch' amaro viver m' à volto in dolce uso.</l>
    </lg>
    <lg n="4">
     <l n="46">Cercar m' à fatto deserti paesi,</l>
     <l n="47">fiere et ladri rapaci, hispidi dumi,</l>
     <l n="48">dure genti et costumi,</l>
     <l n="49">et ogni error che' pellegrini intrica,</l>
     <l n="50">monti, valli, paludi et mari et fiumi,</l>
     <l n="51">mille lacciuoli in ogni parte tesi;</l>
     <l n="52">e 'l verno in strani mesi,</l>
     <l n="53">con pericol presente et con fatica:</l>
     <l n="54">né costui né quell' altra mia nemica</l>
     <l n="55">ch' i' fuggia, mi lasciavan sol un punto;</l>
     <l n="56">onde, s' i' non son giunto</l>
     <l n="57">anzi tempo da morte acerba et dura,</l>
     <l n="58">pietà celeste à cura</l>
     <l n="59">di mia salute, non questo tiranno</l>
     <l n="60">che del mio duol si pasce, et del mio danno.</l>
    </lg>
    <lg n="5">
     <l n="61">Poi che suo fui non ebbi hora tranquilla,</l>
     <l n="62">né spero aver, et le mie notti il sonno</l>
     <l n="63">sbandiro, et piú non ponno</l>
     <l n="64">per herbe o per incanti a sé ritrarlo.</l>
     <l n="65">Per inganni et per forza è fatto donno</l>
     <l n="66">sovra miei spirti; et non sonò poi squilla,</l>
     <l n="67">ov' io sia, in qual che villa,</l>
     <l n="68">ch' i' non l' udisse. Ei sa che 'l vero parlo:</l>
     <l n="69">ché legno vecchio mai non ròse tarlo</l>
     <l n="70">come questi 'l mio core, in che s' annida,</l>
     <l n="71">et di morte lo sfida.</l>
     <l n="72">Quinci nascon le lagrime e i martiri,</l>
     <l n="73">le parole e i sospiri,</l>
     <l n="74">di ch' io mi vo stancando, et forse altrui.</l>
     <l n="75">Giudica tu, che me conosci et lui.–</l>
    </lg>
    <lg n="6">
     <l n="76">Il mio adversario con agre rampogne</l>
     <l n="77">comincia: –O donna, intendi l' altra parte,</l>
     <l n="78">che 'l vero, onde si parte</l>
     <l n="79">quest' ingrato, dirà senza defecto.</l>
     <l n="80">Questi in sua prima età fu dato a l' arte</l>
     <l n="81">da vender parolette, anzi menzogne;</l>
     <l n="82">né par che si vergogne,</l>
     <l n="83">tolto da quella noia al mio dilecto,</l>
     <l n="84">lamentarsi di me, che puro et netto,</l>
     <l n="85">contra 'l desio che spesso il suo mal vòle,</l>
     <l n="86">lui tenni, ond' or si dole,</l>
     <l n="87">in dolce vita, ch' ei miseria chiama:</l>
     <l n="88">salito in qualche fama</l>
     <l n="89">solo per me, che 'l suo intellecto alzai</l>
     <l n="90">ov' alzato per sé non fôra mai.</l>
    </lg>
    <lg n="7">
     <l n="91">Ei sa che 'l grande Atride et l' alto Achille,</l>
     <l n="92">et Hanibàl al terren vostro amaro,</l>
     <l n="93">et di tutti il piú chiaro</l>
     <l n="94">un altro et di vertute et di fortuna,</l>
     <l n="95">com' a ciascun le sue stelle ordinaro,</l>
     <l n="96">lasciai cader in vil amor d' ancille:</l>
     <l n="97">et a costui di mille</l>
     <l n="98">donne electe, excellenti, n' elessi una,</l>
     <l n="99">qual non si vedrà mai sotto la luna,</l>
     <l n="100">benché Lucretia ritornasse a Roma;</l>
     <l n="101">et sí dolce ydïoma</l>
     <l n="102">le diedi, et un cantar tanto soave,</l>
     <l n="103">che penser basso o grave</l>
     <l n="104">non poté mai durar dinanzi a lei.</l>
    </lg>
    <lg n="8">
     <l n="105">Questi fur con costui li 'nganni mei.</l>
     <l n="106">Questo fu il fel, questi li sdegni et l' ire,</l>
     <l n="107">piú dolci assai che di null' altra il tutto,</l>
     <l n="108">Di bon seme mal frutto</l>
     <l n="109">mieto: et tal merito à chi 'ngrato serve.</l>
     <l n="110">Sí l' avea sotto l' ali mie condutto,</l>
     <l n="111">ch' a donne et cavalier' piacea il suo dire;</l>
     <l n="112">et sí alto salire</l>
     <l n="113">i' 'l feci, che tra' caldi ingegni ferve</l>
     <l n="114">il suo nome et de' suoi detti conserve</l>
     <l n="115">si fanno con diletto in alcun loco;</l>
     <l n="116">ch' or saria forse un roco</l>
     <l n="117">mormorador di corti, un huom del vulgo:</l>
     <l n="118">i' l' exalto et divulgo,</l>
     <l n="119">per quel ch' elli 'mparò ne la mia scola,</l>
     <l n="120">et da colei che fu nel mondo sola.</l>
    </lg>
    <lg n="9">
     <l n="121">Et per dir a l' extremo il gran servigio,</l>
     <l n="122">da mille acti inhonesti l' ò ritratto,</l>
     <l n="123">ché mai per alcun pacto</l>
     <l n="124">a lui piacer non poteo cosa vile:</l>
     <l n="125">giovene schivo et vergognoso in acto</l>
     <l n="126">et in penser, poi che fatto era huom ligio</l>
     <l n="127">di lei ch' alto vestigio</l>
     <l n="128">li 'mpresse al core, et fecel suo simíle.</l>
     <l n="129">Quanto à del pellegrino et del gentile,</l>
     <l n="130">da lei tene, et da me, di cui si biasma.</l>
     <l n="131">Mai nocturno fantasma</l>
     <l n="132">d' error non fu sí pien com' ei ver' noi:</l>
     <l n="133">ch' è in gratia, da poi</l>
     <l n="134">che ne conobbe, a Dio et a la gente.</l>
     <l n="135">Di ciò il superbo si lamenta et pente.</l>
    </lg>
    <lg n="10">
     <l n="136">Anchor, et questo è quel che tutto avanza,</l>
     <l n="137">da volar sopra 'l ciel li avea dat' ali,</l>
     <l n="138">per le cose mortali,</l>
     <l n="139">che son scala al fattor, che ben l' estima:</l>
     <l n="140">ché, mirando ei ben fiso quante et quali</l>
     <l n="141">eran vertuti in quella sua speranza,</l>
     <l n="142">d' una in altra sembianza</l>
     <l n="143">potea levarsi a l' alta cagion prima;</l>
     <l n="144">et ei l' à detto alcuna volta in rima,</l>
     <l n="145">or m' à posto in oblio con quella donna</l>
     <l n="146">ch' i' li die' per colonna</l>
     <l n="147">de la sua frale vita.– A questo un strido</l>
     <l n="148">lagrimoso alzo et grido:</l>
     <l n="149">–Ben me la die', ma tosto la ritolse.–</l>
     <l n="150">Responde: –Io no, ma Chi per sé la volse.–</l>
    </lg>
    <lg n="11">
     <l n="151">Alfin ambo conversi al giusto seggio,</l>
     <l n="152">i' con tremanti, ei con voci alte et crude,</l>
     <l n="153">ciascun per sé conchiude:</l>
     <l n="154">–Nobile donna, tua sententia attendo.–</l>
     <l n="155">Ella allor sorridendo:</l>
     <l n="156">–Piacemi aver vostre questioni udite,</l>
     <l n="157">ma piú tempo bisogna a tanta lite.–</l>
    </lg>
   </lg>
  </body>
 </text>
</TEI>