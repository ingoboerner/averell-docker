<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime disperse e attribuite - 207</title>
    <author>Francesco Petrarca</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_rime-disperse-e-attribuite-207</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime disperse e attribuite - 207</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime disperse e attribuite - 207</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sopra la riva ove 'l mar ha costume</l>
     <l n="2">Posar dalle fatiche sue diurne,</l>
     <l n="3">Siede una valle ombrosa fra duo colli.</l>
     <l n="4">Una spelonca v'è, dove mai lume</l>
     <l n="5">Nessun si vede, e sempre aure notturne</l>
     <l n="6">Tengono i buchi rugiadosi e molli,</l>
     <l n="7">Vento non v'è già mai che foglia crolli</l>
     <l n="8">Né tuono o lampeggiar per l'aere fosco,</l>
     <l n="9">Né voce d'uomo o d'animal vi s'ode.</l>
     <l n="10">Un fiumicel v'è ben che da le prode</l>
     <l n="11">Va mormorando ed irrigando il bosco.</l>
     <l n="12">Ivi un gran vecchio per dormir già losco</l>
     <l n="13">Disteso sta sopra di piume un letto</l>
     <l n="14">E questa è la sua vita e 'l suo diletto.</l>
     <l n="15">Enfiato ha il volto ed umida la chioma,</l>
     <l n="16">Gli occhi pesanti e pallide le guance,</l>
     <l n="17">E lentamente il petto e i fianchi move.</l>
     <l n="18">Lì non può star di gravi pensier soma,</l>
     <l n="19">Né vecchiezza, né duol, ma folli ciance</l>
     <l n="20">Con mille fantasie diverse e nove.</l>
     <l n="21">Un olmo v'è che 'n fronde sogni piove</l>
     <l n="22">Da ciascun canto, e che confusamente</l>
     <l n="23">Di vero e di menzogna altrui ricopre.</l>
     <l n="24">Una fenestra ch'or si chiude or s'apre</l>
     <l n="25">V'è d'osso, una d'avorio rilucente,</l>
     <l n="26">E 'l mover lor sì queto che nol sente</l>
     <l n="27">Quel pigro vecchio che là dentro dorme,</l>
     <l n="28">Quando giugnen a lui sì stranie forme.</l>
     <l n="29">Del fiumicel che parlo nasce un rio</l>
     <l n="30">Che un orto di papaveri circonda</l>
     <l n="31">E d'altre erbe domestice e selvagge.</l>
     <l n="32">Del succo errori ed ignoranza e obblio</l>
     <l n="33">Si spreme, ed oppio e negligenza abbonda,</l>
     <l n="34">E di vizio coperte son le piaggie.</l>
     <l n="35">Un citaredo v'è che sempre tragge</l>
     <l n="36">Lai su per le corde sì latino</l>
     <l n="37">Che farìa sonno a chi non l'ebbe unquanco,</l>
     <l n="38">E 'l vecchio or sopra il destro or sopra il manco</l>
     <l n="39">Lato si posa, ed or giace supino,</l>
     <l n="40">Qual va nel mezzo dì, qual da mattino,</l>
     <l n="41">Quivi è pur notte con silenzio e nebbia,</l>
     <l n="42">Ch'avisal che ristar e posar debbia.</l>
     <l n="43">Seguon tre suoi figliuoli intorno al padre,</l>
     <l n="44">Alzati a la ritonda, e tutti hanno ali</l>
     <l n="45">D'una maniera, ma diverse fronti,</l>
     <l n="46">L'un bella e umana e i dui silvestri ed adre,</l>
     <l n="47">E con queste il riposo de' mortali</l>
     <l n="48">Vanno turbando e son leggeri e pronti;</l>
     <l n="49">Passano in un momento mari e monti</l>
     <l n="50">Ed a letti regali ed a villani,</l>
     <l n="51">Sott'ombra di lor padre, danno briga.</l>
     <l n="52">Talor avvien che il vecchio pur si sbriga</l>
     <l n="53">Un poco da sé stesso, e tardi e piani</l>
     <l n="54">I piè movendo, porge oltre le mani</l>
     <l n="55">Com'uom che non sa ben dove si sia,</l>
     <l n="56">E per ombra, a taston, cerca la via.</l>
     <l n="57">Così mosse dal nido esso vecchione,</l>
     <l n="58">Or alzando, or chinando gli occhi suoi,</l>
     <l n="59">E con la barba percotendo il seno.</l>
     <l n="60">Però si dorme qui d'ogni stagione,</l>
     <l n="61">Senza alcun mezzo; e poscia che 'nfra noi</l>
     <l n="62">Giunse costui, di sonno ciascun pieno,</l>
     <l n="63">A tutti gli atti nostri è posto un freno.</l>
     <l n="64">Dormir, russar, sudar, sognar son l'arte</l>
     <l n="65">Di che maestri lungo tempo semo.</l>
     <l n="66">Dormendo forse in paradiso andremo,</l>
     <l n="67">Che tutte già avem piene le carte.</l>
     <l n="68">Io medesmo dal sonno a pena, parte</l>
     <l n="69">Ch'io parlo, mi difendo, a pena scrivo</l>
     <l n="70">Addormentato mezzo e mezzo vivo.</l>
    </lg>
   </lg>
  </body>
 </text>
</TEI>