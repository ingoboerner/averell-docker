<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CCLXIV</title>
    <author>Francesco Petrarca</author>
   </titleStmt>
   <extent>
    <measure unit="stanza">8</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Francesco Petrarca_canzoniere-cclxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CCLXIV</title>
     <author>Francesco Petrarca</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CCLXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I' vo pensando, et nel penser m' assale</l>
     <l n="2">una pietà sí forte di me stesso,</l>
     <l n="3">che mi conduce spesso</l>
     <l n="4">ad altro lagrimar ch' i' non soleva:</l>
     <l n="5">ché, vedendo ogni giorno il fin piú presso,</l>
     <l n="6">mille fïate ò chieste a Dio quell' ale</l>
     <l n="7">co le quai del mortale</l>
     <l n="8">carcer nostro intelletto al ciel si leva.</l>
     <l n="9">Ma infin a qui nïente mi releva</l>
     <l n="10">prego o sospiro o lagrimar ch' io faccia:</l>
     <l n="11">e cosí per ragion conven che sia,</l>
     <l n="12">ché chi, possendo star, cadde tra via,</l>
     <l n="13">degno è che mal suo grado a terra giaccia.</l>
     <l n="14">Quelle pietose braccia</l>
     <l n="15">in ch' io mi fido, veggio aperte anchora,</l>
     <l n="16">ma temenza m' accora</l>
     <l n="17">per gli altrui exempli, et del mio stato tremo,</l>
     <l n="18">ch' altri mi sprona, et son forse a l' extremo.</l>
     <l n="19">L' un penser parla co la mente, et dice:</l>
     <l n="20">–Che pur agogni? onde soccorso attendi?</l>
    </lg>
    <lg n="2">
     <l n="21">Misera, non intendi</l>
     <l n="22">con quanto tuo disnore il tempo passa?</l>
     <l n="23">Prendi partito accortamente, prendi;</l>
     <l n="24">e del cor tuo divelli ogni radice</l>
     <l n="25">del piacer che felice</l>
     <l n="26">nol pò mai fare, et respirar nol lassa.</l>
     <l n="27">Se già è gran tempo fastidita et lassa</l>
     <l n="28">se' di quel falso dolce fugitivo</l>
     <l n="29">che 'l mondo traditor può dare altrui,</l>
     <l n="30">a che ripon' piú la speranza in lui,</l>
     <l n="31">che d' ogni pace et di fermezza è privo?</l>
     <l n="32">Mentre che 'l corpo è vivo,</l>
     <l n="33">ài tu 'l freno in bailia de' penser' tuoi:</l>
     <l n="34">deh stringilo or che pôi,</l>
     <l n="35">ché dubbioso è 'l tardar come tu sai,</l>
     <l n="36">e 'l cominciar non fia per tempo omai.</l>
    </lg>
    <lg n="3">
     <l n="37">Già sai tu ben quanta dolcezza porse</l>
     <l n="38">agli occhi tuoi la vista di colei</l>
     <l n="39">la qual ancho vorrei</l>
     <l n="40">ch' a nascer fosse per piú nostra pace.</l>
     <l n="41">Ben ti ricordi, et ricordar te 'n dêi,</l>
     <l n="42">de l' imagine sua quand' ella corse</l>
     <l n="43">al cor, là dove forse</l>
     <l n="44">non potea fiamma intrar per altrui face:</l>
     <l n="45">ella l' accese; et se l' ardor fallace</l>
     <l n="46">durò molt' anni in aspectando un giorno,</l>
     <l n="47">che per nostra salute unqua non vène,</l>
     <l n="48">or ti solleva a piú beata spene,</l>
     <l n="49">mirando 'l ciel che ti si volve intorno,</l>
     <l n="50">immortal et addorno:</l>
     <l n="51">ché dove, del mal suo qua giú sí lieta,</l>
     <l n="52">vostra vaghezza acqueta</l>
     <l n="53">un mover d' occhi, un ragionar, un canto,</l>
     <l n="54">quanto fia quel piacer, se questo è tanto?–</l>
    </lg>
    <lg n="4">
     <l n="55">Da l' altra parte un pensier dolce et agro,</l>
     <l n="56">con faticosa et dilectevol salma</l>
     <l n="57">sedendosi entro l' alma,</l>
     <l n="58">preme 'l cor di desio, di speme il pasce;</l>
     <l n="59">che sol per fama glorïosa et alma</l>
     <l n="60">non sente quand' io agghiaccio, o quand' io flagro,</l>
     <l n="61">s' i' son pallido o magro;</l>
     <l n="62">et s' io l' occido piú forte rinasce.</l>
     <l n="63">Questo d' allor ch' i' m' addormiva in fasce</l>
     <l n="64">venuto è di dí in dí crescendo meco,</l>
     <l n="65">e temo ch' un sepolcro ambeduo chiuda.</l>
     <l n="66">Poi che fia l' alma de le membra ignuda,</l>
     <l n="67">non pò questo desio piú venir seco;</l>
     <l n="68">ma se 'l latino e 'l greco</l>
     <l n="69">parlan di me dopo la morte, è un vento:</l>
     <l n="70">ond' io, perché pavento</l>
     <l n="71">adunar sempre quel ch' un' ora sgombre,</l>
     <l n="72">vorre' 'l ver abbracciar, lassando l' ombre.</l>
    </lg>
    <lg n="5">
     <l n="73">Ma quell' altro voler di ch' i' son pieno,</l>
     <l n="74">quanti press' a lui nascon par ch' adugge;</l>
     <l n="75">e parte il tempo fugge</l>
     <l n="76">che, scrivendo d' altrui, di me non calme;</l>
     <l n="77">e 'l lume de' begli occhi che mi strugge</l>
     <l n="78">soavemente al suo caldo sereno,</l>
     <l n="79">mi ritien con un freno</l>
     <l n="80">contra chui nullo ingegno o forza valme.</l>
     <l n="81">Che giova dunque perché tutta spalme</l>
     <l n="82">la mia barchetta, poi che 'n fra gli scogli</l>
     <l n="83">è ritenuta anchor da ta' duo nodi?</l>
     <l n="84">Tu che degli altri, che 'n diversi modi</l>
     <l n="85">legano 'l mondo, in tutto mi disciogli,</l>
     <l n="86">Signor mio, ché non togli</l>
     <l n="87">omai dal volto mio questa vergogna?</l>
     <l n="88">Ché 'n guisa d' uom che sogna</l>
     <l n="89">aver la morte inanzi gli occhi parme;</l>
     <l n="90">et vorrei far difesa, et non ò l' arme.</l>
    </lg>
    <lg n="6">
     <l n="91">Quel ch' i' fo veggio, et non m' inganna il vero</l>
     <l n="92">mal conosciuto, anzi mi sforza Amore,</l>
     <l n="93">che la strada d' onore</l>
     <l n="94">mai nol lassa seguir, chi troppo il crede;</l>
     <l n="95">et sento ad ora ad or venirmi al core</l>
     <l n="96">un leggiadro disdegno aspro et severo</l>
     <l n="97">ch' ogni occulto pensero</l>
     <l n="98">tira in mezzo la fronte, ov' altri 'l vede:</l>
     <l n="99">ché mortal cosa amar con tanta fede</l>
     <l n="100">quanta a Dio sol per debito convensi,</l>
     <l n="101">piú si disdice a chi piú pregio brama.</l>
     <l n="102">Et questo ad alta voce ancho richiama</l>
     <l n="103">la ragione svïata dietro ai sensi;</l>
     <l n="104">ma perch' ell' oda, et pensi</l>
     <l n="105">tornare, il mal costume oltre la spigne,</l>
     <l n="106">et agli occhi depigne</l>
     <l n="107">quella che sol per farmi morir nacque,</l>
     <l n="108">perch' a me troppo, et a se stessa, piacque.</l>
    </lg>
    <lg n="7">
     <l n="109">Né so che spatio mi si desse il cielo</l>
     <l n="110">quando novellamente io venni in terra</l>
     <l n="111">a soffrir l' aspra guerra</l>
     <l n="112">che 'ncontra me medesmo seppi ordire;</l>
     <l n="113">né posso il giorno che la vita serra</l>
     <l n="114">antiveder per lo corporeo velo;</l>
     <l n="115">ma varïarsi il pelo</l>
     <l n="116">veggio, et dentro cangiarsi ogni desire.</l>
     <l n="117">Or ch' i' mi credo al tempo del partire</l>
     <l n="118">esser vicino, o non molto da lunge,</l>
     <l n="119">come chi 'l perder face accorto et saggio,</l>
     <l n="120">vo ripensando ov' io lassai 'l vïaggio</l>
     <l n="121">da la man destra, ch' a buon porto aggiunge:</l>
     <l n="122">et da l' un lato punge</l>
     <l n="123">vergogna et duol che 'ndietro mi rivolve;</l>
     <l n="124">dall' altro non m' assolve</l>
     <l n="125">un piacer per usanza in me sí forte</l>
     <l n="126">ch' a patteggiar n' ardisce co la morte.</l>
    </lg>
    <lg n="8">
     <l n="127">Canzon, qui sono, ed ò 'l cor via piú freddo</l>
     <l n="128">de la paura che gelata neve,</l>
     <l n="129">sentendomi perir senz' alcun dubbio:</l>
     <l n="130">ché pur deliberando ò volto al subbio</l>
     <l n="131">gran parte omai de la mia tela breve;</l>
     <l n="132">né mai peso fu greve</l>
     <l n="133">quanto quel ch' i' sostengo in tale stato:</l>
     <l n="134">ché co la morte a lato</l>
     <l n="135">cerco del viver mio novo consiglio,</l>
     <l n="136">et veggio 'l meglio, et al peggior m' appiglio.</l>
    </lg>
   </lg>
  </body>
 </text>
</TEI>