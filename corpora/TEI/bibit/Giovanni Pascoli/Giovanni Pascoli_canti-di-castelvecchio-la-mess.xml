<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA MESSA</title>
    <author>Giovanni Pascoli</author>
   </titleStmt>
   <extent>
    <measure unit="stanza">10</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-mess</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA MESSA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA MESSA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La squilla sonava l'entrata.</l>
     <l n="2">Diceva con voce affrettata:</l>
     <l n="3">- Non entri? Non entri? Perché?</l>
    </lg>
    <lg n="2">
     <l n="4">C'è un rito con fiori, con ceri,</l>
     <l n="5">con fiocchi d'incenso leggieri.</l>
     <l n="6">Su, entra, ché suono per te.</l>
    </lg>
    <lg n="3">
     <l n="7">Udrai dopo un chiaro tintinno,</l>
     <l n="8">salire la gloria d'un inno</l>
     <l n="9">dall'organo che gemerà.</l>
    </lg>
    <lg n="4">
     <l n="10">C'è un vecchio che mormora stanco</l>
     <l n="11">con tutto un suo tremolìo bianco,</l>
     <l n="12">parole di felicità.</l>
    </lg>
    <lg n="5">
     <l n="13">La panca vedrai dove un giorno</l>
     <l n="14">veniva coi piccoli intorno</l>
     <l n="15">tua mamma: venivi anche tu.</l>
    </lg>
    <lg n="6">
     <l n="16">Pregava (tuo padre non c'era)</l>
     <l n="17">pregava; ma quella preghiera</l>
     <l n="18">s'è forse smarrita laggiú.</l>
    </lg>
    <lg n="7">
     <l n="19">T'udrai (sa il tuo nome!) chiamare</l>
     <l n="20">da quella... Ha le lagrime amare</l>
     <l n="21">del cuore che invano pregò.</l>
    </lg>
    <lg n="8">
     <l n="22">Non entri? Anche tu piangerai.</l>
     <l n="23">Ma il piangere è buono, lo sai;</l>
     <l n="24">ma il piangere è buono, lo so.</l>
    </lg>
    <lg n="9">
     <l n="25">Sonai per tua mamma... ma grave,</l>
     <l n="26">ma dolce, ma pia, come un Ave.</l>
     <l n="27">sonai per la madre che fu!</l>
    </lg>
    <lg n="10">
     <l n="28">Sonai con rintocchi sì piani!</l>
     <l n="29">pensando che aveva lontani</l>
     <l n="30">voi, bimbi, che non vide piú... -</l>
    </lg>
   </lg>
  </body>
 </text>
</TEI>