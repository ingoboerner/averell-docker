<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - IN CAMMINO</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-in-cammino</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - IN CAMMINO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - IN CAMMINO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Siede sopra una pietra del cammino,</l>
     <l n="2">a notte fonda, nel nebbioso piano:</l>
     <l n="3">e tra la nebbia sente il pellegrino</l>
     <l n="4">le foglie secche stridere pian piano:</l>
     <l n="5">il cielo geme, immobile, lontano,</l>
     <l n="6">e l'uomo pensa: Non sorgerò più.</l>
    </lg>
    <lg n="2">
     <l n="7">Pensa: un'occhiata quale passeggero,</l>
     <l n="8">vana, ha gettata a passeggero in via,</l>
     <l n="9">è la sua vita, e impresse nel pensiero</l>
     <l n="10">l'orma che lascia il sogno che s'oblìa;</l>
     <l n="11">un'orma lieve, che non sa se sia</l>
     <l n="12">spento dolore o gioia che non fu.</l>
    </lg>
    <lg n="3">
     <l n="13">Ed ecco - quasi sopra la sua tomba</l>
     <l n="14">siede, tra l'invisibile caduta -</l>
     <l n="15">passa uno squillo tremulo di tromba</l>
     <l n="16">che tra la nebbia, nel passar, saluta;</l>
     <l n="17">squillo che viene d'oltre l'ombra muta,</l>
     <l n="18">d'oltre la nebbia: di più su: più su,</l>
    </lg>
    <lg n="4">
     <l n="19">dove serene brillano le stelle</l>
     <l n="20">sul mar di nebbia, sul fumoso mare</l>
     <l n="21">in cui t'allunghi in pallide fiammelle</l>
     <l n="22">tu, lento Carro, e tu, Stella polare,</l>
     <l n="23">passano squilli come di fanfare,</l>
     <l n="24">passa un nero triangolo di gru.</l>
    </lg>
    <lg n="5">
     <l n="25">Tra le serene costellazioni</l>
     <l n="26">vanno e la nebbia delle lande strane;</l>
     <l n="27">vanno incessanti a tiepidi valloni,</l>
     <l n="28">a verdi oasi, ad isole lontane,</l>
     <l n="29">a dilagate cerule fiumane,</l>
     <l n="30">vanno al misterioso Timbuctù.</l>
    </lg>
    <lg n="6">
     <l n="31">Sono passate... Ma la testa alzava</l>
     <l n="32">dalla sua pietra intento il pellegrino</l>
     <l n="33">a quella voce, e tra la nebbia cava</l>
     <l n="34">riprese il suo bordone e il suo destino:</l>
     <l n="35">tranquillamente seguitò il cammino</l>
     <l n="36">dietro lo squillo che vanìa laggiù.</l>
    </lg>
   </lg>
  </body>
 </text>
</TEI>