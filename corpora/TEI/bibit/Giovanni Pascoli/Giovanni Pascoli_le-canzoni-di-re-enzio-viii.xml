<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - VIII.</title>
    <author>Giovanni Pascoli</author>
   </titleStmt>
   <extent>
    <measure unit="stanza">7</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - VIII.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - VIII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E suona la campana del Comune</l>
     <l n="2">a tocchi tardi. Ella è sonata a soga.</l>
     <l n="3">Buon artigiano, cessa l'opra: è notte.</l>
     <l n="4">Uomo dabbene, torna a casa: è buio.</l>
     <l n="5">Il bevitore esca dalla taverna.</l>
     <l n="6">Chi giuoca a zara, lasci il tavoliere.</l>
     <l n="7">Uscite, o guaite, per veder se alcuno</l>
     <l n="8">va per la terra senza lume o fuoco.</l>
     <l n="9">Affretta il passo, o peregrino, e trova</l>
     <l n="10">qualche uscio aperto, ove tu chieda albergo.</l>
     <l n="11">Ora in palagio tuonano le porte,</l>
     <l n="12">i catenacci stridono e le chiavi,</l>
     <l n="13">serrando il re. Poi tace ultima anch'essa</l>
     <l n="14">la lunga lugubre campana.</l>
    </lg>
    <lg n="2">
     <l n="15">Ma Enzio ancora ode sonare il corno</l>
     <l n="16">della gran caccia, dalla Valle rossa.</l>
     <l n="17">Di sangue tinti sono l'erba e i fiori.</l>
     <l n="18">Giacciono i morti, i morti dell'impero,</l>
     <l n="19">giacciono, chi sul dorso, chi sul petto,</l>
     <l n="20">tra i neri massi, a piè dei neri pini.</l>
     <l n="21">Tre volte suona l'olifante, e chiama.</l>
     <l n="22">È la vigilia della tua vendetta:</l>
     <l n="23">chi ha mal fatto, non lasciar che dorma:</l>
     <l n="24">ritorna, imperatore magno!</l>
    </lg>
    <lg n="3">
     <l n="25">Oh! egli udì; l'imperator ritorna.</l>
     <l n="26">S'ode la vasta e lunga cavalcata.</l>
     <l n="27">Viene tra gli alti tenebrosi monti,</l>
     <l n="28">per grandi valli e grandi acque correnti.</l>
     <l n="29">Avanti e dietro suonano le trombe</l>
     <l n="30">a riscontrare in alto l'olifante.</l>
     <l n="31">Non ha tra lor chi non si dolga e pianga.</l>
     <l n="32">Sul calpestìo risuona e sulle trombe</l>
     <l n="33">il pianto, come in mezzo all'acquazzone</l>
     <l n="34">le raffiche dell'uragano.</l>
    </lg>
    <lg n="4">
     <l n="35">Sono alti i monti, gli alberi molto alti.</l>
     <l n="36">La Valle è piena di rosai selvaggi.</l>
     <l n="37">La notte è chiara: è chiarità di luna;</l>
     <l n="38">tremano i gigli nella rossa Valle.</l>
     <l n="39">Presso ogni morto è fitta la sua spada,</l>
     <l n="40">la spada sua con l'elsa fatta a croce.</l>
     <l n="41">Stanno riversi con le braccia in croce:</l>
     <l n="42">è nato un giglio in bocca d'ogni morto.</l>
     <l n="43">Ognuno ha il giglio, a ciò tu li conosca:</l>
     <l n="44">ritorna, imperatore santo!</l>
    </lg>
    <lg n="5">
     <l n="45">Viene. Non è ancor giorno né più notte.</l>
     <l n="46">Splendono già le punte delle lancie,</l>
     <l n="47">lucono gli elmi, brillano gli osberghi,</l>
     <l n="48">elmi ed osberghi e scudi pinti a fiori.</l>
     <l n="49">Si vedono ondeggiare i gonfaloni</l>
     <l n="50">appesi all'aste, rossi azzurri e bianchi;</l>
     <l n="51">su tutti i gonfaloni è l'orifiamma,</l>
     <l n="52">quella che un giorno si chiamò Romana.</l>
     <l n="53">Tutti a cavallo i popoli del mondo:</l>
     <l n="54">in mezzo a loro è Carlomagno.</l>
    </lg>
    <lg n="6">
     <l n="55">L'imperatore! Ha conti e duchi intorno,</l>
     <l n="56">vescovi armati, con le mitrie d'oro.</l>
     <l n="57">L'imperatore ha gli occhi al sol levante,</l>
     <l n="58">l'arcangelo gli dice: Ave! all'orecchio.</l>
     <l n="59">È bianco, è vecchio di cinquecento anni;</l>
     <l n="60">la barba in fiore ha stesa sull'osbergo.</l>
     <l n="61">I centomila, in segno di gran duolo,</l>
     <l n="62">fuori dell'elmo hanno la barba bianca.</l>
     <l n="63">Va, giungi al campo ove morì Rollando,</l>
     <l n="64">imperatore! imperatore!</l>
    </lg>
    <lg n="7">
     <l n="65">Va, ma non giunge. È brusìo d'ombre vane</l>
     <l n="66">ch'ode re Enzio, quale in foglie secche</l>
     <l n="67">notturna fa la pioggia e il vento.</l>
    </lg>
   </lg>
  </body>
 </text>
</TEI>