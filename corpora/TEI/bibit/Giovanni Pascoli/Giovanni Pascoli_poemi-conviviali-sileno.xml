<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - SILENO</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">122</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-sileno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - SILENO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - SILENO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">- Figlio di Pan, figlio del dio silvestre</l>
     <l n="2">che nei canneti sibila e frascheggia,</l>
     <l n="3">là, dell'Asopo, e frange a questa rupe</l>
     <l n="4">il lungo soffio della sua zampogna;</l>
     <l n="5">tornar nell'ombra io volli a te, Sileno,</l>
     <l n="6">ora che tace la diurna rissa</l>
     <l n="7">del maglio e della roccia, or che non odo</l>
     <l n="8">più lime invide, più trapani ingordi;</l>
     <l n="9">or che gli schiavi qua e là sdraiati</l>
     <l n="10">sognano fiumi barbari; e la luna</l>
     <l n="11">prendendo il monte, il monte di Marpessa,</l>
     <l n="12">piove un pallore in cui tremola il sonno.</l>
     <l n="13">Sono un fanciullo, sono anch'io di Paro;</l>
     <l n="14">Scopas il nome; palestrita: ed oggi,</l>
     <l n="15">coronato di smilace e di pioppo,</l>
     <l n="16">correvo a gara con un mio compagno:</l>
     <l n="17">e giunsi qui dove gl'ignudi schiavi</l>
     <l n="18">Paflàgoni con cupi ululi in alto</l>
     <l n="19">tender vedevo intorno ad una rupe</l>
     <l n="20">le irsute braccia ed abbassar di schianto.</l>
     <l n="21">Ecco, il compagno rimandai soletto</l>
     <l n="22">al grammatista e al garrulo flagello;</l>
     <l n="23">ma io rimasi ad ammirar gl'ignudi</l>
     <l n="24">schiavi intorno la rupe alta ululanti.</l>
     <l n="25">Su sfavillìo di cunei l'arguto</l>
     <l n="26">maglio cadeva; e io seguia con gli occhi</l>
     <l n="27">l'opera grande della breve bietta,</l>
     <l n="28">ch'entra sottile come la parola,</l>
     <l n="29">poi sforza il masso, come quella il cuore;</l>
     <l n="30">quando, con uno scroscio ultimo, il blocco</l>
     <l n="31">s'aprì, mostrando, come in ossea noce</l>
     <l n="32">bianco gariglio, te di Pan bicorne</l>
     <l n="33">figlio, o Sileno: e tu ridevi al sole</l>
     <l n="34">riscintillante sopra l'ulivete;</l>
     <l n="35">e tu puntavi con l'orecchie aguzze</l>
     <l n="36">l'aereo mareggiar delle cicale.</l>
     <l n="37">Ma che mai cela questa rupe? Io venni</l>
     <l n="38">a domandarti perché mai sorridi</l>
     <l n="39">solo, costì, col tuo marmoreo volto,</l>
     <l n="40">e come tendi le puntute orecchie</l>
     <l n="41">al sibilìo de' fragili canneti.</l>
     <l n="42">Od altro ascolti e vedi altro, Sileno? -</l>
    </lg>
    <lg n="2">
     <l n="43">Scopas, alunno dell'alpestre Paro,</l>
     <l n="44">così parlava al candido Sileno</l>
     <l n="45">figlio improvviso della roccia, nato</l>
     <l n="46">sotto martelli immemori di schiavi.</l>
     <l n="47">Il giovinetto gli sedea di contro</l>
     <l n="48">sopra un macigno, con al vento i bruni</l>
     <l n="49">riccioli, in mezzo a molti blocchi sparsi,</l>
     <l n="50">come il pastore tra l'inerte gregge.</l>
     <l n="51">E gli rispose il candido Sileno,</l>
     <l n="52">o parve, a un tratto con un volger d'occhi</l>
     <l n="53">simile a lampo che vaporò bianco</l>
     <l n="54">e scavò col fugace alito il monte.</l>
     <l n="55">Ed a quel lampo il giovinetto vide</l>
     <l n="56">ciò che non più gli tramontò dagli occhi.</l>
    </lg>
    <lg n="3">
     <l n="57">Vide, sotto la scorza aspra del monte,</l>
     <l n="58">vide il tuo regno, o bevitor di gioia,</l>
     <l n="59">vecchio Sileno: una palestra: in essa</l>
     <l n="60">sorprese il breve anelito del lampo</l>
     <l n="61">in un bianco lor moto i palestriti:</l>
     <l n="62">l'ombra seguace irrigidì quel moto</l>
     <l n="63">per sempre; e stette nelle braccia tese</l>
     <l n="64">degli oculati pugili già pronto</l>
     <l n="65">lo scatto di fischiante arco di tasso,</l>
     <l n="66">ed alla mano al lanciator ricurvo</l>
     <l n="67">restò sospeso impaziente il disco</l>
     <l n="68">in cui pulsava il vortice di ruota,</l>
     <l n="69">ed alla pianta alta de' corridori</l>
     <l n="70">l'impeto rapido oscillò del vento:</l>
     <l n="71">gli efebi intenti a contemplar la gara</l>
     <l n="72">ressero sul perfetto omero l'asta.</l>
     <l n="73">In tanto a luminosi propilei,</l>
     <l n="74">con sul capo le braccia arrotondate,</l>
     <l n="75">vedeva lente vergini salire:</l>
     <l n="76">la pompa che albeggiò per un momento,</l>
     <l n="77">eternamente camminò nell'ombra.</l>
    </lg>
    <lg n="4">
     <l n="78">Vide, sotto la scorza aspra del monte,</l>
     <l n="79">emersa dalle grandi acque Afrodite</l>
     <l n="80">vergine, al breve anelito del lampo</l>
     <l n="81">che la scopriva, con le pure braccia</l>
     <l n="82">velar le sacre fonti della vita:</l>
     <l n="83">l'ombra seguace conservò per sempre</l>
     <l n="84">la dolce vita ch'esita nascendo.</l>
     <l n="85">E vide anche la morte, anche il dolore:</l>
     <l n="86">vide fanciulli e vergini cadere</l>
     <l n="87">sotto gli strali di adirati numi,</l>
     <l n="88">e tutti gli occhi volgere agl'ingiusti</l>
     <l n="89">sibili: tutti: ma non già la madre:</l>
     <l n="90">la madre, al cielo; e proteggea di tutta</l>
     <l n="91">sé la più spaurita ultima figlia.</l>
     <l n="92">Intanto le Nereidi dal mare</l>
     <l n="93">volsero il collo, con la nivea spinta</l>
     <l n="94">del piede su le nuove onde sospesa;</l>
     <l n="95">mentre al bosco fuggivano le ninfe</l>
     <l n="96">inseguite da satiri correnti</l>
     <l n="97">con lor solidi zoccoli di becco;</l>
     <l n="98">e un baccanale dileguò sul monte.</l>
    </lg>
    <lg n="5">
     <l n="99">Il giovinetto udì strepere trombe,</l>
     <l n="100">gemere conche, ed ascoltò soavi,</l>
     <l n="101">tra l'immensa manìa bronzosonante,</l>
     <l n="102">squillare i doppi flauti di loto.</l>
     <l n="103">Ed ecco il monte ritornò com'era,</l>
     <l n="104">tacito, immoto, se non se nel fosco</l>
     <l n="105">gomito d'una forra anche appariva</l>
     <l n="106">l'ultimo bianco di lucenti groppe</l>
     <l n="107">di centauri precipiti, e sonava</l>
     <l n="108">un quadruplice tonfo di galoppo,</l>
     <l n="109">che poi vanì. Ma quando tacque il tutto,</l>
     <l n="110">oh! come sotto il velo di grandi acque,</l>
     <l n="111">s'udiva ancora eco di cembali, eco</l>
     <l n="112">di timpani, eco di piovosi sistri;</l>
     <l n="113">ed euhoè ed euhoè gridare</l>
     <l n="114">come in un sogno, come nel gran sogno</l>
     <l n="115">di quelle rupi candide di marmo</l>
     <l n="116">dormenti nella sacra ombra notturna.</l>
     <l n="117">E con quel grido si mescea nell'eco</l>
     <l n="118">il lungo soffio della tua zampogna,</l>
     <l n="119">o Pan silvano; e percotea la fronte</l>
     <l n="120">del sorridente bevitor di gioia,</l>
     <l n="121">e del fanciullo che sedea tra i blocchi,</l>
     <l n="122">quale un pastore tra l'inerte gregge.</l>
    </lg>
   </lg>
  </body>
 </text>
</TEI>