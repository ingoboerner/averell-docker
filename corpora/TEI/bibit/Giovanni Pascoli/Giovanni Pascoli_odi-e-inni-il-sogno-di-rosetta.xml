<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL SOGNO DI ROSETTA</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">59</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-sogno-di-rosetta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL SOGNO DI ROSETTA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL SOGNO DI ROSETTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rosetta cuce ancora alla finestra,</l>
     <l n="2">cuce all'ultimo raggio</l>
     <l n="3">del sole, udendo conversar tra loro</l>
     <l n="4">con voci dolci e strane</l>
     <l n="5">le rondini straniere,</l>
     <l n="6">sue compagne dell'albe e delle sere,</l>
     <l n="7">sue sole casigliane</l>
     <l n="8">nella casetta in capo del villaggio.</l>
     <l n="9">E cuce, ché sull'alba di domani</l>
     <l n="10">convien ch'alla maestra</l>
     <l n="11">riporti il suo cucito,</l>
     <l n="12">perché domani è festa;</l>
     <l n="13">e tira via costure e soprammani</l>
     <l n="14">senza levar la testa dal lavoro.</l>
     <l n="15">E giù di fuori è il salutar contento</l>
     <l n="16">e il ristare e l'andare e venir lento</l>
     <l n="17">di gente che ha finito,</l>
     <l n="18">e il rombazzo e il garrito</l>
     <l n="19">da un capo all'altro della via maestra</l>
     <l n="20">di bimbi su e giù per il villaggio;</l>
     <l n="21">dove, all'ultimo raggio,</l>
     <l n="22">sol essa ormai lavora</l>
     <l n="23">e cuce e cuce ancora alla finestra.</l>
    </lg>
    <lg n="2">
     <l n="24">E dorme già, tranquilla.</l>
     <l n="25">La falce della luna</l>
     <l n="26">in mezzo all'aria bruna ora sfavilla.</l>
    </lg>
    <lg n="3">
     <l n="27">Ai gravi tocchi dell'Avemaria</l>
     <l n="28">ora è successo il doppio, un'allegria,</l>
     <l n="29">un tintinno, un sussurro,</l>
     <l n="30">un dondolar di tutto il cielo azzurro.</l>
     <l n="31">Rosetta dorme... ed esce dalla chiesa</l>
     <l n="32">tra quel festivo scampanìo che suona</l>
     <l n="33">per lei che s'abbandona</l>
     <l n="34">sul braccio del suo sposo e suo signore,</l>
     <l n="35">del gentil muratore</l>
     <l n="36">che sa tanti stornelli, e che l'ha presa.</l>
     <l n="37">Escono dalla chiesa</l>
     <l n="38">tra un odor di viole</l>
     <l n="39">gialle ed un grande abbarbagliar di sole.</l>
    </lg>
    <lg n="4">
     <l n="40">E nella notte in tanto</l>
     <l n="41">già queta e dolce si solleva un canto,</l>
     <l n="42">ed entra a lei dalla finestra aperta;</l>
     <l n="43">ma ella s'è tirato</l>
     <l n="44">dietro il grave e soave uscio del sonno;</l>
     <l n="45">sì che l'ode velato,</l>
     <l n="46">così tra il sonno, come un'eco incerta:</l>
    </lg>
    <lg n="5">
     <l n="47">Rosetta ha tanta pena</l>
     <l n="48">che si risveglia e... ode lo stornello</l>
     <l n="49">ch'egli ripete, perché nuovo e bello,</l>
     <l n="50">nella notte serena.</l>
    </lg>
    <lg n="6">
     <l n="51">E Rosetta si leva e con la mano</l>
     <l n="52">gli butta un bacio. Forse ella non crede</l>
     <l n="53">d'esser veduta, ed egli sì, la vede;</l>
     <l n="54">ché aperta è la finestra,</l>
     <l n="55">e si vede brillare</l>
     <l n="56">sui tetti e sui sentieri</l>
     <l n="57">e su la via maestra</l>
     <l n="58">la luna che fa lume volentieri,</l>
     <l n="59">fa lume a tanti marinai del mare...</l>
    </lg>
   </lg>
  </body>
 </text>
</TEI>