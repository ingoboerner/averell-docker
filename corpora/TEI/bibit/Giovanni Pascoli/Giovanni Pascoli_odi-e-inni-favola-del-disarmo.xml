<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - FAVOLA DEL DISARMO</title>
    <author>Giovanni Pascoli</author>
   </titleStmt>
   <extent>
    <measure unit="stanza">13</measure>
    <measure unit="line">37</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-favola-del-disarmo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - FAVOLA DEL DISARMO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - FAVOLA DEL DISARMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il mandriano dell'Aràm riposa.</l>
     <l n="2">È questa l'ora che ciò ch'era in cielo</l>
     <l n="3">di nubi fosche, trascolora in rosa:</l>
    </lg>
    <lg n="2">
     <l n="4">l'ora, che appressa ciò ch'è lungi: un velo</l>
     <l n="5">vela il presente, un raggio è sul passato;</l>
     <l n="6">ombra al deserto, luce sul Carmelo:</l>
    </lg>
    <lg n="3">
     <l n="7">l'ora, o pastore del deserto ombrato,</l>
     <l n="8">che al tuo ricordo appressa ciò ch'è morto,</l>
     <l n="9">ed al tuo sonno ciò che non è nato.</l>
    </lg>
    <lg n="4">
     <l n="10">Tu dormi: è pace. Ma qual urlo è sorto</l>
     <l n="11">rauco dall'ombra? Oh! tu dormi. Le fiere</l>
     <l n="12">bevono insieme a non so qual Marmorto;</l>
    </lg>
    <lg n="5">
     <l n="13">scesero a bere acqua di pace, a bere</l>
     <l n="14">acqua d'oblìo. Perciò non temi: un'onda</l>
     <l n="15">sola è comune a tigri ed a pantere.</l>
    </lg>
    <lg n="6">
     <l n="16">Bevono: veglia la pupilla tonda,</l>
     <l n="17">mentre le lingue rosse come brace</l>
     <l n="18">leccano l'acqua che dal muso gronda.</l>
    </lg>
    <lg n="7">
     <l n="19">Pastore errante, e tu non vegli: è pace:</l>
     <l n="20">ogni belva disarma ora gli unghioni,</l>
     <l n="21">disarma l'odio del suo cuor pugnace...</l>
    </lg>
    <lg n="8">
     <l n="22">No! veglia veglia! accendi i fuochi, i buoni</l>
     <l n="23">fuochi, in cui grande è l'umile virgulto!</l>
     <l n="24">Non senti come un brontolìo di tuoni?</l>
    </lg>
    <lg n="9">
     <l n="25">Un bramito, un grugnito ed un singulto</l>
     <l n="26">di sangue: voci d'ira irrequiete:</l>
     <l n="27">ed ecco arde la rissa, arde il tumulto,</l>
    </lg>
    <lg n="10">
     <l n="28">la guerra! Nelle cupe ombre segrete</l>
     <l n="29">arde la guerra: l'acqua della gora</l>
     <l n="30">non è bastata a tutta quella sete.</l>
    </lg>
    <lg n="11">
     <l n="31">Ora, silenzio. Ma tu veglia ancora,</l>
     <l n="32">nutrisci il fuoco buono ed infinito;</l>
     <l n="33">veglia ed aspetta il raggio dell'aurora!</l>
    </lg>
    <lg n="12">
     <l n="34">Qualcuno viene; solo uno: fuggito</l>
     <l n="35">o vincitore? Tacquero le iene.</l>
     <l n="36">Un urlo tuona; solo, ma ruggito;</l>
    </lg>
    <lg n="13">
     <l n="37">ed è sol uno, ma leon, che viene.</l>
    </lg>
   </lg>
  </body>
 </text>
</TEI>