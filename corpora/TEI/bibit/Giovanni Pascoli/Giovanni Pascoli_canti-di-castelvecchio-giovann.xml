<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - GIOVANNINO</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-giovann</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - GIOVANNINO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - GIOVANNINO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In una breccia, allo smorir del cielo,</l>
     <l n="2">vidi un fanciullo pallido e dimesso.</l>
     <l n="3">Il fior caduto ravvisò lo stelo;</l>
     <l n="4">io nel fanciullo ravvisai me stesso.</l>
     <l n="5">Ci rivedemmo all'ultimo riflesso;</l>
     <l n="6">e sì, l'uno dell'altro ebbe pietà.</l>
    </lg>
    <lg n="2">
     <l n="7">Gli dissi: - Tu sei qui solo soletto:</l>
     <l n="8">un mucchiarello d'alga presso il mare.</l>
     <l n="9">Hai visto un chiuso, e tu non hai piú tetto;</l>
     <l n="10">di là c'è gente, e tu vorresti entrare.</l>
     <l n="11">Oh! quella casa è senza focolare:</l>
     <l n="12">non c'è, fuor che silenzio, altro, di là. -</l>
    </lg>
    <lg n="3">
     <l n="13">Scosse i capelli biondi di su gli occhi.</l>
     <l n="14">- No! - mi rispose: - là c'è il camposanto.</l>
     <l n="15">Tua madre ti riprende sui ginocchi;</l>
     <l n="16">tu ti rivedi i fratellini accanto.</l>
     <l n="17">Si trova un bacio quando qui s'è pianto;</l>
     <l n="18">si trova quello che smarrimmo qui. -</l>
    </lg>
    <lg n="4">
     <l n="19">- O fior caduto alla mia vita nuova! -</l>
     <l n="20">io rispondeva, - o raggio del mattino!</l>
     <l n="21">Io persi quello che non piú si trova,</l>
     <l n="22">e vano è stato il lungo mio cammino.</l>
     <l n="23">A notte io vedo, stanco pellegrino,</l>
     <l n="24">che deviai su l'alba del mio dì!</l>
    </lg>
    <lg n="5">
     <l n="25">Felice te che a quello che rimpiango,</l>
     <l n="26">così da presso, al limitar, rimani! -</l>
     <l n="27">- Misero me, che fuori ne rimango,</l>
     <l n="28">così lontano come i piú lontani!</l>
     <l n="29">Alla porta che s'apre alzo le mani,</l>
     <l n="30">ma tu sai ch'io... non posso entrarvi piú.</l>
    </lg>
    <lg n="6">
     <l n="31">S'apre a tant'altri gracili fanciulli,</l>
     <l n="32">addormentati sui lor lunghi temi,</l>
     <l n="33">addormentati in mezzo ai lor trastulli;</l>
     <l n="34">s'apre appena e si chiude e par che tremi:</l>
     <l n="35">assai se, là, venir tra i crisantemi</l>
     <l n="36">vedo la rossa veste di Gesú!... -</l>
    </lg>
   </lg>
  </body>
 </text>
</TEI>