<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - L'ORA DI BARGA</title>
    <author>Giovanni Pascoli</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-l-ora-d</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - L'ORA DI BARGA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - L'ORA DI BARGA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al mio cantuccio, donde non sento</l>
     <l n="2">se non le reste brusir del grano,</l>
     <l n="3">il suon dell'ore viene col vento</l>
     <l n="4">dal non veduto borgo montano:</l>
     <l n="5">suono che uguale, che blando cade,</l>
     <l n="6">come una voce che persuade.</l>
    </lg>
    <lg n="2">
     <l n="7">Tu dici, È l'ora; tu dici, È tardi,</l>
     <l n="8">voce che cadi blanda dal cielo.</l>
     <l n="9">Ma un poco ancora lascia che guardi</l>
     <l n="10">l'albero, il ragno, l'ape, lo stelo,</l>
     <l n="11">cose ch'han molti secoli o un anno</l>
     <l n="12">o un'ora, e quelle nubi che vanno.</l>
    </lg>
    <lg n="3">
     <l n="13">Lasciami immoto qui rimanere</l>
     <l n="14">fra tanto moto d'ale e di fronde;</l>
     <l n="15">e udire il gallo che da un podere</l>
     <l n="16">chiama, e da un altro l'altro risponde,</l>
     <l n="17">e, quando altrove l'anima è fissa,</l>
     <l n="18">gli strilli d'una cincia che rissa.</l>
    </lg>
    <lg n="4">
     <l n="19">E suona ancora l'ora, e mi manda</l>
     <l n="20">prima un suo grido di meraviglia</l>
     <l n="21">tinnulo, e quindi con la sua blanda</l>
     <l n="22">voce di prima parla e consiglia,</l>
     <l n="23">e grave grave grave m'incuora:</l>
     <l n="24">mi dice, È tardi; mi dice, È l'ora.</l>
    </lg>
    <lg n="5">
     <l n="25">Tu vuoi che pensi dunque al ritorno,</l>
     <l n="26">voce che cadi blanda dal cielo!</l>
     <l n="27">Ma bello è questo poco di giorno</l>
     <l n="28">che mi traluce come da un velo!</l>
     <l n="29">Lo so ch'è l'ora, lo so ch'è tardi;</l>
     <l n="30">ma un poco ancora lascia che guardi.</l>
    </lg>
    <lg n="6">
     <l n="31">Lascia che guardi dentro il mio cuore,</l>
     <l n="32">lascia ch'io viva del mio passato;</l>
     <l n="33">se c'è sul bronco sempre quel fiore,</l>
     <l n="34">s'io trovi un bacio che non ho dato!</l>
     <l n="35">Nel mio cantuccio d'ombra romita</l>
     <l n="36">lascia ch'io pianga su la mia vita!</l>
    </lg>
    <lg n="7">
     <l n="37">E suona ancora l'ora, e mi squilla</l>
     <l n="38">due volte un grido quasi di cruccio,</l>
     <l n="39">e poi, tornata blanda e tranquilla,</l>
     <l n="40">mi persuade nel mio cantuccio:</l>
     <l n="41">è tardi! è l'ora! Sì, ritorniamo</l>
     <l n="42">dove son quelli ch'amano ed amo.</l>
    </lg>
   </lg>
  </body>
 </text>
</TEI>