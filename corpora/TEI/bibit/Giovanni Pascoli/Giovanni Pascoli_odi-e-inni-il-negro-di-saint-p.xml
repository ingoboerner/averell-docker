<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL NEGRO DI SAINT-PIERRE</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">22</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-negro-di-saint-p</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL NEGRO DI SAINT-PIERRE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL NEGRO DI SAINT-PIERRE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io stavo qui nella mia tomba, vivo.</l>
     <l n="2">Era gran tempo che ogni giorno, ogni ora,</l>
     <l n="3">tra me e me la mia morte morivo.</l>
    </lg>
    <lg n="2">
     <l n="4">Oh! il negro avrebbe uccisa anche l'aurora!</l>
     <l n="5">perché sapea che l'uomo rosso appunto</l>
     <l n="6">al rosseggiar del cielo esce, e lavora.</l>
    </lg>
    <lg n="3">
     <l n="7">Tutte le notti sopra lo strapunto...</l>
     <l n="8">oh! freddo come il ferro, come il mio</l>
     <l n="9">coltello nudo, un uomo nudo e smunto</l>
    </lg>
    <lg n="4">
     <l n="10">sentivo accanto a me: l'altro, quel ch'io</l>
     <l n="11">avea freddato. E io sbalzavo anelo</l>
     <l n="12">dal sonno, ed ecco che quell'altro ero io!</l>
    </lg>
    <lg n="5">
     <l n="13">M'aveva, sì, tutto attaccato il gelo</l>
     <l n="14">della sua morte. Ed ero vivo, e fissi</l>
     <l n="15">tenevo gli occhi al rosseggiar del cielo;</l>
    </lg>
    <lg n="6">
     <l n="16">se un fiato, un passo, un moto, un crollo udissi</l>
     <l n="17">su la mia testa, uno stridìo leggiero</l>
     <l n="18">di chiavi, uguale ad un fragor d'abissi...</l>
    </lg>
    <lg n="7">
     <l n="19">Oh! tutti i giorni! E tutti i giorni invero</l>
     <l n="20">sentivo qualche scossa, qualche rombo,</l>
     <l n="21">e tremar volte, e brandir porte... E il nero</l>
    </lg>
    <lg n="8">
     <l n="22">della mia pelle si facea di piombo.</l>
    </lg>
   </lg>
  </body>
 </text>
</TEI>