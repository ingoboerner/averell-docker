<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA VOCE</title>
    <author>Giovanni Pascoli</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-voce</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA VOCE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA VOCE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">C'è una voce nella mia vita,</l>
     <l n="2">che avverto nel punto che muore;</l>
     <l n="3">voce stanca, voce smarrita,</l>
     <l n="4">col tremito del batticuore:</l>
    </lg>
    <lg n="2">
     <l n="5">voce d'una accorsa anelante,</l>
     <l n="6">che al povero petto s'afferra</l>
     <l n="7">per dir tante cose e poi tante,</l>
     <l n="8">ma piena ha la bocca di terra:</l>
    </lg>
    <lg n="3">
     <l n="9">tante tante cose che vuole</l>
     <l n="10">ch'io sappia, ricordi, sì... sì...</l>
     <l n="11">ma di tante tante parole</l>
     <l n="12">non sento che un soffio... Zvanî...</l>
    </lg>
    <lg n="4">
     <l n="13">Quando avevo tanto bisogno</l>
     <l n="14">di pane e di compassione,</l>
     <l n="15">che mangiavo solo nel sogno,</l>
     <l n="16">svegliandomi al primo boccone;</l>
    </lg>
    <lg n="5">
     <l n="17">una notte, su la spalletta</l>
     <l n="18">del Reno, coperta di neve,</l>
     <l n="19">dritto e solo (passava in fretta</l>
     <l n="20">l'acqua brontolando, Si beve?);</l>
    </lg>
    <lg n="6">
     <l n="21">dritto e solo, con un gran pianto</l>
     <l n="22">d'avere a finire così,</l>
     <l n="23">mi sentii d'un tratto daccanto</l>
     <l n="24">quel soffio di voce... Zvanî...</l>
    </lg>
    <lg n="7">
     <l n="25">Oh! la terra, com'è cattiva!</l>
     <l n="26">la terra, che amari bocconi!</l>
     <l n="27">Ma voleva dirmi, io capiva:</l>
     <l n="28">- No... no... Di' le devozioni!</l>
    </lg>
    <lg n="8">
     <l n="29">Le dicevi con me pian piano,</l>
     <l n="30">con sempre la voce piú bassa:</l>
     <l n="31">la tua mano nella mia mano:</l>
     <l n="32">ridille! vedrai che ti passa.</l>
    </lg>
    <lg n="9">
     <l n="33">Non far piangere piangere piangere</l>
     <l n="34">(ancora!) chi tanto soffrì!</l>
     <l n="35">il tuo pane, prega il tuo angelo</l>
     <l n="36">che te lo porti... Zvanî... -</l>
    </lg>
    <lg n="10">
     <l n="37">Una notte dalle lunghe ore</l>
     <l n="38">(nel carcere!), che all'improvviso</l>
     <l n="39">dissi - Avresti molto dolore,</l>
     <l n="40">tu, se non t'avessero ucciso,</l>
    </lg>
    <lg n="11">
     <l n="41">ora, o babbo! - che il mio pensiero,</l>
     <l n="42">dal carcere, con un lamento,</l>
     <l n="43">vide il babbo nel cimitero,</l>
     <l n="44">le pie sorelline in convento:</l>
    </lg>
    <lg n="12">
     <l n="45">e che agli uomini, la mia vita,</l>
     <l n="46">volevo lasciargliela lì...</l>
     <l n="47">risentii la voce smarrita</l>
     <l n="48">che disse in un soffio... Zvanî...</l>
    </lg>
    <lg n="13">
     <l n="49">Oh! la terra come è cattiva!</l>
     <l n="50">non lascia discorrere, poi!</l>
     <l n="51">Ma voleva dirmi, io capiva:</l>
     <l n="52">- Piuttosto di' un requie per noi!</l>
    </lg>
    <lg n="14">
     <l n="53">Non possiamo nel camposanto</l>
     <l n="54">piú prendere sonno un minuto,</l>
     <l n="55">ché sentiamo struggersi in pianto</l>
     <l n="56">le bimbe che l'hanno saputo!</l>
    </lg>
    <lg n="15">
     <l n="57">Oh! la vita mia che ti diedi</l>
     <l n="58">per loro, lasciarla vuoi qui?</l>
     <l n="59">qui, mio figlio? dove non vedi</l>
     <l n="60">chi uccise tuo padre... Zvanî?... -</l>
    </lg>
    <lg n="16">
     <l n="61">Quante volte sei rivenuta</l>
     <l n="62">nei cupi abbandoni del cuore,</l>
     <l n="63">voce stanca, voce perduta,</l>
     <l n="64">col tremito del batticuore:</l>
    </lg>
    <lg n="17">
     <l n="65">voce d'una accorsa anelante</l>
     <l n="66">che ai poveri labbri si tocca</l>
     <l n="67">per dir tante cose e poi tante;</l>
     <l n="68">ma piena di terra ha la bocca:</l>
    </lg>
    <lg n="18">
     <l n="69">la tua bocca! con i tuoi baci,</l>
     <l n="70">già tanto accorati a quei dì!</l>
     <l n="71">a quei dì beati e fugaci</l>
     <l n="72">che aveva i tuoi baci... Zvanî!...</l>
    </lg>
    <lg n="19">
     <l n="73">che m'addormentavano gravi</l>
     <l n="74">campane col placido canto,</l>
     <l n="75">e sul capo biondo che amavi,</l>
     <l n="76">sentivo un tepore di pianto!</l>
    </lg>
    <lg n="20">
     <l n="77">che ti lessi negli occhi, ch'erano</l>
     <l n="78">pieni di pianto, che sono</l>
     <l n="79">pieni di terra, la preghiera</l>
     <l n="80">di vivere e d'essere buono!</l>
    </lg>
    <lg n="21">
     <l n="81">Ed allora, quasi un comando,</l>
     <l n="82">no, quasi un compianto, t'uscì</l>
     <l n="83">la parola che a quando a quando</l>
     <l n="84">mi dici anche adesso... Zvanî...</l>
    </lg>
   </lg>
  </body>
 </text>
</TEI>