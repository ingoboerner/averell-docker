<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Nuovi poemetti - NANNETTO</title>
    <author>Giovanni Pascoli</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_nuovi-poemetti-nannetto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Nuovi poemetti - NANNETTO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Nuovi poemetti - NANNETTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Su qualche tetto erano forse al sole</l>
     <l n="2">o in qualche prato, simili a vedere</l>
     <l n="3">a bianche pietre, in tanto verde, sole.</l>
    </lg>
    <lg n="2">
     <l n="4">Io le cercava, una di queste sere,</l>
     <l n="5">guardando certe novità dell'orto</l>
     <l n="6">suo: peri nani con enormi pere.</l>
    </lg>
    <lg n="3">
     <l n="7">Andavo su e giù come a diporto</l>
     <l n="8">col babbo suo, mentre cercavo intorno</l>
     <l n="9">le due colombe del fanciullo morto.</l>
    </lg>
    <lg n="4">
     <l n="10">Le avea portate da Zurigo un giorno</l>
     <l n="11">e qui lasciate per tenergli il posto</l>
     <l n="12">nella sua casa fino al suo ritorno;</l>
    </lg>
    <lg n="5">
     <l n="13">per aspettarlo fino al nuovo agosto;</l>
     <l n="14">no, per restare anch'esso tra i suoi monti</l>
     <l n="15">e veder tutto, dentro lor nascosto:</l>
    </lg>
    <lg n="6">
     <l n="16">girare i boschi, bere ai puri fonti</l>
     <l n="17">della sua terra, e te godere ancora,</l>
     <l n="18">sole, che così bello oggi tramonti,</l>
    </lg>
    <lg n="7">
     <l n="19">e, dopo ancor l'Avemaria, quest'ora</l>
     <l n="20">chiara e la sera che s'addorme e pare</l>
     <l n="21">sognar, sui monti, d'essere l'aurora.</l>
    </lg>
    <lg n="8">
     <l n="22">A lui parrebbe d'esserci, e di fare</l>
     <l n="23">qualcosa anch'esso e d'aiutare un poco</l>
     <l n="24">i suoi compagni e lor sorelle care:</l>
    </lg>
    <lg n="9">
     <l n="25">roncare insieme, ma così per gioco,</l>
     <l n="26">tirar la piena stridula carretta,</l>
     <l n="27">mettere al mucchio dell'erbacce il fuoco;</l>
    </lg>
    <lg n="10">
     <l n="28">a un primo lampo, a un primo tuono, in fretta</l>
     <l n="29">correre tutti ad ammucchiare il fieno;</l>
     <l n="30">condurre a mano la vacca soletta;</l>
    </lg>
    <lg n="11">
     <l n="31">e per la strada, sotto un ciel sereno</l>
     <l n="32">come ora, con qualcuno che s'arresta,</l>
     <l n="33">parlar di forivia, del più, del meno;</l>
    </lg>
    <lg n="12">
     <l n="34">andare ad ogni sagra, ad ogni festa</l>
     <l n="35">de' suoi villaggi, semplice e fedele,</l>
     <l n="36">con lo straniero berrettino in testa;</l>
    </lg>
    <lg n="13">
     <l n="37">e contemplare il nuovo San Michele,</l>
     <l n="38">venuto insin d'America ad Albiano,</l>
     <l n="39">tra quel vapor d'incenso e di candele.</l>
    </lg>
    <lg n="14">
     <l n="40">Oh! ci sarebbe, pur così lontano!</l>
     <l n="41">vedrebbe qui, sull'ali del suo paio</l>
     <l n="42">di colombelle, viti ulivi e grano:</l>
    </lg>
    <lg n="15">
     <l n="43">e le ceragie prime, e il primo staio</l>
     <l n="44">delle castagne, e i primi fichi d'oro</l>
     <l n="45">vedrebbe, e il primo grispolletto vaio!</l>
    </lg>
    <lg n="16">
     <l n="46">Dove son elle? Il cielo in vano esploro.</l>
     <l n="47">Dov'è il ricordo del fanciullo buono?</l>
     <l n="48">Ed ecco il padre un fischio dà sonoro.</l>
    </lg>
    <lg n="17">
     <l n="49">Ed ecco un altro suono dietro il suono;</l>
     <l n="50">un lieve moto, un fischio, un volo, un rombo.</l>
     <l n="51">Ei non c'è più; ma elle ancor ci sono.</l>
    </lg>
    <lg n="18">
     <l n="52">Vien la colomba accanto al suo colombo,</l>
     <l n="53">e tutti e due si posano su 'n ramo,</l>
     <l n="54">snodando il collo del color di piombo.</l>
    </lg>
    <lg n="19">
     <l n="55">Scattano il collo a rimirar chi siamo,</l>
     <l n="56">a lungo a lungo. Esse beveano al fiume,</l>
     <l n="57">quando le scosse il solito richiamo.</l>
    </lg>
    <lg n="20">
     <l n="58">- Dov'è? - Guardano guardano nel lume</l>
     <l n="59">roseo. - Non c'è! - Riguardano. E non vanno.</l>
     <l n="60">Col becco intanto lisciano le piume.</l>
    </lg>
    <lg n="21">
     <l n="61">No, che non c'è. Non tornerà quest'anno!</l>
     <l n="62">È il babbo solo... e tanto in cuor gli spiace</l>
     <l n="63">d'avervi fatto questo breve inganno.</l>
    </lg>
    <lg n="22">
     <l n="64">Non c'è, per ora. Ite a dormire in pace.</l>
     <l n="65">Nannetto vostro è sempre via pel mondo,</l>
     <l n="66">ed, a quest'ora, anch'esso dorme, e tace.</l>
    </lg>
    <lg n="23">
     <l n="67">Non più, colombe, ora a Zurigo, in fondo</l>
     <l n="68">di Magnusstrasse, ritto dietro il banco,</l>
     <l n="69">vede chi passa, il bel fanciullo biondo.</l>
    </lg>
    <lg n="24">
     <l n="70">Vede bensì l'Eichhörnchen suo, che stanco</l>
     <l n="71">è d'aspettare, e siede sullo staggio</l>
     <l n="72">mostrando tutto il folto petto bianco.</l>
    </lg>
    <lg n="25">
     <l n="73">Né prende i semi d'acero e di faggio</l>
     <l n="74">tra le zampine, e pensa che l'estate</l>
     <l n="75">finisce, ed ei non torna dal viaggio</l>
    </lg>
    <lg n="26">
     <l n="76">fatto in cercar le due compagne alate.</l>
    </lg>
   </lg>
  </body>
 </text>
</TEI>