<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - ULTIMO SOGNO</title>
    <author>Giovanni Pascoli</author>
   </titleStmt>
   <extent>
    <measure unit="stanza">4</measure>
    <measure unit="line">16</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-ultimo-sogno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - ULTIMO SOGNO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - ULTIMO SOGNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da un immoto fragor di carriaggi</l>
     <l n="2">ferrei, moventi verso l'infinito</l>
     <l n="3">tra schiocchi acuti e fremiti selvaggi...</l>
     <l n="4">un silenzio improvviso. Ero guarito.</l>
    </lg>
    <lg n="2">
     <l n="5">Era spirato il nembo del mio male</l>
     <l n="6">in un alito. Un muovere di ciglia;</l>
     <l n="7">e vidi la mia madre al capezzale:</l>
     <l n="8">io la guardava senza meraviglia.</l>
    </lg>
    <lg n="3">
     <l n="9">Libero!... inerte sì, forse, quand'io</l>
     <l n="10">le mani al petto sciogliere volessi:</l>
     <l n="11">ma non volevo. Udivasi un fruscìo</l>
     <l n="12">sottile, assiduo, quasi di cipressi;</l>
    </lg>
    <lg n="4">
     <l n="13">quasi d'un fiume che cercasse il mare</l>
     <l n="14">inesistente, in un immenso piano:</l>
     <l n="15">io ne seguiva il vano sussurrare,</l>
     <l n="16">sempre lo stesso, sempre più lontano.</l>
    </lg>
   </lg>
  </body>
 </text>
</TEI>