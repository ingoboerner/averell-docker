<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - XX</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-xx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - XX</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - XX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E l'uomo entrò, ma l'altocinta donna</l>
     <l n="2">gli venne incontro, e lo seguiano i figli</l>
     <l n="3">molti, e le molte pecore e le capre</l>
     <l n="4">l'una all'altra addossate erano impaccio,</l>
     <l n="5">per arrivare ai piccoli. E infinito</l>
     <l n="6">era il belato, e l'alte grida, e il fischio.</l>
     <l n="7">Ma in breve tacque il gemito, e ciascuno</l>
     <l n="8">suggea scodinzolando la sua poppa.</l>
     <l n="9">E l'uomo vide il vecchio Eroe che in cuore</l>
     <l n="10">meravigliava ch'egli fosse un uomo;</l>
     <l n="11">e gli parlò con le parole alate:</l>
     <l n="12">"Ospite, mangia. Assai per te ne abbiamo".</l>
     <l n="13">Ed al pastore il vecchio Eroe rispose:</l>
     <l n="14">"Ospite, dimmi. Io venni di lontano,</l>
     <l n="15">molto lontano; eppur io già, dal canto</l>
     <l n="16">d'erranti aedi, conoscea quest'antro.</l>
     <l n="17">Io sapea d'un enorme uomo gigante</l>
     <l n="18">che vivea tra infinite greggie bianche,</l>
     <l n="19">selvaggiamente, qui su i monti, solo</l>
     <l n="20">come un gran picco; con un occhio tondo..."</l>
     <l n="21">Ed il pastore al vecchio Eroe rispose:</l>
     <l n="22">"Venni di dentro terra, io, da molt'anni;</l>
     <l n="23">e nulla seppi d'uomini giganti".</l>
     <l n="24">E l'Eroe riprendeva, ed i fanciulli</l>
     <l n="25">gli erano attorno, del pastore, attenti:</l>
     <l n="26">"che aveva solo un occhio tondo, in fronte,</l>
     <l n="27">come uno scudo bronzeo, come il sole,</l>
     <l n="28">acceso, vuoto. Verga un pino gli era,</l>
     <l n="29">e gli era il sommo d'un gran monte, pietra</l>
     <l n="30">da fionda, e in mare li scagliava, e tutto</l>
     <l n="31">bombiva il mare al loro piombar giù..."</l>
     <l n="32">Ed il pastore, tra i suoi pastorelli,</l>
     <l n="33">pensava, e disse all'altocinta moglie:</l>
     <l n="34">"Non forse è questo che dicea tuo padre?</l>
     <l n="35">Che un savio c'era, uomo assai buono e grande</l>
     <l n="36">per qui, Telemo Eurymide, che vecchio</l>
     <l n="37">dicea che in mare piovea pietre, un tempo,</l>
     <l n="38">sì, da quel monte, che tra gli altri monti</l>
     <l n="39">era più grande; e che s'udian rimbombi</l>
     <l n="40">nell'alta notte, e che appariva un occhio</l>
     <l n="41">nella sua cima, un tondo occhio di fuoco..."</l>
     <l n="42">Ed al pastore chiese il moltaccorto:</l>
     <l n="43">"E l'occhio a lui chi trivellò notturno?"</l>
     <l n="44">Ed il pastore ad Odisseo rispose:</l>
     <l n="45">"Al monte? l'occhio? trivellò? Nessuno.</l>
     <l n="46">Ma nulla io vidi, e niente udii. Per nave</l>
     <l n="47">ci vien talvolta, e non altronde, il male".</l>
     <l n="48">Disse: e dal fondo Iro avanzò, che disse:</l>
     <l n="49">"Tu non hai che fanciulli per aiuto.</l>
     <l n="50">Prendi me, ben sì vecchio, ma nessuno</l>
     <l n="51">veloce ha il piede più di me, se debbo</l>
     <l n="52">cercar l'agnello o rintracciare il becco.</l>
     <l n="53">Per chi non ebbe un tetto mai, pastore,</l>
     <l n="54">quest'antro è buono. Io ti sarò garzone".</l>
    </lg>
   </lg>
  </body>
 </text>
</TEI>