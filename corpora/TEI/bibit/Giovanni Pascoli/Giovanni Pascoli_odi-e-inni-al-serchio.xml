<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - AL SERCHIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">22</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-al-serchio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - AL SERCHIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - AL SERCHIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Serchio nostro, fiume del popolo!</l>
     <l n="2">tu vai sereno come un gran popolo,</l>
     <l n="3">lasciate le placide cune,</l>
     <l n="4">muove all'officina comune;</l>
    </lg>
    <lg n="2">
     <l n="5">le molte cune, tremule e garrule</l>
     <l n="6">come sorgenti sotto i lor alberi,</l>
     <l n="7">lasciate alle floride donne,</l>
     <l n="8">cammina al lavoro in colonne;</l>
    </lg>
    <lg n="3">
     <l n="9">cammina, ed empie d'un lungo murmure</l>
     <l n="10">le vie, per mano tenendo i piccoli</l>
     <l n="11">che vanno garrendo alle scuole,</l>
     <l n="12">com'anche le lodole, al sole:</l>
    </lg>
    <lg n="4">
     <l n="13">al sole! al sole! come le lodole</l>
     <l n="14">che, avanti ancora l'alba, lo cercano,</l>
     <l n="15">che dalla purezza sublime</l>
     <l n="16">dei cieli lo vedono prime.</l>
    </lg>
    <lg n="5">
     <l n="17">Tu vai; man mano giungi, e con ilare</l>
     <l n="18">frastuono inondi l'arduo vestibolo;</l>
     <l n="19">poi, ecco, tu frangi le messi,</l>
     <l n="20">tu fili, qua torci, là tessi;</l>
    </lg>
    <lg n="6">
     <l n="21">là picchi il maglio sopra l'incudine</l>
     <l n="22">fornendo il bruno ferro dei vomeri,</l>
     <l n="23">sante armi alla sola pia guerra</l>
     <l n="24">dei ruvidi eroi della terra;</l>
    </lg>
    <lg n="7">
     <l n="25">là crei l'ardente soffio che illumina</l>
     <l n="26">qualche castello lungi sul vertice</l>
     <l n="27">del monte, per l'acqua che adduce</l>
     <l n="28">dall'alto, rendendogli luce.</l>
    </lg>
    <lg n="8">
     <l n="29">Lavoratore lieto, coi giovani</l>
     <l n="30">figli, Ania, Lima, Fraga, le Turriti,</l>
     <l n="31">gigante con figli giganti,</l>
     <l n="32">tra il lungo lavoro tu canti.</l>
    </lg>
    <lg n="9">
     <l n="33">Sei l'avvenire. Tra le casipole</l>
     <l n="34">bianche, con vive siepi, col proprio</l>
     <l n="35">suo caldo ciascuna e suo rezzo,</l>
     <l n="36">tu sei la gran vita di mezzo.</l>
    </lg>
    <lg n="10">
     <l n="37">Va! Invano, o eterno fiume dei secoli,</l>
     <l n="38">l'Oggi, il pigro Oggi, ti dice: - I muscoli</l>
     <l n="39">che zappino il nostro, il tuo bene,</l>
     <l n="40">per te! ma per me le tue vene! -</l>
    </lg>
    <lg n="11">
     <l n="41">Va, va, Domani certo e ceruleo!</l>
     <l n="42">Te vidi, quando sceso, negli umili</l>
     <l n="43">tuoi giorni di magra, dal monte,</l>
     <l n="44">parevi arrossire del ponte:</l>
    </lg>
    <lg n="12">
     <l n="45">del ponte grande, tu sottil rivolo,</l>
     <l n="46">roseo per una nuvola rosea,</l>
     <l n="47">cui chiesero, il giorno, le polle,</l>
     <l n="48">che le ravvenasse, e non volle:</l>
    </lg>
    <lg n="13">
     <l n="49">tonò su Tiglio, tonò su Perpoli,</l>
     <l n="50">velò il meriggio tinnulo all'aride</l>
     <l n="51">cicale che tacquero, nera</l>
     <l n="52">passò: sorrideva, la sera:</l>
    </lg>
    <lg n="14">
     <l n="53">la sera, o Serchio, mentre sul candido</l>
     <l n="54">tuo greto fitte squittian le rondini,</l>
     <l n="55">dicevi: "Oh! in quest'afa d'estate</l>
     <l n="56">le mie spumeggianti cascate!</l>
    </lg>
    <lg n="15">
     <l n="57">Né bacio il piede bianco dei gattici,</l>
     <l n="58">ma su le ghiaie lucide scivolo,</l>
     <l n="59">scansando mulini e gualchiere;</l>
     <l n="60">ché ad opra m'ha preso il podere.</l>
    </lg>
    <lg n="16">
     <l n="61">Vo mogio mogio: povero a povere</l>
     <l n="62">genti discendo, piccolo a piccoli</l>
     <l n="63">poderi che sembrano aiuole,</l>
     <l n="64">ma che ora inaspriscono al sole.</l>
    </lg>
    <lg n="17">
     <l n="65">Son donne e vecchi soli, e mi chiamano</l>
     <l n="66">ne' solchi nuovi, perché v'abbeveri</l>
     <l n="67">quel lor sessantino che muore</l>
     <l n="68">prim'anche di mettere il fiore.</l>
    </lg>
    <lg n="18">
     <l n="69">Ora, un po' d'acqua chiesi alla Pania,</l>
     <l n="70">alle mie buone polle di Gangheri,</l>
     <l n="71">per que' poveretti, che, uguanno</l>
     <l n="72">non mesco, non desineranno..."</l>
    </lg>
    <lg n="19">
     <l n="73">Chi mai può dirti, fiume che palpiti</l>
     <l n="74">come il buon cuore per la buon'opera:</l>
     <l n="75">- Perché tu non operi il bene,</l>
     <l n="76">mi prendo per me le tue vene -?</l>
    </lg>
    <lg n="20">
     <l n="77">O Serchio nostro, fiume del popolo,</l>
     <l n="78">io t'udii, forte come un gran popolo</l>
     <l n="79">che sopra il conteso avvenire</l>
     <l n="80">va, l'ora che volle, ruggire.</l>
    </lg>
    <lg n="21">
     <l n="81">Torbido, rapido, irresistibile,</l>
     <l n="82">correvi all'ombra di nere nuvole,</l>
     <l n="83">portandoti in cima del flutto</l>
     <l n="84">le livide folgori e tutto:</l>
    </lg>
    <lg n="22">
     <l n="85">tutto! anche quello ch'è tuo, ch'è opera</l>
     <l n="86">tua! Ma di tutto, fiume, eri immemore</l>
     <l n="87">tu! fuor che di precipitare</l>
     <l n="88">laggiù nell'abisso del mare.</l>
    </lg>
   </lg>
  </body>
 </text>
</TEI>