<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - XXIII</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - XXIII</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ed il prato fiorito era nel mare,</l>
     <l n="2">nel mare liscio come un cielo; e il canto</l>
     <l n="3">non risonava delle due Sirene,</l>
     <l n="4">ancora, perché il prato era lontano.</l>
     <l n="5">E il vecchio Eroe sentì che una sommessa</l>
     <l n="6">forza, corrente sotto il mare calmo,</l>
     <l n="7">spingea la nave verso le Sirene;</l>
     <l n="8">e disse agli altri d'inalzare i remi:</l>
     <l n="9">"La nave corre ora da sé, compagni!</l>
     <l n="10">Non turbi il rombo del remeggio i canti</l>
     <l n="11">delle Sirene. Ormai le udremo. Il canto</l>
     <l n="12">placidi udite, il braccio su lo scalmo".</l>
     <l n="13">E la corrente tacita e soave</l>
     <l n="14">più sempre avanti sospingea la nave.</l>
     <l n="15">E il divino Odisseo vide alla punta</l>
     <l n="16">dell'isola fiorita le Sirene,</l>
     <l n="17">stese tra i fiori, con il capo eretto</l>
     <l n="18">su gli oziosi cubiti, guardando</l>
     <l n="19">il mare calmo avanti sé, guardando</l>
     <l n="20">il roseo sole che sorgea di contro;</l>
     <l n="21">guardando immote; e la lor ombra lunga</l>
     <l n="22">dietro rigava l'isola dei fiori.</l>
     <l n="23">"Dormite? L'alba già passò. Già gli occhi</l>
     <l n="24">vi cerca il sole tra le ciglia molli.</l>
     <l n="25">Sirene, io sono ancora quel mortale</l>
     <l n="26">che v'ascoltò, ma non poté sostare"</l>
     <l n="27">E la corrente tacita e soave</l>
     <l n="28">più sempre avanti sospingea la nave.</l>
     <l n="29">E il vecchio vide che le due Sirene,</l>
     <l n="30">le ciglia alzate su le due pupille,</l>
     <l n="31">avanti sé miravano, nel sole</l>
     <l n="32">fisse, od in lui, nella sua nave nera.</l>
     <l n="33">E su la calma immobile del mare,</l>
     <l n="34">alta e sicura egli inalzò la voce.</l>
     <l n="35">"Son io! Son io, che torno per sapere!</l>
     <l n="36">Ché molto io vidi, come voi vedete</l>
     <l n="37">me. Sì; ma tutto ch'io guardai nel mondo,</l>
     <l n="38">mi riguardò; mi domandò: Chi sono?"</l>
     <l n="39">E la corrente rapida e soave</l>
     <l n="40">più sempre avanti sospingea la nave.</l>
     <l n="41">E il vecchio vide un grande mucchio d'ossa</l>
     <l n="42">d'uomini, e pelli raggrinzate intorno,</l>
     <l n="43">presso le due Sirene, immobilmente</l>
     <l n="44">stese sul lido, simili a due scogli.</l>
     <l n="45">"Vedo. Sia pure. Questo duro ossame</l>
     <l n="46">cresca quel mucchio. Ma, voi due, parlate!</l>
     <l n="47">Ma dite un vero, un solo a me, tra il tutto,</l>
     <l n="48">prima ch'io muoia, a ciò ch'io sia vissuto!"</l>
     <l n="49">E la corrente rapida e soave</l>
     <l n="50">più sempre avanti sospingea la nave.</l>
     <l n="51">E s'ergean su la nave alte le fronti,</l>
     <l n="52">con gli occhi fissi, delle due Sirene.</l>
     <l n="53">"Solo mi resta un attimo. Vi prego!</l>
     <l n="54">Ditemi almeno chi sono io! chi ero!"</l>
     <l n="55">E tra i due scogli si spezzò la nave.</l>
    </lg>
   </lg>
  </body>
 </text>
</TEI>