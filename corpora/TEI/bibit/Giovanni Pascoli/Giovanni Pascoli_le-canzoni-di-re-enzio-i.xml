<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - I.</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - I.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - I.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fu il venerdì, ch'era dolore e sangue</l>
     <l n="2">e la battaglia al Prato delle rose.</l>
     <l n="3">Bello era il tempo e tralucente il giorno.</l>
     <l n="4">Enzio era volto a dove nasce il sole.</l>
     <l n="5">Di là! l'altr'anno, sorgere una stella</l>
     <l n="6">soleva, lunga, che parea selvaggia</l>
     <l n="7">del cupo cielo, e lo fendeva in fuga,</l>
     <l n="8">lasciando il segno come una ferita.</l>
     <l n="9">Tutte le notti dall'agosto al verno</l>
     <l n="10">sorgea, come una fiaccola di guerra</l>
     <l n="11">sur una torre, e sotto quella luce</l>
     <l n="12">nere apparian le torri di Bologna,</l>
     <l n="13">immobili, erte, le dugento scolte</l>
     <l n="14">veglianti intorno al re prigione.</l>
    </lg>
    <lg n="2">
     <l n="15">Fu il venerdì della battaglia al Ponte</l>
     <l n="16">di Benevento. Enzio guardava al sole,</l>
     <l n="17">il re vedeva l'Asinella acuta,</l>
     <l n="18">la rossa torre sulla via di Roma.</l>
     <l n="19">Per là nel verno il conte di Monforte,</l>
     <l n="20">coi maliscalchi e cavalier di Francia,</l>
     <l n="21">avea stradato. Allor già verno, è ora</l>
     <l n="22">fin di ferraio; ora in Campagna e Puglia</l>
     <l n="23">che avvien di voi, leoni di Soave?</l>
     <l n="24">Ora in Palagio i sedici custodi</l>
     <l n="25">sparsi per l'aula seguono con gli occhi</l>
     <l n="26">il re pensoso. Egli ode nella strada</l>
     <l n="27">la cantilena lunga di un giullare</l>
     <l n="28">e un aspro suono di vivuola:</l>
    </lg>
    <lg n="3">
     <l n="29">Sale Ulivieri e guarda a giù dal monte,</l>
     <l n="30">guarda la valle piena di grandi ombre.</l>
     <l n="31">Rumor di contro viene dalle forre,</l>
     <l n="32">rumor di zampe sopra secche fronde.</l>
     <l n="33">Muli e cavalli fiutano altre torme</l>
     <l n="34">lì dirimpetto, e rignano all'odore.</l>
     <l n="35">Schiarisce il giorno, son le nubi rosse.</l>
     <l n="36">Suonano i corni, squillano le trombe.</l>
     <l n="37">AOI</l>
    </lg>
    <lg n="4">
     <l n="38">Guarda Ulivieri, guarda nella valle.</l>
     <l n="39">Quanti elmi al sole, quante spade e lancie!</l>
     <l n="40">Gli osberghi d'oricalco hanno le frangie:</l>
     <l n="41">bandiere al vento, rosse azzurre e bianche.</l>
     <l n="42">I gonfaloni pendono dalle aste;</l>
     <l n="43">le punte su razzano come fiamme.</l>
     <l n="44">Son tante schiere, ch'e' non può dir quante.</l>
     <l n="45">Giammai non vide sforzo così grande.</l>
     <l n="46">AOI</l>
    </lg>
    <lg n="5">
     <l n="47">Scende Ulivieri, e conta ai Franchi tutto.</l>
     <l n="48">"Più grande sforzo mai non fu veduto.</l>
     <l n="49">Son mille e mille, e hanno osbergo e scudo;</l>
     <l n="50">hanno allacciato al capo l'elmo bruno;</l>
     <l n="51">dritte le lancie, i verrettoni in pugno.</l>
     <l n="52">In campo state e Dio vi dia virtù!"</l>
     <l n="53">Dicono i Franchi: "Abbia chi fugge, lutto.</l>
     <l n="54">A morir qui non mancherà nessuno".</l>
     <l n="55">AOI</l>
    </lg>
   </lg>
  </body>
 </text>
</TEI>