<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - X.</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - X.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - X.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E dalla torre suona la campana.</l>
     <l n="2">Il Podestà comanda di serrare.</l>
     <l n="3">Rimbomba ogni uscio del Palagio nuovo:</l>
     <l n="4">sull'imbrunire chiavi e chiavistelli</l>
     <l n="5">vanno con agro cigolìo di ferro.</l>
     <l n="6">Sèrrisi bene il falco randione,</l>
     <l n="7">il pro' bastardo della grande Aguglia.</l>
     <l n="8">Fece il Comune sacramento e legge</l>
     <l n="9">ch'egli non esca quinci mai, che morto.</l>
     <l n="10">Oh! non vedrà né Puglia né Toscana!</l>
     <l n="11">Addio Lamagna e Capitana!</l>
    </lg>
    <lg n="2">
     <l n="12">Ogni uscio è chiuso del Palagio nuovo;</l>
     <l n="13">chiusa è la porta ed è levato il ponte.</l>
     <l n="14">Vegliano ad occhi aperti nella notte,</l>
     <l n="15">come civette, guaite per le scale.</l>
     <l n="16">Vegliate, o guaite, intorno al re prigione.</l>
     <l n="17">Egli era al lato dell'imperadore,</l>
     <l n="18">era lo specchio della sua persona.</l>
     <l n="19">Egli correva mare e terra in armi.</l>
     <l n="20">Del sacro impero era la fiamma al vento.</l>
     <l n="21">Ora è prigione, e non farà più stuolo</l>
     <l n="22">e non menerà più gualdana!</l>
    </lg>
    <lg n="3">
     <l n="23">Dorme il Palagio tutto chiuso e muto.</l>
     <l n="24">Soltanto, sparse qua e là, le guaite</l>
     <l n="25">anche la bocca aprono d'ora in ora,</l>
     <l n="26">d'alto e di basso, e gridano: Eya! Eya!</l>
     <l n="27">Disse il Comune: "Lo tenemo, come</l>
     <l n="28">da piccol can spesso si ten zinglare,</l>
     <l n="29">e lo terremo, poi ch'è dritto nostro".</l>
     <l n="30">E non lo rese a padre od a fratelli,</l>
     <l n="31">per preghi e gabbi, né per oro od armi.</l>
     <l n="32">Vegliate, o guaite, Eya gridate in fino</l>
     <l n="33">che in cielo sia la stella diana.</l>
    </lg>
    <lg n="4">
     <l n="34">Eya! c'è tempo a che ci sia la stella</l>
     <l n="35">che sveglia i cuori. Ora si spegne il foco</l>
     <l n="36">e la lucerna; ora si dorme il sonno</l>
     <l n="37">primo, più forte, il sonno senza sogno.</l>
     <l n="38">Eya! c'è tempo a starnazzare i galli,</l>
     <l n="39">a cantar chiusi ed a chiamare i sogni:</l>
     <l n="40">ché dopo i galli è gran silenzio: ogni uomo</l>
     <l n="41">parla sommesso ad un suo morto caro.</l>
     <l n="42">Eya! c'è tempo allo schiarir dell'alba...</l>
     <l n="43">Ma voi gridate, o guaite, a vuoto! Oh guaite,</l>
     <l n="44">codesta vostra veglia è vana!</l>
    </lg>
    <lg n="5">
     <l n="45">E' non v'è più! Fuggito è il re! Si trova</l>
     <l n="46">oltre le mura, oltre i serragli e il Reno.</l>
     <l n="47">È già più lungi anche del suo reame,</l>
     <l n="48">è già più lungi anche del sacro impero.</l>
     <l n="49">Non più prigione e non più re, si trova</l>
     <l n="50">nel luogo all'oriente della terra,</l>
     <l n="51">dove uscì prima l'erba che fa il seme,</l>
     <l n="52">dove uscì prima l'arbore ch'ha il frutto.</l>
     <l n="53">Non è più re, né manto egli ha, che falbo;</l>
     <l n="54">non ha che il musco d'oro, onde si veste</l>
     <l n="55">da sé la calda creta umana.</l>
    </lg>
    <lg n="6">
     <l n="56">Non è più re, ma d'una schiava, in dono,</l>
     <l n="57">la libertà che a lei fu resa, egli ebbe.</l>
     <l n="58">La dolce schiava gli ha portato il sole</l>
     <l n="59">di ch'ella è piena, che ne' campi imbevve.</l>
     <l n="60">Egli alla nuda libertà s'è stretto,</l>
     <l n="61">bee l'aria pura di tra le sue labbra,</l>
     <l n="62">tra le sue braccia prieme l'erba folta,</l>
     <l n="63">da tutta aspira il grande odor del sole.</l>
     <l n="64">All'ombra egli è del legno della vita,</l>
     <l n="65">e presso il cuore sente mormorare</l>
     <l n="66">l'inestinguibile fontana.</l>
    </lg>
    <lg n="7">
     <l n="67">E dorme alfine, dorme l'Uomo avvinto</l>
     <l n="68">alla dolce Eva. Quella che fu schiava,</l>
     <l n="69">quei che fu re tengono il capo accanto,</l>
     <l n="70">e l'onde brune solcano le bionde.</l>
     <l n="71">No, non e' dorme: s'è addormito il mondo</l>
     <l n="72">intorno a loro. Ei solo è desto, e vede</l>
     <l n="73">l'acque dormire, lieve ansare i venti,</l>
     <l n="74">chiudere il cielo gravi le sue stelle,</l>
     <l n="75">sparir la terra. Liberi e sereni</l>
     <l n="76">sentono il tutto che s'annulla preso</l>
     <l n="77">dalla dolcezza antelucana.</l>
    </lg>
    <lg n="8">
     <l n="78">Eya! gridate, Eya! gridate a vuoto</l>
     <l n="79">l'ultima volta, o guaite del palagio.</l>
     <l n="80">Ed ecco suona la campana.</l>
    </lg>
   </lg>
  </body>
 </text>
</TEI>