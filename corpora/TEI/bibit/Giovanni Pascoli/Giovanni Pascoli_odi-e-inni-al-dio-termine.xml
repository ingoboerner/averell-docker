<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - AL DIO TERMINE</title>
    <author>Giovanni Pascoli</author>
   </titleStmt>
   <extent>
    <measure unit="stanza">15</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-al-dio-termine</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - AL DIO TERMINE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - AL DIO TERMINE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Termine buono, ch'ora a due bifolchi</l>
     <l n="2">partisci il campo, sì che l'un da mane,</l>
     <l n="3">l'altro da sera, affidi il grano ai solchi;</l>
    </lg>
    <lg n="2">
     <l n="4">poi l'uno e l'altro viene a te col pane</l>
     <l n="5">di sua sementa, e con la pia famiglia</l>
     <l n="6">recante i doni, e col tacente cane;</l>
    </lg>
    <lg n="3">
     <l n="7">e questi posa sopra te la figlia</l>
     <l n="8">ultima, e quegli il dolce figlio primo,</l>
     <l n="9">l'un che balbetta, l'altra che bisbiglia;</l>
    </lg>
    <lg n="4">
     <l n="10">mentre due galli cantano dal fimo,</l>
     <l n="11">dal suo, ciascuno, e ronzano gli sciami</l>
     <l n="12">di due regine su lo stesso timo:</l>
    </lg>
    <lg n="5">
     <l n="13">Termine forte, e ch'ora due reami</l>
     <l n="14">dividi, e segni ai popoli, dove ari</l>
     <l n="15">ciascuno e mieta, dove crei, dove ami;</l>
    </lg>
    <lg n="6">
     <l n="16">e le lor vite tacito separi,</l>
     <l n="17">tumultuanti, come, occulto in fondo,</l>
     <l n="18">scoglio da sé fa rifluir due mari;</l>
    </lg>
    <lg n="7">
     <l n="19">poi l'uno e l'altro viene a te giocondo,</l>
     <l n="20">con gl'inni in cuore, ed offre ogni sua pura</l>
     <l n="21">primizia a te, di ciò che dona al mondo:</l>
    </lg>
    <lg n="8">
     <l n="22">Termine santo, che noi, stirpe dura</l>
     <l n="23">d'agricoltori, col vetusto rito</l>
     <l n="24">piantammo a vista dell'età futura;</l>
    </lg>
    <lg n="9">
     <l n="25">presso una siepe viva; o tu, che il dito</l>
     <l n="26">intendi, il dito che non sa l'oblìo,</l>
     <l n="27">verso la nostra siepe di granito;</l>
    </lg>
    <lg n="10">
     <l n="28">grida, verso la grande Alpe di Dio,</l>
     <l n="29">con la tua voce onde tonò l'inferno:</l>
     <l n="30">DI LÀ C'È VOSTRO, MA DI QUA C'È MIO!</l>
    </lg>
    <lg n="11">
     <l n="31">se, giusta il rito, nascondemmo, al verno</l>
     <l n="32">nostro di lunghi secoli, sotterra,</l>
     <l n="33">semi onde spunta qualche fiore eterno!</l>
    </lg>
    <lg n="12">
     <l n="34">se gli odii antichi, se il livor di guerra</l>
     <l n="35">spengemmo in cuore, salutando l'Era</l>
     <l n="36">nuova di pace e buon volere in terra!</l>
    </lg>
    <lg n="13">
     <l n="37">se qui mandammo anche una primavera</l>
     <l n="38">sacra, di giovinette anime, rossa,</l>
     <l n="39">sotto una sacra giovine bandiera!</l>
    </lg>
    <lg n="14">
     <l n="40">se, giusta il rito, empimmo allor la fossa</l>
     <l n="41">del sangue loro! s'Egli, Egli, ondeggiante,</l>
     <l n="42">Egli ubbidì, lasciandone qui l'ossa...</l>
    </lg>
    <lg n="15">
     <l n="43">per base a te, Termine nostro, Dante!</l>
    </lg>
   </lg>
  </body>
 </text>
</TEI>