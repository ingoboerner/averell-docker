<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - LA QUERCIA D'HAWARDEN</title>
    <author>Giovanni Pascoli</author>
   </titleStmt>
   <extent>
    <measure unit="stanza">13</measure>
    <measure unit="line">37</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-la-quercia-d-haward</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - LA QUERCIA D'HAWARDEN</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - LA QUERCIA D'HAWARDEN</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quercia d'Hawarden, dove sei? Te pure,</l>
     <l n="2">come le quercie antiche dalle rame</l>
     <l n="3">secche, del parco, abbatté giù la scure.</l>
    </lg>
    <lg n="2">
     <l n="4">O nidi che celava il tuo fogliame!</l>
     <l n="5">O nell'alto pietà stridula e varia</l>
     <l n="6">di voli fermi, come d'api a sciame!</l>
    </lg>
    <lg n="3">
     <l n="7">O stormi usati che al dorar dell'aria</l>
     <l n="8">scendeano in te per celebrar la festa</l>
     <l n="9">della lor giovinezza, o centenaria!</l>
    </lg>
    <lg n="4">
     <l n="10">O stormi erranti che per l'aria mesta</l>
     <l n="11">di nubi nere in te scendean fidenti</l>
     <l n="12">a sfidare il fragor della tempesta!</l>
    </lg>
    <lg n="5">
     <l n="13">Giace la quercia che in balìa de' venti</l>
     <l n="14">per tanta età su roccia di granito</l>
     <l n="15">videro alzarsi immobile le genti.</l>
    </lg>
    <lg n="6">
     <l n="16">Le genti, o vecchio grande uomo sparito,</l>
     <l n="17">vennero a te, che in terra profondavi</l>
     <l n="18">l'opera ed il pensier nell'infinito.</l>
    </lg>
    <lg n="7">
     <l n="19">Popoli a te d'eroi vennero, schiavi;</l>
     <l n="20">e tu fremesti su le lor catene,</l>
     <l n="21">tu così grande come i lor grandi avi.</l>
    </lg>
    <lg n="8">
     <l n="22">Ospite ad ogni vero, ad ogni bene,</l>
     <l n="23">tu, come ad ogni stormo, ad ogni nido,</l>
     <l n="24">quercia vestita d'edera e lichene;</l>
    </lg>
    <lg n="9">
     <l n="25">tu, ad ogni sventura ospite fido,</l>
     <l n="26">albero antico, dove sei?... Dov'era</l>
     <l n="27">sol esso un bosco, non è più che lido:</l>
    </lg>
    <lg n="10">
     <l n="28">lido a cui scaglia i flutti la bufera</l>
     <l n="29">che già s'appressa: già nel ciel di brage</l>
     <l n="30">dai quattro punti l'avvenir s'annera.</l>
    </lg>
    <lg n="11">
     <l n="31">Vento di guerra, vortice di strage</l>
     <l n="32">corre la terra, e le speranze sante</l>
     <l n="33">nel cielo oscuro svolano randage.</l>
    </lg>
    <lg n="12">
     <l n="34">È un gran deserto, tutto cose infrante,</l>
     <l n="35">sotto la nube che sibila e va,</l>
     <l n="36">la terra dove tu stavi gigante,</l>
    </lg>
    <lg n="13">
     <l n="37">albero morto della libertà!</l>
    </lg>
   </lg>
  </body>
 </text>
</TEI>