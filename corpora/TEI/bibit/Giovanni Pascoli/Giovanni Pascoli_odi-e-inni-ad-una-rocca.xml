<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - AD UNA RÓCCA</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-ad-una-rocca</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - AD UNA RÓCCA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - AD UNA RÓCCA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi te, non grave scettro, bello, aureo,</l>
     <l n="2">diritto, col tuo boccio colmo,</l>
     <l n="3">tessé di bionda paglia e di porpora,</l>
     <l n="4">nell'aia, all'ombra del grande olmo;</l>
    </lg>
    <lg n="2">
     <l n="5">nei mesti giorni, che arrugginiscono</l>
     <l n="6">le foglie, e il sole già si vela;</l>
     <l n="7">che insegna e fregio fóssi sul candido</l>
     <l n="8">corredo e l'odorosa tela?</l>
    </lg>
    <lg n="3">
     <l n="9">Nei giorni dolci, che i bovi e gli uomini</l>
     <l n="10">e il sole, alfine un po', riposa;</l>
     <l n="11">per esulante vergine, o vergine</l>
     <l n="12">giungente nuova all'uscio sposa,</l>
    </lg>
    <lg n="4">
     <l n="13">chi te, già prima, solingo e tacito,</l>
     <l n="14">traendo la sorrisa bocca,</l>
     <l n="15">formò di curve lucide gretole</l>
     <l n="16">sul gambo d'avellano, o rócca?</l>
    </lg>
    <lg n="5">
     <l n="17">Te fece in una rupe d'un'isola,</l>
     <l n="18">solingo oh! sì, tacito oh! come,</l>
     <l n="19">uno chiamato sempre per numero,</l>
     <l n="20">un prigioniero senza nome,</l>
    </lg>
    <lg n="6">
     <l n="21">ne' suoi brevi ozi, quando gli attoniti</l>
     <l n="22">occhi velava la sua pena,</l>
     <l n="23">e come un lungo serpe all'immemore</l>
     <l n="24">dormiva ai piedi la catena.</l>
    </lg>
    <lg n="7">
     <l n="25">Oh! aie bianche nel plenilunio,</l>
     <l n="26">spiranti vecchio odor di grano!</l>
     <l n="27">Oh! rare e grandi fiere del prossimo</l>
     <l n="28">villaggio, allor così lontano!</l>
    </lg>
    <lg n="8">
     <l n="29">Oh! pioppi ed olmi, donde al crepuscolo</l>
     <l n="30">si sfoglia e guarda, e si stornella,</l>
     <l n="31">mentre apparisce la prima ed ultima</l>
     <l n="32">del cielo, l'aurea stella bella!</l>
    </lg>
    <lg n="9">
     <l n="33">Dal raggio rotto tra i ferri il misero</l>
     <l n="34">dannato declinava gli occhi,</l>
     <l n="35">e te, lavoro solo suo libero,</l>
     <l n="36">si rivedeva sui ginocchi;</l>
    </lg>
    <lg n="10">
     <l n="37">e riprendeva le paglie e i tenui</l>
     <l n="38">tuoi fili ripensando i grilli</l>
     <l n="39">del focolare striduli e il fremere</l>
     <l n="40">de' turbinosi verticilli...</l>
    </lg>
    <lg n="11">
     <l n="41">Filano. Ancora filano. Filano</l>
     <l n="42">ancora, al fuoco, quelle donne,</l>
     <l n="43">o rócca, ad altre rócche. Le vergini</l>
     <l n="44">son ora madri e bianche nonne.</l>
    </lg>
    <lg n="12">
     <l n="45">Nessuna l'uomo sa più che ad essere</l>
     <l n="46">né esser più l'uomo condanna;</l>
     <l n="47">né quella, ch'eri per lei, che inconscia</l>
     <l n="48">là fila ad una vecchia canna.</l>
    </lg>
   </lg>
  </body>
 </text>
</TEI>