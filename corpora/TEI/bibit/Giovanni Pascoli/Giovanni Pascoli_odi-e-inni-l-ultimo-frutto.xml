<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - L'ULTIMO FRUTTO</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-l-ultimo-frutto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - L'ULTIMO FRUTTO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - L'ULTIMO FRUTTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io t'amo, o tarda bacca selvatica,</l>
     <l n="2">che non maturi se non nell'intima</l>
     <l n="3">cucina, pendendo in corimbi</l>
     <l n="4">più su delle dita dei bimbi.</l>
    </lg>
    <lg n="2">
     <l n="5">Te il più ritroso porta tra gli alberi</l>
     <l n="6">familiari, ed ultima, e piccola</l>
     <l n="7">ma cara, il villano ti coglie</l>
     <l n="8">pensoso al cader delle foglie;</l>
    </lg>
    <lg n="3">
     <l n="9">e tu, mentre urlano aspre le raffiche,</l>
     <l n="10">ricordi ai bimbi chiusi che ronzano</l>
     <l n="11">per casa come api nel bugno,</l>
     <l n="12">le rosse ciliegie di giugno.</l>
    </lg>
    <lg n="4">
     <l n="13">Rosea ma lazza come la vergine</l>
     <l n="14">che sul materno palpito s'educa,</l>
     <l n="15">tu ami la casa tranquilla,</l>
     <l n="16">tu ami il camino che brilla.</l>
    </lg>
    <lg n="5">
     <l n="17">Maturi lenta come la vergine,</l>
     <l n="18">che un dì qualcuno stacca dai rosei</l>
     <l n="19">fratelli; e poi liba con lieto</l>
     <l n="20">stupore un suo miele segreto.</l>
    </lg>
   </lg>
  </body>
 </text>
</TEI>