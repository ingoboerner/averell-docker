<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - CHAVEZ</title>
    <author>Giovanni Pascoli</author>
   </titleStmt>
   <extent>
    <measure unit="stanza">27</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-chavez</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - CHAVEZ</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - CHAVEZ</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cercano ancora... Cercano tra i venti</l>
     <l n="2">randagi, in mezzo alle selvaggie strette,</l>
     <l n="3">su scrosciar di valanghe e di torrenti;</l>
    </lg>
    <lg n="2">
     <l n="4">cercano ancora, l'ultime vedette,</l>
     <l n="5">rapide trasvolando per le gole,</l>
     <l n="6">placide roteando sulle vette,</l>
    </lg>
    <lg n="3">
     <l n="7">lungo il confine, immenso azzurro, sole</l>
     <l n="8">tra l'aria e il vuoto, tra la terra e il sole.</l>
    </lg>
    <lg n="4">
     <l n="9">Hanno sognato forse nella notte!</l>
     <l n="10">Battono l'ala contro la parete</l>
     <l n="11">dei borri, presso l'orlo delle grotte.</l>
    </lg>
    <lg n="5">
     <l n="12">Ad ogni tonfo che l'eco ripete,</l>
     <l n="13">sbalzano su, guardando fise in fondo</l>
     <l n="14">dei cupi abissi, guardando inquiete</l>
    </lg>
    <lg n="6">
     <l n="15">subito in cielo; con orror profondo</l>
     <l n="16">solcano a sghembo, spaurite, il Gondo:</l>
    </lg>
    <lg n="7">
     <l n="17">hanno esplorato i monti, hanno gridato</l>
     <l n="18">alle montagne; con insonne cuore</l>
     <l n="19">mirano il cielo immobile e stellato:</l>
    </lg>
    <lg n="8">
     <l n="20">palpitano alle raffiche sonore,</l>
     <l n="21">tremano d'una nuvola, d'un tuono</l>
     <l n="22">ch'a un tratto scoppia e lungamente muore;</l>
    </lg>
    <lg n="9">
     <l n="23">posate ognuna sur un irto cono</l>
     <l n="24">mirano gli astri, se ne venga un suono...</l>
    </lg>
    <lg n="10">
     <l n="25">se ancora appaia, cresca agli occhi, e passi</l>
     <l n="26">forte rombando, un essere terreno...</l>
     <l n="27">colui che ascende ma strisciando ai sassi,</l>
    </lg>
    <lg n="11">
     <l n="28">colui che sogna e non è mai sereno,</l>
     <l n="29">colui che pensa, ma non vola, bruto</l>
     <l n="30">dannato al suolo dove rode il freno;</l>
    </lg>
    <lg n="12">
     <l n="31">che in cielo, un dì, mirabilmente muto</l>
     <l n="32">passar fu visto, come Dio, seduto!</l>
    </lg>
    <lg n="13">
     <l n="33">un uomo! l'uomo alato! che discese</l>
     <l n="34">e che sparì. Dietro le roccie nere,</l>
     <l n="35">ei discendea con le grandi ali tese</l>
    </lg>
    <lg n="14">
     <l n="36">simile al sole delle fiammee sere,</l>
     <l n="37">simile al sole che si trascolora,</l>
     <l n="38">quanto al salire, tanto nel cadere.</l>
    </lg>
    <lg n="15">
     <l n="39">Ebbe l'occaso; quando avrà l'aurora?...</l>
     <l n="40">Cercano, le vedette ultime, ancora.</l>
    </lg>
    <lg n="16">
     <l n="41">Aquile, no! Non lo vedrete. Ancora</l>
     <l n="42">egli discende e nell'orecchio il gelo</l>
     <l n="43">ha di quel soffio e il rombo di quell'ora.</l>
    </lg>
    <lg n="17">
     <l n="44">Aquile, no! Non più raffrena anelo</l>
     <l n="45">il suo remeggio, più non chiude l'ale</l>
     <l n="46">poi ch'una volta le distese in cielo.</l>
    </lg>
    <lg n="18">
     <l n="47">Discende ancora con un volo eguale,</l>
     <l n="48">discende sempre, calmo ed immortale.</l>
    </lg>
    <lg n="19">
     <l n="49">Che forre e gole e vortici e spavento</l>
     <l n="50">di precipizi e giganteggiar d'erte</l>
     <l n="51">roccie e improvvisi sibili di vento!</l>
    </lg>
    <lg n="20">
     <l n="52">O voi delle altitudini deserte,</l>
     <l n="53">aquile dei ghiacciai, delle morene,</l>
     <l n="54">ei va con l'ale eternamente aperte,</l>
    </lg>
    <lg n="21">
     <l n="55">va per le solitudini serene,</l>
     <l n="56">fuor della terra, o aquile terrene!</l>
    </lg>
    <lg n="22">
     <l n="57">fuor della terra che notturne a prova</l>
     <l n="58">serrate, come preda da voi morsa,</l>
     <l n="59">tra i fieri artigli, a che più non si muova;</l>
    </lg>
    <lg n="23">
     <l n="60">eppur si muove, e corre, e nella corsa</l>
     <l n="61">v'aggira e porta e al sole riconduce;</l>
     <l n="62">mentre lontana splende la Grande Orsa,</l>
    </lg>
    <lg n="24">
     <l n="63">splende Orione, Aldebaran, Polluce...</l>
     <l n="64">Ma ei discende nella pura luce.</l>
    </lg>
    <lg n="25">
     <l n="65">Discende? Ascende! Aquile, gli occhi aprite</l>
     <l n="66">avvezzi al sole che gli spazi invade,</l>
     <l n="67">alle stelle remote ed infinite!</l>
    </lg>
    <lg n="26">
     <l n="68">Là, sulle incerte nebulose rade,</l>
     <l n="69">là, sull'immensità che gli s'invola</l>
     <l n="70">di sotto, là, su l'alto cielo ei cade.</l>
    </lg>
    <lg n="27">
     <l n="71">Cade, con la sua grande anima sola</l>
     <l n="72">sempre salendo. Ed ora sì, che vola!</l>
    </lg>
   </lg>
  </body>
 </text>
</TEI>