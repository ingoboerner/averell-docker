<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - ABBA</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-abba</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - ABBA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - ABBA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">T'erano attorno lievi le vergini</l>
     <l n="2">sorelle, navicelle che sfiorano</l>
     <l n="3">volando questo mar crudele:</l>
     <l n="4">ne udivi frusciare le vele;</l>
    </lg>
    <lg n="2">
     <l n="5">schioccar le vele bianche, le sartie</l>
     <l n="6">ronzar ne udivi lucide, ed esili</l>
     <l n="7">lor voci. - O tardamente accorto,</l>
     <l n="8">sei giunto - dicevano: - è il porto! -</l>
    </lg>
    <lg n="3">
     <l n="9">Udivi queti bisbigli e queruli</l>
     <l n="10">lagni interrotti, come di passeri</l>
     <l n="11">désti d'un subito nel colmo</l>
     <l n="12">dell'umida notte su l'olmo.</l>
    </lg>
    <lg n="4">
     <l n="13">- Chiedi. Ove sono? Ma sei nell'isola -</l>
     <l n="14">dalle ondulanti cimbe le vergini</l>
     <l n="15">ti sussurravano soavi:</l>
     <l n="16">- che in mezzo del mare sognavi;</l>
    </lg>
    <lg n="5">
     <l n="17">dove la veste vieta si spogliano</l>
     <l n="18">e il fuggitivo sembiante, e lavano</l>
     <l n="19">nell'onda azzurra che ti culla</l>
     <l n="20">già, l'anima loro fanciulla,</l>
    </lg>
    <lg n="6">
     <l n="21">ch'emerge nuda semplice libera,</l>
     <l n="22">monda di mali, tersa di lacrime,</l>
     <l n="23">sì che nell'isola, per dono</l>
     <l n="24">del cielo, risóno chi sono:</l>
    </lg>
    <lg n="7">
     <l n="25">fanciulli; eterni fanciulli, ch'amano</l>
     <l n="26">quello che andando gli uomini lasciano</l>
     <l n="27">cadere, e il mezzo più che il tutto,</l>
     <l n="28">e il fiore più tanto che il frutto:</l>
    </lg>
    <lg n="8">
     <l n="29">vanno cantando, cantano, ed amano</l>
     <l n="30">la dolce vita, ch'ilari donano</l>
     <l n="31">al lor amor così novella,</l>
     <l n="32">sì pronti, per ciò che sì bella.</l>
    </lg>
    <lg n="9">
     <l n="33">Quivi poi l'arme trovano, d'ellera</l>
     <l n="34">fiorite, e l'arpe ch'orna il Sol aureo,</l>
     <l n="35">tessuto lì tra corda e corda</l>
     <l n="36">dal ragno che l'inno ricorda. -</l>
    </lg>
    <lg n="10">
     <l n="37">Sciacquava il mare cerulo, assiduo,</l>
     <l n="38">sommesso, come cuore; e sul margine,</l>
     <l n="39">velato da un oblìo canoro,</l>
     <l n="40">splendeano gli asfodeli d'oro.</l>
    </lg>
    <lg n="11">
     <l n="41">- O gran fanciullo - ti ripetevano</l>
     <l n="42">con dolci intorno voci le vergini,</l>
     <l n="43">- è il porto! il porto! il porto! vedi</l>
     <l n="44">nei prati gli eroi con gli aedi:</l>
    </lg>
    <lg n="12">
     <l n="45">fanciulli eterni! vedi ch'è l'isola</l>
     <l n="46">degl'immortali! Va dove dicono</l>
     <l n="47">ch'erra la grande ombra d'Achille,</l>
     <l n="48">e, rossi, in un nuvolo, i Mille! -</l>
    </lg>
   </lg>
  </body>
 </text>
</TEI>