<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL RITORNO DELLE BESTIE</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-rito</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL RITORNO DELLE BESTIE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL RITORNO DELLE BESTIE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non sul pioppo picchia il pennato</l>
     <l n="2">piú, né l'eco piú gli risponde.</l>
     <l n="3">L'erta sale un uomo celato</l>
     <l n="4">dal carico folto di fronde.</l>
    </lg>
    <lg n="2">
     <l n="5">E il martello d'un legnaiuolo,</l>
     <l n="6">piú lontano, piú non rimbomba.</l>
     <l n="7">Passa il grido d'un bimbo solo:</l>
     <l n="8">Turella! Bianchina! Colomba!</l>
    </lg>
    <lg n="3">
     <l n="9">Porta in collo l'erba ch'ha fatta,</l>
     <l n="10">nella sua crinella di salcio.</l>
     <l n="11">Le sue bestie al greppo, alla fratta,</l>
     <l n="12">s'indugiano, al cesto ed al tralcio.</l>
    </lg>
    <lg n="4">
     <l n="13">Ei che vede sopra ogni tetto</l>
     <l n="14">già la nuvola celestina,</l>
     <l n="15">le minaccia col suo falcetto:</l>
     <l n="16">Colomba! Turella! Bianchina!</l>
    </lg>
    <lg n="5">
     <l n="17">C'è un falcetto lucido ancora</l>
     <l n="18">su la Pania, al fior del sereno,</l>
     <l n="19">dentro l'aria dolce ch'odora</l>
     <l n="20">d'un tiepido odore di fieno.</l>
    </lg>
    <lg n="6">
     <l n="21">C'è silenzio lassú, dov'erra</l>
     <l n="22">quel falcetto con qualche stella.</l>
     <l n="23">Solo il bimbo strilla da terra:</l>
     <l n="24">Bianchina! Colomba! Turella!</l>
    </lg>
   </lg>
  </body>
 </text>
</TEI>