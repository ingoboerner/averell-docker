<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA FONTE DI CASTELVECCHIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-font</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA FONTE DI CASTELVECCHIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA FONTE DI CASTELVECCHIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O voi che, mentre i culmini Apuani</l>
     <l n="2">il sole cinge d'un vapor vermiglio,</l>
     <l n="3">e fa di contro splendere i lontani</l>
     <l n="4">vetri di Tiglio;</l>
    </lg>
    <lg n="2">
     <l n="5">venite a questa fonte nuova, sulle</l>
     <l n="6">teste la brocca, netta come specchio,</l>
     <l n="7">equilibrando tremula, fanciulle</l>
     <l n="8">di Castelvecchio;</l>
    </lg>
    <lg n="3">
     <l n="9">e nella strada che già s'ombra, il busso</l>
     <l n="10">picchia de' duri zoccoli, e la gonna</l>
     <l n="11">stiocca passando, e suona eterno il flusso</l>
     <l n="12">della Corsonna:</l>
    </lg>
    <lg n="4">
     <l n="13">fanciulle, io sono l'acqua della Borra,</l>
     <l n="14">dove brusivo con un lieve rombo</l>
     <l n="15">sotto i castagni; ora convien che corra</l>
     <l n="16">chiusa nel piombo.</l>
    </lg>
    <lg n="5">
     <l n="17">A voi, prigione dalle verdi alture,</l>
     <l n="18">pura di vena, vergine di fango,</l>
     <l n="19">scendo; a voi sgorgo facile: ma, pure</l>
     <l n="20">vergini, piango:</l>
    </lg>
    <lg n="6">
     <l n="21">non come piange nel salir grondando</l>
     <l n="22">l'acqua tra l'aspro cigolìo del pozzo:</l>
     <l n="23">io solo mando tra il gorgoglio blando</l>
     <l n="24">qualche singhiozzo.</l>
    </lg>
    <lg n="7">
     <l n="25">Oh! la mia vita di solinga polla</l>
     <l n="26">nel taciturno colle delle capre!</l>
     <l n="27">udir soltanto foglia che si crolla,</l>
     <l n="28">cardo che s'apre,</l>
    </lg>
    <lg n="8">
     <l n="29">vespa che ronza, e queruli richiami</l>
     <l n="30">del forasiepe! Il mio cantar sommesso</l>
     <l n="31">era tra i poggi ornati di ciclami</l>
     <l n="32">sempre lo stesso;</l>
    </lg>
    <lg n="9">
     <l n="33">sempre sì dolce! E nelle estive notti,</l>
     <l n="34">piú, se l'eterno mio lamento solo</l>
     <l n="35">s'accompagnava ai gemiti interrotti</l>
     <l n="36">dell'assiuolo,</l>
    </lg>
    <lg n="10">
     <l n="37">piú dolce, piú! Ma date a me, ragazze</l>
     <l n="38">di Castelvecchio, date a me le nuove</l>
     <l n="39">del mondo bello: che si fa? le guazze</l>
     <l n="40">cadono, o piove?</l>
    </lg>
    <lg n="11">
     <l n="41">e per le selve ancora si tracoglie,</l>
     <l n="42">o fate appietto? ed il metato fuma,</l>
     <l n="43">o già picchiate? aspettano le foglie</l>
     <l n="44">molli la bruma,</l>
    </lg>
    <lg n="12">
     <l n="45">o le crinelle empite ne' frondai</l>
     <l n="46">in cui dall'Alpe è scesa qualche breve</l>
     <l n="47">frasca di faggio? od è già l'Alpe ormai</l>
     <l n="48">bianca di neve?</l>
    </lg>
    <lg n="13">
     <l n="49">Piú nulla io vedo, io che vedea non molto</l>
     <l n="50">quando chiamavo, con il mio rumore</l>
     <l n="51">fresco, il fanciullo che cogliea nel folto</l>
     <l n="52">macole e more.</l>
    </lg>
    <lg n="14">
     <l n="53">Col nepotino a me venìa la bianca</l>
     <l n="54">vecchia, la Matta; e tuttavia la vedo</l>
     <l n="55">andare come vaccherella stanca</l>
     <l n="56">va col suo redo.</l>
    </lg>
    <lg n="15">
     <l n="57">Nella deserta chiesa che rovina,</l>
     <l n="58">vive la bianca Matta dei Beghelli</l>
     <l n="59">piú? desta lei la sveglia mattutina</l>
     <l n="60">piú, de' fringuelli?</l>
    </lg>
    <lg n="16">
     <l n="61">Essa veniva al garrulo mio rivo</l>
     <l n="62">sempre garrendo dentro sé, la vecchia:</l>
     <l n="63">e io, garrendo ancora piú, l'empivo</l>
     <l n="64">sempre la secchia.</l>
    </lg>
    <lg n="17">
     <l n="65">Ah! che credevo d'essere sua cosa!</l>
     <l n="66">Con lei parlavo, ella parlava meco,</l>
     <l n="67">come una voce nella valle ombrosa</l>
     <l n="68">parla con l'eco.</l>
    </lg>
    <lg n="18">
     <l n="69">Però singhiozzo ripensando a questa</l>
     <l n="70">che lasciai nella chiesa solitaria,</l>
     <l n="71">che avea due cose al mondo, e gliene resta</l>
     <l n="72">l'una, ch'è l'aria.</l>
    </lg>
   </lg>
  </body>
 </text>
</TEI>