<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - PER SEMPRE!</title>
    <author>Giovanni Pascoli</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-per-sem</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - PER SEMPRE!</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - PER SEMPRE!</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io t'odio?!... Non t'amo piú, vedi,</l>
     <l n="2">non t'amo... Ricordi quel giorno?</l>
     <l n="3">Lontano portavano i piedi</l>
     <l n="4">un cuor che pensava al ritorno.</l>
     <l n="5">E dunque tornai... tu non c'eri.</l>
     <l n="6">Per casa era un'eco dell'ieri,</l>
     <l n="7">d'un lungo promettere. E meco</l>
     <l n="8">di te portai sola quell'eco:</l>
     <l n="9">PER SEMPRE!</l>
    </lg>
    <lg n="2">
     <l n="10">Non t'odio. Ma l'eco sommessa</l>
     <l n="11">di quella infinita promessa</l>
     <l n="12">vien meco, e mi batte nel cuore</l>
     <l n="13">col palpito trito dell'ore;</l>
     <l n="14">mi strilla nel cuore col grido</l>
     <l n="15">d'implume caduto dal nido:</l>
     <l n="16">PER SEMPRE!</l>
    </lg>
    <lg n="3">
     <l n="17">Non t'amo. Io guardai, col sorriso,</l>
     <l n="18">nel fiore del molle tuo letto.</l>
     <l n="19">Ha tutti i tuoi occhi, ma il viso...</l>
     <l n="20">non tuo. E baciai quel visetto</l>
     <l n="21">straniero, senz'urto alle vene.</l>
     <l n="22">Le dissi: "E a me, mi vuoi bene?"</l>
     <l n="23">"Sì, tanto!" E i tuoi occhi in me fisse.</l>
     <l n="24">"Per sempre?" le dissi. Mi disse:</l>
     <l n="25">PER SEMPRE!</l>
    </lg>
    <lg n="4">
     <l n="26">Risposi: "Sei bimba e non sai</l>
     <l n="27">Per sempre che voglia dir mai!"</l>
     <l n="28">Rispose: "Non so che vuol dire?</l>
     <l n="29">Per sempre vuol dire Morire...</l>
     <l n="30">Sì: addormentarsi la sera:</l>
     <l n="31">restare così come s'era,</l>
     <l n="32">PER SEMPRE!</l>
    </lg>
   </lg>
  </body>
 </text>
</TEI>