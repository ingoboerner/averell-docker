<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - V</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - V</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E si trovò nel mezzo a una pineta.</l>
     <l n="2">Misto d'incenso v'era odor di mare.</l>
     <l n="3">Udì lontano un suono di compieta.</l>
    </lg>
    <lg n="2">
     <l n="4">Pianger parea la squilla il dileguare</l>
     <l n="5">ad occidente d'assai più che un giorno!</l>
     <l n="6">E là tra il nero era un lucor d'altare.</l>
    </lg>
    <lg n="3">
     <l n="7">Parea, la selva, un tempio. E quando intorno</l>
     <l n="8">tacque la squilla sola, ecco dei pini</l>
     <l n="9">s'udì l'aereo murmure piovorno.</l>
    </lg>
    <lg n="4">
     <l n="10">Stridiano sulle stipe e sugli spini</l>
     <l n="11">tremuli i grilli, e rispondean le rane</l>
     <l n="12">a quando a quando di su gli acquastrini.</l>
    </lg>
    <lg n="5">
     <l n="13">E notte venne, e fu tutt'ombre vane</l>
     <l n="14">l'antica selva, e risonò di rotte</l>
     <l n="15">grida di fiere e forse voci umane.</l>
    </lg>
    <lg n="6">
     <l n="16">Uno sfrascare, un galoppare a frotte,</l>
     <l n="17">un grido acuto, e poi silenzio ancora,</l>
     <l n="18">e l'ansimare solo della notte.</l>
    </lg>
    <lg n="7">
     <l n="19">E sorse il lume d'una strana aurora</l>
     <l n="20">notturna, che le strigi vagabonde</l>
     <l n="21">fece fuggir con muti voli anzi ora.</l>
    </lg>
    <lg n="8">
     <l n="22">Trascolorò sotto le pallide onde</l>
     <l n="23">il tempio immenso con veloci fiumi</l>
     <l n="24">ed alte guglie e cupole rotonde.</l>
    </lg>
    <lg n="9">
     <l n="25">E il pellegrino, in mezzo al lento fumi-</l>
     <l n="26">gare di luce vivida e spettrale,</l>
     <l n="27">un uomo vide lento errar tra i dumi.</l>
    </lg>
    <lg n="10">
     <l n="28">Veniva dal gran Carro boreale.</l>
     <l n="29">Solcato d'ombre era il suo volto macro,</l>
     <l n="30">e fisso l'occhio, e sempre, il passo, uguale.</l>
    </lg>
    <lg n="11">
     <l n="31">Egli avanzava per il luogo sacro,</l>
     <l n="32">tra un'infinita fuga di colonne.</l>
     <l n="33">Lo accompagnava il suono del lavacro</l>
    </lg>
    <lg n="12">
     <l n="34">del mare eterno... di quell'altro insonne!</l>
    </lg>
   </lg>
  </body>
 </text>
</TEI>