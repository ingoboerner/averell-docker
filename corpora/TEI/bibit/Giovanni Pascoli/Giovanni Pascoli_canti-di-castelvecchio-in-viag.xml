<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IN VIAGGIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-in-viag</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IN VIAGGIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IN VIAGGIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Si ferma, e già fischia, ed insieme,</l>
     <l n="2">tra il ferreo strepito del treno,</l>
     <l n="3">si sente una squilla che geme,</l>
     <l n="4">là da un paesello sereno,</l>
     <l n="5">paesello lungo la via:</l>
     <l n="6">Ave Maria...</l>
    </lg>
    <lg n="2">
     <l n="7">Un poco, tra l'ansia crescente</l>
     <l n="8">della nera vaporiera,</l>
     <l n="9">l'addio della sera si sente</l>
     <l n="10">seguire come una preghiera,</l>
     <l n="11">seguire il treno che s'avvia:</l>
     <l n="12">Ave Maria...</l>
    </lg>
    <lg n="3">
     <l n="13">E, come se voglia e non voglia,</l>
     <l n="14">il treno nel partir vacilla:</l>
     <l n="15">quel suono ci chiama alla soglia</l>
     <l n="16">e alla lampada che brilla,</l>
     <l n="17">nella casa, ch'è una badia:</l>
     <l n="18">Ave Maria...</l>
    </lg>
    <lg n="4">
     <l n="19">Il padre a quel suono rincasa</l>
     <l n="20">facendo un passo ad ogni tocco;</l>
     <l n="21">e subito all'uscio di casa</l>
     <l n="22">trova il visino del suo cocco,</l>
     <l n="23">del piú piccino che ci sia...</l>
     <l n="24">Ave Maria...</l>
    </lg>
    <lg n="5">
     <l n="25">Si chiude, la casa; e s'appanna</l>
     <l n="26">d'un tratto il vocerìo che c'è;</l>
     <l n="27">si chiude, ristringe, accapanna,</l>
     <l n="28">per parlare tra sé e sé;</l>
     <l n="29">e saluta la compagnia...</l>
     <l n="30">Ave Maria...</l>
    </lg>
    <lg n="6">
     <l n="31">O, tinta d'un lieve rossore,</l>
     <l n="32">casina che sorridi al sole!</l>
     <l n="33">per noi c'è la notte con l'ore</l>
     <l n="34">lunghe lunghe, con l'ore sole,</l>
     <l n="35">con l'ore di malinconia...</l>
     <l n="36">Ave Maria...</l>
    </lg>
    <lg n="7">
     <l n="37">Il treno già vola e ci porta</l>
     <l n="38">sbuffando l'alito di fuoco;</l>
     <l n="39">e ancora nell'aria piú smorta</l>
     <l n="40">ci giunge quell'addio piú fioco,</l>
     <l n="41">dal paese che fugge via:</l>
     <l n="42">Ave Maria...</l>
    </lg>
    <lg n="8">
     <l n="43">E cessa. Ma uno che vuole</l>
     <l n="44">velar gli occhi, pensar lontano,</l>
     <l n="45">tra gemiti e strilli e parole,</l>
     <l n="46">tra il frastuono or tremolo or piano,</l>
     <l n="47">ode il suono che non s'oblia:</l>
     <l n="48">Ave Maria...</l>
    </lg>
    <lg n="9">
     <l n="49">Con l'uomo che va nella notte,</l>
     <l n="50">tra gli aspri urli, i lunghi racconti</l>
     <l n="51">del treno che corre per grotte</l>
     <l n="52">di monti, sopra lenti ponti,</l>
     <l n="53">vien nell'ombrìa la voce pia:</l>
     <l n="54">Ave Maria...</l>
    </lg>
   </lg>
  </body>
 </text>
</TEI>