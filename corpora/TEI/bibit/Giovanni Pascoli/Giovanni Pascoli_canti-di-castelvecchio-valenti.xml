<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - VALENTINO</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-valenti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - VALENTINO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - VALENTINO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh! Valentino vestito di nuovo,</l>
     <l n="2">come le brocche dei biancospini!</l>
     <l n="3">Solo, ai piedini provati dal rovo</l>
     <l n="4">porti la pelle de' tuoi piedini;</l>
    </lg>
    <lg n="2">
     <l n="5">porti le scarpe che mamma ti fece,</l>
     <l n="6">che non mutasti mai da quel dì,</l>
     <l n="7">che non costarono un picciolo: in vece</l>
     <l n="8">costa il vestito che ti cucì.</l>
    </lg>
    <lg n="3">
     <l n="9">Costa; ché mamma già tutto ci spese</l>
     <l n="10">quel tintinnante salvadanaio:</l>
     <l n="11">ora esso è vuoto; e cantò piú d'un mese</l>
     <l n="12">per riempirlo, tutto il pollaio.</l>
    </lg>
    <lg n="4">
     <l n="13">Pensa, a gennaio, che il fuoco del ciocco</l>
     <l n="14">non ti bastava, tremavi, ahimè!,</l>
     <l n="15">e le galline cantavano, Un cocco!</l>
     <l n="16">ecco ecco un cocco un cocco per te!</l>
    </lg>
    <lg n="5">
     <l n="17">Poi, le galline chiocciarono, e venne</l>
     <l n="18">marzo, e tu, magro contadinello,</l>
     <l n="19">restasti a mezzo, così con le penne,</l>
     <l n="20">ma nudi i piedi, come un uccello:</l>
    </lg>
    <lg n="6">
     <l n="21">come l'uccello venuto dal mare,</l>
     <l n="22">che tra il ciliegio salta, e non sa</l>
     <l n="23">ch'oltre il beccare, il cantare, l'amare,</l>
     <l n="24">ci sia qualch'altra felicità</l>
    </lg>
   </lg>
  </body>
 </text>
</TEI>