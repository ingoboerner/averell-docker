<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA TOVAGLIA</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-tova</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA TOVAGLIA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA TOVAGLIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Le dicevano: - Bambina!</l>
     <l n="2">che tu non lasci mai stesa,</l>
     <l n="3">dalla sera alla mattina,</l>
     <l n="4">ma porta dove l'hai presa,</l>
     <l n="5">la tovaglia bianca, appena</l>
     <l n="6">ch'è terminata la cena!</l>
     <l n="7">Bada, che vengono i morti!</l>
     <l n="8">i tristi, i pallidi morti!</l>
    </lg>
    <lg n="2">
     <l n="9">Entrano, ansimano muti.</l>
     <l n="10">Ognuno è tanto mai stanco!</l>
     <l n="11">E si fermano seduti</l>
     <l n="12">la notte intorno a quel bianco.</l>
     <l n="13">Stanno lì sino al domani,</l>
     <l n="14">col capo tra le due mani,</l>
     <l n="15">senza che nulla si senta,</l>
     <l n="16">sotto la lampada spenta. -</l>
    </lg>
    <lg n="3">
     <l n="17">È già grande la bambina:</l>
     <l n="18">la casa regge, e lavora:</l>
     <l n="19">fa il bucato e la cucina,</l>
     <l n="20">fa tutto al modo d'allora.</l>
     <l n="21">Pensa a tutto, ma non pensa</l>
     <l n="22">a sparecchiare la mensa.</l>
     <l n="23">Lascia che vengano i morti,</l>
     <l n="24">i buoni, i poveri morti.</l>
    </lg>
    <lg n="4">
     <l n="25">Oh! la notte nera nera,</l>
     <l n="26">di vento, d'acqua, di neve,</l>
     <l n="27">lascia ch'entrino da sera,</l>
     <l n="28">col loro anelito lieve;</l>
     <l n="29">che alla mensa torno torno</l>
     <l n="30">riposino fino a giorno,</l>
     <l n="31">cercando fatti lontani</l>
     <l n="32">col capo tra le due mani.</l>
    </lg>
    <lg n="5">
     <l n="33">Dalla sera alla mattina,</l>
     <l n="34">cercando cose lontane,</l>
     <l n="35">stanno fissi, a fronte china,</l>
     <l n="36">su qualche bricia di pane,</l>
     <l n="37">e volendo ricordare,</l>
     <l n="38">bevono lagrime amare.</l>
     <l n="39">Oh! non ricordano i morti,</l>
     <l n="40">i cari, i cari suoi morti!</l>
    </lg>
    <lg n="6">
     <l n="41">- Pane, sì... pane si chiama,</l>
     <l n="42">che noi spezzammo concordi:</l>
     <l n="43">ricordate?... È tela, a dama:</l>
     <l n="44">ce n'era tanta: ricordi?...</l>
     <l n="45">Queste?... Queste sono due,</l>
     <l n="46">come le vostre e le tue,</l>
     <l n="47">due nostre lagrime amare</l>
     <l n="48">cadute nel ricordare! -</l>
    </lg>
   </lg>
  </body>
 </text>
</TEI>