<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL DOVERE</title>
    <author>Giovanni Pascoli</author>
   </titleStmt>
   <extent>
    <measure unit="stanza">11</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-dovere</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL DOVERE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL DOVERE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Udii nel cuore un grido, alto... Nel lume</l>
     <l n="2">del sole era silenzio, era soltanto</l>
     <l n="3">sempre più forte il murmure d'un fiume:</l>
     <l n="4">dell'immortale fiume Xanto.</l>
    </lg>
    <lg n="2">
     <l n="5">Vivi di quella sola ansia del luogo</l>
     <l n="6">gli eroi pareano, stando già sui cocchi,</l>
     <l n="7">e i lor cavalli, torvi sotto il giogo</l>
     <l n="8">nell'immobilità degli occhi.</l>
    </lg>
    <lg n="3">
     <l n="9">Gli occhi eran volti là nel mezzo al ringhio</l>
     <l n="10">del Sauro figlio dell'Arpia Podarghe,</l>
     <l n="11">a cui fremeano sopra il bianco cinghio</l>
     <l n="12">dei denti le narici larghe.</l>
    </lg>
    <lg n="4">
     <l n="13">Parlava, il Sauro. Erano lancie in alto,</l>
     <l n="14">in alto sferze tremolando appena:</l>
     <l n="15">e il Baio frenando nei garretti il salto</l>
     <l n="16">scavava accanto a lui la rena.</l>
    </lg>
    <lg n="5">
     <l n="17">Curvo dal cocchio sino al giogo Achille</l>
     <l n="18">udia da presso la vocal sua fiera.</l>
     <l n="19">Si riflettean tra loro le pupille</l>
     <l n="20">di tra la chioma e la criniera.</l>
    </lg>
    <lg n="6">
     <l n="21">E la sua fiera gli dicea che infranto</l>
     <l n="22">gli era il ritorno. E tutti i cuori invase</l>
     <l n="23">l'amor lontano e il subito rimpianto</l>
     <l n="24">dei figli e delle eccelse case.</l>
    </lg>
    <lg n="7">
     <l n="25">E in cuore alcuno lontanò sul mare,</l>
     <l n="26">né più le briglie, ma reggea le scotte,</l>
     <l n="27">col vento in poppa, e già vedea brillare</l>
     <l n="28">dei fuochi nell'azzurra notte.</l>
    </lg>
    <lg n="8">
     <l n="29">Parlava ancora, ma l'Erinni al Sauro</l>
     <l n="30">ruppe la voce, che finì in nitrito</l>
     <l n="31">quale il nitrito umano d'un centauro</l>
     <l n="32">che in guato fu da un dio ferito.</l>
    </lg>
    <lg n="9">
     <l n="33">Rispose Achille: e il Sauro a lui la testa</l>
     <l n="34">volse e l'orecchio acuto come strale,</l>
     <l n="35">come se gli narrasse una tempesta</l>
     <l n="36">suo padre, il Vento occidentale.</l>
    </lg>
    <lg n="10">
     <l n="37">LO SO, rispose. E un raggio di tramonto</l>
     <l n="38">tacitamente per le bronzee file</l>
     <l n="39">passò, mentre sonò dall'Ellesponto</l>
     <l n="40">un ululato femminile.</l>
    </lg>
    <lg n="11">
     <l n="41">Allora il grido sopra l'ululato</l>
     <l n="42">levò, che scosse al grande Ilio le porte</l>
     <l n="43">e d'uno sbalzo avventò contro il fato</l>
     <l n="44">i due cavalli della morte.</l>
    </lg>
   </lg>
  </body>
 </text>
</TEI>