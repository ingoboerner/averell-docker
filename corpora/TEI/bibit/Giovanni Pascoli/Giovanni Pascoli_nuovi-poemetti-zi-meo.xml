<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Nuovi poemetti - ZI MEO</title>
    <author>Giovanni Pascoli</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_nuovi-poemetti-zi-meo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Nuovi poemetti - ZI MEO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Nuovi poemetti - ZI MEO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Guardava ognuno, per un po', la vigna</l>
     <l n="2">tua lì rimpetto, nell'uscir di chiesa.</l>
     <l n="3">Oh! c'era sempre qualche bella pigna!</l>
    </lg>
    <lg n="2">
     <l n="4">"Non ha finito!" E in dir così, sospesa</l>
     <l n="5">con l'acquasanta ancora avea la mano:</l>
     <l n="6">l'altra reggeva una candela accesa.</l>
    </lg>
    <lg n="3">
     <l n="7">"Tutti vizzati buoni: colombano</l>
     <l n="8">e capobugio". E discendean le soglie,</l>
     <l n="9">a due a due, salmodiando piano.</l>
    </lg>
    <lg n="4">
     <l n="10">O tra la lieve nebbia che si scioglie,</l>
     <l n="11">sole d'ottobre! o come lunghe aurore</l>
     <l n="12">giornate pure! o rosseggiar di foglie</l>
    </lg>
    <lg n="5">
     <l n="13">presso a cadere! o limpide ultime ore!</l>
     <l n="14">Un pesco, tra le viti sciolte, rosso</l>
     <l n="15">era così come quand'era in fiore:</l>
    </lg>
    <lg n="6">
     <l n="16">si ricordava! In faccia a lui, sul fosso,</l>
     <l n="17">grandi castagni con i cardi a ciocche</l>
     <l n="18">in tutti i rami; e i cardi avean già mosso.</l>
    </lg>
    <lg n="7">
     <l n="19">Erano a bocca aperta, e dalle bocche</l>
     <l n="20">già si vedea la bella buccia bionda.</l>
     <l n="21">Oh! il bel tempo del fuoco e delle rócche!</l>
    </lg>
    <lg n="8">
     <l n="22">quando le genti siedono alla tonda</l>
     <l n="23">avanti al fuoco, e quelle donne, quale</l>
     <l n="24">fa le mondine e quale poi le monda:</l>
    </lg>
    <lg n="9">
     <l n="25">quando l'annata sia pur ita male,</l>
     <l n="26">ma il fuoco scalda! ma rallegra il vino!</l>
     <l n="27">e il vino è poco? Meno è, più vale.</l>
    </lg>
    <lg n="10">
     <l n="28">Andavano pensando a San Martino,</l>
     <l n="29">sotto i castagni, e c'eri, su la bara,</l>
     <l n="30">coi panni buoni, tu, mio buon vicino!</l>
    </lg>
    <lg n="11">
     <l n="31">Dal Rio mandava la sua voce chiara</l>
     <l n="32">interrogando, l'usignol dei Morti,</l>
     <l n="33">ch'è il pettirosso, e più l'alzava a gara.</l>
    </lg>
    <lg n="12">
     <l n="34">Usignol della nebbia, che i nostri orti</l>
     <l n="35">visiti quando non c'è più che bruchi,</l>
     <l n="36">tu che ci lodi il verno che ci porti;</l>
    </lg>
    <lg n="13">
     <l n="37">e ti fai cuore, e vieni e vai, t'imbuchi</l>
     <l n="38">t'infraschi, e cerchi e fai sentire un canto</l>
     <l n="39">appena trovi sanguini o sambuchi:</l>
    </lg>
    <lg n="14">
     <l n="40">un uomo noi portiamo al camposanto</l>
     <l n="41">che, come te, dimestico e silvano,</l>
     <l n="42">godea del poco e non sapea del tanto.</l>
    </lg>
    <lg n="15">
     <l n="43">I figli avea nell'oltremar lontano,</l>
     <l n="44">e quasi solo vivucchiava in pace</l>
     <l n="45">contento del suo vino e del suo grano.</l>
    </lg>
    <lg n="16">
     <l n="46">Covava il fuoco avendo nelle brace</l>
     <l n="47">poche castagne, e già vecchietto stanco</l>
     <l n="48">pensava all'aspra giovinezza audace;</l>
    </lg>
    <lg n="17">
     <l n="49">allor che in vetta all'alto pioppo bianco</l>
     <l n="50">non scendea; no: gli dava l'onda e in aria</l>
     <l n="51">prendeva a volo l'altro pioppo a fianco:</l>
    </lg>
    <lg n="18">
     <l n="52">alla sua giovinezza aspra di paria,</l>
     <l n="53">allor che dentro il suo metato in monte</l>
     <l n="54">dovea passar la notte solitaria;</l>
    </lg>
    <lg n="19">
     <l n="55">ma, per il fumo, tenea fuor la fronte</l>
     <l n="56">e la lasciava al vento ed al nevischio</l>
     <l n="57">sino al primo baglior dell'orizzonte:</l>
    </lg>
    <lg n="20">
     <l n="58">ché allora a casa discendea tra il fischio</l>
     <l n="59">del tramontano, la crinella in collo,</l>
     <l n="60">zeppa di fronde, ed ogni passo un rischio.</l>
    </lg>
    <lg n="21">
     <l n="61">Era di ceppa vecchia egli rampollo!</l>
     <l n="62">Seguiva il cenno della madre austera</l>
     <l n="63">imperiosa sotto il suo corollo!</l>
    </lg>
    <lg n="22">
     <l n="64">Che vita, allora! il pane allor non c'era</l>
     <l n="65">che per le Pasque! Ora godeva il verno</l>
     <l n="66">egli che non godé la primavera.</l>
    </lg>
    <lg n="23">
     <l n="67">In vece qui con un saluto eterno</l>
     <l n="68">noi ti lasciamo. Addio, Zi Meo! Le zolle</l>
     <l n="69">che abbiam gettate sul tuo cuor fraterno!</l>
    </lg>
    <lg n="24">
     <l n="70">E questa croce sul terreno molle</l>
     <l n="71">non reggerà! Verranno poi le acquate.</l>
     <l n="72">Poi, bianco il monte e sarà bianco il colle.</l>
    </lg>
    <lg n="25">
     <l n="73">Poi, torneranno i figli nell'estate</l>
     <l n="74">a prender l'aria. Addio, Zi Meo! La vita</l>
     <l n="75">è così fatta. Andiamo, dunque. - Andate</l>
    </lg>
    <lg n="26">
     <l n="76">alla vendemmia non ancor finita! -</l>
    </lg>
   </lg>
  </body>
 </text>
</TEI>