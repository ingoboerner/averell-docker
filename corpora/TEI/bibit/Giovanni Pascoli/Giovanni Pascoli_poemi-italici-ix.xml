<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - IX</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - IX</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E il pellegrino vide un uomo rosso</l>
     <l n="2">che arava. E miti vacche erano al giogo.</l>
    </lg>
    <lg n="2">
     <l n="3">Ed un altr'uomo, che vestìa di fiamma,</l>
     <l n="4">spargeva il seme con man lenta e savia.</l>
     <l n="5">Ed un altr'uomo, che vestìa di grana,</l>
     <l n="6">copriva il seme con la grave zappa.</l>
     <l n="7">E l'aratore dalla fronte larga</l>
     <l n="8">spargea sudore, e lietamente arava</l>
     <l n="9">con un sorriso tra la fulva barba.</l>
     <l n="10">La chioma bionda fluttuava all'aria.</l>
     <l n="11">Specchiava il sole la pupilla chiara.</l>
    </lg>
    <lg n="3">
     <l n="12">E venner altri da vicini tetti</l>
     <l n="13">recando cibo, che vestìano anch'essi</l>
     <l n="14">tuniche rosse. Avevano nei cesti</l>
     <l n="15">fave fumanti e pan raffermo e pesci</l>
     <l n="16">seccati al vento. All'ombra di due lecci</l>
     <l n="17">sederon tutti, come dei, sereni.</l>
     <l n="18">Erano a loro sassi erbosi i seggi,</l>
     <l n="19">sassi le mense. E sparsi per i greppi</l>
     <l n="20">parlavan olio e grano, uve ed armenti.</l>
    </lg>
    <lg n="4">
     <l n="21">E già pasciuti, bevvero sul pane</l>
     <l n="22">acqua di pozzo. Non aveva altre acque</l>
     <l n="23">l'isola dura, né, pur mo' piantate,</l>
     <l n="24">davan le viti ciò che fa buon sangue.</l>
     <l n="25">Né altro dava l'isola, che piante</l>
     <l n="26">di pino e tasso buoni per le fiamme</l>
     <l n="27">d'un grande rogo. Un'isola di capre</l>
     <l n="28">era, silvestri. Qualche angusta valle</l>
     <l n="29">sola pativa il ferro delle vanghe.</l>
    </lg>
    <lg n="5">
     <l n="30">E il pellegrino s'indugiava, e stette</l>
     <l n="31">molto ammirando l'eremita agreste,</l>
     <l n="32">che aveva in odio lotte, risse e guerre,</l>
     <l n="33">che sazio e lieto, tolte ormai le mense,</l>
     <l n="34">sorgea dicendo: "Nella pace è il bene!"</l>
    </lg>
   </lg>
  </body>
 </text>
</TEI>