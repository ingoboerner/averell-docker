<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - VII</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - VII</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi disse: "Ritrovai la beatrice".</l>
     <l n="2">E il vecchio parve domandar qual era</l>
     <l n="3">quel monte, lungi, dov'è l'uom, felice.</l>
    </lg>
    <lg n="2">
     <l n="4">Spirava un'aura placida e leggiera</l>
     <l n="5">che scivolava sopra i larghi pini,</l>
     <l n="6">recando odor di mare e primavera.</l>
    </lg>
    <lg n="3">
     <l n="7">E con sommessi sibili tra i crini</l>
     <l n="8">irti soffiava, e già garrian gli uccelli,</l>
     <l n="9">nell'ombra nera, gl'inni mattutini.</l>
    </lg>
    <lg n="4">
     <l n="10">Già si vedean fioriti gli arboscelli</l>
     <l n="11">appiè dei pini, e l'acqua bruna bruna</l>
     <l n="12">moveva là, di limpidi ruscelli.</l>
    </lg>
    <lg n="5">
     <l n="13">E il vincitore della sua fortuna</l>
     <l n="14">disse: "Non mossi il piè di qui. Del pianto</l>
     <l n="15">o della gioia, questa selva è una".</l>
    </lg>
    <lg n="6">
     <l n="16">Sorgeva il sole; e più che dolce, intanto,</l>
     <l n="17">tra il sibilare de' chiomati rami,</l>
     <l n="18">fra l'infinito rompere del canto</l>
    </lg>
    <lg n="7">
     <l n="19">degli uccelletti e il rombo degli sciami</l>
     <l n="20">e il singulto dell'acque andanti e l'almo</l>
     <l n="21">odor delle viole e de' ciclami,</l>
    </lg>
    <lg n="8">
     <l n="22">accompagnato dal respiro calmo</l>
     <l n="23">del mare eterno, su per la pineta</l>
     <l n="24">veniva il suono d'un eterno salmo.</l>
    </lg>
    <lg n="9">
     <l n="25">Venìa Matelda lieta oprando, lieta</l>
     <l n="26">cantando, con sue pause per un fiore,</l>
     <l n="27">sempre movendo verso il suo poeta.</l>
    </lg>
    <lg n="10">
     <l n="28">Ora la selva antica dell'errore</l>
     <l n="29">e dell'esilio e d'ogni trista cosa,</l>
     <l n="30">splendea di gioia e sorridea d'amore.</l>
    </lg>
    <lg n="11">
     <l n="31">Dall'oriente acceso in color rosa,</l>
     <l n="32">cinta d'ulivo sopra il bianco velo,</l>
     <l n="33">perennemente a lui scendea la sposa,</l>
    </lg>
    <lg n="12">
     <l n="34">per trarlo in alto, al Libano del cielo.</l>
    </lg>
   </lg>
  </body>
 </text>
</TEI>