<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA TESSITRICE</title>
    <author>Giovanni Pascoli</author>
   </titleStmt>
   <extent>
    <measure unit="stanza">7</measure>
    <measure unit="line">25</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-tess</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA TESSITRICE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA TESSITRICE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mi son seduto su la panchetta</l>
     <l n="2">come una volta... quanti anni fa?</l>
     <l n="3">Ella, come una volta, s'è stretta</l>
     <l n="4">su la panchetta.</l>
    </lg>
    <lg n="2">
     <l n="5">E non il suono d'una parola;</l>
     <l n="6">solo un sorriso tutto pietà.</l>
     <l n="7">La bianca mano lascia la spola.</l>
    </lg>
    <lg n="3">
     <l n="8">Piango, e le dico: Come ho potuto,</l>
     <l n="9">dolce mio bene, partir da te?</l>
     <l n="10">Piange, e mi dice d'un cenno muto:</l>
     <l n="11">Come hai potuto?</l>
    </lg>
    <lg n="4">
     <l n="12">Con un sospiro quindi la cassa</l>
     <l n="13">tira del muto pettine a sé.</l>
     <l n="14">Muta la spola passa e ripassa.</l>
    </lg>
    <lg n="5">
     <l n="15">Piango, e le chiedo: Perché non suona</l>
     <l n="16">dunque l'arguto pettine piú?</l>
     <l n="17">Ella mi fissa timida e buona:</l>
     <l n="18">Perché non suona?</l>
    </lg>
    <lg n="6">
     <l n="19">E piange, e piange - Mio dolce amore,</l>
     <l n="20">non t'hanno detto? non lo sai tu?</l>
     <l n="21">Io non son viva che nel tuo cuore.</l>
    </lg>
    <lg n="7">
     <l n="22">Morta! Sì, morta! Se tesso, tesso</l>
     <l n="23">per te soltanto; come, non so;</l>
     <l n="24">in questa tela, sotto il cipresso,</l>
     <l n="25">accanto alfine ti dormirò. -</l>
    </lg>
   </lg>
  </body>
 </text>
</TEI>