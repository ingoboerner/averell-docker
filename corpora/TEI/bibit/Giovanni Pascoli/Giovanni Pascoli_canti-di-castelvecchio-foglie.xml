<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - FOGLIE MORTE</title>
    <author>Giovanni Pascoli</author>
   </titleStmt>
   <extent>
    <measure unit="stanza">10</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-foglie</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - FOGLIE MORTE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - FOGLIE MORTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh! che già il vento volta</l>
     <l n="2">e porta via le pioggie!</l>
     <l n="3">Dentro la quercia folta</l>
     <l n="4">ruma le foglie roggie</l>
     <l n="5">che si staccano, e fru...</l>
    </lg>
    <lg n="2">
     <l n="6">partono; un branco ad ogni</l>
     <l n="7">soffio che l'avviluppi.</l>
     <l n="8">Par che la quercia sogni</l>
     <l n="9">ora, gemendo, i gruppi</l>
     <l n="10">del novembre che fu.</l>
    </lg>
    <lg n="3">
     <l n="11">Volano come uccelli,</l>
     <l n="12">morte nel bel sereno:</l>
     <l n="13">picchiano nei ramelli</l>
     <l n="14">del roseo pesco, pieno</l>
     <l n="15">de' suoi cuccoli già.</l>
    </lg>
    <lg n="4">
     <l n="16">E il roseo pesco oscilla</l>
     <l n="17">pieno di morte foglie:</l>
     <l n="18">quale s'appende e prilla,</l>
     <l n="19">quale da lui si toglie</l>
     <l n="20">con un sibilo, e va.</l>
    </lg>
    <lg n="5">
     <l n="21">Ma quelle foglie morte</l>
     <l n="22">che il vento, come roccia,</l>
     <l n="23">spazza, non già di morte</l>
     <l n="24">parlano ai fiori in boccia,</l>
     <l n="25">ma sussurrano: - Orsú!</l>
    </lg>
    <lg n="6">
     <l n="26">Dentro ogni cocco all'uscio</l>
     <l n="27">vedo dei gialli ugnoli:</l>
     <l n="28">tu che costì nel guscio</l>
     <l n="29">di piú covar ti duoli,</l>
     <l n="30">che ti pèriti piú?</l>
    </lg>
    <lg n="7">
     <l n="31">Fuori le alucce pure,</l>
     <l n="32">tu che costì sei vivo!</l>
     <l n="33">Il vento ruglia... eppure</l>
     <l n="34">esso non è cattivo.</l>
     <l n="35">Ruglia, brontola: ma...</l>
    </lg>
    <lg n="8">
     <l n="36">contende a noi! Ché tutto</l>
     <l n="37">vuol che sia mondo l'orto</l>
     <l n="38">pei nuovi fiori, e il brutto,</l>
     <l n="39">il secco, il vecchio, il morto,</l>
     <l n="40">vuol che netti di qua.</l>
    </lg>
    <lg n="9">
     <l n="41">Noi c'indugiammo dove</l>
     <l n="42">nascemmo, un po', ma era</l>
     <l n="43">per ricoprir le nuove</l>
     <l n="44">gemme di primavera... -</l>
     <l n="45">Così dicono, e fru...</l>
    </lg>
    <lg n="10">
     <l n="46">partono, ad un rabbuffo</l>
     <l n="47">piú stridulo e piú forte.</l>
     <l n="48">E tra un voletto e un tuffo</l>
     <l n="49">vanno le foglie morte,</l>
     <l n="50">e non tornano piú.</l>
    </lg>
   </lg>
  </body>
 </text>
</TEI>