<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - XXI</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - XXI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Indi più lungi navigò, più triste.</l>
     <l n="2">E stando a poppa il vecchio Eroe guardava</l>
     <l n="3">scuro verso la terra de' Ciclopi,</l>
     <l n="4">e vide dal cocuzzolo selvaggio</l>
     <l n="5">del monte, che in disparte era degli altri,</l>
     <l n="6">levarsi su nel roseo cielo un fumo,</l>
     <l n="7">tenue, leggiero, quale esce su l'alba</l>
     <l n="8">dal fuoco che al pastore arse la notte.</l>
     <l n="9">Ma i remiganti curvi sopra i remi</l>
     <l n="10">vedeano, sì, nel violaceo mare</l>
     <l n="11">lunghe tremare l'ombre dei Ciclopi</l>
     <l n="12">fermi sul lido come ispidi monti.</l>
     <l n="13">E il cuore intanto ad Odisseo vegliardo</l>
     <l n="14">squittiva dentro, come cane in sogno:</l>
     <l n="15">- Il mio sogno non era altro che sogno;</l>
     <l n="16">e vento e fumo. Ma sol buono è il vero. -</l>
     <l n="17">E gli sovvenne delle due Sirene.</l>
     <l n="18">C'era un prato di fiori in mezzo al mare.</l>
     <l n="19">Nella gran calma le ascoltò cantare:</l>
     <l n="20">- Ferma la nave! Odi le due Sirene</l>
     <l n="21">ch'hanno la voce come è dolce il miele;</l>
     <l n="22">ché niuno passa su la nave nera</l>
     <l n="23">che non si fermi ad ascoltarci appena,</l>
     <l n="24">e non ci ascolta, che non goda al canto,</l>
     <l n="25">né se ne va senza saper più tanto:</l>
     <l n="26">ché noi sappiamo tutto quanto avviene</l>
     <l n="27">sopra la terra dove è tanta gente! -</l>
     <l n="28">Gli sovveniva, e ripensò che Circe</l>
     <l n="29">gl'invidiasse ciò che solo è bello:</l>
     <l n="30">saper le cose. E ciò dovea la Maga</l>
     <l n="31">dalle molt'erbe, in mezzo alle sue belve.</l>
     <l n="32">Ma l'uomo eretto, ch'ha il pensier dal cielo,</l>
     <l n="33">dovea fermarsi, udire, anche se l'ossa</l>
     <l n="34">aveano poi da biancheggiar nel prato,</l>
     <l n="35">e raggrinzarsi intorno lor la pelle.</l>
     <l n="36">Passare ei non doveva oltre, se anco</l>
     <l n="37">gli si vietava riveder la moglie</l>
     <l n="38">e il caro figlio e la sua patria terra.</l>
     <l n="39">E ai vecchi curvi il vecchio Eroe parlò:</l>
     <l n="40">"Uomini, andiamo a ciò che solo è bene:</l>
     <l n="41">a udire il canto delle due Sirene.</l>
     <l n="42">Io voglio udirlo, eretto su la nave,</l>
     <l n="43">né già legato con le funi ignave:</l>
     <l n="44">libero! alzando su la ciurma anela</l>
     <l n="45">la testa bianca come bianca vela;</l>
     <l n="46">e tutto quanto nella terra avviene</l>
     <l n="47">saper dal labbro delle due Sirene".</l>
     <l n="48">Disse, e ne punse ai remiganti il cuore,</l>
     <l n="49">che seduti coi remi battean l'acqua,</l>
     <l n="50">saper volendo ciò che avviene in terra:</l>
     <l n="51">se avea fruttato la sassosa vigna,</l>
     <l n="52">se la vacca avea fatto, se il vicino</l>
     <l n="53">aveva d'orzo più raccolto o meno,</l>
     <l n="54">e che facea la fida moglie allora,</l>
     <l n="55">se andava al fonte, se filava in casa.</l>
    </lg>
   </lg>
  </body>
 </text>
</TEI>