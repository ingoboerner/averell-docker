<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - I GEMELLI</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-i-gemelli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - I GEMELLI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - I GEMELLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che sente il fiore cui la molle forza</l>
     <l n="2">di vita svolge i petali del boccio?</l>
     <l n="3">Quel che sentiva allora la fanciulla,</l>
     <l n="4">che si svolgea dal calice più bianca</l>
     <l n="5">e più sottile, il collo così lasso,</l>
     <l n="6">che lo piegava l'occhio di sua madre.</l>
     <l n="7">La neve già struggeva, ma non tutta:</l>
     <l n="8">se ne vedeva qua e là sui monti.</l>
     <l n="9">Spuntava l'erba, verdicava il salcio,</l>
     <l n="10">e ravvenate ora mescean le polle.</l>
     <l n="11">Era sui monti, era a bacìo la neve</l>
     <l n="12">ancora: ella si fece anche più bianca</l>
     <l n="13">e più sottile: un pianto nella casa</l>
     <l n="14">sonò: poi, la fanciulla era sparita.</l>
    </lg>
    <lg n="2">
     <l n="15">E il suo gemello la richiese al padre</l>
     <l n="16">meditabondo. Egli accennò lontano.</l>
     <l n="17">E la richiese alla soletta madre,</l>
     <l n="18">che gli sorrise, e lacrimò più tanto.</l>
     <l n="19">"Sappi: è nel prato asfòdelo... C'è bello...</l>
     <l n="20">Lieta, sebbene senza il suo gemello...</l>
     <l n="21">No, non è sola, ma tra un fitto sciame...</l>
     <l n="22">Un fiore hanno alla sete ed alla fame...</l>
     <l n="23">Sì: tu ci andrai... Sì: la vedrai... tra giorni...</l>
     <l n="24">Resta con me! s'ora ci vai, non torni!"</l>
     <l n="25">Ma il giovinetto andò per prati e boschi,</l>
     <l n="26">sempre cercando. Uno giorno seguì l'api</l>
     <l n="27">a un prato, le ronzanti api ad un fonte.</l>
     <l n="28">Nel fonte ritrovò la sua sorella.</l>
    </lg>
    <lg n="3">
     <l n="29">Il giovinetto si chinò sul fonte,</l>
     <l n="30">e la fanciulla apparve su dal fonte.</l>
     <l n="31">Egli era mesto, ed era, anch'ella, mesta.</l>
     <l n="32">Ma le sorrise, ed ella gli sorrise.</l>
     <l n="33">Aprì la bocca per chiamarla a nome;</l>
     <l n="34">subito anch'ella aprì la bocca a un nome.</l>
     <l n="35">Ed egli chiese, chi l'avea rapita,</l>
     <l n="36">se lieta le era la solinga vita;</l>
     <l n="37">ed ella presto rispondea, ma troppo,</l>
     <l n="38">ch'ella parlava mentre egli parlava.</l>
     <l n="39">Ed egli tacque, ed ella tacque: allora</l>
     <l n="40">egli riprese, ma riprese anch'ella.</l>
     <l n="41">E il giovinetto non intese, e pianse.</l>
     <l n="42">E la fanciulla si confuse, e pianse.</l>
    </lg>
    <lg n="4">
     <l n="43">Ora una voce chiamò lui: la voce</l>
     <l n="44">della sua madre che l'avea smarrito.</l>
     <l n="45">"Ci chiama. Vieni con il tuo gemello</l>
     <l n="46">dalla tua madre. C'è, con lei, più bello!"</l>
     <l n="47">Ella rispose; ma fondea nell'ansia</l>
     <l n="48">le sue parole con le sue parole.</l>
     <l n="49">"Qui non c'è fiori per il tuo digiuno!</l>
     <l n="50">Tu sei nel prato ove non c'è nessuno!"</l>
     <l n="51">La madre ancora lo chiamò. Le labbra</l>
     <l n="52">chinò... che freddo in quelle dolci labbra!</l>
     <l n="53">Le diede un bacio sussurrando: Addio!</l>
     <l n="54">ed un gorgoglio udì nell'acqua: Addio!</l>
     <l n="55">E il giovinetto s'alzò su dal fonte,</l>
     <l n="56">e la fanciulla sparve giù nel fonte.</l>
     <l n="57">"O madre! O madre! È dove tu m'hai detto!</l>
     <l n="58">Ma ella è sola, nel fonte soletto.</l>
     <l n="59">Non ho veduto altro che il suo, di capi.</l>
     <l n="60">Non ho sentito altro ronzio, che d'api.</l>
     <l n="61">Non ha vicine altre compagne care!</l>
     <l n="62">Non ha quei fiori, per il suo mangiare!</l>
     <l n="63">Vieni tu, madre; ella ritornerà!"</l>
     <l n="64">"O figlio! O figlio! T'ha deluso un Dio!</l>
     <l n="65">Il fior che dissi è il fiore dell'oblio.</l>
     <l n="66">E tu non vieni dal fiorito prato</l>
     <l n="67">ch'è più lontano del cielo stellato!</l>
     <l n="68">A chi ci va, gli è presso, come l'orto;</l>
     <l n="69">ma chi ne torna, anche se arriva smorto</l>
     <l n="70">a dove dormi, è tuttavia di là!"</l>
    </lg>
    <lg n="5">
     <l n="71">Ma il giovinetto le afferrò la mano,</l>
     <l n="72">e disse: "O vieni, se non è lontano!"</l>
     <l n="73">E, giunti al prato, si chinò sul fonte,</l>
     <l n="74">e la sorella venne su dal fonte.</l>
     <l n="75">Ah! ma nel fonte presso il suo sorriso</l>
     <l n="76">c'era la madre col suo mesto viso!</l>
     <l n="77">"O madre! O madre! Ecco che lei s'attrista</l>
     <l n="78">dacché nel grave tuo dolor t'ha vista!"</l>
     <l n="79">"O figlio! O figlio! Io sono lì pur quella!</l>
     <l n="80">Non hai due madri! E non hai più sorella!"</l>
     <l n="81">E turbò l'acqua. E madre e figlia sparve</l>
     <l n="82">oscuramente, qua e là, nel gorgo;</l>
     <l n="83">fin che, ondeggiando, tremuli, a fior d'acqua</l>
     <l n="84">vennero ancora figlio e madre in pianto.</l>
    </lg>
    <lg n="6">
     <l n="85">Ed egli allora oh! sì, capì. Ma venne</l>
     <l n="86">per molti giorni al tralucente lago,</l>
     <l n="87">a rivedere in sé la sua sorella</l>
     <l n="88">che in lui viveva; ed esso in lei moriva.</l>
     <l n="89">Ed era il tempo che il nostro dolore</l>
     <l n="90">cadea qual seme, e ne nasceva un fiore:</l>
     <l n="91">un fior dal sangue delle nostre vene,</l>
     <l n="92">un fior dal pianto delle nostre pene.</l>
     <l n="93">Ed egli fu il leucoio, ella il galantho,</l>
     <l n="94">il fior campanellino e il bucaneve.</l>
     <l n="95">E questo avea tre petali soltanto;</l>
     <l n="96">e quello, sei, coi sommoli un po' verdi.</l>
     <l n="97">Candidi entrambi, a capo chino entrambi.</l>
    </lg>
    <lg n="7">
     <l n="98">Spuntava il croco, il morto per amore</l>
     <l n="99">bel giovinetto. E non fu lor compagno.</l>
     <l n="100">E non l'AI AI videro del giacinto</l>
     <l n="101">dal vento ucciso. Non fioriva ancora.</l>
     <l n="102">Erano soli soli; ché la neve</l>
     <l n="103">era sui monti, era a bacìo, tuttora.</l>
     <l n="104">E qualche alato, ch'ebbe vita umana</l>
     <l n="105">già, come loro, già piangea, ma seco,</l>
     <l n="106">sommessamente: o dentro sé pensava</l>
     <l n="107">quel pianto amaro ch'è poi dolce canto.</l>
     <l n="108">I due puri gemelli esili fiori,</l>
     <l n="109">fu breve la lor vita anche di fiori.</l>
     <l n="110">Amor fu quello prima dell'amore.</l>
     <l n="111">Non, forse, amore, ma dolor, sì, era.</l>
    </lg>
    <lg n="8">
     <l n="112">Sparvero prima della primavera.</l>
    </lg>
   </lg>
  </body>
 </text>
</TEI>