<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - NELLA NEBBIA</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">25</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-nella-nebbia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - NELLA NEBBIA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - NELLA NEBBIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E guardai nella valle: era sparito</l>
     <l n="2">tutto! sommerso! Era un gran mare piano,</l>
     <l n="3">grigio, senz'onde, senza lidi, unito.</l>
    </lg>
    <lg n="2">
     <l n="4">E c'era appena, qua e là, lo strano</l>
     <l n="5">vocìo di gridi piccoli e selvaggi:</l>
     <l n="6">uccelli spersi per quel mondo vano.</l>
    </lg>
    <lg n="3">
     <l n="7">E alto, in cielo, scheletri di faggi,</l>
     <l n="8">come sospesi, e sogni di rovine</l>
     <l n="9">e di silenziosi eremitaggi.</l>
    </lg>
    <lg n="4">
     <l n="10">Ed un cane uggiolava senza fine,</l>
     <l n="11">né seppi donde, forse a certe péste</l>
     <l n="12">che sentii, né lontane né vicine;</l>
    </lg>
    <lg n="5">
     <l n="13">eco di péste né tarde né preste,</l>
     <l n="14">alterne, eterne. E io laggiù guardai:</l>
     <l n="15">nulla ancora e nessuno, occhi, vedeste.</l>
    </lg>
    <lg n="6">
     <l n="16">Chiesero i sogni di rovine: - Mai</l>
     <l n="17">non giungerà? - Gli scheletri di piante</l>
     <l n="18">chiesero: - E tu chi sei, che sempre vai? -</l>
    </lg>
    <lg n="7">
     <l n="19">Io, forse, un'ombra vidi, un'ombra errante</l>
     <l n="20">con sopra il capo un largo fascio. Vidi,</l>
     <l n="21">e più non vidi, nello stesso istante.</l>
    </lg>
    <lg n="8">
     <l n="22">Sentii soltanto gl'inquieti gridi</l>
     <l n="23">d'uccelli spersi, l'uggiolar del cane,</l>
     <l n="24">e, per il mar senz'onde e senza lidi,</l>
    </lg>
    <lg n="9">
     <l n="25">le péste né vicine né lontane.</l>
    </lg>
   </lg>
  </body>
 </text>
</TEI>