<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - XXII</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - XXII</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ed ecco giunse all'isola dei loti.</l>
     <l n="2">E sedean sulla riva uomini e donne,</l>
     <l n="3">sazi di loto, in dolce oblìo composti.</l>
     <l n="4">E sorsero, ai canuti remiganti</l>
     <l n="5">offrendo pii la floreal vivanda.</l>
     <l n="6">"O così vecchi erranti per il mare,</l>
     <l n="7">mangiate il miele dell'oblìo ch'è tempo!"</l>
     <l n="8">Passò la nave, e lento per il cielo</l>
     <l n="9">il sonnolento lor grido vanì.</l>
     <l n="10">E quindi venne all'isola dei sassi.</l>
     <l n="11">E su le rupi stavano i giganti,</l>
     <l n="12">come in vedetta, e su la nave urlando</l>
     <l n="13">piovean pietre da carico con alto</l>
     <l n="14">fracasso. A stento si salvò la nave.</l>
     <l n="15">E quindi giunse all'isola dei morti.</l>
     <l n="16">E giacean lungo il fiume uomini e donne,</l>
     <l n="17">sazi di vita, sotto i salci e i pioppi.</l>
     <l n="18">Volsero il capo; e videro quei vecchi;</l>
     <l n="19">e alcuno il figlio ravvisò fra loro,</l>
     <l n="20">più di lui vecchio, e per pietà di loro</l>
     <l n="21">gemean: - Venite a riposare: è tempo! -</l>
     <l n="22">Passò la nave, ed esile sul mare</l>
     <l n="23">il loro morto mormorio vanì.</l>
     <l n="24">E di lì venne all'isola del sole.</l>
     <l n="25">E pascean per i prati le giovenche</l>
     <l n="26">candide e nere, con le dee custodi.</l>
     <l n="27">Essi udiano mugliare nella luce</l>
     <l n="28">dorata. A stento lontanò la nave.</l>
     <l n="29">E di lì giunse all'isola del vento.</l>
     <l n="30">E sopra il muro d'infrangibil bronzo</l>
     <l n="31">vide i sei figli e le sei figlie a guardia.</l>
     <l n="32">E videro la nave, essi, e nel bianco</l>
     <l n="33">suo timoniere, parso in prima un cigno</l>
     <l n="34">o una cicogna, uno Odisseo conobbe,</l>
     <l n="35">che così vecchio anco sfidava i venti;</l>
     <l n="36">e con un solo sibilo sul vecchio</l>
     <l n="37">scesero insieme di sul liscio masso.</l>
     <l n="38">Ed ora l'ira li portò, dei venti,</l>
     <l n="39">per giorni e notti, e li sospinse verso</l>
     <l n="40">le rupi erranti, ma così veloce,</l>
     <l n="41">che a mezzo un cozzo delle rupi dure</l>
     <l n="42">come uno strale scivolò la nave.</l>
     <l n="43">E allora l'aspra raffica discorde</l>
     <l n="44">portava lei contro Cariddi e Scilla.</l>
     <l n="45">E già l'Eroe sentì Scilla abbaiare,</l>
     <l n="46">come inquieto cucciolo alla luna,</l>
     <l n="47">sentì Cariddi brontolar bollendo,</l>
     <l n="48">come il lebete ad una molta fiamma;</l>
     <l n="49">e le dodici branche avventò Scilla,</l>
     <l n="50">ed assorbì la salsa acqua Cariddi:</l>
     <l n="51">invano. Era passata oltre la nave.</l>
     <l n="52">E tornarono i venti alla lor casa</l>
     <l n="53">cinta di bronzo, mormorando cupi</l>
     <l n="54">tra loro, in rissa. E venne un'alta calma</l>
     <l n="55">senza il più lieve soffio, e sopra il mare</l>
     <l n="56">un dio forse era, che addormentò l'onde.</l>
    </lg>
   </lg>
  </body>
 </text>
</TEI>