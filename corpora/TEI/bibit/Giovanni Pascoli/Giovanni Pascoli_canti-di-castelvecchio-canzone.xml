<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - CANZONE DI MARZO</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-canzone</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - CANZONE DI MARZO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - CANZONE DI MARZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che torbida notte di marzo!</l>
     <l n="2">Ma che mattinata tranquilla!</l>
     <l n="3">che cielo pulito! che sfarzo</l>
     <l n="4">di perle! Ogni stelo, una stilla</l>
     <l n="5">che ride: sorriso che brilla</l>
     <l n="6">su lunghe parole.</l>
    </lg>
    <lg n="2">
     <l n="7">Le serpi si sono destate</l>
     <l n="8">col tuono che rimbombò primo</l>
     <l n="9">Guizzavano, udendo l'estate,</l>
     <l n="10">le verdi cicigne tra il timo;</l>
     <l n="11">battevan la coda sul limo</l>
     <l n="12">le biscie acquaiole.</l>
    </lg>
    <lg n="3">
     <l n="13">Ancor le fanciulle si sono</l>
     <l n="14">destate, ma per un momento;</l>
     <l n="15">pensarono serpi, a quel tuono;</l>
     <l n="16">sognarono l'incantamento.</l>
     <l n="17">In sogno gettavano al vento</l>
     <l n="18">le loro pezzuole.</l>
    </lg>
    <lg n="4">
     <l n="19">Nell'aride bresche anco l'api</l>
     <l n="20">si sono destate agli schiocchi.</l>
     <l n="21">La vite gemeva dai capi,</l>
     <l n="22">fremevano i gelsi nei nocchi.</l>
     <l n="23">Ai lampi sbattevano gli occhi</l>
     <l n="24">le prime viole.</l>
    </lg>
    <lg n="5">
     <l n="25">Han fatto, venendo dal mare,</l>
     <l n="26">le rondini tristo viaggio.</l>
     <l n="27">Ma ora, vedendo tremare</l>
     <l n="28">sopr'ogni acquitrino il suo raggio,</l>
     <l n="29">cinguettano in loro linguaggio,</l>
     <l n="30">ch'è ciò che ci vuole.</l>
    </lg>
    <lg n="6">
     <l n="31">Sì, ciò che ci vuole. Le loro</l>
     <l n="32">casine, qualcuna si sfalda,</l>
     <l n="33">qualcuna è già rotta. Lavoro</l>
     <l n="34">ci vuole, ed argilla piú salda;</l>
     <l n="35">perché ci stia comoda e calda</l>
     <l n="36">la garrula prole.</l>
    </lg>
   </lg>
  </body>
 </text>
</TEI>