<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - CASA MIA</title>
    <author>Giovanni Pascoli</author>
   </titleStmt>
   <extent>
    <measure unit="stanza">19</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-casa-mi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - CASA MIA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - CASA MIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mia madre era al cancello.</l>
     <l n="2">Che pianto fu! Quante ore!</l>
     <l n="3">Lì, sotto il verde ombrello</l>
     <l n="4">della mimosa in fiore!</l>
    </lg>
    <lg n="2">
     <l n="5">M'era la casa avanti,</l>
     <l n="6">tacita al vespro puro,</l>
     <l n="7">tutta fiorita al muro</l>
     <l n="8">di rose rampicanti.</l>
    </lg>
    <lg n="3">
     <l n="9">Ella non anche sazia</l>
     <l n="10">di lagrime, parlò:</l>
     <l n="11">- Sai, dopo la disgrazia,</l>
     <l n="12">ci ristringemmo un po'... -</l>
     <l n="13" />
     <l n="14">Una lieve ombra d'ale</l>
     <l n="15">annunziò la notte</l>
     <l n="16">lungo le bergamotte</l>
     <l n="17">e i cedri del viale.</l>
    </lg>
    <lg n="4">
     <l n="18">- ci ristringemmo un poco,</l>
     <l n="19">con le tue bimbe; e fanno... -</l>
     <l n="20">Era il suo dire fioco</l>
     <l n="21">fioco, con qualche affanno.</l>
    </lg>
    <lg n="5">
     <l n="22">S'udivano sussurri</l>
     <l n="23">cupi di macroglosse</l>
     <l n="24">su le peonie rosse</l>
     <l n="25">e sui giaggioli azzurri.</l>
    </lg>
    <lg n="6">
     <l n="26">- Fanno per casa (io siedo)</l>
     <l n="27">le tue sorelle tutto.</l>
     <l n="28">Quando così le vedo,</l>
     <l n="29">col grembiul bianco, in lutto... -</l>
    </lg>
    <lg n="7">
     <l n="30">Io vidi allor la mia</l>
     <l n="31">vita passar soave,</l>
     <l n="32">tra le sorelle brave,</l>
     <l n="33">presso la madre pia.</l>
    </lg>
    <lg n="8">
     <l n="34">Dissi: - Oh! restare io voglio!</l>
     <l n="35">Vidi nel mio cammino</l>
     <l n="36">al sangue del trifoglio</l>
     <l n="37">presso il celeste lino.</l>
    </lg>
    <lg n="9">
     <l n="38">Qui sperderò le oscure</l>
     <l n="39">nubi e la mia tempesta,</l>
     <l n="40">presso la madre mesta,</l>
     <l n="41">tra le sorelle pure!</l>
    </lg>
    <lg n="10">
     <l n="42">Lavorerò di lena</l>
     <l n="43">tutto il gran giorno; e sento</l>
     <l n="44">ch'alla tua parca cena</l>
     <l n="45">m'assiderò contento,</l>
    </lg>
    <lg n="11">
     <l n="46">quando dal mio lavoro,</l>
     <l n="47">o la tua lieve mano</l>
     <l n="48">od il vocio lontano</l>
     <l n="49">mi chiamerà, di loro.</l>
    </lg>
    <lg n="12">
     <l n="50">E sarò lieto e ricco</l>
     <l n="51">io delle mie fatiche,</l>
     <l n="52">quando ogni tenue chicco</l>
     <l n="53">germinerà tre spiche.</l>
    </lg>
    <lg n="13">
     <l n="54">E comprerò leggiadre</l>
     <l n="55">vesti alle mie fanciulle,</l>
     <l n="56">e l'abito di tulle</l>
     <l n="57">alla lor dolce madre. -</l>
    </lg>
    <lg n="14">
     <l n="58">Così dicevo: in tanto</l>
     <l n="59">ella piangea piú forte,</l>
     <l n="60">e gocciolava il pianto</l>
     <l n="61">per le sue guancie smorte.</l>
    </lg>
    <lg n="15">
     <l n="62">S'udivano sussurri</l>
     <l n="63">cupi di macroglosse</l>
     <l n="64">su le peonie rosse</l>
     <l n="65">e sui giaggioli azzurri.</l>
    </lg>
    <lg n="16">
     <l n="66">- Oh! tu lavorerai</l>
     <l n="67">dove son io? Ma dove</l>
     <l n="68">son io, figliuolo, sai,</l>
     <l n="69">ci nevica e ci piove! -</l>
    </lg>
    <lg n="17">
     <l n="70">Una lieve ombra d'ale</l>
     <l n="71">annunziò la notte</l>
     <l n="72">lungo le bergamotte</l>
     <l n="73">e i cedri del viale.</l>
    </lg>
    <lg n="18">
     <l n="74">- Oh! dolce qui sarebbe</l>
     <l n="75">vivere? oh! qui c'è bello?</l>
     <l n="76">Altri qui nacque e crebbe!</l>
     <l n="77">Io sto, vedi, al cancello. -</l>
    </lg>
    <lg n="19">
     <l n="78">M'era la casa avanti,</l>
     <l n="79">tacita al vespro puro,</l>
     <l n="80">tutta fiorita al muro</l>
     <l n="81">di rose rampicanti.</l>
    </lg>
   </lg>
  </body>
 </text>
</TEI>