<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - LA CIVETTA</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-la-civetta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - LA CIVETTA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - LA CIVETTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Stavano neri al lume della luna</l>
     <l n="2">gli erti cipressi, guglie di basalto,</l>
     <l n="3">quando tra l'ombre svolò rapida una</l>
     <l n="4">ombra dall'alto:</l>
    </lg>
    <lg n="2">
     <l n="5">orma sognata d'un volar di piume,</l>
     <l n="6">orma d'un soffio molle di velluto,</l>
     <l n="7">che passò l'ombre e scivolò nel lume</l>
     <l n="8">pallido e muto;</l>
    </lg>
    <lg n="3">
     <l n="9">ed i cipressi sul deserto lido</l>
     <l n="10">stavano come un nero colonnato,</l>
     <l n="11">rigidi, ognuno con tra i rami un nido</l>
     <l n="12">addormentato.</l>
    </lg>
    <lg n="4">
     <l n="13">E sopra tanta vita addormentata</l>
     <l n="14">dentro i cipressi, in mezzo la brughiera,</l>
     <l n="15">sonare, ecco, una stridula risata</l>
     <l n="16">di fattucchiera:</l>
    </lg>
    <lg n="5">
     <l n="17">una minaccia stridula seguita,</l>
     <l n="18">forse, da brevi pigolii sommessi,</l>
     <l n="19">dal palpitar di tutta quella vita</l>
     <l n="20">dentro i cipressi.</l>
    </lg>
    <lg n="6">
     <l n="21">Morte, che passi per il ciel profondo,</l>
     <l n="22">passi con ali molli come fiato,</l>
     <l n="23">con gli occhi aperti sopra il triste mondo</l>
     <l n="24">addormentato;</l>
    </lg>
    <lg n="7">
     <l n="25">Morte, lo squillo acuto del tuo riso</l>
     <l n="26">unico muove l'ombra che ci occulta</l>
     <l n="27">silenziosa, e, desta all'improvviso</l>
     <l n="28">squillo, sussulta;</l>
    </lg>
    <lg n="8">
     <l n="29">e quando taci, e par che tutto dorma</l>
     <l n="30">nel cipresseto, trema ancora il nido</l>
     <l n="31">d'ogni vivente: ancor, nell'aria, l'orma</l>
     <l n="32">c'è del tuo grido.</l>
    </lg>
   </lg>
  </body>
 </text>
</TEI>