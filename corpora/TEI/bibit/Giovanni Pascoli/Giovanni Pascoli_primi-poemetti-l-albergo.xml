<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - L'ALBERGO</title>
    <author>Giovanni Pascoli</author>
   </titleStmt>
   <extent>
    <measure unit="stanza">17</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-l-albergo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - L'ALBERGO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - L'ALBERGO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual ne corse parola oggi per l'aria,</l>
     <l n="2">alata? Soli, a due, quindi a branchetti,</l>
     <l n="3">a stormi, nella macchia solitaria</l>
    </lg>
    <lg n="2">
     <l n="4">giungono muti i passeri, dai tetti</l>
     <l n="5">neri tra i salci, dalla chiesa nera</l>
     <l n="6">tra i pampani, dai borghi al monte stretti</l>
    </lg>
    <lg n="3">
     <l n="7">per non cadere. È limpida la sera:</l>
     <l n="8">segnano i boschi un bruno orlo sottile</l>
     <l n="9">su le montagne, una sottil criniera.</l>
    </lg>
    <lg n="4">
     <l n="10">Non garrirà di passeri il cortile,</l>
     <l n="11">e salutando con le squille sole</l>
     <l n="12">vaporerà nell'ombra il campanile!</l>
    </lg>
    <lg n="5">
     <l n="13">Non i loquaci spettator che suole,</l>
     <l n="14">avrà sui merli il volo de' rondoni</l>
     <l n="15">(uno svolìo di moscerini al sole</l>
    </lg>
    <lg n="6">
     <l n="16">par di lontano sopra i torrioni</l>
     <l n="17">del castellaccio); e assorderà le mura</l>
     <l n="18">mute il lor grido, e i muti erbosi sproni!</l>
    </lg>
    <lg n="7">
     <l n="19">Giungono sempre nella macchia oscura;</l>
     <l n="20">frullano, entrano, affondano in un pino:</l>
     <l n="21">nel pino solo in mezzo alla radura.</l>
    </lg>
    <lg n="8">
     <l n="22">Pende un silenzio tremulo, opalino,</l>
     <l n="23">su la radura: dondolano appena</l>
     <l n="24">le cavallette il lor campanellino.</l>
    </lg>
    <lg n="9">
     <l n="25">Ed ecco nella queta aria serena</l>
     <l n="26">scoppia un tumulto - l'albero ne oscilla -</l>
     <l n="27">subito come un rotolar di piena.</l>
    </lg>
    <lg n="10">
     <l n="28">È il pino, il pino che cinguetta, strilla,</l>
     <l n="29">pigola; ogni ago tremola e saltella.</l>
     <l n="30">Le imposte, per udire, apre una villa.</l>
    </lg>
    <lg n="11">
     <l n="31">Nella radura quella nera ombrella</l>
     <l n="32">aerea tumultua... St!... Solo</l>
     <l n="33">ora s'ode un ronzìo di cantarella.</l>
    </lg>
    <lg n="12">
     <l n="34">Che è? Crocchiava un ghiro sul nocciuolo?</l>
     <l n="35">Secca una pina crepitò? Lontano</l>
     <l n="36">cantava l'invisibile assiuolo?</l>
    </lg>
    <lg n="13">
     <l n="37">Silenzio. Solo il ronzìo grave e piano</l>
     <l n="38">s'ode in disparte, e qualche cavalletta</l>
     <l n="39">che scuote il suo campanellino invano.</l>
    </lg>
    <lg n="14">
     <l n="40">Ma di nuovo quel pino, ecco, cinguetta,</l>
     <l n="41">pigola, strilla; e tutta la boscaglia</l>
     <l n="42">ne suona intorno, mentre l'ombre getta</l>
    </lg>
    <lg n="15">
     <l n="43">più grandi. Azzurra in cielo si ritaglia</l>
     <l n="44">ogni cresta dei monti; una vetrata</l>
     <l n="45">a mezzo il poggio razza ed abbarbaglia.</l>
    </lg>
    <lg n="16">
     <l n="46">Dura il frastuono, e par d'una cascata:</l>
     <l n="47">pare sopra il fogliame ampio e sonoro</l>
     <l n="48">lo scroscio d'una luminosa acquata.</l>
    </lg>
    <lg n="17">
     <l n="49">Sfuma gli alberi neri un vapor d'oro.</l>
    </lg>
   </lg>
  </body>
 </text>
</TEI>