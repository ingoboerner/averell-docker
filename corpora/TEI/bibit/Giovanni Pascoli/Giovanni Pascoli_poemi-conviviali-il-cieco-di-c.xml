<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi conviviali - IL CIECO DI CHIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">144</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-conviviali-il-cieco-di-c</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi conviviali - IL CIECO DI CHIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi conviviali - IL CIECO DI CHIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Deliàs, o gracile rampollo</l>
     <l n="2">di palma, ai piedi sorto su del Cyntho,</l>
     <l n="3">alla corrente del canoro Inopo;</l>
     <l n="4">figlia di Palma; di qual dono io mai</l>
     <l n="5">posso bearti il giovanetto cuore?</l>
     <l n="6">Ché all'invito de' giovani scotendo</l>
     <l n="7">gl'indifferenti riccioli del capo,</l>
     <l n="8">gioia t'hai fatto del vegliardo grigio</l>
     <l n="9">cui poter falla e desiderio avanza.</l>
     <l n="10">E lui su le tue lievi orme adducevi</l>
     <l n="11">all'opaca radura ed al giaciglio</l>
     <l n="12">delle stridule foglie, in mezzo ai pini</l>
     <l n="13">sonanti un fresco brulichìo di pioggia</l>
     <l n="14">presso la salsa musica del mare.</l>
     <l n="15">Né già la bianca tua beltà celasti</l>
     <l n="16">a gli occhi della sua memore mano:</l>
     <l n="17">non vista ad altri, che a lui cieco e, forse,</l>
     <l n="18">al solitario tacito alcione.</l>
    </lg>
    <lg n="2">
     <l n="19">O Deliàs, e già finì la gara</l>
     <l n="20">de' tunicati Iàoni: già tace</l>
     <l n="21">il vostro coro, grande meraviglia,</l>
     <l n="22">in cui nessuna di te meglio scosse</l>
     <l n="23">i procellosi crotali d'argento.</l>
     <l n="24">Ed il nocchiero su la nave nera</l>
     <l n="25">l'albero drizza, ed in su trae le pietre,</l>
     <l n="26">le gravi pietre su cui dondolando</l>
     <l n="27">dorme la nave nel loquace porto.</l>
     <l n="28">Ora un nocchiero addimandai: Nocchiero,</l>
     <l n="29">vago per l'onde come smergo ombroso,</l>
     <l n="30">dài ch'alla nave il pio cantore ascenda?</l>
     <l n="31">cieco uomo, e vive nella scabra Chio.</l>
     <l n="32">Così te veda un ospite all'approdo.</l>
     <l n="33">Tanto io gli dissi. Egli assentì; ché grande</l>
     <l n="34">è del cantore, ben che nudo e cieco,</l>
     <l n="35">la grazia in uno ardor di venti, in una</l>
     <l n="36">ai cuori alati ritrosia di calma.</l>
    </lg>
    <lg n="3">
     <l n="37">E di qual dono, o Deliàs, partendo,</l>
     <l n="38">né so per dove, su la nave nera,</l>
     <l n="39">posso bearti il giovanetto cuore?</l>
     <l n="40">Ché non possiedo, fuor della bisaccia</l>
     <l n="41">lacera, nulla, e dell'eburnea cetra.</l>
     <l n="42">E il canto, industre che pur sia, non m'offre</l>
     <l n="43">se non un colmo calice ed un tocco</l>
     <l n="44">di pingue verro e, terminato il canto,</l>
     <l n="45">una lunga nel cuore eco di gioia.</l>
     <l n="46">Io cieco vo lungo l'alterna voce</l>
     <l n="47">del grigio mare; sotto un pino io dormo,</l>
     <l n="48">dai pomi avari: se non se talora</l>
     <l n="49">m'annunziò, per luoghi soli, stalle</l>
     <l n="50">di mandriani un subito latrato;</l>
     <l n="51">o, mentre erravo tra la neve e il vento,</l>
     <l n="52">la vampa da un aperto uscio improvvisa</l>
     <l n="53">nella sua casa mi svelò la donna</l>
     <l n="54">che fila nel chiaror del focolare.</l>
    </lg>
    <lg n="4">
     <l n="55">Pur non già nulla dar non può, sì molto,</l>
     <l n="56">il cieco aedo; e quale a me tu dono,</l>
     <l n="57">negato a tutti, della tua bellezza,</l>
     <l n="58">offristi, donna; né maggior potevi;</l>
     <l n="59">tale a te l'offro, né potrei maggiore.</l>
     <l n="60">Cieco non ero, e ciò pascea con gli occhi,</l>
     <l n="61">che rumino ora bove paziente;</l>
     <l n="62">e il fior coglievo delle cose, ch'ora</l>
     <l n="63">nella silenziosa ombra mi odora.</l>
     <l n="64">Era per aspri gioghi il mio cammino,</l>
     <l n="65">degli uomini vetusti, antelunari.</l>
     <l n="66">Nacquero sopra le montagne nere,</l>
     <l n="67">che ancor la luna non correa su quelle:</l>
     <l n="68">nacque dopo essi, e palpitò per loro</l>
     <l n="69">gemiti strani. Era un meriggio estivo:</l>
     <l n="70">io sentiva negli occhi arsi il barbaglio</l>
     <l n="71">della via bianca, e nell'orecchio un vasto</l>
     <l n="72">tintinnìo di cicale ebbre di sole.</l>
    </lg>
    <lg n="5">
     <l n="73">Ed ecco io vidi alla mia destra un folto.</l>
     <l n="74">bosco d'antiche roveri, che al giogo</l>
     <l n="75">parea del monte salir su, cantando</l>
     <l n="76">a quando a quando con un improvviso</l>
     <l n="77">lancio discorde delle mille braccia.</l>
     <l n="78">Entrai nel bosco abbrividendo, e molto</l>
     <l n="79">con muto labbro venerai le ninfe,</l>
     <l n="80">non forse audace violassi il musco</l>
     <l n="81">molle, lambito da' lor molli piedi.</l>
     <l n="82">E giunsi a un fonte che gemea solingo</l>
     <l n="83">sotto un gran leccio, dentro una sonora</l>
     <l n="84">conca di scabra pomice, che il pianto</l>
     <l n="85">già pianto urgea con grappoli di stille</l>
     <l n="86">nuove, caduchi, e ne traeva un canto</l>
     <l n="87">dolce, infinito. Io là m'assisi, al rezzo.</l>
     <l n="88">Poi, non so come, un dio mi vinse: presi</l>
     <l n="89">l'eburnea cetra e lungamente, a prova</l>
     <l n="90">col sacro fonte, pizzicai le corde.</l>
    </lg>
    <lg n="6">
     <l n="91">Così scoppiò nel tremulo meriggio</l>
     <l n="92">il vario squillo d'un'aerea rissa:</l>
     <l n="93">e grande lo stupore era de' lecci,</l>
     <l n="94">ché grande e chiaro tra la cetra arguta</l>
     <l n="95">era l'agone, e la vocal fontana.</l>
     <l n="96">Ogni voce del fonte, ogni tintinno,</l>
     <l n="97">la cava cetra ripetea com'eco;</l>
     <l n="98">e due diceva in cuore suo le polle</l>
     <l n="99">forse il pastore che pascea non lungi.</l>
     <l n="100">Ma tardo, al fine, m'incantai sul giogo</l>
     <l n="101">d'oro, con gli occhi, e su le corde mosse</l>
     <l n="102">come da un breve anelito; e li chiusi,</l>
     <l n="103">vinto; e sentii come il frusciare in tanto</l>
     <l n="104">di mille cetre, che piovea nell'ombra;</l>
     <l n="105">e sentii come lontanar tra quello</l>
     <l n="106">la meraviglia di dedalee storie,</l>
     <l n="107">simili a bianche e lunghe vie, fuggenti</l>
     <l n="108">all'ombra d'olmi e di tremuli pioppi.</l>
    </lg>
    <lg n="7">
     <l n="109">Allora io vidi, o Deliàs, con gli occhi,</l>
     <l n="110">l'ultima volta. O Deliàs, la dea</l>
     <l n="111">vidi, e la cetra della dea: con fila</l>
     <l n="112">sottili e lunghe come strie di pioggia</l>
     <l n="113">tessuta in cielo; iridescenti al sole.</l>
     <l n="114">E mi parlò, grave, e mi disse: Infante!</l>
     <l n="115">qual dio nemico a gareggiar ti spinse,</l>
     <l n="116">uomo con dea? Chi con gli dei contese,</l>
     <l n="117">non s'ode ai piedi il balbettìo dei bimbi,</l>
     <l n="118">reduce. Or va, però che mite ho il cuore:</l>
     <l n="119">voglio che il male ti germogli un bene.</l>
     <l n="120">Sarai felice di sentir tu solo,</l>
     <l n="121">tremando in cuore, nella sacra notte,</l>
     <l n="122">parole degne de' silenzi opachi.</l>
     <l n="123">Sarai felice di veder tu solo,</l>
     <l n="124">non ciò che il volgo vìola con gli occhi,</l>
     <l n="125">ma delle cose l'ombra lunga, immensa,</l>
     <l n="126">nel tuo segreto pallido tramonto.</l>
    </lg>
    <lg n="8">
     <l n="127">Disse, e disparve; e, per tentar che feci</l>
     <l n="128">le irrequiete palpebre, più nulla</l>
     <l n="129">io vidi delle cose altro che l'ombra,</l>
     <l n="130">pago, finché non m'apparisti al raggio</l>
     <l n="131">della tua voce limpida, o fanciulla</l>
     <l n="132">di Delo, o palma del canoro Inopo,</l>
     <l n="133">sola tu del mio sogno anche più bella,</l>
     <l n="134">maggior dell'ombra che di te serpeggia</l>
     <l n="135">nel mio segreto pallido tramonto.</l>
     <l n="136">Ora a te sola ridirò le storie</l>
     <l n="137">meravigliose, che sentii quel giorno</l>
     <l n="138">come vie bianche lontanar tra i pioppi.</l>
     <l n="139">E quale il tuo, che non maggior potevi,</l>
     <l n="140">tale il mio dono, né potrei maggiore;</l>
     <l n="141">ché il bene in te qui lascerò, come ape</l>
     <l n="142">che punge, e il male resterà più grave,</l>
     <l n="143">grave sol ora, al tuo cantor, cui diede</l>
     <l n="144">la Musa un bene e, Deliàs, un male!</l>
    </lg>
   </lg>
  </body>
 </text>
</TEI>