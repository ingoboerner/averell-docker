<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - V.</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - V.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - V.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il re prigione balza in piè d'un lancio.</l>
     <l n="2">La chioma grigia sopra il capo ondeggia</l>
     <l n="3">come ondeggiava al Ponte Sant'Ambrogio</l>
     <l n="4">in mezzo al roseo polverìo di maggio.</l>
     <l n="5">Sorgono insieme i sedici custodi</l>
     <l n="6">quasi tendendo contro lui le branche.</l>
     <l n="7">Un de' più vecchi, il pro' Michel degli Orsi,</l>
     <l n="8">dice: "Così gli ardeano gli occhi azzurri</l>
     <l n="9">quand'io lo presi". Al re si volge e dice:</l>
     <l n="10">"Messer lo re, pensate al detto vostro:</l>
     <l n="11">che voi tenete saggio e canosciente,</l>
     <l n="12">quale si sa col tempo comportare".</l>
     <l n="13">Ma Enzio sente rinfrescar la pena</l>
     <l n="14">che in cor gli abonda, e non sa come.</l>
    </lg>
    <lg n="2">
     <l n="15">Enzio non sa; ma forse vede l'ombre</l>
     <l n="16">di cavalieri biondi che le spade</l>
     <l n="17">alzano lunghe e calano a due mani,</l>
     <l n="18">alla Grandella, al Prato delle rose.</l>
     <l n="19">Ma i lor nemici gridano: "Agli stocchi!</l>
     <l n="20">Date gli stocchi al ventre dei cavalli!"</l>
     <l n="21">Cadono i biondi e grandi cavalieri</l>
     <l n="22">co' destrier suoi fediti di coltella.</l>
     <l n="23">Caduti appena, hanno alla gola anch'essi,</l>
     <l n="24">i cavalieri, il ferro dei ribaldi.</l>
     <l n="25">Enzio non sa, ma forse l'ombra e' vede</l>
     <l n="26">di re Manfredi dritto sur un colle,</l>
     <l n="27">che mira in fuga ripassar le schiere</l>
     <l n="28">sul ponte presso Benevento.</l>
    </lg>
    <lg n="3">
     <l n="29">Rollando mira: vede il grande scempio.</l>
     <l n="30">Chiama Ulivieri, e dice questo detto:</l>
     <l n="31">"Bel sire amico, al nome del Dio vero,</l>
     <l n="32">vedete a terra tutto il fior del regno.</l>
     <l n="33">Ben possiam fare il duolo ed il lamento</l>
     <l n="34">di tai baroni, che non più vedremo.</l>
     <l n="35">O imperatore, qui voi foste almeno!</l>
     <l n="36">Come, o fratello, fargli posso un cenno?"</l>
     <l n="37">Dice Ulivieri: "Come far, non vedo;</l>
     <l n="38">ma soffro io meglio morte che disdegno".</l>
     <l n="39">AOI</l>
    </lg>
    <lg n="4">
     <l n="40">Dice Rollando: "Che non suono il corno?</l>
     <l n="41">Lungi n'udrebbe Carlomagno il suono;</l>
     <l n="42">verrebbe qui, prima che ognun sia morto".</l>
     <l n="43">"Io meglio soffro morte che disdoro.</l>
     <l n="44">Voi nol farete per il mio conforto:</l>
     <l n="45">onta sarebbe nel legnaggio vostro.</l>
     <l n="46">Di voi non sono né signor né uomo:</l>
     <l n="47">se voi sonate, io guardo e non approvo.</l>
     <l n="48">Poi, rosso il braccio avete fino al collo..."</l>
     <l n="49">"Ben sì" risponde il Conte "picchiai sodo".</l>
     <l n="50">AOI</l>
    </lg>
    <lg n="5">
     <l n="51">Dice Rollando: "Io suono l'olifante!</l>
     <l n="52">Al suon verrà l'imperator e al sangue".</l>
     <l n="53">"È d'ogni morte onta per me più grave!</l>
     <l n="54">Compagno, noi morremo in questa valle".</l>
     <l n="55">Rollando dice: "La vostra ira è grande..."</l>
     <l n="56">"Perché non quando vi pregai sonaste?</l>
     <l n="57">La virtù vostra a tutti noi fu male.</l>
     <l n="58">Morrete e voi: ben questo è peggior male!</l>
     <l n="59">Avanti sera ci dovrem lasciare..."</l>
     <l n="60">E l'un per l'altro ecco sospira e piange.</l>
     <l n="61">AOI</l>
    </lg>
   </lg>
  </body>
 </text>
</TEI>