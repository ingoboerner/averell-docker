<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - A CIAPIN</title>
    <author>Giovanni Pascoli</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-a-ciapin</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - A CIAPIN</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - A CIAPIN</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella vendemmia ch'hai deposta, senza</l>
     <l n="2">libarne, pura, nel cellier di sotto,</l>
     <l n="3">tre anni fa, per l'ora che in licenza</l>
     <l n="4">venga Pinotto;</l>
    </lg>
    <lg n="2">
     <l n="5">quella vendemmia che sgorgò dal cerro</l>
     <l n="6">del masso, credo; ch'odiò la fonte;</l>
     <l n="7">ch'altra non ebbe tanto del tuo ferro,</l>
     <l n="8">ferreo Piemonte;</l>
    </lg>
    <lg n="3">
     <l n="9">quella vendemmia che ribollì scossa</l>
     <l n="10">tutta da un cupo palpito alla prima</l>
     <l n="11">luna di marzo, come l'onda rossa</l>
     <l n="12">d'Abba Garima;</l>
    </lg>
    <lg n="4">
     <l n="13">e ch'ora tiene nel suo forte vetro,</l>
     <l n="14">come in un muto e forte cuor, costretta</l>
     <l n="15">l'ira d'allora e il lungo pensier tetro</l>
     <l n="16">della vendetta:</l>
    </lg>
    <lg n="5">
     <l n="17">Ciapin fedele, frema negli oscuri</l>
     <l n="18">vetri segnati dalla cauta cera,</l>
     <l n="19">quella vendemmia! resti ancor, maturi</l>
     <l n="20">quella barbèra!</l>
    </lg>
    <lg n="6">
     <l n="21">Non beva il vino dell'eroe chi chiede</l>
     <l n="22">al vin l'oblìo del cuore e delle gambe</l>
     <l n="23">tremule! Ei vive: là vagar si vede,</l>
     <l n="24">solo, tra l'ambe.</l>
    </lg>
    <lg n="7">
     <l n="25">Serbalo il vino dell'eroe che tace</l>
     <l n="26">ma vive. Ignote costellazioni</l>
     <l n="27">lui fissano e, con occhi tra le acace</l>
     <l n="28">tondi, i leoni.</l>
    </lg>
    <lg n="8">
     <l n="29">Serbalo il vino dell'eroe che vuole</l>
     <l n="30">quello che vuole, e là resta al comando</l>
     <l n="31">suo, donde, certo e allegro come il sole,</l>
     <l n="32">tornerà, quando...</l>
    </lg>
    <lg n="9">
     <l n="33">Serba per quando, ciò che ha fermo in cuore,</l>
     <l n="34">coi nostri pezzi che al ghebì selvaggio</l>
     <l n="35">son come cani, e con il nostro onore</l>
     <l n="36">ch'è come paggio...</l>
    </lg>
    <lg n="10">
     <l n="37">Serba la tua purpurea barbèra</l>
     <l n="38">per quando, un giorno che non è lontano,</l>
     <l n="39">tutto ravvolto nella sua bandiera</l>
     <l n="40">torni Galliano.</l>
    </lg>
   </lg>
  </body>
 </text>
</TEI>