<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - L'ISOLA DEI POETI</title>
    <author>Giovanni Pascoli</author>
   </titleStmt>
   <extent>
    <measure unit="stanza">14</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-l-isola-dei-poeti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - L'ISOLA DEI POETI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - L'ISOLA DEI POETI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il treno andava. Gli occhi a me la brezza</l>
     <l n="2">pungea tra quella ignota ombra lontana;</l>
     <l n="3">e m'invadea le vene la dolcezza</l>
     <l n="4">antelucana:</l>
    </lg>
    <lg n="2">
     <l n="5">e il capo mi si abbandonò. Tra i crolli</l>
     <l n="6">del treno allora non udii che un frùscio</l>
     <l n="7">uguale: il sonno avea spinto sui molli</l>
     <l n="8">cardini l'uscio,</l>
    </lg>
    <lg n="3">
     <l n="9">e, di là d'esso, il fragor ferreo parve</l>
     <l n="10">piano e lontano. Ed ecco udii, ricordo,</l>
     <l n="11">il metro uguale, tra un vocìo di larve,</l>
     <l n="12">del tetracordo:</l>
    </lg>
    <lg n="4">
     <l n="13">di là dal sonno, alcuno udii narrare</l>
     <l n="14">le due Sirene e il loro incantamento,</l>
     <l n="15">e la lor voce aerea, di mare</l>
     <l n="16">fatta e di vento:</l>
    </lg>
    <lg n="5">
     <l n="17">gli udii narrare l'isola del Sole,</l>
     <l n="18">là dove mandre e greggie solitarie</l>
     <l n="19">pascono, e vanno dietro lor due sole</l>
     <l n="20">grandi armentarie,</l>
    </lg>
    <lg n="6">
     <l n="21">con grandi pepli... Ed il tinnir cedeva</l>
     <l n="22">ad un'arguta melodia di canne:</l>
     <l n="23">udii cantare il fumo che si leva</l>
     <l n="24">dalle capanne,</l>
    </lg>
    <lg n="7">
     <l n="25">le siepi in fiore, i mezzodì d'estate</l>
     <l n="26">pieni d'un verso inerte di cicale,</l>
     <l n="27">e rombi delle cupe arnie, e ventate</l>
     <l n="28">fresche di sale:</l>
    </lg>
    <lg n="8">
     <l n="29">e chi cantava forse era un pastore</l>
     <l n="30">tutto nascosto tra le verdi fronde:</l>
     <l n="31">chiaro latrava un cane tra il fragore</l>
     <l n="32">vasto dell'onde.</l>
    </lg>
    <lg n="9">
     <l n="33">Ecco e le cetre levano il tintinno</l>
     <l n="34">dorico, misto allo squillar del loto</l>
     <l n="35">chiarosonante. Ed improvviso un inno</l>
     <l n="36">sbalza nel vuoto:</l>
    </lg>
    <lg n="10">
     <l n="37">l'aquila è in alto: fulgida nel lume</l>
     <l n="38">del sole: preda ha negli artigli: lente</l>
     <l n="39">ondoleggiando cadono giù piume</l>
     <l n="40">sanguinolente:</l>
    </lg>
    <lg n="11">
     <l n="41">in alto in alto, sopra i gioghi bianchi</l>
     <l n="42">d'Etna, più su de' piccoli occhi torvi:</l>
     <l n="43">nelle bassure crocitano branchi</l>
     <l n="44">neri di corvi.</l>
    </lg>
    <lg n="12">
     <l n="45">Quel crocitare mi destò. Di fronte</l>
     <l n="46">m'eri, o Sicilia, o nuvola di rosa</l>
     <l n="47">sorta dal mare! E nell'azzurro un monte:</l>
     <l n="48">l'Etna nevosa.</l>
    </lg>
    <lg n="13">
     <l n="49">Salve, o Sicilia! Ogni aura che qui muove,</l>
     <l n="50">pulsa una cetra od empie una zampogna,</l>
     <l n="51">e canta e passa... Io era giunto dove</l>
     <l n="52">giunge chi sogna;</l>
    </lg>
    <lg n="14">
     <l n="53">chi sogna, ed apre bianche vele ai venti</l>
     <l n="54">nel tempo oscuro, in dubbio se all'aurora</l>
     <l n="55">l'ospite lui ravvisi, dopo venti</l>
     <l n="56">secoli, ancora.</l>
    </lg>
   </lg>
  </body>
 </text>
</TEI>