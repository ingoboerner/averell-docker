<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LE RANE</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-le-rane</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LE RANE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LE RANE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ho visto inondata di rosso</l>
     <l n="2">la terra dal fior di trifoglio;</l>
     <l n="3">ho visto nel soffice fosso</l>
     <l n="4">le siepi di pruno in rigoglio;</l>
     <l n="5">e i pioppi a mezz'aria man mano</l>
     <l n="6">distendere un penero verde</l>
     <l n="7">lunghesso la via che si perde</l>
     <l n="8">lontano.</l>
    </lg>
    <lg n="2">
     <l n="9">Qual è questa via senza fine</l>
     <l n="10">che all'alba è sì tremula d'ali?</l>
     <l n="11">chi chiamano le canapine</l>
     <l n="12">coi lunghi lor gemiti uguali?</l>
     <l n="13">Tra i rami giallicci del moro</l>
     <l n="14">chi squilla il suo tinnulo invito?</l>
     <l n="15">chi svolge dal cielo i gomitoli</l>
     <l n="16">d'oro?</l>
    </lg>
    <lg n="3">
     <l n="17">Io sento gracchiare le rane</l>
     <l n="18">dai borri dell'acque piovane</l>
     <l n="19">nell'umida serenità.</l>
     <l n="20">E fanno nel lume sereno</l>
     <l n="21">lo strepere nero d'un treno</l>
     <l n="22">che va...</l>
    </lg>
    <lg n="4">
     <l n="23">Un sufolo suona, un gorgoglio</l>
     <l n="24">soave, solingo, senz'eco.</l>
     <l n="25">Tra campi di rosso trifoglio,</l>
     <l n="26">tra campi di giallo fiengreco,</l>
     <l n="27">mi trovo; mi trovo in un piano</l>
     <l n="28">che albeggia, tra il verde, di chiese;</l>
     <l n="29">mi trovo nel dolce paese</l>
     <l n="30">lontano.</l>
    </lg>
    <lg n="5">
     <l n="31">Per l'aria, mi giungono voci</l>
     <l n="32">con una sonorità stanca.</l>
     <l n="33">Da siepi, lunghe ombre di croci</l>
     <l n="34">si stendono su la via bianca.</l>
     <l n="35">Notando nel cielo di rosa</l>
     <l n="36">mi arriva un ronzìo di campane,</l>
     <l n="37">che dice: Ritorna! Rimane!</l>
     <l n="38">Riposa!</l>
    </lg>
    <lg n="6">
     <l n="39">E sento nel lume sereno</l>
     <l n="40">lo strepere nero del treno</l>
     <l n="41">che non s'allontana, e che va</l>
     <l n="42">cercando, cercando mai sempre</l>
     <l n="43">ciò che non è mai, ciò che sempre</l>
     <l n="44">sarà...</l>
    </lg>
   </lg>
  </body>
 </text>
</TEI>