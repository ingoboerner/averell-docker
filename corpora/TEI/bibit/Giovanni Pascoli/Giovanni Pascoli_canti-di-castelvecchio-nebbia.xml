<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - NEBBIA</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-nebbia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - NEBBIA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - NEBBIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nascondi le cose lontane,</l>
     <l n="2">tu nebbia impalpabile e scialba,</l>
     <l n="3">tu fumo che ancora rampolli,</l>
     <l n="4">su l'alba,</l>
     <l n="5">da' lampi notturni e da' crolli</l>
     <l n="6">d'aeree frane!</l>
    </lg>
    <lg n="2">
     <l n="7">Nascondi le cose lontane,</l>
     <l n="8">nascondimi quello ch'è morto!</l>
     <l n="9">Ch'io veda soltanto la siepe</l>
     <l n="10">dell'orto,</l>
     <l n="11">la mura ch'ha piene le crepe</l>
     <l n="12">di valeriane.</l>
    </lg>
    <lg n="3">
     <l n="13">Nascondi le cose lontane:</l>
     <l n="14">le cose son ebbre di pianto!</l>
     <l n="15">Ch'io veda i due peschi, i due meli,</l>
     <l n="16">soltanto,</l>
     <l n="17">che dànno i soavi lor mieli</l>
     <l n="18">pel nero mio pane.</l>
    </lg>
    <lg n="4">
     <l n="19">Nascondi le cose lontane</l>
     <l n="20">che vogliono ch'ami e che vada!</l>
     <l n="21">Ch'io veda là solo quel bianco</l>
     <l n="22">di strada,</l>
     <l n="23">che un giorno ho da fare tra stanco</l>
     <l n="24">don don di campane...</l>
    </lg>
    <lg n="5">
     <l n="25">Nascondi le cose lontane,</l>
     <l n="26">nascondile, involale al volo</l>
     <l n="27">del cuore! Ch'io veda il cipresso</l>
     <l n="28">là, solo,</l>
     <l n="29">qui, solo quest'orto, cui presso</l>
     <l n="30">sonnecchia il mio cane.</l>
    </lg>
   </lg>
  </body>
 </text>
</TEI>