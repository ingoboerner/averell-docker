<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL CANE NOTTURNO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-cane-notturno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL CANE NOTTURNO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL CANE NOTTURNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nell'alta notte sento tra i queruli</l>
     <l n="2">trilli di grilli, sento tra il murmure</l>
     <l n="3">piovoso del Serchio che in piena</l>
     <l n="4">trascorre nell'ombra serena,</l>
    </lg>
    <lg n="2">
     <l n="5">là nell'oscura valle dov'errano</l>
     <l n="6">sole, da niuno viste, le lucciole,</l>
     <l n="7">sonare da fratte lontane</l>
     <l n="8">velato il latrato d'un cane.</l>
    </lg>
    <lg n="3">
     <l n="9">Chi là, passando tardo per tacite</l>
     <l n="10">strade, fra nere siepi di bussolo,</l>
     <l n="11">con l'eco dei passi, in un'aia</l>
     <l n="12">destava quel cane, che abbaia?</l>
    </lg>
    <lg n="4">
     <l n="13">Parte? ritorna? Lagrima? dubita?</l>
     <l n="14">ha in cuor parole chiuse che battono</l>
     <l n="15">col suono d'alterno oriuolo?</l>
     <l n="16">ha un'ombra, ch'è sola con solo.</l>
    </lg>
    <lg n="5">
     <l n="17">Va! Va! gli dice la voce vigile</l>
     <l n="18">sonando irosa di tra le tenebre.</l>
     <l n="19">Traspare dagli alberi folti</l>
     <l n="20">la casa, che sembra che ascolti...</l>
    </lg>
    <lg n="6">
     <l n="21">come tra il sonno, chiuse le palpebre</l>
     <l n="22">sue grandi... L'uomo dorme, ed un memore</l>
     <l n="23">suo braccio, sul letto di foglie,</l>
     <l n="24">sta presso la florida moglie.</l>
    </lg>
    <lg n="7">
     <l n="25">E dorme nella zana di vetrici</l>
     <l n="26">la bimba, e gli altri piccoli dormono.</l>
     <l n="27">S'inseguono al buio con ali</l>
     <l n="28">di mosche i lor aliti uguali.</l>
    </lg>
    <lg n="8">
     <l n="29">Uguali uguali, passano tornano</l>
     <l n="30">con ronzìo lieve, dentro le tenebre</l>
     <l n="31">cercandosi: e l'anime ancora,</l>
     <l n="32">si cercano, sino all'aurora,</l>
    </lg>
    <lg n="9">
     <l n="33">per le ignorate lunghe viottole</l>
     <l n="34">del sonno; e al fine si ricongiungono;</l>
     <l n="35">e scoppia sul fare del giorno</l>
     <l n="36">l'allegro vocìo del ritorno.</l>
    </lg>
   </lg>
  </body>
 </text>
</TEI>