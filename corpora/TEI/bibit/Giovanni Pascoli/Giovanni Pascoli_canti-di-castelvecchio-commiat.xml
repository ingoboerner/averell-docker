<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - COMMIATO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-commiat</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - COMMIATO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - COMMIATO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Una stella sbocciò nell'aria.</l>
     <l n="2">Le risplendé nelle pupille.</l>
     <l n="3">Su la campagna solitaria</l>
     <l n="4">tremava il pianto delle squille.</l>
    </lg>
    <lg n="2">
     <l n="5">- È ora, o figlio, ora ch'io vada.</l>
     <l n="6">Sono stata con te lunghe ore.</l>
     <l n="7">Tra questi bussi è la mia strada;</l>
     <l n="8">la tua, tra quelle acacie in fiore.</l>
     <l n="9">Sii buono e forte, o figlio mio:</l>
     <l n="10">va dove t'aspettano. Addio!</l>
    </lg>
    <lg n="3">
     <l n="11">... Venir con te? Ma non è dato!</l>
     <l n="12">Sai pure: m'han cacciata via.</l>
     <l n="13">Ci fu chi non mi volle allato</l>
     <l n="14">nel mondo, così larga via;</l>
     <l n="15">chi non permise che, sia pure,</l>
     <l n="16">stessi con le mie creature.</l>
    </lg>
    <lg n="4">
     <l n="17">... Tu venir qui? Viene chi muore...</l>
     <l n="18">E tu vuoi dunque venir qui.</l>
     <l n="19">Sei stanco: è vero? Hai male al cuore.</l>
     <l n="20">Quel male l'ebbi anch'io, Zvanî!</l>
     <l n="21">È un male che non fa dormire;</l>
     <l n="22">ma che alfine poi fa morire. -</l>
    </lg>
    <lg n="5">
     <l n="23">Si chiudevano i casolari.</l>
     <l n="24">Cresceva l'ombra delle cose.</l>
     <l n="25">Ancor tra i lontani filari</l>
     <l n="26">traspariva color di rose.</l>
    </lg>
    <lg n="6">
     <l n="27">- Ma dimmi, o madre, dimmi almeno,</l>
     <l n="28">se nel tramonto del suo giorno</l>
     <l n="29">tuo figlio si deve sereno</l>
     <l n="30">preparare per un ritorno!</l>
     <l n="31">se ciò che qualcuno ci prende,</l>
     <l n="32">v'è qualch'altro che ce lo rende!</l>
    </lg>
    <lg n="7">
     <l n="33">Ricorderò quella preghiera</l>
     <l n="34">con quei gesti e segni soavi;</l>
     <l n="35">tuo figlio risarà qual era</l>
     <l n="36">allora che glieli insegnavi:</l>
     <l n="37">s'abbraccerà tutto all'altare:</l>
     <l n="38">ma fa che ritorni a sperare!</l>
    </lg>
    <lg n="8">
     <l n="39">A sperare e ora e nell'ora</l>
     <l n="40">così bella se a te conduce!</l>
     <l n="41">O madre, fa ch'io creda ancora</l>
     <l n="42">in ciò ch'è amore, in ciò ch'è luce!</l>
     <l n="43">O madre, a me non dire, Addio,</l>
     <l n="44">se di là è, se teco è Dio! -</l>
    </lg>
    <lg n="9">
     <l n="45">Sfioriva il crepuscolo stanco.</l>
     <l n="46">Cadeva dal cielo rugiada.</l>
     <l n="47">Non c'era avanti me, che il bianco</l>
     <l n="48">della silenziosa strada.</l>
    </lg>
   </lg>
  </body>
 </text>
</TEI>