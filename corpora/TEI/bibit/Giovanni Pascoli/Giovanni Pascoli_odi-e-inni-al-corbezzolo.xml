<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - AL CORBEZZOLO</title>
    <author>Giovanni Pascoli</author>
   </titleStmt>
   <extent>
    <measure unit="stanza">20</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-al-corbezzolo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - AL CORBEZZOLO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - AL CORBEZZOLO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O tu che, quando a un alito del cielo</l>
     <l n="2">i pruni e i bronchi aprono il boccio tutti,</l>
     <l n="3">tu no, già porti, dalla neve e il gelo</l>
     <l n="4">salvi, i tuoi frutti;</l>
    </lg>
    <lg n="2">
     <l n="5">e ti dà gioia e ti dà forza al volo</l>
     <l n="6">verso la vita ciò che altrui le toglie,</l>
     <l n="7">ché metti i fiori quando ogni altro al suolo</l>
     <l n="8">getta le foglie;</l>
    </lg>
    <lg n="3">
     <l n="9">i bianchi fiori metti quando rosse</l>
     <l n="10">hai già le bacche, e ricominci eterno,</l>
     <l n="11">quasi per gli altri ma per te non fosse</l>
     <l n="12">l'ozio del verno;</l>
    </lg>
    <lg n="4">
     <l n="13">o verde albero italico, il tuo maggio</l>
     <l n="14">è nella bruma: s'anche tutto muora,</l>
     <l n="15">tu il giovanile gonfalon selvaggio</l>
     <l n="16">spieghi alla bora:</l>
    </lg>
    <lg n="5">
     <l n="17">il gonfalone che dal lido etrusco</l>
     <l n="18">inalberavi e per i monti enotri,</l>
     <l n="19">sui sacri fonti, onde gemea tra il musco</l>
     <l n="20">l'acqua negli otri,</l>
    </lg>
    <lg n="6">
     <l n="21">mentre sul poggio i vecchi deiformi</l>
     <l n="22">stavano, immersi nel silenzio e torvi</l>
     <l n="23">guardando in cielo roteare stormi</l>
     <l n="24">neri di corvi.</l>
    </lg>
    <lg n="7">
     <l n="25">Pendeva un grave gracidar su capi</l>
     <l n="26">d'auguri assòrti; e presso l'acque intenta</l>
     <l n="27">era al sussurro musico dell'api</l>
     <l n="28">qualche Carmenta;</l>
    </lg>
    <lg n="8">
     <l n="29">ché allor chiamavi come ancor richiami,</l>
     <l n="30">alle tue rosse fragole ed ai bianchi</l>
     <l n="31">tuoi fiori, i corvi, a un tempo, e l'api: sciami,</l>
     <l n="32">àlbatro, e branchi.</l>
    </lg>
    <lg n="9">
     <l n="33">Gente raminga sorveniva, e guerra</l>
     <l n="34">era con loro; si sentian mugliare</l>
     <l n="35">corni di truce bufalo da terra,</l>
     <l n="36">conche dal mare</l>
    </lg>
    <lg n="10">
     <l n="37">concave, piene d'iride e del vento</l>
     <l n="38">della fortuna. Al lido navi nere</l>
     <l n="39">volgean gli aplustri con d'opaco argento</l>
     <l n="40">grandi Chimere;</l>
    </lg>
    <lg n="11">
     <l n="41">che avean portato al sacro fiume ignoto</l>
     <l n="42">un errabondo popolo nettunio</l>
     <l n="43">dalla città vanita su nel vuoto</l>
     <l n="44">d'un plenilunio.</l>
    </lg>
    <lg n="12">
     <l n="45">Le donne, nuove a quei silvestri luoghi,</l>
     <l n="46">ora sciogliean le lunghe chiome e il pianto</l>
     <l n="47">spesso intonato intorno ad alti roghi</l>
     <l n="48">lungo lo Xanto;</l>
    </lg>
    <lg n="13">
     <l n="49">ed i lor maschi voi mietean di spada,</l>
     <l n="50">àlbatri verdi, e rami e ceree polle</l>
     <l n="51">tesseano a farne un fresco di rugiada</l>
     <l n="52">feretro molle,</l>
    </lg>
    <lg n="14">
     <l n="53">su cui deporre un eroe morto, un fiore,</l>
     <l n="54">tra i fiori; e mille, eletti nelle squadre,</l>
     <l n="55">lo radduceano ad un buon re pastore,</l>
     <l n="56">vecchio, suo padre.</l>
    </lg>
    <lg n="15">
     <l n="57">Ed ecco, ai colli giunsero sul grande</l>
     <l n="58">Tevere, e il loro calpestìo vicino</l>
     <l n="59">fugò cignali che frangean le ghiande</l>
     <l n="60">su l'Aventino;</l>
    </lg>
    <lg n="16">
     <l n="61">ed ululò dal Pallantèo la coppia</l>
     <l n="62">dei fidi cani, a piè della capanna</l>
     <l n="63">regia, coperta il culmine di stoppia</l>
     <l n="64">bruna e di canna;</l>
    </lg>
    <lg n="17">
     <l n="65">e il regio armento sparso tra i cespugli</l>
     <l n="66">d'erbe palustri col suo fulvo toro</l>
     <l n="67">subitamente risalia con mugli</l>
     <l n="68">lunghi dal Foro;</l>
    </lg>
    <lg n="18">
     <l n="69">e là, sul monte cui temean le genti</l>
     <l n="70">per lampi e voci e per auguste larve,</l>
     <l n="71">alta una nera, ad esplorar gli eventi,</l>
     <l n="72">aquila apparve.</l>
    </lg>
    <lg n="19">
     <l n="73">Volgean la testa al feretro le vacche,</l>
     <l n="74">verde, che al morto su la fronte i fiocchi</l>
     <l n="75">ponea dei fiori candidi, e le bacche</l>
     <l n="76">rosse su gli occhi.</l>
    </lg>
    <lg n="20">
     <l n="77">Il tricolore!... E il vecchio Fauno irsuto</l>
     <l n="78">del Palatino lo chiamava a nome,</l>
     <l n="79">alto piangendo, il primo eroe caduto</l>
     <l n="80">delle tre Rome.</l>
    </lg>
   </lg>
  </body>
 </text>
</TEI>