<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - 52</title>
    <author>Giovanni Pascoli</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-52</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - 52</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - 52</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Nando!" al su' omo disse il babbo "Nando!</l>
     <l n="2">Di tuo tu devi aver già l'armi, nuove,</l>
     <l n="3">ben fatte. Dunque va dove ti mando.</l>
    </lg>
    <lg n="2">
     <l n="4">Il ponte sai, della Corsonna, dove</l>
     <l n="5">entra nel Serchio. C'è un fruscìo di polle,</l>
     <l n="6">in quel contorno, che fa dir: Qui piove!</l>
    </lg>
    <lg n="3">
     <l n="7">fa dire al cieco che vien giù dal colle</l>
     <l n="8">col suo canetto, e, fosse il solleone,</l>
     <l n="9">sente un frastuono, sente un fresco, un molle...</l>
    </lg>
    <lg n="4">
     <l n="10">Già gli par che di dosso il can barbone</l>
     <l n="11">sgrolli le grosse gocciole, e la strada</l>
     <l n="12">odori forte sotto l'acquazzone.</l>
    </lg>
    <lg n="5">
     <l n="13">Basta: se rumor d'acqua odi, che cada</l>
     <l n="14">senza nuvole in cielo, ecco Aladino</l>
     <l n="15">che farà la tua lancia e la tua spada.</l>
    </lg>
    <lg n="6">
     <l n="16">Forse t'aspetta all'ombra d'un gran pino</l>
     <l n="17">bevendo vino. O è forse al lavoro</l>
     <l n="18">col suo gran maglio dentro lo stendino.</l>
    </lg>
    <lg n="7">
     <l n="19">Tutto vestito d'ellera e d'alloro</l>
     <l n="20">è lo stendino. Dentro, alla catena,</l>
     <l n="21">è il gran maglio dal capo come toro</l>
    </lg>
    <lg n="8">
     <l n="22">Ed ecco il fabbro che l'avvia, lo frena,</l>
     <l n="23">lo sferra, arresta, mentre soffia il vento</l>
     <l n="24">e l'acqua stroscia e il focolar balena.</l>
    </lg>
    <lg n="9">
     <l n="25">E il maglio picchia, ora veloce, or lento</l>
     <l n="26">lento, sul rosso ferro, come pare</l>
     <l n="27">all'uomo: un uomo! ma che vale i cento.</l>
    </lg>
    <lg n="10">
     <l n="28">E dunque l'armi tu ne avrai, più care,</l>
     <l n="29">figlio, più tue: ruvide e nere in prima,</l>
     <l n="30">ma è il lavoro che le fa lustrare.</l>
    </lg>
    <lg n="11">
     <l n="31">Ma fa, il lavoro, come fa la lima:</l>
     <l n="32">pulisce e rode: l'armi e l'uomo... Ebbene?</l>
     <l n="33">Se il calcio è verde, secchi pur la cima!</l>
    </lg>
    <lg n="12">
     <l n="34">Fate armi nuove per ognun che viene</l>
     <l n="35">nuovo nel mondo. Ed abbia ognuno in mano</l>
     <l n="36">il suo marrello e il suo po' po' di bene".</l>
    </lg>
    <lg n="13">
     <l n="37">Così diceva. E Nando scese al piano</l>
     <l n="38">di Castelvecchio. Nelle porche uguali,</l>
     <l n="39">come un velluto verdicava il grano.</l>
    </lg>
    <lg n="14">
     <l n="40">Faceva l'unghia già qualcuno ai pali</l>
     <l n="41">per le sue viti. Sui forconi vecchi</l>
     <l n="42">cantavano, spiando, i pinzampali.</l>
    </lg>
    <lg n="15">
     <l n="43">Altri potava. Si sentian gli azzecchi,</l>
     <l n="44">gli schiocchi delle forbici. Sui pioppi</l>
     <l n="45">dava il pennato fitti colpi secchi.</l>
    </lg>
    <lg n="16">
     <l n="46">Oh! quanti olivi sul pendìo! Sin troppi.</l>
     <l n="47">Erano un bosco. E ne cadean già nere</l>
     <l n="48">le olive, e l'olio avrebbe empito i coppi.</l>
    </lg>
    <lg n="17">
     <l n="49">Castagne, grano, vino, olio... un podere,</l>
     <l n="50">lì, gli garbava. C'era anche la fonte</l>
     <l n="51">a cui menare le sue bestie a bere.</l>
    </lg>
    <lg n="18">
     <l n="52">Oh! c'era bello, lì tra piano e monte,</l>
     <l n="53">lì tra il fiume il torrente il torrentello,</l>
     <l n="54">e con la Pania cerula di fronte!</l>
    </lg>
    <lg n="19">
     <l n="55">Bello, sì, ma il suo nido era più bello.</l>
     <l n="56">Bevve alla fonte e seguitò la strada,</l>
     <l n="57">e vide il fiume e il ponte lungo e snello.</l>
    </lg>
    <lg n="20">
     <l n="58">Non lo passò: svoltò per la contrada</l>
     <l n="59">dell'Arsenale e di Mologno, dove</l>
     <l n="60">si facea la sua lancia e la sua spada.</l>
    </lg>
    <lg n="21">
     <l n="61">Era ancora prestino, eran le nove</l>
     <l n="62">forse, e il mattino era di rose e d'oro,</l>
     <l n="63">quando in suo cuore esclamò Nando: Piove!</l>
    </lg>
    <lg n="22">
     <l n="64">E non pioveva; ma s'udìa sonoro</l>
     <l n="65">un cader d'acqua. Un casolare basso</l>
     <l n="66">c'era, coperto d'ellera e d'alloro.</l>
    </lg>
    <lg n="23">
     <l n="67">Vi scese, udendo ad or ad or fracasso</l>
     <l n="68">di ferro in mezzo al murmure incessante</l>
     <l n="69">dell'acqua, e il maglio rimbombar sul tasso.</l>
    </lg>
    <lg n="24">
     <l n="70">Parea soffiare il vento tra le piante</l>
     <l n="71">d'una foresta. Entrò guardando al fioco</l>
     <l n="72">lume. E rosso gli apparve, ecco, un gigante</l>
    </lg>
    <lg n="25">
     <l n="73">tra un improvviso sgretolìo di fuoco.</l>
    </lg>
   </lg>
  </body>
 </text>
</TEI>