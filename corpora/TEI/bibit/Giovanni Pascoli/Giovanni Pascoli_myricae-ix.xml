<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - IX</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - IX</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando sfioriva e rinverdiva il melo,</l>
     <l n="2">quando s'apriva il fiore del cotogno,</l>
     <l n="3">e il greppo, azzurro, somigliava un cielo</l>
     <l n="4">visto nel sogno;</l>
    </lg>
    <lg n="2">
     <l n="5">brullo io te vidi; e già per ogni ripa</l>
     <l n="6">erano colte tutte le viole,</l>
     <l n="7">e tu lasciavi ai cesti ed alla stipa</l>
     <l n="8">tutto il tuo sole;</l>
    </lg>
    <lg n="3">
     <l n="9">e, pio castagno, i rami dalla bruma</l>
     <l n="10">ancora appena e dal nevischio vivi,</l>
     <l n="11">a mano a mano d'una lieve spuma</l>
     <l n="12">verde coprivi.</l>
    </lg>
    <lg n="4">
     <l n="13">Ma poi, vedendo sotto il fascio greve</l>
     <l n="14">le montanine tergersi la fronte,</l>
     <l n="15">tu che le sai da quando per la neve</l>
     <l n="16">scendono il monte,</l>
    </lg>
    <lg n="5">
     <l n="17">ecco, pietoso tu di lor, tessesti</l>
     <l n="18">lungo i torrenti, all'orlo dei burroni,</l>
     <l n="19">una fredda ombra, che gemé di mesti</l>
     <l n="20">cannareccioni.</l>
    </lg>
   </lg>
  </body>
 </text>
</TEI>