<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - III</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - III</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E per la via moveano i due più oltre.</l>
     <l n="2">E li seguiva, a bocca aperta, un lupo,</l>
     <l n="3">grande, peloso. E ne vedeva l'ombra</l>
     <l n="4">il pellegrino, e lo credé venuto</l>
     <l n="5">dietro i suoi passi dalla bianca steppa.</l>
     <l n="6">Ma il poverello: "È frate Lupo, un lupo</l>
     <l n="7">ch'era omicida pessimo, e la terra</l>
     <l n="8">gli era nemica; ma gli accattai grazia</l>
     <l n="9">e feci dar le spese, ch'io sapeva</l>
     <l n="10">che tutto il male lo facea per fame".</l>
     <l n="11">Così dicendo il poverello, il lupo</l>
     <l n="12">chiuse la bocca che teneva aperta</l>
     <l n="13">per anelare, e mosse un po' la coda.</l>
     <l n="14">E per la via moveano i due più oltre.</l>
     <l n="15">E la campagna piena era d'uccelli</l>
     <l n="16">lieti del sole; e il poverello disse:</l>
     <l n="17">"Frate Leone, nella via m'aspetta</l>
     <l n="18">tanto che un poco io predichi a gli uccelli".</l>
     <l n="19">Entrò nel campo, e cominciò da quelli</l>
     <l n="20">ch'erano in terra; e subito a lui tutta</l>
     <l n="21">venne la moltitudine infinita</l>
     <l n="22">che v'era, di su gli alberi; ed insieme</l>
     <l n="23">coglieano il frutto delle sue parole,</l>
     <l n="24">aprendo i becchi, distendendo i colli,</l>
     <l n="25">movendo l'alie; e quando fine e' pose,</l>
     <l n="26">in schiera su frullarono cantando.</l>
     <l n="27">E per la via moveano i due più oltre.</l>
     <l n="28">Ed un mendico venne loro incontro</l>
     <l n="29">e chiese loro carità d'un pane</l>
     <l n="30">per Dio; ma il poverello nella tasca</l>
     <l n="31">non avea pane, e n'era assai dolente.</l>
     <l n="32">Ma un libro avea, ch'era il sol che avesse,</l>
     <l n="33">ed e' lo prese dalla tasca, e diello</l>
     <l n="34">all'uom digiuno, e: "To'" gli disse "e vendi</l>
     <l n="35">questo a chi voglia, poi ch'a me non giova:</l>
     <l n="36">e compra pane, e Dio ringrazia e loda".</l>
     <l n="37">E questi prese il libricciolo e corse</l>
     <l n="38">verso una terra, per mutarlo in pane.</l>
     <l n="39">E 'l libro era il Vangelo di Gesù.</l>
    </lg>
   </lg>
  </body>
 </text>
</TEI>