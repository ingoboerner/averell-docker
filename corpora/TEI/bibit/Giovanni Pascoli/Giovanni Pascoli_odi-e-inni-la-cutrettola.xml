<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - LA CUTRETTOLA</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-la-cutrettola</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - LA CUTRETTOLA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - LA CUTRETTOLA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sii maledetto, lugubre bombito,</l>
     <l n="2">sparo che i colli franto iterarono,</l>
     <l n="3">urtata via via</l>
     <l n="4">la loro autunnale agonia;</l>
    </lg>
    <lg n="2">
     <l n="5">scoppio donde ora resta una nuvola</l>
     <l n="6">grigia che pigra fuma nel vitreo</l>
     <l n="7">serale silenzio,</l>
     <l n="8">tra i salci colore d'assenzio!</l>
    </lg>
    <lg n="3">
     <l n="9">C'era, de' doppi per la Vigilia</l>
     <l n="10">de' Morti, un vago pendulo palpito</l>
     <l n="11">appena: sol oggi</l>
     <l n="12">vedevo i castagni già roggi:</l>
    </lg>
    <lg n="4">
     <l n="13">quando quel tuono per sempre il gracile</l>
     <l n="14">bisbiglio ruppe d'una cutrettola</l>
     <l n="15">oh! scesa nel piano</l>
     <l n="16">per questa sementa del grano.</l>
    </lg>
    <lg n="5">
     <l n="17">Parea dicesse: - L'uomo, che semina,</l>
     <l n="18">io l'amo. Buono, con un suo vomere,</l>
     <l n="19">egli apre le zolle</l>
     <l n="20">scoprendo l'anelide molle.</l>
    </lg>
    <lg n="6">
     <l n="21">Non sementina forse è quest'umida</l>
     <l n="22">giornata? Or ora goccie di nebbia</l>
     <l n="23">piovevano mute</l>
     <l n="24">su l'aride foglie cadute.</l>
    </lg>
    <lg n="7">
     <l n="25">Ma non un muglio s'ode a cui correre</l>
     <l n="26">possa io sui toffi con tremiti agili</l>
     <l n="27">e balli, nel solco</l>
     <l n="28">che segue alle spalle il bifolco.</l>
    </lg>
    <lg n="8">
     <l n="29">O dove è il curvo bifolco? Trepida</l>
     <l n="30">schiere ho vedute muovere squallide</l>
     <l n="31">in umile cappa</l>
     <l n="32">al luogo ov'è un solo che zappa.</l>
    </lg>
    <lg n="9">
     <l n="33">Zappa, non ara; zappa e non semina;</l>
     <l n="34">talor con uno, pallido pallido</l>
     <l n="35">e tacito, appresso;</l>
     <l n="36">nell'ombra d'un lungo cipresso...</l>
    </lg>
    <lg n="10">
     <l n="37">L'uomo è men lieto della cutrettola:</l>
     <l n="38">pensano e vanno, pensano e piangono;</l>
     <l n="39">ed oggi più. Certo</l>
     <l n="40">n'è causa quel campo deserto.</l>
    </lg>
    <lg n="11">
     <l n="41">Oh! là tra i tanti fiori che odorano,</l>
     <l n="42">c'è il serpe. Io voglio domani al lugubre</l>
     <l n="43">umano aratore,</l>
     <l n="44">seguendone il solco "Fa cuore!"</l>
    </lg>
    <lg n="12">
     <l n="45">vuo' dirgli: "è tanto dolce il tuo vivere,</l>
     <l n="46">che con la stessa marra a te semini</l>
     <l n="47">il grano, ed amico</l>
     <l n="48">tu scopri ad un altro il lombrico!..." -</l>
    </lg>
   </lg>
  </body>
 </text>
</TEI>