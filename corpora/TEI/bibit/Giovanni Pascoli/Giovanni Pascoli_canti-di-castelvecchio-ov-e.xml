<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - OV'È?</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-ov-e</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - OV'È?</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - OV'È?</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">C'è uno di nuovo stamane</l>
     <l n="2">su nella casa solitaria.</l>
     <l n="3">Dall'uscio leva il muso il cane,</l>
     <l n="4">ne odora la vocina in aria.</l>
     <l n="5">Eppure fu notte serena!</l>
     <l n="6">né l'uscio sui gangheri appena</l>
     <l n="7">ciulì...</l>
    </lg>
    <lg n="2">
     <l n="8">Non l'hanno (che dicono?) preso</l>
     <l n="9">in una ceppa di castagno!</l>
     <l n="10">Stanotte si sarebbe inteso</l>
     <l n="11">nel gran silenzio quel suo lagno.</l>
     <l n="12">Invece nei prati tranquilli</l>
     <l n="13">non c'era che il canto dei grilli:</l>
     <l n="14">tri... tri...</l>
    </lg>
    <lg n="3">
     <l n="15">Non l'hanno comprato alla fiera,</l>
     <l n="16">non l'hanno avuto dal convento.</l>
     <l n="17">Stanotte per le vie non c'era</l>
     <l n="18">che qualche scalpiccìo del vento;</l>
     <l n="19">e intorno alle tacite case</l>
     <l n="20">poi sola la voce rimase</l>
     <l n="21">del chiú.</l>
    </lg>
    <lg n="4">
     <l n="22">Le case eran tacite, chiare</l>
     <l n="23">le vie; dormiva il cane all'uscio.</l>
     <l n="24">In casa egli dovette entrare,</l>
     <l n="25">come il pulcino nel suo guscio!</l>
     <l n="26">Cadevano stelle celesti,</l>
     <l n="27">brillando... Oh! dal cielo cadesti</l>
     <l n="28">pur tu!</l>
    </lg>
    <lg n="5">
     <l n="29">Dal cielo! Dal cielo! che piove</l>
     <l n="30">la guazza su le dure zolle.</l>
     <l n="31">Tu sei caduto, e non sai dove,</l>
     <l n="32">e giri l'occhio tutto molle.</l>
     <l n="33">Non fu la caduta di nulla!</l>
     <l n="34">Ma c'era una morbida culla</l>
     <l n="35">per te!</l>
    </lg>
    <lg n="6">
     <l n="36">Oh! il mondo in cui oggi ti trovi,</l>
     <l n="37">del tuo cielo non t'è piú caro!</l>
     <l n="38">fai tante rughe! e sempre muovi</l>
     <l n="39">la bocca, che ci senti amaro!</l>
     <l n="40">Oh! il cielo! il tuo cielo! e ne chiedi</l>
     <l n="41">col fievole grido a chi vedi:</l>
     <l n="42">ov'è? ov'è?</l>
    </lg>
    <lg n="7">
     <l n="43">Ne chiedi ai ragazzi, col giorno</l>
     <l n="44">venuti sopra il piè leggieri,</l>
     <l n="45">e alle rondini che intorno</l>
     <l n="46">passano come lampi neri.</l>
     <l n="47">Né piú, tra il bisbiglio e il sussurro,</l>
     <l n="48">capisci il tuo cielo d'azzurro</l>
     <l n="49">dov'è!</l>
    </lg>
    <lg n="8">
     <l n="50">Zitti!... ora non chiede piú nulla:</l>
     <l n="51">dov'è, sua madre gliel'ha detto.</l>
     <l n="52">A lei lo porser dalla culla;</l>
     <l n="53">la mamma se l'è messo al petto.</l>
     <l n="54">Oh! ecco il suo cielo infinito!</l>
     <l n="55">e piú non si sente il vagito:</l>
     <l n="56">ov'è? ov'è?</l>
    </lg>
   </lg>
  </body>
 </text>
</TEI>