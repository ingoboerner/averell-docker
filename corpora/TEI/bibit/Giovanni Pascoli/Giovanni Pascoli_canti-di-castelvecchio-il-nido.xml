<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL NIDO DI "FARLOTTI"</title>
    <author>Giovanni Pascoli</author>
   </titleStmt>
   <extent>
    <measure unit="stanza">22</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-nido</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL NIDO DI "FARLOTTI"</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL NIDO DI "FARLOTTI"</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tra gli autunnali giorni ricorre</l>
     <l n="2">al mio pensiero sempre quel giorno,</l>
     <l n="3">che dal palazzo, dalla gran Torre,</l>
     <l n="4">facemmo un tanto mesto ritorno:</l>
    </lg>
    <lg n="2">
     <l n="5">ritorno tanto mesto, sebbene</l>
     <l n="6">fosse alla bianca nostra casina</l>
     <l n="7">che aveva ai piedi tante verbene</l>
     <l n="8">e su pei muri tanta cedrina;</l>
    </lg>
    <lg n="3">
     <l n="9">dov'era, dietro siepi riquadre</l>
     <l n="10">di biancospino, dietro un cancello</l>
     <l n="11">verde, ci ch'era della mia madre,</l>
     <l n="12">nostro, ma poco; poco, ma bello.</l>
    </lg>
    <lg n="4">
     <l n="13">Io non credeva, fuori che in sogno,</l>
     <l n="14">fossero altrove gigli e giaggioli,</l>
     <l n="15">e il dolce odore del catalogno</l>
     <l n="16">e gli agri pomi de' lazzeruoli:</l>
    </lg>
    <lg n="5">
     <l n="17">e ch'altro al mondo fosse che il troppo,</l>
     <l n="18">dopo le canne fitte dell'orto</l>
     <l n="19">e la mimosa, ch'è morta, e il pioppo,</l>
     <l n="20">ch'è morto, e l'alto cedro, ch'è morto.</l>
    </lg>
    <lg n="6">
     <l n="21">Oh! sì, com'era mesto il ritorno,</l>
     <l n="22">e sì, la sera com'era mesta,</l>
     <l n="23">ben ch'in San Mauro fosse, quel giorno,</l>
     <l n="24">un'argentina romba di festa!</l>
    </lg>
    <lg n="7">
     <l n="25">Ma morto il babbo da piú d'un mese,</l>
     <l n="26">non c'era posto per i suoi nati</l>
     <l n="27">piú, nella Torre, sì che al paese</l>
     <l n="28">ritornavamo come scacciati.</l>
    </lg>
    <lg n="8">
     <l n="29">Noi s'era in otto, nove con essa,</l>
     <l n="30">nella carrozza, piccoli, stretti</l>
     <l n="31">a lei che stava bianca e dimessa</l>
     <l n="32">tra lo scoppiare dei mortaretti;</l>
    </lg>
    <lg n="9">
     <l n="33">che si vedeva pallida e magra</l>
     <l n="34">tra il rintoccare delle campane.</l>
     <l n="35">Noi si tornava per una sagra</l>
     <l n="36">senza piú padre senza piú pane.</l>
    </lg>
    <lg n="10">
     <l n="37">E disse un uomo; disse: e l'udiva</l>
     <l n="38">ella e ne pianse le lunghe notti</l>
     <l n="39">e ne fu trista fin che fu viva,</l>
     <l n="40">un anno: "Un nido, ve', di farlotti!"</l>
    </lg>
    <lg n="11">
     <l n="41">Verlette, quando v'odo cantare,</l>
     <l n="42">nunzie che il caldo viene e la state,</l>
     <l n="43">nelle mattine tacite e chiare,</l>
     <l n="44">nelle opaline lunghe serate;</l>
    </lg>
    <lg n="12">
     <l n="45">Oh! - dico - il nido fatto tra i rovi.</l>
     <l n="46">il vostro nido messo tra il rusco,</l>
     <l n="47">oh! che il villano non ve lo trovi,</l>
     <l n="48">il molle nido pieno di musco!</l>
    </lg>
    <lg n="13">
     <l n="49">che rozzo è fuori, radiche e stecchi,</l>
     <l n="50">ma dentro è tutto lana e lichene,</l>
     <l n="51">dove d'un solo tratto sei becchi</l>
     <l n="52">s'aprono a un solo grillo che viene!</l>
    </lg>
    <lg n="14">
     <l n="53">viene nel becco vostro, che intanto</l>
     <l n="54">state sur una vetta vicine</l>
     <l n="55">spiando il cibo raro e col canto</l>
     <l n="56">cullando il nido ch'è tra le spine!</l>
    </lg>
    <lg n="15">
     <l n="57">Oh! voi non, mentre gettate il grido</l>
     <l n="58">che salva gli altri, predi l'astore;</l>
     <l n="59">né il bruco e il grillo manchi nel nido,</l>
     <l n="60">né il calduccino di sotto il cuore!</l>
    </lg>
    <lg n="16">
     <l n="61">E quando viene Santa Maria</l>
     <l n="62">che rende all'uomo l'arma sua lunga,</l>
     <l n="63">oh! la covata vostra già sia</l>
     <l n="64">buona a volare; ch'e' non vi giunga!</l>
    </lg>
    <lg n="17">
     <l n="65">Siano volastri per mezzo agosto,</l>
     <l n="66">né con la mano l'uomo li pigli</l>
     <l n="67">dopo un voletto, poco discosto</l>
     <l n="68">dal nido... come, madre, i tuoi figli!</l>
    </lg>
    <lg n="18">
     <l n="69">E come, o madre, quella parola</l>
     <l n="70">ti si confisse tanto nel petto,</l>
     <l n="71">che assomigliava la famigliuola</l>
     <l n="72">tua nuda a quella d'un uccelletto?</l>
    </lg>
    <lg n="19">
     <l n="73">O madre! o madre! non era vero?</l>
     <l n="74">non eran ali dunque le tue?</l>
     <l n="75">non anche prese te lo sparviero</l>
     <l n="76">lasciando il nido senza voi due?</l>
    </lg>
    <lg n="20">
     <l n="77">prima con otto bocche, poi sette,</l>
     <l n="78">sei, cinque... aperte sempre al tuo volo,</l>
     <l n="79">aperte invano... sì, di verlette:</l>
     <l n="80">nido fra i duri triboli solo.</l>
    </lg>
    <lg n="21">
     <l n="81">Tra quei che il falco non ghermì poi,</l>
     <l n="82">o l'uomo vile, madre mia santa,</l>
     <l n="83">tra quei farlotti piccoli tuoi,</l>
     <l n="84">uno non vola dunque? non canta?</l>
    </lg>
    <lg n="22">
     <l n="85">non era vero vero? le prime</l>
     <l n="86">arie non canta, semplici e tristi?</l>
     <l n="87">non vola, in alto, poi dalle cime</l>
     <l n="88">scende là dove tu gli sparisti?</l>
    </lg>
   </lg>
  </body>
 </text>
</TEI>