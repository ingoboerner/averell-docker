<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - L'USIGNOLO E I SUOI RIVALI</title>
    <author>Giovanni Pascoli</author>
   </titleStmt>
   <extent>
    <measure unit="stanza">7</measure>
    <measure unit="line">22</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-l-usign</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - L'USIGNOLO E I SUOI RIVALI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - L'USIGNOLO E I SUOI RIVALI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Egli coglieva ed ammucchiava al suolo</l>
     <l n="2">secche le foglie del suo marzo primo</l>
     <l n="3">(era il suo nuovo marzo), il rosignolo,</l>
    </lg>
    <lg n="2">
     <l n="4">per farsi il nido. E gorgheggiava in tanto</l>
     <l n="5">tutto il gran giorno; e dolce piú del timo</l>
     <l n="6">e piú puro dell'acqua era il suo canto.</l>
    </lg>
    <lg n="3">
     <l n="7">Cantava, quando, per le valli intorno,</l>
     <l n="8">cu... cu... sentì ripetere, cu... cu...</l>
     <l n="9">Ecco: al cuculo egli cedette il giorno,</l>
     <l n="10">e di giorno non volle cantar piú.</l>
    </lg>
    <lg n="4">
     <l n="11">Non piú di giorno. Ma la notte! Appena</l>
     <l n="12">la luna estiva, di tra l'alabastro</l>
     <l n="13">delle rugiade, tremolò serena,</l>
    </lg>
    <lg n="5">
     <l n="14">riprese il verso; e d'ora in poi soltanto</l>
     <l n="15">cantava a notte; e lucido com'astro</l>
     <l n="16">e soave com'ombra era il suo canto.</l>
    </lg>
    <lg n="6">
     <l n="17">Cantava, quando, da non so che grotte,</l>
     <l n="18">sentì gemere, chiú... piangere, chiú...</l>
     <l n="19">All'assiuolo egli lasciò la notte,</l>
     <l n="20">anche la notte; e non cantò mai piú.</l>
    </lg>
    <lg n="7">
     <l n="21">Or né canta né ode: abita presso</l>
     <l n="22">il brusìo d'una fonte e d'un cipresso.</l>
    </lg>
   </lg>
  </body>
 </text>
</TEI>