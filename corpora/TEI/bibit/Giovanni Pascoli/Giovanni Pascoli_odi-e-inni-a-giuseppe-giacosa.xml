<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - A GIUSEPPE GIACOSA</title>
    <author>Giovanni Pascoli</author>
   </titleStmt>
   <extent>
    <measure unit="stanza">11</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-a-giuseppe-giacosa</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - A GIUSEPPE GIACOSA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - A GIUSEPPE GIACOSA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Così! Così! la tua Parella,</l>
     <l n="2">la casa tua, la tua Maria...</l>
     <l n="3">Così la morte è bella:</l>
     <l n="4">non è partire, è non andar più via.</l>
    </lg>
    <lg n="2">
     <l n="5">Cantò tutta la notte un coro</l>
     <l n="6">di trilli arguti e note gravi;</l>
     <l n="7">e il plenilunio d'oro</l>
     <l n="8">splendé sul letto dove riposavi.</l>
    </lg>
    <lg n="3">
     <l n="9">All'alba si diffuse un grande</l>
     <l n="10">odor nel portico: il tuo chiostro</l>
     <l n="11">fu pieno di ghirlande:</l>
     <l n="12">una diceva: AL CARO PIN CH'È NOSTRO.</l>
    </lg>
    <lg n="4">
     <l n="13">Un dono era gentil, di villa.</l>
     <l n="14">Ognuno volle dar qualcosa.</l>
     <l n="15">Cambiarono una stilla</l>
     <l n="16">del lor sudore in un bocciol di rosa.</l>
    </lg>
    <lg n="5">
     <l n="17">Al Capo le massaie, leste</l>
     <l n="18">scendendo al suo passar le scale,</l>
     <l n="19">porsero il soldo agreste,</l>
     <l n="20">il candido ovo che si dà pel sale.</l>
    </lg>
    <lg n="6">
     <l n="21">E tu con tutti loro a schiera</l>
     <l n="22">scendesti tra le verdi siepi</l>
     <l n="23">alla tua chiesa; e c'era</l>
     <l n="24">un odor di sepolcri o di presepi,</l>
    </lg>
    <lg n="7">
     <l n="25">e il suono del dolore in pace,</l>
     <l n="26">che vuole diventar più tanto,</l>
     <l n="27">che s'ama, che si piace,</l>
     <l n="28">c'era il singhiozzo che ritrova il pianto.</l>
    </lg>
    <lg n="8">
     <l n="29">E tutti in pianto e tutti al pianto</l>
     <l n="30">soave delle tue campane,</l>
     <l n="31">mossero: andava accanto</l>
     <l n="32">ai contadini il loro vecchio cane.</l>
    </lg>
    <lg n="9">
     <l n="33">E tu giungesti alle tue genti</l>
     <l n="34">già presso al dolce mezzogiorno.</l>
     <l n="35">Sotto rosai pendenti</l>
     <l n="36">entrasti. I verdi faggi erano intorno.</l>
    </lg>
    <lg n="10">
     <l n="37">La falce aperto avea di primo</l>
     <l n="38">mattin tra l'alte erbe guazzate</l>
     <l n="39">la via. La menta e il timo</l>
     <l n="40">rendean per tutto buon odor d'estate.</l>
    </lg>
    <lg n="11">
     <l n="41">E tu restasti. Non si muore</l>
     <l n="42">così. Così, mio buon fratello,</l>
     <l n="43">si resta. Al tuo gran cuore,</l>
     <l n="44">Fermati! forse tu dicesti: È bello!...</l>
    </lg>
   </lg>
  </body>
 </text>
</TEI>