<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - Capitolo V</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">22</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-capitolo-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - Capitolo V</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - Capitolo V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pensava: "Io sono delle pecorelle,</l>
     <l n="2">Madonna Povertà, di tua pastura.</l>
     <l n="3">E qui non ha né fanti né fancelle.</l>
    </lg>
    <lg n="2">
     <l n="4">E vivo di pan d'orzo e d'acqua pura.</l>
     <l n="5">E vo come la chiocciola ch'ha solo</l>
     <l n="6">quello ch'ha seco, a schiccherar le mura.</l>
    </lg>
    <lg n="3">
     <l n="7">Oh! non voglio un podere in Cafaggiolo,</l>
     <l n="8">come Donato: ma un cantuccio d'orto</l>
     <l n="9">sì, con un pero, un melo, un azzeruolo</l>
    </lg>
    <lg n="4">
     <l n="10">Ch'egli è pur, credo, il singolar conforto</l>
     <l n="11">un capodaglio per chi l'ha piantato!</l>
     <l n="12">Basta. Di bene, io ho questo in iscorto,</l>
    </lg>
    <lg n="5">
     <l n="13">dipinto a secco. E s'io non son Donato,</l>
     <l n="14">son primo in far paesi, alberi, e sono</l>
     <l n="15">pur da quanto chi vende uova in mercato.</l>
    </lg>
    <lg n="6">
     <l n="16">Ora, al nome di Dio, Paulo di Dono</l>
     <l n="17">sta contento, poderi, orti, a vederli:</l>
     <l n="18">ma un rosignolo io lo vorrei di buono.</l>
    </lg>
    <lg n="7">
     <l n="19">Uno di questi picchi o questi merli,</l>
     <l n="20">in casa, che ci sia, non che ci paia!</l>
     <l n="21">un uccellino vero, uno che sverli,</l>
    </lg>
    <lg n="8">
     <l n="22">e mi consoli nella mia vecchiaia".</l>
    </lg>
   </lg>
  </body>
 </text>
</TEI>