<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - PASSERI A SERA</title>
    <author>Giovanni Pascoli</author>
   </titleStmt>
   <extent>
    <measure unit="stanza">24</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-passeri</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - PASSERI A SERA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - PASSERI A SERA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'uomo che intende gli uccelli, i gridi</l>
     <l n="2">dei falchi, i pianti delle colombe,</l>
     <l n="3">ciò che le cincie dicono ai nidi,</l>
     <l n="4">e il chiú, che vuole piú dalle tombe;</l>
    </lg>
    <lg n="2">
     <l n="5">siede a un cipresso. Passa, e lavora</l>
     <l n="6">sempre, un aratro, là, là, soletto,</l>
     <l n="7">con qualche voce ruvida. È l'ora</l>
     <l n="8">che vanno i bruni passeri a letto.</l>
    </lg>
    <lg n="3">
     <l n="9">Chi vien dal monte, chi vien dal piano:</l>
     <l n="10">tutti al cipresso. Cantano: - Sì...</l>
    </lg>
    <lg n="4">
     <l n="11">Ora, sebbene tu non ti scopra,</l>
     <l n="12">sappiamo quanto buono tu fossi</l>
     <l n="13">ponendo pietra su pietra, e sopra</l>
     <l n="14">facendo un tetto d'embrici rossi.</l>
    </lg>
    <lg n="5">
     <l n="15">Per chi? Per questi passeri... È breve,</l>
     <l n="16">di verno, il giorno, la notte è lunga:</l>
     <l n="17">tu vuoi che prima ci esca la neve,</l>
     <l n="18">tu vuoi che il sole prima ci giunga.</l>
    </lg>
    <lg n="6">
     <l n="19">Le case fece la tua gran mano</l>
     <l n="20">pei tetti, e i tetti per noi coprì.</l>
    </lg>
    <lg n="7">
     <l n="21">Hai cibi grati per noi, che sono</l>
     <l n="22">grandi pel nostro piccolo becco:</l>
     <l n="23">giorno per giorno, rompi tu buono</l>
     <l n="24">con i tuoi denti stessi il pan secco;</l>
    </lg>
    <lg n="8">
     <l n="25">spargi le bianche briciole, scuoti</l>
     <l n="26">la bianca tela; le spazzi fuori;</l>
     <l n="27">ma un po' lontano, come è nei voti</l>
     <l n="28">di questi buoni tuoi peccatori;</l>
    </lg>
    <lg n="9">
     <l n="29">che, sì, vediamo tutto da un ramo,</l>
     <l n="30">lieti, ma in cuore timidi un po'.</l>
    </lg>
    <lg n="10">
     <l n="31">Ed altro pensi, che spetrerebbe</l>
     <l n="32">tra l'alte nubi l'aquila e il falco!</l>
     <l n="33">Tu prendi, appena sai che ci crebbe</l>
     <l n="34">famiglia, i chicchi d'oro dal palco;</l>
    </lg>
    <lg n="11">
     <l n="35">esci all'aperto; spargi quei chicchi,</l>
     <l n="36">prodigo e cauto, tra due filari;</l>
     <l n="37">anzi, a che l'oro meglio ne spicchi</l>
     <l n="38">su quel pulito, v'erpichi ed ari.</l>
    </lg>
    <lg n="12">
     <l n="39">E noi da un ramo, comodi, udiamo</l>
     <l n="40">quelle tue lunghe grida, Bi... Ro...</l>
    </lg>
    <lg n="13">
     <l n="41">Vero che a volte ce li nascondi,</l>
     <l n="42">quei chicchi; vero; ma fai per giuoco.</l>
     <l n="43">Ma ecco, a volte son così fondi,</l>
     <l n="44">che noi diremmo, Badaci un poco!</l>
    </lg>
    <lg n="14">
     <l n="45">Pure il tuo male mai non fa male:</l>
     <l n="46">quelli che copre l'invida zappa,</l>
     <l n="47">poi, col frinire delle cicale,</l>
     <l n="48">mettono un gambo, fanno una rappa:</l>
    </lg>
    <lg n="15">
     <l n="49">che poi ci sgrani... Dal male il bene:</l>
     <l n="50">bene che nasce, male che fu. -</l>
    </lg>
    <lg n="16">
     <l n="51">Ma già i minori dormono. Soli</l>
     <l n="52">vegliano i vecchi. C'è chi sospira:</l>
     <l n="53">- Ahimè! talvolta di noi ti duoli!</l>
     <l n="54">Sei giusto, eppure grave nell'ira.</l>
    </lg>
    <lg n="17">
     <l n="55">Or che i novelli tengono i capi</l>
     <l n="56">sotto le alucce, vicino al cuore,</l>
     <l n="57">lo dico, mentre tacciono l'api,</l>
     <l n="58">le mosche, i ragni, tutto: si muore!</l>
    </lg>
    <lg n="18">
     <l n="59">Tu ci vuoi bene, certo... ma il bene</l>
     <l n="60">tuo lo vorremmo per un po' piú... -</l>
    </lg>
    <lg n="19">
     <l n="61">È già nell'ombra tutta la valle:</l>
     <l n="62">sui monti un raggio trema del giorno.</l>
     <l n="63">Già le notturne grandi farfalle,</l>
     <l n="64">coi neri teschi, ronzano intorno.</l>
    </lg>
    <lg n="20">
     <l n="65">- Oh! quel diluvio con che noi vivi</l>
     <l n="66">tu pigli, grandi, piccoli, troppi!</l>
     <l n="67">Oh! quel baleno con che ci arrivi</l>
     <l n="68">fino su l'alte cime dei pioppi!</l>
    </lg>
    <lg n="21">
     <l n="69">Ma da te viene ciò che ci piace:</l>
     <l n="70">forse anche questo ci piacerà. -</l>
    </lg>
    <lg n="22">
     <l n="71">Dormono. L'uomo parte. Il cipresso</l>
     <l n="72">freme di nuovi brevi bisbigli.</l>
     <l n="73">- C'era non visto dunque sì presso! ?</l>
     <l n="74">Su, la zampina... non c'è piú, figli! -</l>
    </lg>
    <lg n="23">
     <l n="75">Va l'uomo, e nero tu nell'azzurro,</l>
     <l n="76">cipresso pieno d'anime, affondi.</l>
     <l n="77">Va l'uomo, ed ora bada al sussurro</l>
     <l n="78">che fan tra loro fievole i mondi,</l>
    </lg>
    <lg n="24">
     <l n="79">su, fitti fitti, piccoli, in pace,</l>
     <l n="80">nell'infinita serenità.</l>
    </lg>
   </lg>
  </body>
 </text>
</TEI>