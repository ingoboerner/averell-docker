<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - II</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - II</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E si trovò sotto un pallor d'ulivi.</l>
     <l n="2">Ed una voce udì soave accanto:</l>
     <l n="3">"Frate Leone, Dio ti benedica".</l>
     <l n="4">Ed era un poverello, ch'avea rotta</l>
     <l n="5">la tonica e il cappuccio ripezzato,</l>
     <l n="6">e scalzo andava, con la tasca al collo</l>
     <l n="7">sospesa, cinto d'un capestro i fianchi.</l>
     <l n="8">Erano intorno strida di cicale,</l>
     <l n="9">canti d'uccelli in chiarità di sole.</l>
     <l n="10">E il poverello disse al pellegrino</l>
     <l n="11">così: "Frate Leone pecorella,</l>
     <l n="12">ben tu scrivesti, ove è perfetta gioia.</l>
     <l n="13">Quando giungiamo al nostro loghicciolo</l>
     <l n="14">Santa Maria degli Angeli, e la porta</l>
     <l n="15">picchiamo, ed esce il portinaio, e dice:</l>
     <l n="16">- Chi siete voi? - Siam due dei vostri frati -</l>
     <l n="17">e colui dice: - Voi non dite vero;</l>
     <l n="18">andate via, che siete due ribaldi -</l>
     <l n="19">se noi gli obbrobri sosteniamo in pace;</l>
     <l n="20">frate Leone, ivi è perfetta gioia.</l>
     <l n="21">E se picchiamo ancora, ed egli ancora</l>
     <l n="22">esce e ci caccia con gotate e dice:</l>
     <l n="23">- Partitevi indi, o vili ladroncelli! -</l>
     <l n="24">se questo ancora noi portiamo in pace;</l>
     <l n="25">frate Leone, ivi è perfetta gioia.</l>
     <l n="26">E se, da fame stretti pur, picchiamo</l>
     <l n="27">e in pianto e per l'amor di Dio preghiamo</l>
     <l n="28">ed egli esce e ci batte a nodo a nodo</l>
     <l n="29">con un bastone, e noi soffriamo in pace;</l>
     <l n="30">frate Leone, ivi è perfetta gioia.</l>
     <l n="31">E però scrivi, che se il male al mondo</l>
     <l n="32">resta, soffrirlo è meglio assai che farlo;</l>
     <l n="33">meglio che dare, è che ti diano; meglio</l>
     <l n="34">giacer Abel, che stare in piè Caino.</l>
     <l n="35">E però scrivi, che non è nel mondo</l>
     <l n="36">pregio maggiore, ch'essere dispetti,</l>
     <l n="37">e somigliare, in anco noi volere</l>
     <l n="38">beffe, gotate, verghe, fiele e croce,</l>
     <l n="39">all'uomo in terra ch'era Dio nei cieli".</l>
    </lg>
   </lg>
  </body>
 </text>
</TEI>