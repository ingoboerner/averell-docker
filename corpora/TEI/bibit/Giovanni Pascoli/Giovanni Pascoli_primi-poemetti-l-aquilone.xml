<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - L'AQUILONE</title>
    <author>Giovanni Pascoli</author>
   </titleStmt>
   <extent>
    <measure unit="stanza">22</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-l-aquilone</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - L'AQUILONE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - L'AQUILONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">C'è qualcosa di nuovo oggi nel sole,</l>
     <l n="2">anzi d'antico: io vivo altrove, e sento</l>
     <l n="3">che sono intorno nate le viole.</l>
    </lg>
    <lg n="2">
     <l n="4">Son nate nella selva del convento</l>
     <l n="5">dei cappuccini, tra le morte foglie</l>
     <l n="6">che al ceppo delle quercie agita il vento.</l>
    </lg>
    <lg n="3">
     <l n="7">Si respira una dolce aria che scioglie</l>
     <l n="8">le dure zolle, e visita le chiese</l>
     <l n="9">di campagna, ch'erbose hanno le soglie:</l>
    </lg>
    <lg n="4">
     <l n="10">un'aria d'altro luogo e d'altro mese</l>
     <l n="11">e d'altra vita: un'aria celestina</l>
     <l n="12">che regga molte bianche ali sospese...</l>
    </lg>
    <lg n="5">
     <l n="13">sì, gli aquiloni! È questa una mattina</l>
     <l n="14">che non c'è scuola. Siamo usciti a schiera</l>
     <l n="15">tra le siepi di rovo e d'albaspina.</l>
    </lg>
    <lg n="6">
     <l n="16">Le siepi erano brulle, irte; ma c'era</l>
     <l n="17">d'autunno ancora qualche mazzo rosso</l>
     <l n="18">di bacche, e qualche fior di primavera</l>
    </lg>
    <lg n="7">
     <l n="19">bianco; e sui rami nudi il pettirosso</l>
     <l n="20">saltava, e la lucertola il capino</l>
     <l n="21">mostrava tra le foglie aspre del fosso.</l>
    </lg>
    <lg n="8">
     <l n="22">Or siamo fermi: abbiamo in faccia Urbino</l>
     <l n="23">ventoso: ognuno manda da una balza</l>
     <l n="24">la sua cometa per il ciel turchino.</l>
    </lg>
    <lg n="9">
     <l n="25">Ed ecco ondeggia, pencola, urta, sbalza,</l>
     <l n="26">risale, prende il vento; ecco pian piano</l>
     <l n="27">tra un lungo dei fanciulli urlo s'inalza.</l>
    </lg>
    <lg n="10">
     <l n="28">S'inalza; e ruba il filo dalla mano,</l>
     <l n="29">come un fiore che fugga su lo stelo</l>
     <l n="30">esile, e vada a rifiorir lontano.</l>
    </lg>
    <lg n="11">
     <l n="31">S'inalza; e i piedi trepidi e l'anelo</l>
     <l n="32">petto del bimbo e l'avida pupilla</l>
     <l n="33">e il viso e il cuore, porta tutto in cielo.</l>
    </lg>
    <lg n="12">
     <l n="34">Più su, più su: già come un punto brilla</l>
     <l n="35">lassù lassù... Ma ecco una ventata</l>
     <l n="36">di sbieco, ecco uno strillo alto... - Chi strilla?</l>
    </lg>
    <lg n="13">
     <l n="37">Sono le voci della camerata</l>
     <l n="38">mia: le conosco tutte all'improvviso,</l>
     <l n="39">una dolce, una acuta, una velata...</l>
    </lg>
    <lg n="14">
     <l n="40">A uno a uno tutti vi ravviso,</l>
     <l n="41">o miei compagni! e te, sì, che abbandoni</l>
     <l n="42">su l'omero il pallor muto del viso.</l>
    </lg>
    <lg n="15">
     <l n="43">Sì: dissi sopra te l'orazioni,</l>
     <l n="44">e piansi: eppur, felice te che al vento</l>
     <l n="45">non vedesti cader che gli aquiloni!</l>
    </lg>
    <lg n="16">
     <l n="46">Tu eri tutto bianco, io mi rammento.</l>
     <l n="47">solo avevi del rosso nei ginocchi,</l>
     <l n="48">per quel nostro pregar sul pavimento.</l>
    </lg>
    <lg n="17">
     <l n="49">Oh! te felice che chiudesti gli occhi</l>
     <l n="50">persuaso, stringendoti sul cuore</l>
     <l n="51">il più caro dei tuoi cari balocchi!</l>
    </lg>
    <lg n="18">
     <l n="52">Oh! dolcemente, so ben io, si muore</l>
     <l n="53">la sua stringendo fanciullezza al petto,</l>
     <l n="54">come i candidi suoi pètali un fiore</l>
    </lg>
    <lg n="19">
     <l n="55">ancora in boccia! O morto giovinetto,</l>
     <l n="56">anch'io presto verrò sotto le zolle</l>
     <l n="57">là dove dormi placido e soletto...</l>
    </lg>
    <lg n="20">
     <l n="58">Meglio venirci ansante, roseo, molle</l>
     <l n="59">di sudor, come dopo una gioconda</l>
     <l n="60">corsa di gara per salire un colle!</l>
    </lg>
    <lg n="21">
     <l n="61">Meglio venirci con la testa bionda,</l>
     <l n="62">che poi che fredda giacque sul guanciale,</l>
     <l n="63">ti pettinò co' bei capelli a onda</l>
    </lg>
    <lg n="22">
     <l n="64">tua madre... adagio, per non farti male.</l>
    </lg>
   </lg>
  </body>
 </text>
</TEI>