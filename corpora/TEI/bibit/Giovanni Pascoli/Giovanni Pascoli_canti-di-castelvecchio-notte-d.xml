<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - NOTTE D'INVERNO</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-notte-d</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - NOTTE D'INVERNO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - NOTTE D'INVERNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il Tempo chiamò dalla torre</l>
     <l n="2">lontana... Che strepito! È un treno</l>
     <l n="3">là, se non è il fiume che corre.</l>
    </lg>
    <lg n="2">
     <l n="4">O notte! Né prima io l'udiva,</l>
     <l n="5">lo strepito rapido, il pieno</l>
     <l n="6">fragore di treno che arriva;</l>
    </lg>
    <lg n="3">
     <l n="7">sì, quando la voce straniera,</l>
     <l n="8">di bronzo, me chiese; sì, quando</l>
     <l n="9">mi venne a trovare ov'io era,</l>
     <l n="10">squillando squillando</l>
     <l n="11">nell'oscurità.</l>
    </lg>
    <lg n="4">
     <l n="12">Il treno s'appressa... Già sento</l>
     <l n="13">la querula tromba che geme,</l>
     <l n="14">là, se non è l'urlo del vento.</l>
    </lg>
    <lg n="5">
     <l n="15">E il vento rintrona rimbomba,</l>
     <l n="16">rimbomba rintrona, ed insieme</l>
     <l n="17">risuona una querula tromba.</l>
    </lg>
    <lg n="6">
     <l n="18">E un'altra, ed un'altra. - Non essa</l>
     <l n="19">m'annunzia che giunge? - io domando.</l>
     <l n="20">- Quest'altra! - Ed il treno s'appressa</l>
     <l n="21">tremando tremando</l>
     <l n="22">nell'oscurità.</l>
    </lg>
    <lg n="7">
     <l n="23">Sei tu che ritorni. Tra poco</l>
     <l n="24">ritorni, tu, piccola dama,</l>
     <l n="25">sul mostro dagli occhi di fuoco.</l>
    </lg>
    <lg n="8">
     <l n="26">Hai freddo? paura? C'è un tetto,</l>
     <l n="27">c'è un cuore, c'è il cuore che t'ama</l>
     <l n="28">qui! Riameremo. T'aspetto.</l>
    </lg>
    <lg n="9">
     <l n="29">Già il treno rallenta, trabalza,</l>
     <l n="30">sta... Mia giovinezza, t'attendo!</l>
     <l n="31">Già l'ultimo squillo s'inalza</l>
     <l n="32">gemendo gemendo</l>
     <l n="33">nell'oscurità...</l>
    </lg>
    <lg n="10">
     <l n="34">E il Tempo lassú dalla torre</l>
     <l n="35">mi grida ch'è giorno. Risento</l>
     <l n="36">la tromba e la romba che corre.</l>
    </lg>
    <lg n="11">
     <l n="37">Il giorno è coperto di brume.</l>
     <l n="38">Quel flebile suono è del vento,</l>
     <l n="39">quel labile tuono è del fiume.</l>
    </lg>
    <lg n="12">
     <l n="40">È il fiume ed è il vento, so bene,</l>
     <l n="41">che vengono vengono, intendo,</l>
     <l n="42">così come all'anima viene,</l>
     <l n="43">piangendo piangendo,</l>
     <l n="44">ciò che se ne va.</l>
    </lg>
   </lg>
  </body>
 </text>
</TEI>