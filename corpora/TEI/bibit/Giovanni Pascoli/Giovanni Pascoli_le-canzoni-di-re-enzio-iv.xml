<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - IV.</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - IV.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - IV.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Tempo vene chi sale e chi discende":</l>
     <l n="2">dice il re delle Torri e di Gallura:</l>
     <l n="3">"non più Mongioia è il grido dell'impero".</l>
     <l n="4">E dice a lui Rollando de Marano:</l>
     <l n="5">"Mongioia è il monte, donde Carlomagno</l>
     <l n="6">udì sonare le campane a festa</l>
     <l n="7">di Roma santa, udille sonar sole,</l>
     <l n="8">sull'alba, a gloria dell'antico impero".</l>
     <l n="9">Enzio re siede, e reggesi la fronte</l>
     <l n="10">piena di rughe sulla bianca mano.</l>
     <l n="11">È quella mano usa alla mazza d'arme,</l>
     <l n="12">usa alla spada ch'elmi e bacinelli</l>
     <l n="13">fendeva: ora non più, da sedici anni.</l>
     <l n="14">Non più tutta oro la capellatura</l>
     <l n="15">lunga fluisce. Oh! come al fresco vento</l>
     <l n="16">si svincolava al modo d'una fiamma,</l>
     <l n="17">sulla galea, nel mar della Meloria!</l>
     <l n="18">Come, in cospetto dell'imperatore,</l>
     <l n="19">guidava i cavalieri a Cortenuova</l>
     <l n="20">contro il Carroccio di Milano!</l>
    </lg>
    <lg n="2">
     <l n="21">Siede re Enzio con la fronte in mano.</l>
     <l n="22">O Enzio amico bella gioventù!</l>
     <l n="23">Egli non parla, e i sedici custodi</l>
     <l n="24">pensano anch'essi a sedici anni addietro.</l>
     <l n="25">Salgono in vano fabbri e zavattieri.</l>
     <l n="26">Tocca non è la torta del Comune.</l>
     <l n="27">Suonano qua e là da' battifredi</l>
     <l n="28">or fioche or chiare tutte le campane.</l>
     <l n="29">Passa la trecca, passa il pesciaiuolo,</l>
     <l n="30">la merce sua cantando ognuno a prova.</l>
     <l n="31">Vengono, a frotte, ai portici le donne,</l>
     <l n="32">quando si sforna, a comperare il pane.</l>
     <l n="33">A quando a quando ora su questa torre</l>
     <l n="34">ora su quella tubano i colombi.</l>
     <l n="35">E s'ode ancora il canto del giullare</l>
     <l n="36">già rauco, e un aspro suono di vivuola.</l>
     <l n="37">Ma Enzio sente in cuore una battaglia</l>
     <l n="38">lontana. È come quando ingrossa il fiume,</l>
     <l n="39">quasi sognando, per una tempesta</l>
     <l n="40">nelle invisibili montagne.</l>
    </lg>
    <lg n="3">
     <l n="41">Maravigliosa è la battaglia, e grave.</l>
     <l n="42">Rotti gli osberghi, sono l'aste infrante.</l>
     <l n="43">Non più le trombe suonano, che rauche;</l>
     <l n="44">non, se non rosse, scendono le spade.</l>
     <l n="45">Bocconi, in faccia, l'un sull'altro giace,</l>
     <l n="46">quali sui sassi, quali tra l'erbe alte.</l>
     <l n="47">Quanti belli anni vanno via col sangue!</l>
     <l n="48">Quanti non rivedranno la sua madre,</l>
     <l n="49">né Carlomagno che non torna, e va...</l>
     <l n="50">AOI</l>
    </lg>
    <lg n="4">
     <l n="51">Mararavigliosa è la battaglia, e forte.</l>
     <l n="52">Per tutto il mondo tanto non si muore!</l>
     <l n="53">Scorre tra l'erbe, sgronda dalle foglie,</l>
     <l n="54">bulica il sangue, come quando piove.</l>
     <l n="55">Vanno cavalli, con le selle vuote,</l>
     <l n="56">nel campo, in fuga, e scalciano alla morte.</l>
     <l n="57">Quanto bel tempo si fermò col cuore!</l>
     <l n="58">Quanti non rivedranno le sue spose!</l>
     <l n="59">né Carlomagno che tornar non può...</l>
     <l n="60">AOI</l>
    </lg>
    <lg n="5">
     <l n="61">Lontan lontano, tutto il ciel si muta.</l>
     <l n="62">Tempesta in terra, in alto mar fortuna.</l>
     <l n="63">A mezzodì, come di notte, abbuia.</l>
     <l n="64">Cielo non v'è, se un lampo non l'alluma.</l>
     <l n="65">Tuona con una cupa romba lunga.</l>
     <l n="66">La terra trema, crollano le mura.</l>
     <l n="67">Dice la gente: Secol si consuma!</l>
     <l n="68">la gente dice, eppure non sa nulla.</l>
     <l n="69">Eh! buon Rollando bella gioventù!</l>
     <l n="70">AOI</l>
    </lg>
   </lg>
  </body>
 </text>
</TEI>