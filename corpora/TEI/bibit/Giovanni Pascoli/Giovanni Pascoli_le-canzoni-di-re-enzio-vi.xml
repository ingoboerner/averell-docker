<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - VI.</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">57</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - VI.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - VI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Anche Enzio re non sa perché, ma piange,</l>
     <l n="2">volto alla terra che riluce al sole.</l>
     <l n="3">Sul colle ei, forse, vede il suo fratello</l>
     <l n="4">il gentil re, tra i raggi dell'occaso.</l>
     <l n="5">Dice Anibaldo: "Fuggi in Puglia, e passa</l>
     <l n="6">il mare, e trova il Despoto d'Epiro".</l>
     <l n="7">Il suo cavallo chiede il re, da guerra.</l>
     <l n="8">Dice Anibaldo: "Trova la tua donna;</l>
     <l n="9">porta i tuoi figli (Enzo ha due anni) in salvo".</l>
     <l n="10">Monta a cavallo e cinge, il re, la spada.</l>
     <l n="11">Dice Anibaldo: "Miglior tempo aspetta!</l>
     <l n="12">Vano è pugnar contro la rossa croce".</l>
     <l n="13">Il re Manfredi prende dalla mano</l>
     <l n="14">d'uno scudiero l'elmo, su cui posa</l>
     <l n="15">la sua grande aquila d'argento.</l>
    </lg>
    <lg n="2">
     <l n="16">Rimira a valle. Presi o morti i Lancia,</l>
     <l n="17">sgozzati a terra i biondi cavalieri,</l>
     <l n="18">fuggono in Puglia, fuggono in Abruzzi</l>
     <l n="19">gli altri baroni. Al cielo va Mongioia!</l>
     <l n="20">Risuona il ponte presso Benevento</l>
     <l n="21">sotto scianguati cavalieri in fuga.</l>
     <l n="22">"Mal sia di te, soldano di Lucera!"</l>
     <l n="23">Ma egli, il figlio dell'imperatore,</l>
     <l n="24">la reda dell'imperator di Roma,</l>
     <l n="25">è in cima al colle, sul destrier che raspa.</l>
     <l n="26">Egli è lassù che mira la sua rotta,</l>
     <l n="27">con l'elmo in mano, e l'aquila d'argento</l>
     <l n="28">arde e sfavilla al sole che tramonta.</l>
     <l n="29">E il re prigione del Comune ascolta</l>
     <l n="30">la voce quale d'un profeta:</l>
    </lg>
    <lg n="3">
     <l n="31">Quel che Dio mise in nome suo, vien presso;</l>
     <l n="32">dà degli sproni d'oro nel destriero.</l>
     <l n="33">"Non ira mala sia tra voi, vi prego.</l>
     <l n="34">Per Dio vi prego: è il nostro giorno estremo.</l>
     <l n="35">Sire e compagno, qui morire è certo.</l>
     <l n="36">Dell'olifante il suono andrà disperso.</l>
     <l n="37">N'udrà, sì, forse il suono, n'udrà l'eco,</l>
     <l n="38">ma non verrà l'imperatore a tempo".</l>
     <l n="39">AOI</l>
    </lg>
    <lg n="4">
     <l n="40">"Dategli fiato tuttavia, Rollando,</l>
     <l n="41">poi che l'udrà l'imperator lontano.</l>
     <l n="42">L'udrà sul capo gemere d'un tratto,</l>
     <l n="43">ed, a vendetta far di noi, verranno.</l>
     <l n="44">Discenderanno tristi da cavallo,</l>
     <l n="45">ci troveranno morti per il campo;</l>
     <l n="46">raccatteranno il nostro corpo e il capo,</l>
     <l n="47">sopra i somieri li porranno, in pianto".</l>
     <l n="48">AOI</l>
    </lg>
    <lg n="5">
     <l n="49">"Faranno il pianto con affanno e doglia,</l>
     <l n="50">sopra il somier ponendo una tal soma!</l>
     <l n="51">Ci deporranno in qualche ombrosa chiostra,</l>
     <l n="52">col lume acceso all'arco della soglia.</l>
     <l n="53">O qui su noi porranno una gran mora,</l>
     <l n="54">non cane o lupo mangi le nostre ossa;</l>
     <l n="55">non le nostre ossa bagni qui la pioggia,</l>
     <l n="56">non nella fossa il vento qui le muova".</l>
     <l n="57">AOI</l>
    </lg>
   </lg>
  </body>
 </text>
</TEI>