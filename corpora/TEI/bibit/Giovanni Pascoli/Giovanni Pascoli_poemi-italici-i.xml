<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - I</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - I</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cercava sempre, ed era ormai vegliardo.</l>
     <l n="2">Cercava ancora, al raggio della vaga</l>
     <l n="3">lampada, in terra, la caduta dramma.</l>
     <l n="4">L'avrebbe forse ora così sorpreso</l>
     <l n="5">con quella fioca lampada pendente,</l>
     <l n="6">e gliel'avrebbe con un freddo soffio</l>
     <l n="7">spenta, la Morte. E presso a morte egli era!</l>
     <l n="8">e Dio gli disse: "Io già non venni a pace</l>
     <l n="9">mettere in terra; pace no, ma spada.</l>
     <l n="10">Venni a separar l'uomo da suo padre,</l>
     <l n="11">figli da madre, suocera da nuora.</l>
     <l n="12">I suoi di casa l'uomo avrà nemici".</l>
     <l n="13">E Dio soggiunse: "Non cercare adunque</l>
     <l n="14">ciò che le genti cercano; ma il regno</l>
     <l n="15">cerca di Dio, cerca la sua giustizia!</l>
     <l n="16">Né pensare al dimani: esso, ci pensi.</l>
     <l n="17">Ad ogni giorno basta la sua pena".</l>
     <l n="18">E Dio gridò: "Chi ama padre o madre</l>
     <l n="19">su me, non è degno di me. Chi ama,</l>
     <l n="20">più di me, figlio o figlia, non è degno</l>
     <l n="21">di me. E chi non prende la sua croce</l>
     <l n="22">e segue me, non è degno di me".</l>
     <l n="23">Ed e' vestì la veste rossa e i crudi</l>
     <l n="24">calzari mise, e la natal sua casa</l>
     <l n="25">lasciò, lasciò la saggia moglie e i figli,</l>
     <l n="26">e per la steppa il vecchio ossuto e grande</l>
     <l n="27">sparì. Tra i peli delle ciglia gli occhi</l>
     <l n="28">ardeano cupi nelle cave occhiaie,</l>
     <l n="29">e gli sferzava intorno al viso il vento</l>
     <l n="30">la bianca barba. Tra le betulle irte</l>
     <l n="31">andava, curvo sul bordone, ed aspra</l>
     <l n="32">scrosciava sotto il grave piè la neve.</l>
     <l n="33">E mentre andava, a lui più forte il cuore</l>
     <l n="34">un dì batté; spicciava dalla fronte</l>
     <l n="35">ghiaccia il sudore ed anelava il petto.</l>
     <l n="36">Ond'ei sostò nella nevata steppa</l>
     <l n="37">in un crocicchio, in mezzo a grandi selve.</l>
     <l n="38">E chiuse gli occhi sotto i fili d'erba</l>
     <l n="39">delle sue ciglia. Ma li aprì stupito...</l>
    </lg>
   </lg>
  </body>
 </text>
</TEI>