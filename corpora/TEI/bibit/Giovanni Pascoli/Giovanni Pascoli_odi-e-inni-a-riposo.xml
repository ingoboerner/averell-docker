<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - A RIPOSO</title>
    <author>Giovanni Pascoli</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-a-riposo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - A RIPOSO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - A RIPOSO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vada e riposi, dunque: dimentichi</l>
     <l n="2">l'erte fatali che fulminavano</l>
     <l n="3">la terza Italia, ai dì migliori</l>
     <l n="4">montante co' suoi tre colori.</l>
    </lg>
    <lg n="2">
     <l n="5">Addio, sull'alba, trotto di cauti</l>
     <l n="6">cavalleggeri; piume, tra gli alberi,</l>
     <l n="7">di bersaglieri; addio brigate,</l>
     <l n="8">immobili, allineate;</l>
    </lg>
    <lg n="3">
     <l n="9">che sui fucili curve, gli zaini</l>
     <l n="10">al dosso, avanti guardano, attendono...</l>
     <l n="11">oh! il primo, in un fugace alone,</l>
     <l n="12">baleno e fragor di cannone!</l>
    </lg>
    <lg n="4">
     <l n="13">Al suo Bernezzo, verde di pascoli,</l>
     <l n="14">verde di gelsi, torni, ed al tacito</l>
     <l n="15">castello, ov'ora, sole e gravi,</l>
     <l n="16">bisbigliano l'ombre degli avi.</l>
    </lg>
    <lg n="5">
     <l n="17">Tra l'armi avite, scabre di ruggine,</l>
     <l n="18">anch'essa antica stia la sua sciabola;</l>
     <l n="19">e il suo cavallo pasca lento,</l>
     <l n="20">e più non interroghi il vento.</l>
    </lg>
    <lg n="6">
     <l n="21">Non lui col noto squillo solleciti</l>
     <l n="22">la tromba, o chiami col tonfo quadruplo</l>
     <l n="23">e il ringhio, giù di sulla porta,</l>
     <l n="24">la silenziosa sua scorta.</l>
    </lg>
    <lg n="7">
     <l n="25">La notte e il giorno lunghi partitegli</l>
     <l n="26">tra lievi sonni, tra piccole opere</l>
     <l n="27">voi ora, querule campane,</l>
     <l n="28">voi galli dall'aie lontane.</l>
    </lg>
    <lg n="8">
     <l n="29">E le semente curi, e le floride</l>
     <l n="30">viti rassegni, pampane e grappoli</l>
     <l n="31">mirando attento, e poi ritrovi</l>
     <l n="32">le fila dei nitidi bovi;</l>
    </lg>
    <lg n="9">
     <l n="33">o poti i rari rosai che recano</l>
     <l n="34">pii chi le prime rose chi l'ultime,</l>
     <l n="35">o leghi i crisantemi e i cespi</l>
     <l n="36">de' glauchi garofani crespi:</l>
    </lg>
    <lg n="10">
     <l n="37">e al focolare vecchio dove ardono,</l>
     <l n="38">adagio, i ciocchi di vecchie roveri,</l>
     <l n="39">attuti, immobile al suo canto,</l>
     <l n="40">la doglia dell'omero franto;</l>
    </lg>
    <lg n="11">
     <l n="41">o dorma al lene fruscìo del garrulo</l>
     <l n="42">rivo, che pure, dopo una torbida</l>
     <l n="43">acquata, va col tuon, tra i sassi,</l>
     <l n="44">di truppa infinita che passi...</l>
    </lg>
    <lg n="12">
     <l n="45">Poi dorma il sonno più forte, l'ultimo:</l>
     <l n="46">serenamente; poi ch'egli l'ultimo</l>
     <l n="47">dei sonni, forte, non più forte,</l>
     <l n="48">lo sa; la conosce la morte:</l>
    </lg>
    <lg n="13">
     <l n="49">poi ch'egli cadde già per l'Italia,</l>
     <l n="50">poi ch'egli visse tra noi già martire!</l>
     <l n="51">Fosse ora morto di ferite,</l>
     <l n="52">oh! dava alla Patria due vite!</l>
    </lg>
    <lg n="14">
     <l n="53">Due vite hai dato. Due per il giovane</l>
     <l n="54">suo tricolore, tu coi cadaveri</l>
     <l n="55">già bilanciato sulla fossa</l>
     <l n="56">di calce a non farti più ch'ossa!</l>
    </lg>
    <lg n="15">
     <l n="57">Ma, quando il giorno verrà che vindice</l>
     <l n="58">quel tricolore s'alzi e si svincoli,</l>
     <l n="59">o esperto di risurrezione,</l>
     <l n="60">risorgi! Ed accorri al cannone.</l>
    </lg>
    <lg n="16">
     <l n="61">Sonò l'ATTENTI già PER LA CARICA...</l>
     <l n="62">sprizzan fuor aspre tutte le sciabole.</l>
     <l n="63">Cavalli e cavalieri ansando</l>
     <l n="64">già fremono in cuore il comando.</l>
    </lg>
    <lg n="17">
     <l n="65">Devi, il comando, ruggirlo, o reduce</l>
     <l n="66">dalla Campagna Rossa, tu al turbine!</l>
     <l n="67">sei tu, sei tu, che atteso hai troppo,</l>
     <l n="68">che devi tonare: GALOPPO -</l>
    </lg>
    <lg n="18">
     <l n="69">MARCH'... Ed avanti tutti coll'èmpito</l>
     <l n="70">tanti anni dòmo, tutti con l'ululo</l>
     <l n="71">tanti anni chiuso in faccia al mondo...</l>
     <l n="72">A FONDO, ricòrdati, A FONDO!</l>
    </lg>
   </lg>
  </body>
 </text>
</TEI>