<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - VII.</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">57</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - VII.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - VII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ormai nessuno è più con te, Manfredi</l>
     <l n="2">nepote di Costanza imperatrice!</l>
     <l n="3">Sul biondo capo ei pone l'elmo, ei leva,</l>
     <l n="4">andando a morte, l'aquila di Roma.</l>
     <l n="5">L'aquila cade sull'arcion dinanzi.</l>
     <l n="6">Romano e' parla, ed Hoc est signum Dei,</l>
     <l n="7">dice ai suoi cento. Ma però non lascia:</l>
     <l n="8">muove il cavallo verso la battaglia.</l>
     <l n="9">Cavalca, quale cavalier valente,</l>
     <l n="10">contro i guerrieri della rossa croce,</l>
     <l n="11">galoppa al Prato delle rose, sprona</l>
     <l n="12">ver la sua rossa Roncisvalle.</l>
    </lg>
    <lg n="2">
     <l n="13">Rollando ha messo l'olifante a bocca,</l>
     <l n="14">forte lo prieme, a gran virtù vi soffia.</l>
     <l n="15">Il sangue sprizza e dalle labbra cola.</l>
     <l n="16">Son alti i monti, alta la voce vola.</l>
     <l n="17">A trenta leghe l'eco ne rimbomba.</l>
     <l n="18">L'imperatore ode la voce lunga.</l>
     <l n="19">"Suon di battaglia!" mormora, ed ascolta:</l>
     <l n="20">"se non è tuono che tra i monti corra".</l>
     <l n="21">Raccoglie a sé le briglie, né più sprona.</l>
     <l n="22">Tien alto il capo, e lento, al passo, inoltra...</l>
     <l n="23">AOI</l>
    </lg>
    <lg n="3">
     <l n="24">"O triste voce!" pensa il re prigione.</l>
     <l n="25">"Che non cavalco per le bianche strade</l>
     <l n="26">di Lombardia con Ecellino e Buoso?"</l>
     <l n="27">Pensa, e il suo cuore è come onda nel mare,</l>
     <l n="28">nel mare intorno a Montecristo e il Giglio,</l>
     <l n="29">quel tre di maggio... "Or sono sì distretto!"</l>
    </lg>
    <lg n="4">
     <l n="30">Rollando mette ancora le due labbra</l>
     <l n="31">all'olifante, e suona con ambascia.</l>
     <l n="32">Dal collo gonfio il chiaro sangue salta.</l>
     <l n="33">Son alti i monti, passa la voce alta.</l>
     <l n="34">A trenta leghe il suono ne rimbalza.</l>
     <l n="35">L'imperatore ode la voce chiara.</l>
     <l n="36">"Se non è tuono, se non è valanga,</l>
     <l n="37">è la mia gente, questa, che ha battaglia".</l>
     <l n="38">Ferma il cavallo, sosta in una landa.</l>
     <l n="39">Sul capo suo palpita l'orifiamma...</l>
     <l n="40">AOI</l>
    </lg>
    <lg n="5">
     <l n="41">"Che avviene là?" domanda Enzio. Nessuno</l>
     <l n="42">sa, là nel regno, dei due re, che avvenga.</l>
     <l n="43">Il giorno cade, e il sole tinge in rosa</l>
     <l n="44">la torre al sommo, che prigione ei prima</l>
     <l n="45">vide lanciarsi su nel cielo azzurro,</l>
     <l n="46">venendo dal Castel d'Unzola.</l>
    </lg>
    <lg n="6">
     <l n="47">Rollando prende tutta la sua lena:</l>
     <l n="48">nell'olifante con furor l'avventa.</l>
     <l n="49">La fronte crepa, scoppiano le tempia.</l>
     <l n="50">Sono alti i monti; ma la voce immensa.</l>
     <l n="51">La voce va, nell'alto ciel dilegua,</l>
     <l n="52">passa all'imperatore sulla testa.</l>
     <l n="53">Non è valanga, è altro che tempesta!</l>
     <l n="54">Ei fa sonare tutti i corni a guerra.</l>
     <l n="55">Volge il cavallo, volge a lei la schiera.</l>
     <l n="56">"Rollando chiama! Uomini, all'arme e in sella!"</l>
     <l n="57">AOI</l>
    </lg>
   </lg>
  </body>
 </text>
</TEI>