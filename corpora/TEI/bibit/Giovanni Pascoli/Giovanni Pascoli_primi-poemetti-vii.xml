<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - VII</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - VII</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E poi fece il marrello, arma che scopre</l>
     <l n="2">e che ricopre, zappa e, in un, badile,</l>
     <l n="3">buona quant'altra, ma men grave all'opre.</l>
    </lg>
    <lg n="2">
     <l n="4">Egli comincia nel piovoso aprile:</l>
     <l n="5">ritira il solco sopra il formentone,</l>
     <l n="6">ma un poco prima egli zappò le file.</l>
    </lg>
    <lg n="3">
     <l n="7">Lo ronca, lo dirada, gli ripone</l>
     <l n="8">la terra al calcio, perché faccia il costo,</l>
     <l n="9">nel dolce maggio, dopo un acquazzone.</l>
    </lg>
    <lg n="4">
     <l n="10">Al sessantino pensa poi d'agosto;</l>
     <l n="11">e lo smuove e lo svelge e lo rincalza:</l>
     <l n="12">e poi riposa, quando bolle il mosto.</l>
    </lg>
    <lg n="5">
     <l n="13">Poi quando il sole pallido s'inalza</l>
     <l n="14">sopra la nebbia, e ingiallano le spoglie</l>
     <l n="15">del sessantino, e rossa appar la balza,</l>
    </lg>
    <lg n="6">
     <l n="16">e grigio il piano, e cadono le foglie,</l>
     <l n="17">e viene il freddo, e cupo il vento geme;</l>
     <l n="18">ecco, il solco novello esso ricoglie.</l>
    </lg>
    <lg n="7">
     <l n="19">Suonano a onde le campane treme-</l>
     <l n="20">bonde sopra i villaggi e le città...</l>
     <l n="21">ed il marrello seppellisce il seme,</l>
    </lg>
    <lg n="8">
     <l n="22">che nasce e poi... si riseminerà.</l>
    </lg>
    <lg n="9">
     <l n="23">E cessò il vento e il fragor d'acqua e il lampo</l>
     <l n="24">del fuoco. Disse ch'era morto il giorno</l>
     <l n="25">una campana di San Piero in Campo.</l>
    </lg>
    <lg n="10">
     <l n="26">Nando uscì co' suoi ferri. E gli era intorno</l>
     <l n="27">quella campana che soave e piana</l>
     <l n="28">gli diceva che tardi era il ritorno!</l>
    </lg>
    <lg n="11">
     <l n="29">Via via soave e piana altra campana</l>
     <l n="30">gli ripeteva ch'era ancora in basso!</l>
     <l n="31">Poi solo udì, nella sua via lontana,</l>
    </lg>
    <lg n="12">
     <l n="32">squillargli l'armi sulle spalle al passo.</l>
    </lg>
   </lg>
  </body>
 </text>
</TEI>