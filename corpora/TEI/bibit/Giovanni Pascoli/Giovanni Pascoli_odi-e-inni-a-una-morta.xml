<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - A UNA MORTA</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-a-una-morta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - A UNA MORTA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - A UNA MORTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O tu che sei tra i vivi</l>
     <l n="2">solo perché ti penso;</l>
     <l n="3">come se odor d'incenso</l>
     <l n="4">fosse il pino che fu;</l>
    </lg>
    <lg n="2">
     <l n="5">ma con me vivi, vivi</l>
     <l n="6">tu pure un po': tremando</l>
     <l n="7">l'attimo io vedo, quando</l>
     <l n="8">non ti peserò più!</l>
    </lg>
    <lg n="3">
     <l n="9">Resta di me, pensiero!</l>
     <l n="10">Ch'io creda, o Dio! Tuoi servi,</l>
     <l n="11">Morte, sian vene e nervi;</l>
     <l n="12">pensiero, anima, no.</l>
    </lg>
    <lg n="4">
     <l n="13">Ch'io resti col pensiero,</l>
     <l n="14">che non si estingua mai!</l>
     <l n="15">E sempre in me sarai,</l>
     <l n="16">in te sempre sarò.</l>
    </lg>
    <lg n="5">
     <l n="17">Ma... Oh! l'eterna doglia</l>
     <l n="18">del mio pensiero sperso,</l>
     <l n="19">quando nell'Universo</l>
     <l n="20">cerchi ciò che non v'è!</l>
    </lg>
    <lg n="6">
     <l n="21">quando le braccia voglia</l>
     <l n="22">per ricondurti al seno!</l>
     <l n="23">la bocca! gli occhi! almeno</l>
     <l n="24">perch'io pianga su te!</l>
    </lg>
   </lg>
  </body>
 </text>
</TEI>