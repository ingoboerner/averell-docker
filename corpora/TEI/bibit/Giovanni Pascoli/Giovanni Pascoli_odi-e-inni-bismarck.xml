<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - BISMARCK</title>
    <author>Giovanni Pascoli</author>
   </titleStmt>
   <extent>
    <measure unit="stanza">13</measure>
    <measure unit="line">37</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-bismarck</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - BISMARCK</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - BISMARCK</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh! no: quieto non lo so pensare</l>
     <l n="2">tra le quattro assi, l'uomo della guerra.</l>
     <l n="3">Egli era il vento; il mondo era il suo mare.</l>
    </lg>
    <lg n="2">
     <l n="4">Egli era il vento: e qual sepolcro serra</l>
     <l n="5">il vento che vanì con un lamento,</l>
     <l n="6">poi che volò su l'onde e su la terra?</l>
    </lg>
    <lg n="3">
     <l n="7">Ecco: egli leva dalla bara il lento</l>
     <l n="8">suo fasciame dell'ossa; e su le porte</l>
     <l n="9">esplora l'aria, corazziere attento,</l>
    </lg>
    <lg n="4">
     <l n="10">dalla lunga ombra. A mano a man più forte,</l>
     <l n="11">viene un nitrito simile a procella.</l>
     <l n="12">Giunge il cavallo, scende giù la morte.</l>
    </lg>
    <lg n="5">
     <l n="13">Con suono arido, quasi se ne svella,</l>
     <l n="14">scende, e per te tiene il cavallo al morso,</l>
     <l n="15">regge la staffa. Corazziere, in sella!</l>
    </lg>
    <lg n="6">
     <l n="16">Il senz'indugio, il senza mai rimorso</l>
     <l n="17">tu sei. È neve il tuo pensier, sul monte;</l>
     <l n="18">e n'ha, qual fiume, il tuo volere il corso.</l>
    </lg>
    <lg n="7">
     <l n="19">Tu sei la Forza. Avanti dunque, o conte,</l>
     <l n="20">principe, duca, esci dal tuo maniero,</l>
     <l n="21">galoppa su la cupa eco del ponte,</l>
    </lg>
    <lg n="8">
     <l n="22">corri pel mondo, ancora tuo!... Guerriero</l>
     <l n="23">dalla lunga ombra, ferma il tuo cavallo</l>
     <l n="24">nel campo, sotto quello stormo nero!</l>
    </lg>
    <lg n="9">
     <l n="25">Era una batteria quella od un vallo?</l>
     <l n="26">la mischia avvenne tra le arboree felci</l>
     <l n="27">o in miti solchi esperti del metallo?</l>
    </lg>
    <lg n="10">
     <l n="28">Qual n'era il segno? il vischio reo dell'elci,</l>
     <l n="29">l'aquila adunca, il Cristo che perdona?</l>
     <l n="30">E furono le spade arma o le selci?</l>
    </lg>
    <lg n="11">
     <l n="31">E questa romba è di cannon che tuona,</l>
     <l n="32">o d'una mandra che barrisce ancora,</l>
     <l n="33">di buoi Lucani? E per una corona</l>
    </lg>
    <lg n="12">
     <l n="34">o per un cervo ucciso oggi vapora</l>
     <l n="35">quel sangue? E i corvi dalla rauca voce</l>
     <l n="36">scavano gli occhi a miei fratelli d'ora</l>
    </lg>
    <lg n="13">
     <l n="37">o a vinti, là, gladiatori in croce?</l>
    </lg>
   </lg>
  </body>
 </text>
</TEI>