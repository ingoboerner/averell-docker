<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL VECCHIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-vecchio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL VECCHIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL VECCHIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che fa quel vecchio in cima al colle</l>
     <l n="2">tra i raggi dell'aurora?</l>
     <l n="3">che s'inginocchia su le zolle,</l>
     <l n="4">come uomo pio che adora?</l>
    </lg>
    <lg n="2">
     <l n="5">Vanno per l'aria celestina</l>
     <l n="6">due nuvolette sole,</l>
     <l n="7">sul bianco vecchio che si china</l>
     <l n="8">venerabondo al sole.</l>
    </lg>
    <lg n="3">
     <l n="9">La brezza in mano a lui tremare</l>
     <l n="10">fa un lungo esile stelo.</l>
     <l n="11">La terra è come un grande altare</l>
     <l n="12">donde egli l'offre al cielo.</l>
    </lg>
    <lg n="4">
     <l n="13">E tutto già da monte a valle,</l>
     <l n="14">come se un tempio fosse,</l>
     <l n="15">risplende... Ma son foglie gialle,</l>
     <l n="16">ma son pampane rosse.</l>
    </lg>
    <lg n="5">
     <l n="17">E quei due cirri in un sorriso</l>
     <l n="18">vanno lassù coi lembi</l>
     <l n="19">di rosa e d'oro... Ma l'avviso</l>
     <l n="20">sono di pioggie e nembi.</l>
    </lg>
    <lg n="6">
     <l n="21">E il vecchio porge al sole eterno</l>
     <l n="22">l'esile vetta mossa</l>
     <l n="23">dal vento... Ma già presso è il verno,</l>
     <l n="24">è avanti lui la fossa.</l>
    </lg>
    <lg n="7">
     <l n="25">La fossa è avanti lui... Ma esso</l>
     <l n="26">vi pianta un arbuscello;</l>
     <l n="27">e il lungo verno ch'è già presso,</l>
     <l n="28">lo inaffierà bel bello;</l>
    </lg>
    <lg n="8">
     <l n="29">e il vento ch'ora lieve lieve</l>
     <l n="30">lo fa tremare, un giorno</l>
     <l n="31">gli sputerà contro la neve,</l>
     <l n="32">gli ruggirà d'intorno,</l>
    </lg>
    <lg n="9">
     <l n="33">in vano! e il vecchio, tra qualche anno,</l>
     <l n="34">niuno dirà, Lo vidi:</l>
     <l n="35">il suo grande albero vedranno</l>
     <l n="36">che sarà tutto nidi.</l>
    </lg>
   </lg>
  </body>
 </text>
</TEI>