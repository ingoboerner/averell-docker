<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL POETA SOLITARIO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-poet</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL POETA SOLITARIO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL POETA SOLITARIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O dolce usignolo che ascolto</l>
     <l n="2">(non sai dove), in questa gran pace</l>
     <l n="3">cantare cantare tra il folto,</l>
     <l n="4">là, dei sanguini e delle acace;</l>
    </lg>
    <lg n="2">
     <l n="5">t'ho presa - perdona, usignolo -</l>
     <l n="6">una dolce nota, sol una,</l>
     <l n="7">ch'io canto tra me, solo solo,</l>
     <l n="8">nella sera, al lume di luna.</l>
    </lg>
    <lg n="3">
     <l n="9">E pare una tremula bolla</l>
     <l n="10">tra l'odore acuto del fieno,</l>
     <l n="11">un molle gorgoglio di polla,</l>
     <l n="12">un lontano fischio di treno...</l>
    </lg>
    <lg n="4">
     <l n="13">Chi passa, al morire del giorno,</l>
     <l n="14">ch'ode un fischio lungo laggiú</l>
     <l n="15">riprende nel cuore il ritorno</l>
     <l n="16">verso quello che non è piú.</l>
    </lg>
    <lg n="5">
     <l n="17">Si trova al nativo villaggio,</l>
     <l n="18">vi ritrova quello che c'era:</l>
     <l n="19">l'odore di mesi-di-maggio</l>
     <l n="20">buon odor di rose e di cera.</l>
    </lg>
    <lg n="6">
     <l n="21">Ne ronzano le litanie,</l>
     <l n="22">come l'api intorno una culla:</l>
     <l n="23">ci sono due voci sì pie!</l>
     <l n="24">di sua madre e d'una fanciulla.</l>
    </lg>
    <lg n="7">
     <l n="25">Poi fatto silenzio, pian piano,</l>
     <l n="26">nella nota mia, che t'ho presa,</l>
     <l n="27">risente squillare il lontano</l>
     <l n="28">campanello della sua chiesa.</l>
    </lg>
    <lg n="8">
     <l n="29">Riprende l'antica preghiera,</l>
     <l n="30">ch'ora ora non ha perché;</l>
     <l n="31">si trova con quello che c'era,</l>
     <l n="32">ch'ora ora ora non c'è...</l>
    </lg>
    <lg n="9">
     <l n="33">Chi sono? Non chiederlo. Io piango,</l>
     <l n="34">ma di notte, perch'ho vergogna.</l>
     <l n="35">O alato, io qui vivo nel fango.</l>
     <l n="36">Sono un gramo rospo che sogna.</l>
    </lg>
   </lg>
  </body>
 </text>
</TEI>