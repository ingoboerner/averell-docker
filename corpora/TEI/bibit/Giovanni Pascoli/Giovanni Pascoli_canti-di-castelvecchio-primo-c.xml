<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - PRIMO CANTO</title>
    <author>Giovanni Pascoli</author>
   </titleStmt>
   <extent>
    <measure unit="stanza">10</measure>
    <measure unit="line">45</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-primo-c</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - PRIMO CANTO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - PRIMO CANTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando apparisce l'oro nel grano</l>
     <l n="2">col verdolino nuovo dei tralci,</l>
     <l n="3">e già nell'ore d'ozio il villano</l>
     <l n="4">sopra una pietra batte le falci;</l>
    </lg>
    <lg n="2">
     <l n="5">dall'aie, dalle prode, dal fimo</l>
     <l n="6">che vaporando sente la state,</l>
     <l n="7">voi con la gioia del canto primo,</l>
     <l n="8">primi galletti, tutti cantate:</l>
     <l n="9">Vita da re...!</l>
    </lg>
    <lg n="3">
     <l n="10">A tutte l'ore gettate all'aria,</l>
     <l n="11">chi di tra i solchi, chi di sui rami,</l>
     <l n="12">la vostra voce stridula e varia,</l>
     <l n="13">chi, che ripeta, chi, che richiami.</l>
    </lg>
    <lg n="4">
     <l n="14">Chi fioco i versi muta e rimuta,</l>
     <l n="15">chi strilla quasi lo correggesse:</l>
     <l n="16">e l'uno dopo l'altro saluta</l>
     <l n="17">la casa, il sole, l'ombra, la mèsse:</l>
     <l n="18">Vita da re...!</l>
    </lg>
    <lg n="5">
     <l n="19">Galletti arguti, gloria dell'aia</l>
     <l n="20">che da due mesi v'ospita e pasce,</l>
     <l n="21">ora la vostra vecchia massaia,</l>
     <l n="22">quando vi sente, pensa alle grasce:</l>
    </lg>
    <lg n="6">
     <l n="23">quando vi sente, pensa ai padroni</l>
     <l n="24">il contadino vostro che miete,</l>
     <l n="25">e mentre lega manne e covoni,</l>
     <l n="26">galletti arguti, con voi ripete:</l>
     <l n="27">Vita da re...!</l>
    </lg>
    <lg n="7">
     <l n="28">Quando, odorati sempre di lolla,</l>
     <l n="29">lasciate i campi dove nasceste,</l>
     <l n="30">perché, se un'aspra mano vi sgrolla,</l>
     <l n="31">voi vi beccate tra voi le creste?</l>
    </lg>
    <lg n="8">
     <l n="32">Lunga è la strada, grave la state,</l>
     <l n="33">vi stringe il duro cappio di tozzo:</l>
     <l n="34">voi l'uno all'altro rimproverate</l>
     <l n="35">quel vostro canto chiuso nel gozzo:</l>
     <l n="36">Vita da re...!</l>
    </lg>
    <lg n="9">
     <l n="37">Poi nel paese, tra quattro mura,</l>
     <l n="38">sotto il barlume forse d'un moggio,</l>
     <l n="39">nella cucina tacita e scura</l>
     <l n="40">voi ricordate l'aia ed il poggio;</l>
    </lg>
    <lg n="10">
     <l n="41">e mentre tutti dormono, e scialba</l>
     <l n="42">geme la luce dalle finestre,</l>
     <l n="43">come un lamento lungo su l'alba</l>
     <l n="44">suona l'antico grido silvestre:</l>
     <l n="45">Vita da re...!</l>
    </lg>
   </lg>
  </body>
 </text>
</TEI>