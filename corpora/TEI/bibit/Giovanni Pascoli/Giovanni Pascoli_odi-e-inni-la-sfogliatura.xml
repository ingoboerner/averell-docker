<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - LA SFOGLIATURA</title>
    <author>Giovanni Pascoli</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-la-sfogliatura</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - LA SFOGLIATURA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - LA SFOGLIATURA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi, sfogliatrici, così mesto canto</l>
     <l n="2">su lo scurire ad intonar v'invita,</l>
     <l n="3">tutte alla tonda accanto</l>
     <l n="4">sedute su la verde gita?</l>
    </lg>
    <lg n="2">
     <l n="5">Grande è la gita. A tempo, o sfogliatrici,</l>
     <l n="6">temprò la pioggia lo stridor di luglio:</l>
     <l n="7">spuntarono radici</l>
     <l n="8">dal calcio e fecero cespuglio.</l>
    </lg>
    <lg n="3">
     <l n="9">A tempo, quando il gambo avea tre foglie,</l>
     <l n="10">voi lo roncaste con la corta zappa;</l>
     <l n="11">sì che, dalle sue spoglie</l>
     <l n="12">di seta, salda esce la rappa.</l>
    </lg>
    <lg n="4">
     <l n="13">Bella granita, lunga dritta intera,</l>
     <l n="14">v'esce la rappa dalle spoglie nette,</l>
     <l n="15">come un bel bimbo a sera</l>
     <l n="16">svestito delle sue cioppette.</l>
    </lg>
    <lg n="5">
     <l n="17">Cantate dunque, se l'annata è piena,</l>
     <l n="18">o sfogliatrici, uno stornello allegro!</l>
     <l n="19">Via quella cantilena</l>
     <l n="20">e la battaglia del Re negro!</l>
    </lg>
    <lg n="6">
     <l n="21">Nell'Agamè, sui morti che piangete,</l>
     <l n="22">sono molti anni che si vanga e si ara,</l>
     <l n="23">e il rosso tief si miete</l>
     <l n="24">pei fitaurari e i barambara.</l>
    </lg>
    <lg n="7">
     <l n="25">Le donne, là, dai denti come latte,</l>
     <l n="26">cantano anch'esse, in cerchio, su lo strame.</l>
     <l n="27">Una nel mezzo batte</l>
     <l n="28">sul cupo negarìt di rame.</l>
    </lg>
    <lg n="8">
     <l n="29">Cantano il giorno che per borri e valli</l>
     <l n="30">seimila vite giovini sul posto</l>
     <l n="31">fermò come cavalli</l>
     <l n="32">che fiutano il leon nascosto.</l>
    </lg>
    <lg n="9">
     <l n="33">Cantano poi la notte lunga, e i fuochi</l>
     <l n="34">accesi dal Gundapta a Gunaguna,</l>
     <l n="35">e spari e grida, e fiochi</l>
     <l n="36">sospiri al lume della luna;</l>
    </lg>
    <lg n="10">
     <l n="37">e i Ras che avanti l'uggiolìo crudele</l>
     <l n="38">di iene erranti che fuggian la fiamma,</l>
     <l n="39">beveano l'idromele</l>
     <l n="40">ravvolti nel purpureo sciamma.</l>
    </lg>
    <lg n="11">
     <l n="41">O sfogliatrici! Odo un bussare; sento</l>
     <l n="42">tra il vostro canto un tonfo lento e strano,</l>
     <l n="43">tonfo che porta il vento,</l>
     <l n="44">d'un cupo negarìt lontano!</l>
    </lg>
    <lg n="12">
     <l n="45">Vi segna il tempo il negarìt tigrigno,</l>
     <l n="46">o sfogliatrici! E sul cader del ballo</l>
     <l n="47">sento l'hellelta: un rigno</l>
     <l n="48">equino, un canto agro di gallo:</l>
    </lg>
    <lg n="13">
     <l n="49">di gallo desto sui dormenti, in cima</l>
     <l n="50">del tetto; che, quando una stella smuore,</l>
     <l n="51">grida la vita; prima</l>
     <l n="52">che il sogno sia finito in cuore.</l>
    </lg>
   </lg>
  </body>
 </text>
</TEI>