<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - IX.</title>
    <author>Giovanni Pascoli</author>
   </titleStmt>
   <extent>
    <measure unit="stanza">3</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - IX.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - IX.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or ella va con la canestra in capo,</l>
     <l n="2">lungo la verde Savena, ai serragli,</l>
     <l n="3">alle aspre porte, alla città turrita,</l>
     <l n="4">recando l'uva paradisa, d'oro.</l>
     <l n="5">Ora non canta: canta sì la verla;</l>
     <l n="6">fischiano sì le pispole di passo;</l>
     <l n="7">anco le rondini: elle vanno in branco</l>
     <l n="8">dolce garrendo a ripulirsi al fiume.</l>
     <l n="9">Vede ella i meli rosseggiar di pomi,</l>
     <l n="10">vede curvare i peri a terra i rami;</l>
     <l n="11">l'api bombire, ode ronzar le vespe</l>
     <l n="12">e i calabroni in mezzo al dolce fico.</l>
     <l n="13">Ella non canta, ma le canta il cuore,</l>
     <l n="14">che c'era un re ch'era di giorno un uomo,</l>
     <l n="15">ma diventava capougello a sera;</l>
     <l n="16">volava allora ai boschi ai campi ai fiumi.</l>
     <l n="17">E Flor d'uliva lo sapea, ché sempre,</l>
     <l n="18">sull'imbrunire, qua e là, sentiva</l>
     <l n="19">parlar più forte, tutti insieme, a gara,</l>
     <l n="20">perché piatìano innanzi al re, gli uccelli.</l>
     <l n="21">In cuore ha il re, ch'ora ha rimesso l'alie,</l>
     <l n="22">per certo, e vola al regno suo lontano,</l>
     <l n="23">al suo castello in mezzo al mare azzurro,</l>
     <l n="24">il falconello, e il cielo empie di gioia.</l>
     <l n="25">O forse è là, tra i suoi cavelli d'oro,</l>
     <l n="26">in mezzo ai conti, ch'hanno il pugno al mento,</l>
     <l n="27">che dorme per incantamento...</l>
    </lg>
    <lg n="2">
     <l n="28">E Flor d'uliva giunge al limitare,</l>
     <l n="29">all'alte scale del Palagio nuovo;</l>
     <l n="30">e qui Zuam Toso la sogguarda e dice:</l>
     <l n="31">"Già t'ho, ricordo, a Santo Zuam, veduta".</l>
     <l n="32">"Eo son Lucia, ma detta Flor d'uliva,</l>
     <l n="33">da Vidaliagla" ella risponde: "sclava</l>
     <l n="34">non più, misèr, sì libera..." "Va, dunque.</l>
     <l n="35">Scritto è 'l to nome già nel Paradiso".</l>
     <l n="36">Ella non sa: monta le scale, ed entra,</l>
     <l n="37">da niuno vista, dove alle pareti</l>
     <l n="38">stanno addossati i muti cavalieri.</l>
     <l n="39">Stante, in un raggio è fiso il Re, di sole.</l>
     <l n="40">E Flor d'uliva presso a lui depone</l>
     <l n="41">la sua canestra, e scopre dalle arsite</l>
     <l n="42">pampane i cerei grappoli dell'uva,</l>
     <l n="43">tacitamente. Ed ha il corollo in capo.</l>
     <l n="44">Il Re si volge a lei che aspetta e tace,</l>
     <l n="45">con sui morati riccioli le rosse</l>
     <l n="46">pampane; l'uva al piè si vede; e guarda</l>
     <l n="47">lei. Gli occhi neri scontrano gli azzurri.</l>
     <l n="48">"Deh! forosella, eo già te vidi 'n sogno,</l>
     <l n="49">ch'ero addormito, e tu portasti fiori</l>
     <l n="50">et erbe e frutta. Et eo sognavo un campo</l>
     <l n="51">grande, di grano. E da le folte spighe</l>
     <l n="52">spuntavi, come un flore, tu; vestita</l>
     <l n="53">non più che un fiore. E c'era il sole e il vento,</l>
     <l n="54">e l'ire o stare a suo talento".</l>
    </lg>
    <lg n="3">
     <l n="55">Re Enzio prende un grappolo dorato,</l>
     <l n="56">e dolcemente gli acini ne spicca,</l>
     <l n="57">zuppi di sole. E poi riguarda e dice:</l>
     <l n="58">"Apersi gli ocli ma tu plu non c'eri</l>
     <l n="59">Seppi, qual eri. Io prigionier, tu sclava".</l>
     <l n="60">E Flor d'uliva: "Ora non plu! Riebbi</l>
     <l n="61">la libertà... Non anco vui, meo Sire?"</l>
     <l n="62">Ed Enzio dice: "Eo m'era il Falconello</l>
     <l n="63">d'un tempo: aveva il vento tra i cavelli</l>
     <l n="64">e il sole entorno. Apersi li ocli un tratto:</l>
     <l n="65">non c'eri plu..." "Ma sono a vui tornata".</l>
     <l n="66">Ed Enzio dice: "Or viemmi dietro e taci".</l>
     <l n="67">E s'incammina ver' la sua cellata:</l>
     <l n="68">dietro ai suoi passi muove Flor d'uliva:</l>
     <l n="69">segue il Re morto, uscito dal lavello,</l>
     <l n="70">pallido, sì, che v'era da sette anni,</l>
     <l n="71">et or la schiava va con lui che l'ama.</l>
     <l n="72">L'ha tanto amato, e notte e giorno ha pianto;</l>
     <l n="73">tre notti e giorni sotto l'arcipresso,</l>
     <l n="74">mescendo a gara, più della fontana.</l>
     <l n="75">Or è con lui nel grande suo palagio.</l>
     <l n="76">Nullo divieto i giovani custodi</l>
     <l n="77">fanno, per la dolcezza del lor sangue.</l>
     <l n="78">Dicono: "E noi sediamo a tavoliere".</l>
     <l n="79">"Ben ha ghermito" dice Bonfiliolo</l>
     <l n="80">"il falconello il lusignolo".</l>
    </lg>
   </lg>
  </body>
 </text>
</TEI>