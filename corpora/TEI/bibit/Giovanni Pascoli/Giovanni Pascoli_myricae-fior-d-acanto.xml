<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - FIOR D'ACANTO</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-fior-d-acanto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - FIOR D'ACANTO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - FIOR D'ACANTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fiore di carta rigida, dentato</l>
     <l n="2">i petali di fini aghi, che snello</l>
     <l n="3">sorgi dal cespo, come un serpe alato</l>
     <l n="4">da un capitello;</l>
    </lg>
    <lg n="2">
     <l n="5">fiore che ringhi dai diritti scapi</l>
     <l n="6">con bocche tue di piccoli ippogrifi;</l>
     <l n="7">fior del Poeta! industria te d'api</l>
     <l n="8">schifa, e tu schifi.</l>
    </lg>
    <lg n="3">
     <l n="9">L'ape te sdegna, piccola e regale;</l>
     <l n="10">ma spesso io vidi l'ape legnaiola</l>
     <l n="11">celare il corpo che riluce, quale</l>
     <l n="12">nera viola,</l>
    </lg>
    <lg n="4">
     <l n="13">dentro il tuo duro calice, e rapirti</l>
     <l n="14">non so che buono, che da te pur viene</l>
     <l n="15">come le viti di tra i sassi e i mirti</l>
     <l n="16">di tra l'arene.</l>
    </lg>
    <lg n="5">
     <l n="17">Lo sa la figlia del pastor, che vuoto</l>
     <l n="18">un legno fende e lieta pasce quanto</l>
     <l n="19">miele le giova: il tuo nettare ignoto,</l>
     <l n="20">fiore d'acanto.</l>
    </lg>
   </lg>
  </body>
 </text>
</TEI>