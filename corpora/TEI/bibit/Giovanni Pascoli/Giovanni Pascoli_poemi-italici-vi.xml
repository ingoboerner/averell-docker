<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - VI</title>
    <author>Giovanni Pascoli</author>
   </titleStmt>
   <extent>
    <measure unit="stanza">12</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - VI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E vide il vecchio, e gli mormorò: "Pace".</l>
     <l n="2">E il vecchio scosse il capo: "Andai, lontano,</l>
     <l n="3">per aver lei, da tutto ciò che piace!"</l>
    </lg>
    <lg n="2">
     <l n="4">"Io fui cacciato": mormorò il silvano.</l>
     <l n="5">E poi soggiunse: "e mi sbalzò sul flutto</l>
     <l n="6">d'ogni procella il folle vento vano.</l>
    </lg>
    <lg n="3">
     <l n="7">Così mostrai le piaghe mie per tutto.</l>
     <l n="8">Altro non fui che pianta di mal orto,</l>
     <l n="9">pianta silvestra senza fior né frutto.</l>
    </lg>
    <lg n="4">
     <l n="10">A me fu questo che tu vedi, il porto.</l>
     <l n="11">Per questa selva m'aggirai cattivo</l>
     <l n="12">e lasso e tristo e cieco e nudo e morto.</l>
    </lg>
    <lg n="5">
     <l n="13">Morto non pur, ma come non mai vivo.</l>
     <l n="14">Era il mio nome per fuggir disperso,</l>
     <l n="15">qual foglia secca su corrente rivo.</l>
    </lg>
    <lg n="6">
     <l n="16">DANTE, il mio nome. Ero nel nulla immerso,</l>
     <l n="17">quando, guardato in viso la ventura,</l>
     <l n="18">sorsi e descrissi tutto l'universo.</l>
    </lg>
    <lg n="7">
     <l n="19">Descrissi l'uomo, e il sonno nell'oscura</l>
     <l n="20">selva e il risveglio, e l'apparir di fiere,</l>
     <l n="21">l'una che attrae, la coppia che spaura.</l>
    </lg>
    <lg n="8">
     <l n="22">Mi seppellii sotterra per vedere.</l>
     <l n="23">Vidi né vivi i più né morti, vidi</l>
     <l n="24">gli uomini bestie e l'anime più nere.</l>
    </lg>
    <lg n="9">
     <l n="25">Ebbro di lai, d'urli, di guai, di gridi,</l>
     <l n="26">mi lasciai sotto capovolto il male,</l>
     <l n="27">e giunsi a santi solitari lidi.</l>
    </lg>
    <lg n="10">
     <l n="28">A un santo monte su per aspre scale</l>
     <l n="29">salii, dove la pena era gioconda.</l>
     <l n="30">Gli angeli ventilavano con l'ale.</l>
    </lg>
    <lg n="11">
     <l n="31">Nel fuoco entrai. N'ebbi la vista monda.</l>
     <l n="32">Entrai là dove bene è ciò che piace,</l>
     <l n="33">e l'uomo oblìa, poi si rinnova, all'onda</l>
    </lg>
    <lg n="12">
     <l n="34">di sacre fonti. E ritrovai la pace".</l>
    </lg>
   </lg>
  </body>
 </text>
</TEI>