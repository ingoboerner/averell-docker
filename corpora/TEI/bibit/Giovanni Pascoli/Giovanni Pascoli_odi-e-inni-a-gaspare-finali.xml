<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - A GASPARE FINALI</title>
    <author>Giovanni Pascoli</author>
   </titleStmt>
   <extent>
    <measure unit="stanza">11</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-a-gaspare-finali</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - A GASPARE FINALI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - A GASPARE FINALI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E teco io sono in questo dì che augusto,</l>
     <l n="2">co' tuoi nepoti, all'ombra del lavoro</l>
     <l n="3">tuo, siedi e narri che piantavi arbusto</l>
     <l n="4">l'elce, per loro:</l>
    </lg>
    <lg n="2">
     <l n="5">l'elce che spande a molto ciel le rame</l>
     <l n="6">forti, e nel tronco, ove sarebbe il cuore,</l>
     <l n="7">chiude un segreto murmure, uno sciame</l>
     <l n="8">d'api canore.</l>
    </lg>
    <lg n="3">
     <l n="9">Anch'io son teco. Son partito all'alba</l>
     <l n="10">dal mio San Mauro. Sotto la rugiada</l>
     <l n="11">era, tra siepi ingombre di vitalba,</l>
     <l n="12">bruna la strada.</l>
    </lg>
    <lg n="4">
     <l n="13">E nei cantieri ondavano le messi</l>
     <l n="14">con, sopra, un volo taciturno e nero</l>
     <l n="15">di rondinelle. E c'erano i cipressi</l>
     <l n="16">d'un cimitero.</l>
    </lg>
    <lg n="5">
     <l n="17">E un primo raggio balenò dal mare</l>
     <l n="18">sopra i cipressi: e se n'udìa lontano</l>
     <l n="19">un pispillìo d'uccelli, un conversare</l>
     <l n="20">d'anime, piano</l>
    </lg>
    <lg n="6">
     <l n="21">piano. Io seguiva. Ed era fermo e solo,</l>
     <l n="22">che ancor dal cielo non pioveva il caldo,</l>
     <l n="23">nella mia strada, udendo l'usignolo</l>
     <l n="24">piangere a Gualdo.</l>
    </lg>
    <lg n="7">
     <l n="25">A Gualdo, solo e fermo ero, press'una</l>
     <l n="26">siepe fiorita, assai grande, assai folta:</l>
     <l n="27">c'era al suo piede il resto d'una bruna</l>
     <l n="28">croce travolta.</l>
    </lg>
    <lg n="8">
     <l n="29">E nella siepe si pasceva un mondo</l>
     <l n="30">di coccinelle; e dalla sua fiorita</l>
     <l n="31">sorgeva un gaio strepito, un giocondo</l>
     <l n="32">rombo di vita.</l>
    </lg>
    <lg n="9">
     <l n="33">E io seguiva. O forse non conosco</l>
     <l n="34">la mia Romagna, i suoi villaggi, i doppi</l>
     <l n="35">delle sue chiese? Non è quello il Bosco</l>
     <l n="36">grigio tra i pioppi?</l>
    </lg>
    <lg n="10">
     <l n="37">Il Bosco chiaro per l'agreste fiera</l>
     <l n="38">di San Lorenzo? di quel dì... Ma sono</l>
     <l n="39">con te, Finali, o nostra mente austera,</l>
     <l n="40">cuore mio buono!</l>
    </lg>
    <lg n="11">
     <l n="41">Beviam la gioia dell'albana bionda</l>
     <l n="42">per ciò che più nel forte cuor ti piaccia!</l>
     <l n="43">Ma prima, il viso lascia che nasconda</l>
     <l n="44">tra le tue braccia.</l>
    </lg>
   </lg>
  </body>
 </text>
</TEI>