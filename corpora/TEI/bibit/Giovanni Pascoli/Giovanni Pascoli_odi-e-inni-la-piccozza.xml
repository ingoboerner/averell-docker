<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - LA PICCOZZA</title>
    <author>Giovanni Pascoli</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-la-piccozza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - LA PICCOZZA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - LA PICCOZZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da me!... Non quando m'avviai trepido</l>
     <l n="2">c'era una madre che nel mio zaino</l>
     <l n="3">ponesse due pani</l>
     <l n="4">per il solitario domani.</l>
    </lg>
    <lg n="2">
     <l n="5">Per me non c'era bacio né lagrima,</l>
     <l n="6">né caro capo chino su l'omero</l>
     <l n="7">a lungo, né voce</l>
     <l n="8">pregante, né segno di croce.</l>
    </lg>
    <lg n="3">
     <l n="9">Non c'eri! E niuno vide che lacero</l>
     <l n="10">fuggivo gli occhi prossimi, subito,</l>
     <l n="11">o madre, accorato</l>
     <l n="12">che niuno m'avesse guardato.</l>
    </lg>
    <lg n="4">
     <l n="13">Da me, da solo, solo e famelico,</l>
     <l n="14">per l'erta mossi rompendo ai triboli</l>
     <l n="15">i piedi e la mano,</l>
     <l n="16">piangendo, sì, forse, ma piano:</l>
    </lg>
    <lg n="5">
     <l n="17">piangendo quando copriva il turbine</l>
     <l n="18">con il suo pianto grande il mio piccolo,</l>
     <l n="19">e quando il mio lutto</l>
     <l n="20">spariva nell'ombra del Tutto.</l>
    </lg>
    <lg n="6">
     <l n="21">Ascesi senza mano che valida</l>
     <l n="22">mi sorreggesse, né orme ch'abili</l>
     <l n="23">io nuovo seguissi</l>
     <l n="24">su l'orlo d'esanimi abissi.</l>
    </lg>
    <lg n="7">
     <l n="25">Ascesi il monte senza lo strepito</l>
     <l n="26">delle compagne grida. Silenzio.</l>
     <l n="27">Ne' cupi sconforti</l>
     <l n="28">non voce, che voci di morti.</l>
    </lg>
    <lg n="8">
     <l n="29">Da me, da solo, solo con l'anima,</l>
     <l n="30">con la piccozza d'acciar ceruleo,</l>
     <l n="31">su lento, su anelo,</l>
     <l n="32">su sempre; spezzandoti, o gelo!</l>
    </lg>
    <lg n="9">
     <l n="33">E salgo ancora, da me, facendomi</l>
     <l n="34">da me la scala, tacito, assiduo;</l>
     <l n="35">nel gelo che spezzo,</l>
     <l n="36">scavandomi il fine ed il mezzo.</l>
    </lg>
    <lg n="10">
     <l n="37">Salgo; e non salgo, no, per discendere,</l>
     <l n="38">per udir crosci di mani, simili</l>
     <l n="39">a ghiaia che frangano,</l>
     <l n="40">io, io, che sentii la valanga;</l>
    </lg>
    <lg n="11">
     <l n="41">ma per restare là dov'è ottimo</l>
     <l n="42">restar, sul puro limpido culmine,</l>
     <l n="43">o uomini; in alto,</l>
     <l n="44">pur umile: è il monte ch'è alto;</l>
    </lg>
    <lg n="12">
     <l n="45">ma per restare solo con l'aquile,</l>
     <l n="46">ma per morire dove me placido</l>
     <l n="47">immerso nell'alga</l>
     <l n="48">vermiglia ritrovi chi salga:</l>
    </lg>
    <lg n="13">
     <l n="49">e a me lo guidi, con baglior subito,</l>
     <l n="50">la mia piccozza d'acciar ceruleo,</l>
     <l n="51">che, al suolo a me scorsa,</l>
     <l n="52">riflette le stelle dell'Orsa.</l>
    </lg>
   </lg>
  </body>
 </text>
</TEI>