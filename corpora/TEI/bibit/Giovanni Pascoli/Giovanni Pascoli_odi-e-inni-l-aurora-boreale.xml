<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - L'AURORA BOREALE</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-l-aurora-boreale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - L'AURORA BOREALE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - L'AURORA BOREALE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ai miei primi anni... infermo ero e lontano</l>
     <l n="2">da tombe amate... udivo dei compagni</l>
     <l n="3">il suon del sonno, uguale e piano,</l>
     <l n="4">sommosso da improvvisi lagni;</l>
    </lg>
    <lg n="2">
     <l n="5">e, solo, e come chi non sa se giunga</l>
     <l n="6">mai, traversava con il mio martirio</l>
     <l n="7">io tutta l'oscurità, lunga,</l>
     <l n="8">con, sopra, il fisso occhio di Sirio.</l>
    </lg>
    <lg n="3">
     <l n="9">E nella notte giovinetto insonne</l>
     <l n="10">vidi la luce postuma, lo spettro</l>
     <l n="11">dell'alba: tremole colonne</l>
     <l n="12">d'opale, ondanti archi d'elettro.</l>
    </lg>
    <lg n="4">
     <l n="13">E sotto i flessili archi e tra le frante</l>
     <l n="14">colonne vidi rampollare il flutto</l>
     <l n="15">d'un'ampia chiarità, cangiante</l>
     <l n="16">al palpitare del gran Tutto.</l>
    </lg>
    <lg n="5">
     <l n="17">Ti vidi, o giorno che dalla grande Orsa</l>
     <l n="18">inopinato esci nel cielo, e trovi</l>
     <l n="19">le costellazioni in corsa</l>
     <l n="20">dirette a firmamenti nuovi!</l>
    </lg>
    <lg n="6">
     <l n="21">Ti vidi, o giorno che su l'infinita</l>
     <l n="22">via delle nebulose ultime e sole</l>
     <l n="23">appari. M'apparisti, o vita</l>
     <l n="24">che splendi quando è morto il sole.</l>
    </lg>
    <lg n="7">
     <l n="25">Un alito era, solo, per il miro</l>
     <l n="26">gurge, di luce; un alito disperso</l>
     <l n="27">da un solo tacito respiro</l>
     <l n="28">e che velava l'universo:</l>
    </lg>
    <lg n="8">
     <l n="29">come se fosse, là, per un istante,</l>
     <l n="30">immobile sul sonno e su l'oblio</l>
     <l n="31">di tutti, nella sua raggiante</l>
     <l n="32">incomprensibilità, Dio!</l>
    </lg>
   </lg>
  </body>
 </text>
</TEI>