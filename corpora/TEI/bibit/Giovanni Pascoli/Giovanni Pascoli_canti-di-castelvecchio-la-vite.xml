<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - LA VITE</title>
    <author>Giovanni Pascoli</author>
   </titleStmt>
   <extent>
    <measure unit="stanza">7</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-la-vite</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - LA VITE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - LA VITE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che il cucco forse è vicino,</l>
     <l n="2">mentre i peschi mettono il fiore,</l>
     <l n="3">cammino, e mi pende all'uncino</l>
     <l n="4">la spada dell'agricoltore.</l>
    </lg>
    <lg n="2">
     <l n="5">Il pennato porto, ché odo</l>
     <l n="6">già la prima voce del cucco...</l>
     <l n="7">cu... cu... io rispondo a suo modo:</l>
     <l n="8">mi dice ch'io cucchi, e sì, cucco.</l>
    </lg>
    <lg n="3">
     <l n="9">Sì, ti cucco, vite, ché sento</l>
     <l n="10">già nel sole stridere l'api:</l>
     <l n="11">ti taglio ogni vecchio sarmento,</l>
     <l n="12">ti lascio tre occhi e due capi.</l>
    </lg>
    <lg n="4">
     <l n="13">O che piangi, vite gentile,</l>
     <l n="14">perché al vento stai nuda nata?</l>
     <l n="15">Se anch'io tra i fioretti d'aprile</l>
     <l n="16">sembravo una vite tagliata!</l>
    </lg>
    <lg n="5">
     <l n="17">Piangi quello che ti si toglie?</l>
     <l n="18">Ma ti cucco, taglio ed accollo,</l>
     <l n="19">perché, quando cadon le foglie,</l>
     <l n="20">tu abbia un tuo qualche grispollo!</l>
    </lg>
    <lg n="6">
     <l n="21">O mia vite... no, o mia vita,</l>
     <l n="22">così torta meglio riscoppi!</l>
     <l n="23">E poi... com'è buono, alle dita,</l>
     <l n="24">l'odore di gemme di pioppi!</l>
    </lg>
    <lg n="7">
     <l n="25">E parlare, ritto su loro,</l>
     <l n="26">col venuto di là dal mare,</l>
     <l n="27">chiedendogli, in mezzo al lavoro,</l>
     <l n="28">quant'anni si deve campare!</l>
    </lg>
   </lg>
  </body>
 </text>
</TEI>