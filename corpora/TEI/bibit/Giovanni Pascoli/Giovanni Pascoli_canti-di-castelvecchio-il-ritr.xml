<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL RITRATTO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-ritr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL RITRATTO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL RITRATTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel collegio d'Urbino il mio fratello</l>
     <l n="2">faceva in grande un piccolo ritratto.</l>
     <l n="3">Quando il già fatto a noi parea pur bello,</l>
     <l n="4">sotto la gomma il bello era già sfatto.</l>
    </lg>
    <lg n="2">
     <l n="5">Tornavamo scontenti alla finestra</l>
     <l n="6">per guardare, intrecciati alla ringhiera,</l>
     <l n="7">se una carrozza per la via maestra</l>
     <l n="8">montava nella pace della sera.</l>
    </lg>
    <lg n="3">
     <l n="9">Era pace nei cuori. Era l'esame</l>
     <l n="10">passato alfine con le sue lunghe ore:</l>
     <l n="11">tranquillo alfine da piú dì lo sciame</l>
     <l n="12">ronzava nella nuova arnia maggiore.</l>
    </lg>
    <lg n="4">
     <l n="13">Piú grande all'improvviso ogni fanciullo</l>
     <l n="14">si ritrovava dopo tante acquate;</l>
     <l n="15">il boccio apriva i petali in un frullo</l>
     <l n="16">meravigliando che già fosse estate;</l>
    </lg>
    <lg n="5">
     <l n="17">e che fosse già colto, anzi, il ciliegio,</l>
     <l n="18">ma che di rosa si tingesse il melo;</l>
     <l n="19">che fosse tanto verde oltre il collegio,</l>
     <l n="20">ch'oltre la scuola fosse tanto cielo.</l>
    </lg>
    <lg n="6">
     <l n="21">Si ronzava: non altro. Fra due scuole</l>
     <l n="22">già chiuse, una di fronte, una alle spalle,</l>
     <l n="23">nel mezzo c'era l'aria, c'era il sole,</l>
     <l n="24">odor di timo e voli di farfalle.</l>
    </lg>
    <lg n="7">
     <l n="25">Ma nell'ore, piú brevi ma piú lente,</l>
     <l n="26">di studio, tra due libri, ch'uno troppo</l>
     <l n="27">sapeva e l'altro non sapea piú niente,</l>
     <l n="28">stanchi del nostro insolito galoppo,</l>
    </lg>
    <lg n="8">
     <l n="29">con tra le mani che sentian di lauro</l>
     <l n="30">e di busso, le guancie ancor di fiamma,</l>
     <l n="31">noi pensavamo al nostro bel San Mauro,</l>
     <l n="32">al babbo atteso d'ora in ora, a mamma...</l>
    </lg>
    <lg n="9">
     <l n="33">Se il babbo, a casa, col piú grande ch'era</l>
     <l n="34">già di liceo, portava anche noi tre!...</l>
     <l n="35">Era quello, lo studio: una preghiera,</l>
     <l n="36">prima che al babbo, o Dio presente, a te!</l>
    </lg>
   </lg>
  </body>
 </text>
</TEI>