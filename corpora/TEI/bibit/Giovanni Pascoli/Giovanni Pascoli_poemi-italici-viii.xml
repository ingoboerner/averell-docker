<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - VIII</title>
    <author>Giovanni Pascoli</author>
   </titleStmt>
   <extent>
    <measure unit="stanza">3</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - VIII</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E si trovò tra massi di granito,</l>
     <l n="2">il pellegrino, irsuti di lentisco</l>
     <l n="3">e di ginepro, e v'odorava il timo</l>
     <l n="4">e l'acre menta e il glauco rosmarino</l>
     <l n="5">dai fior cilestri. E vi s'udìa lo zirlo</l>
     <l n="6">dei tordi e il trillo delle quaglie e il fischio</l>
     <l n="7">dei merli. E sparso era un armento bigio</l>
     <l n="8">d'onagri. E stava, sopra un masso a picco,</l>
     <l n="9">bianca una vacca avanti il mar tranquillo.</l>
    </lg>
    <lg n="2">
     <l n="10">Ed era quella un'isola selvaggia,</l>
     <l n="11">con grande odor di regamo e di salvia.</l>
     <l n="12">Pascea sui picchi la solinga capra,</l>
     <l n="13">pascean le vacche chiuse nella tanga.</l>
     <l n="14">Né rissa mai v'ardeva, se non l'aspra</l>
     <l n="15">voce talora alta mettea la mandra</l>
     <l n="16">degli orecchiuti. E il mare sussurrava</l>
     <l n="17">come un po' stanco, con la placid'ansia</l>
     <l n="18">quasi di sonno, all'ineguale spiaggia.</l>
    </lg>
    <lg n="3">
     <l n="19">Pur altre volte il vento udire il rullo</l>
     <l n="20">facea di cupi timpani e l'acuto</l>
     <l n="21">squillo di trombe, andando al ciel lo spruzzo</l>
     <l n="22">salso del mare; e un secco fragor lungo</l>
     <l n="23">dava, ai macigni ed allo scoglio, d'urto.</l>
     <l n="24">Fuggiano il vento pallide le nuvole,</l>
     <l n="25">accavallate all'orizzonte oscuro;</l>
     <l n="26">e palpitava scosso da un sussulto</l>
     <l n="27">il cielo, il cielo che v'è sempre azzurro.</l>
     <l n="28">Ma il sole allora limpido come oro,</l>
     <l n="29">scaldava i pingui cavoli nell'orto,</l>
     <l n="30">le prime fave, i fiori del fagiolo.</l>
     <l n="31">E del fior d'uva già per l'alto poggio</l>
     <l n="32">spremea l'odore. E i petali di fuoco</l>
     <l n="33">già dei gerani trasparian dal boccio.</l>
     <l n="34">E luccicava l'àlbatro e l'alloro...</l>
    </lg>
   </lg>
  </body>
 </text>
</TEI>