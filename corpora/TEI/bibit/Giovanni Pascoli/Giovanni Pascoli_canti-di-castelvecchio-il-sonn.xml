<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL SONNELLINO</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-sonn</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL SONNELLINO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL SONNELLINO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Guardai, di tra l'ombra, già nera,</l>
     <l n="2">del sonno, smarrendo qualcosa</l>
     <l n="3">lì dentro: nell'aria non era</l>
     <l n="4">che un cirro di rosa.</l>
    </lg>
    <lg n="2">
     <l n="5">E il cirro dal limpido azzurro</l>
     <l n="6">splendeva sui grigi castelli,</l>
     <l n="7">levando per tutto un sussurro</l>
     <l n="8">d'uccelli;</l>
    </lg>
    <lg n="3">
     <l n="9">che sopra le tegole rosse</l>
     <l n="10">del tetto e su l'acque del rio</l>
     <l n="11">cantavano, e non che non fosse</l>
     <l n="12">silenzio ed oblìo:</l>
    </lg>
    <lg n="4">
     <l n="13">cantavano come non sanno</l>
     <l n="14">cantare che i sogni nel cuore,</l>
     <l n="15">che cantano forte e non fanno</l>
     <l n="16">rumore.</l>
    </lg>
    <lg n="5">
     <l n="17">E io mi rivolsi nel blando</l>
     <l n="18">mio sonno, in un sonno di rosa,</l>
     <l n="19">cercando cercando cercando</l>
     <l n="20">quel vecchio qualcosa;</l>
    </lg>
    <lg n="6">
     <l n="21">e forse lo vidi e lo presi,</l>
     <l n="22">guidato da un canto d'uccelli,</l>
     <l n="23">non so per che ignoti paesi</l>
     <l n="24">piú belli...</l>
    </lg>
    <lg n="7">
     <l n="25">che pure ravviso, e mi volgo,</l>
     <l n="26">piú belli, a guardarli piú buono...</l>
     <l n="27">Ma tutto mi toglie la folgore...</l>
     <l n="28">O subito tuono!</l>
    </lg>
    <lg n="8">
     <l n="29">ch'hai fatto succedere a un'alba</l>
     <l n="30">piaciuta tra il sonno, passata</l>
     <l n="31">nel sonno, una stridula e scialba</l>
     <l n="32">giornata!</l>
    </lg>
   </lg>
  </body>
 </text>
</TEI>