<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - ADDIO!</title>
    <author>Giovanni Pascoli</author>
   </titleStmt>
   <extent>
    <measure unit="stanza">16</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-addio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - ADDIO!</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - ADDIO!</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dunque, rondini rondini, addio!</l>
    </lg>
    <lg n="2">
     <l n="2">Dunque andate, dunque ci lasciate</l>
     <l n="3">per paesi tanto a noi lontani.</l>
     <l n="4">È finita qui la rossa estate.</l>
     <l n="5">Appassisce l'orto: i miei gerani</l>
     <l n="6">piú non hanno che i becchi di gru.</l>
    </lg>
    <lg n="3">
     <l n="7">Dunque, rondini rondini, addio!</l>
    </lg>
    <lg n="4">
     <l n="8">Il rosaio qui non fa piú rose.</l>
     <l n="9">Lungo il Nilo voi le rivedrete.</l>
     <l n="10">Volerete sopra le mimose</l>
     <l n="11">della Khala, dentro le ulivete</l>
     <l n="12">del solingo Achilleo di Corfú.</l>
    </lg>
    <lg n="5">
     <l n="13">Oh! se, rondini rondini, anch'io...</l>
    </lg>
    <lg n="6">
     <l n="14">Voi cantate forse morti eroi,</l>
     <l n="15">su quest'albe, dalle vostre altane,</l>
     <l n="16">quando ascolto voi parlar tra voi</l>
     <l n="17">nella vostra lingua di gitane,</l>
     <l n="18">una lingua che piú non si sa.</l>
    </lg>
    <lg n="7">
     <l n="19">Oh! se, rondini rondini, anch'io...</l>
    </lg>
    <lg n="8">
     <l n="20">O son forse gli ultimi consigli</l>
     <l n="21">ai piccini per il lungo volo.</l>
     <l n="22">Rampicati stanno al muro i figli</l>
     <l n="23">che al lor nido con un grido solo</l>
     <l n="24">si rivolgono a dire: Si va?</l>
    </lg>
    <lg n="9">
     <l n="25">Dunque, rondini rondini, addio!</l>
    </lg>
    <lg n="10">
     <l n="26">Non saranno quelle che le case</l>
     <l n="27">han murato questo marzo scorso,</l>
     <l n="28">che a rifarne forse le cimase</l>
     <l n="29">strisceranno sopra il Rio dell'Orso,</l>
     <l n="30">che rugliava, e non mormora piú.</l>
    </lg>
    <lg n="11">
     <l n="31">Dunque, rondini rondini, addio!</l>
    </lg>
    <lg n="12">
     <l n="32">Ma saranno pur gli stessi voli;</l>
     <l n="33">ma saranno pur gli stessi gridi;</l>
     <l n="34">quella gioia, per gli stessi soli;</l>
     <l n="35">quell'amore, negli stessi nidi;</l>
     <l n="36">risarà tutto quello che fu.</l>
    </lg>
    <lg n="13">
     <l n="37">Oh! se, rondini rondini, anch'io...</l>
    </lg>
    <lg n="14">
     <l n="38">io li avessi quattro rondinotti</l>
     <l n="39">dentro questo nido mio di sassi!</l>
     <l n="40">ch'io vegliassi nelle dolci notti,</l>
     <l n="41">che in un mesto giorno abbandonassi</l>
     <l n="42">alla libera serenità!</l>
    </lg>
    <lg n="15">
     <l n="43">Oh! se, rondini rondini, anch'io...</l>
    </lg>
    <lg n="16">
     <l n="44">rivolando su le vite loro,</l>
     <l n="45">ritrovando l'alba del mio giorno,</l>
     <l n="46">rimurassi sempre il mio lavoro,</l>
     <l n="47">ricantassi sempre il mio ritorno,</l>
     <l n="48">mio ritorno dal mondo di là!</l>
    </lg>
   </lg>
  </body>
 </text>
</TEI>