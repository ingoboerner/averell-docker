<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - CAMPANE A SERA</title>
    <author>Giovanni Pascoli</author>
   </titleStmt>
   <extent>
    <measure unit="stanza">11</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-campane-a-sera</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - CAMPANE A SERA</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - CAMPANE A SERA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Odi, sorella, come note al core</l>
     <l n="2">quelle nel vespro tinnule campane</l>
     <l n="3">empiono l'aria quasi di sonore</l>
     <l n="4">grida lontane?</l>
    </lg>
    <lg n="2">
     <l n="5">A quel tumulto aereo risponde</l>
     <l n="6">dal cuore un fioco scampanìo, sì lieve,</l>
     <l n="7">come stormeggi, dietro macchie fonde,</l>
     <l n="8">candida pieve.</l>
    </lg>
    <lg n="3">
     <l n="9">Forse una pieve ne' cilestri monti</l>
     <l n="10">la sagra annunzia ad ogni casolare,</l>
     <l n="11">onde si fece a' placidi tramonti</l>
     <l n="12">lungo parlare;</l>
    </lg>
    <lg n="4">
     <l n="13">ed or, sospeso il ticchettìo dell'ago,</l>
     <l n="14">guardano donne verso la marina,</l>
     <l n="15">seguendo un fiocco di bambagia, vago,</l>
     <l n="16">che vi s'ostina.</l>
    </lg>
    <lg n="5">
     <l n="17">Grandi occhi, sotto grandi archi di ciglia,</l>
     <l n="18">guardano il cielo, empiendosi di raggi,</l>
     <l n="19">là dove l'aria allumina vermiglia</l>
     <l n="20">boschi di faggi.</l>
    </lg>
    <lg n="6">
     <l n="21">Voci soavi, voi tinnite a festa</l>
     <l n="22">da così strana e cupa lontananza,</l>
     <l n="23">che là si trova il desiderio, e resta</l>
     <l n="24">qua la speranza.</l>
    </lg>
    <lg n="7">
     <l n="25">Io mi rivedo in un branchetto arguto</l>
     <l n="26">di biondi eguali su per l'Appennino</l>
     <l n="27">opaco d'elci: o snelle, vi saluto,</l>
     <l n="28">torri d'Urbino!</l>
    </lg>
    <lg n="8">
     <l n="29">Vi riconosco, o due sottili torri,</l>
     <l n="30">vi riconosco, o memori Cesane</l>
     <l n="31">folte di lazzi cornioli i borri</l>
     <l n="32">e d'avellane.</l>
    </lg>
    <lg n="9">
     <l n="33">Vaga lo stuolo delle rosee bocche</l>
     <l n="34">pe' clivi, e sparge nella via maestra</l>
     <l n="35">messe di fiordalisi e l'auree ciocche</l>
     <l n="36">della ginestra.</l>
    </lg>
    <lg n="10">
     <l n="37">Nella via bianca il novo drappo svaria</l>
     <l n="38">coi rosolacci e le sottili felci;</l>
     <l n="39">e par che attenda, nella solitaria</l>
     <l n="40">ombra dell'elci;</l>
    </lg>
    <lg n="11">
     <l n="41">pare che attenda nella via tranquilla,</l>
     <l n="42">sotto quest'ampio palpito sonoro,</l>
     <l n="43">uno dai neri monti su cui brilla</l>
     <l n="44">porpora e oro.</l>
    </lg>
   </lg>
  </body>
 </text>
</TEI>