<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - IL RITORNO</title>
    <author>Giovanni Pascoli</author>
   </titleStmt>
   <extent>
    <measure unit="stanza">6</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-il-ritorno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - IL RITORNO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - IL RITORNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E prese, con un grande urto dei remi</l>
     <l n="2">terra la nave: e gl'incliti Feaci</l>
     <l n="3">ne levarono prima alto l'eroe,</l>
     <l n="4">e su la rena del sonante mare</l>
     <l n="5">lo posero. E dal sonno era domato.</l>
     <l n="6">Trassero quindi i tripodi squillanti</l>
     <l n="7">e i lebeti di bronzo ed i talenti</l>
     <l n="8">d'oro, ed al ceppo del frondoso olivo</l>
     <l n="9">li posero in un mucchio. Era nell'ombra</l>
     <l n="10">notturna la lor cauta opera e il loro</l>
     <l n="11">tacito andare; ma nel cielo apparso</l>
     <l n="12">già era il mattutino astro, il più bello</l>
     <l n="13">degli astri, e ardeva su l'eroe dormente.</l>
     <l n="14">L'eroe dormiva, e non sapea più nulla</l>
     <l n="15">dei molti affanni che patì nel cuore;</l>
     <l n="16">e dal suo mite sonno era lontano</l>
     <l n="17">il fragor di battaglie e di tempeste.</l>
     <l n="18">Ma non lontano il murmure d'un fonte,</l>
     <l n="19">dell'Aretusa, e non lontano l'antro</l>
     <l n="20">delle ninfe e dell'api, ove le ninfe</l>
     <l n="21">tessean notturne su' telai di pietra,</l>
     <l n="22">mentre pendean tra l'anfore e i crateri,</l>
     <l n="23">grappoli, con ronzii sùbiti, d'api.</l>
     <l n="24">E i longi-remi marinai Feaci</l>
     <l n="25">salian la nave; indi a gli scalmi in fila</l>
     <l n="26">sedean, tornando all'isola felice:</l>
     <l n="27">nel tacito crepuscolo cantando</l>
     <l n="28">battean co' remi il violaceo mare;</l>
     <l n="29">e dalla spiaggia lontanava il canto</l>
     <l n="30">tra l'alternare delle larghe ondate.</l>
     <l n="31">Cantavano...</l>
    </lg>
    <lg n="2">
     <l n="32">E il dolce canto s'annullò nell'aria;</l>
     <l n="33">né più cantò che il mare sulla spiaggia</l>
     <l n="34">con lo sciacquare dell'eterne ondate.</l>
     <l n="35">E presso il cuore d'Odisseo dormente,</l>
     <l n="36">gemeva il fonte d'Aretusa, noto</l>
     <l n="37">alla sua cara fanciullezza estinta.</l>
     <l n="38">E nell'antro sonava il sottil fischio</l>
     <l n="39">delle spole immortali, e il lento tonfo</l>
     <l n="40">degli immortali pettini: le ninfe</l>
     <l n="41">tessean tuttora su' telai di pietra.</l>
     <l n="42">E nell'olivo grande, alto, fronzuto,</l>
     <l n="43">errava qualche squittinio d'uccello</l>
     <l n="44">che s'era desto; e qualche arguta stilla</l>
     <l n="45">gocciava su le nere alghe del lido:</l>
     <l n="46">ché la nebbietta, a ritardare il giorno,</l>
     <l n="47">dai cupi botri qua e là fumava,</l>
     <l n="48">simile a placido alito di sonno.</l>
     <l n="49">E l'eroe si svegliò. Sobbalzò tetro</l>
     <l n="50">ai primi raggi che di tra la nebbia</l>
     <l n="51">uscian, dell'alba; e tutto era mutato;</l>
     <l n="52">e tutto gli mostrava altri sembianti:</l>
     <l n="53">le lunghe strade ed i tranquilli approdi,</l>
     <l n="54">e le rupi scoscese e i casolari</l>
     <l n="55">da cui s'alzava, sfaccendando, il fumo.</l>
     <l n="56">E i peri e i meli gli fiorian diverso</l>
     <l n="57">da quel che, assenti, nella sua memoria,</l>
     <l n="58">gli avean per dieci e dieci anni fiorito</l>
     <l n="59">perennemente. E non udì nell'antro</l>
     <l n="60">stridere lievi i pettini e le spole</l>
     <l n="61">delle sue ninfe, ed a' suoi piedi invano</l>
     <l n="62">gli narrava i suoi primi anni Aretusa.</l>
     <l n="63">Stette e guardò la patria terra, e disse:</l>
    </lg>
    <lg n="3">
     <l n="64">Disse, e contava i tripodi squillanti</l>
     <l n="65">e i lebeti di bronzo, ed il molt'oro</l>
     <l n="66">e, meraviglie de' telai, le vesti.</l>
     <l n="67">Nulla mancava. Ed ora egli cercava</l>
     <l n="68">la patria terra, e la piangeva, errando</l>
     <l n="69">lungo la spiaggia del sonante mare.</l>
    </lg>
    <lg n="4">
     <l n="70">Egli piangeva, e stava ora a lui presso</l>
     <l n="71">un'altocinta vergine ricciuta,</l>
     <l n="72">che, rosea sorta al rosseggiar del giorno,</l>
     <l n="73">alla sempre corrente acqua veniva</l>
     <l n="74">della fontana. Ella portava in capo</l>
     <l n="75">un suo canestro di dedalei vinchi,</l>
     <l n="76">con le vesti de' floridi fratelli,</l>
     <l n="77">belle, e le sue; ché le pendea nel cuore</l>
     <l n="78">il dì pensoso delle nozze, quando</l>
     <l n="79">e pure vesti ella indossar doveva</l>
     <l n="80">e pure a quelli del corteo fornirle.</l>
     <l n="81">Stette presso l'ignoto uomo, e gli disse:</l>
    </lg>
    <lg n="5">
     <l n="82">Diceva, e un improvviso ululo acuto</l>
     <l n="83">da boschi e botri si levò, di ninfe;</l>
     <l n="84">e dei torrenti risonò lo scroscio.</l>
     <l n="85">E il grande olivo, con un frullo lieve,</l>
     <l n="86">versò nell'aria un pigolìo d'uccelli.</l>
     <l n="87">E uscian dall'antro al nuovo sol ronzando</l>
     <l n="88">l'api, volando al murmure del fonte.</l>
     <l n="89">E i meli, al mattutino urto del vento,</l>
     <l n="90">piovvero i bianchi petali dei fiori.</l>
    </lg>
    <lg n="6">
     <l n="91">E le ninfe divine, anime verdi</l>
     <l n="92">d'alberi, cristalline anime d'acque,</l>
     <l n="93">avean pietà del vecchio eroe, che pianse</l>
     <l n="94">quando non vide, e pianse quando vide.</l>
    </lg>
   </lg>
  </body>
 </text>
</TEI>