<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poemi italici - IV</title>
    <author>Giovanni Pascoli</author>
   </titleStmt>
   <extent>
    <measure unit="stanza">1</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_poemi-italici-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poemi italici - IV</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poemi italici - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nella città rissavano i maggiori</l>
     <l n="2">ed i minori; e gli uni avean le spade,</l>
     <l n="3">gli altri i pugnali, ed erano di cenci</l>
     <l n="4">questi coperti, e que' vestian di ferro;</l>
     <l n="5">gli uni più forza, gli altri avean più odio.</l>
     <l n="6">Ed ai minori si mescean le donne</l>
     <l n="7">forte strillanti e i figlioletti ignudi.</l>
     <l n="8">E quelle labbra quasi rosse ancora</l>
     <l n="9">del bere al petto, impallidian già d'ira.</l>
     <l n="10">E dagli obbrobri si veniva al sangue.</l>
     <l n="11">E il poverello si gettò nel mezzo</l>
     <l n="12">a gl'infelici, ferro fosse o cenci</l>
     <l n="13">lor vestimento, avessero più forza</l>
     <l n="14">ovver più odio, e per il santo amore,</l>
     <l n="15">e questi e quelli scongiurò, ch'è Dio.</l>
     <l n="16">E pregò tutti, poveri e banditi,</l>
     <l n="17">servi e padroni, artieri ed aratori,</l>
     <l n="18">vergini e spose, giovani e vegliardi,</l>
     <l n="19">malati e sani, gente d'ogni lingua,</l>
     <l n="20">uomini d'ogni parte della terra,</l>
     <l n="21">quelli che sono, quelli che saranno,</l>
     <l n="22">li pregò tutti, esso minor di tutti,</l>
     <l n="23">di star uniti, di formar un solo,</l>
     <l n="24">un solo in terra, come un solo è in cielo.</l>
     <l n="25">Così pregava e caddero le spade</l>
     <l n="26">ed i pugnali, e ruppero in singulti</l>
     <l n="27">uomini e donne, e gli uomini di ferro</l>
     <l n="28">prendean in collo i cattivelli ignudi,</l>
     <l n="29">che ognun vedesse tra la turba il Santo.</l>
     <l n="30">E tutti insieme, tese al ciel le mani,</l>
     <l n="31">davano lode a Dio ch'aveano in cuore,</l>
     <l n="32">che mai non muta, cui non vede alcuno,</l>
     <l n="33">né alcun comprende, dolce, alto... e la terra</l>
     <l n="34">tutta echeggiava Amore! Amore! Amore!</l>
     <l n="35">Ma il Santo volto al suo compagno: "Frate</l>
     <l n="36">Leone," disse, "or va per altra via,</l>
     <l n="37">ché a me conviene ora fuggir celato..."</l>
     <l n="38">E sparve. E l'altro uscito dalla terra</l>
     <l n="39">andò ramingo per ignote strade.</l>
    </lg>
   </lg>
  </body>
 </text>
</TEI>