<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Myricae - IL GIORNO DEI MORTI</title>
    <author>Giovanni Pascoli</author>
   </titleStmt>
   <extent>
    <measure unit="stanza">71</measure>
    <measure unit="line">212</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_myricae-il-giorno-dei-morti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Myricae - IL GIORNO DEI MORTI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Myricae - IL GIORNO DEI MORTI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io vedo (come è questo giorno, oscuro!),</l>
     <l n="2">vedo nel cuore, vedo un camposanto</l>
     <l n="3">con un fosco cipresso alto sul muro.</l>
    </lg>
    <lg n="2">
     <l n="4">E quel cipresso fumido si scaglia</l>
     <l n="5">allo scirocco: a ora a ora in pianto</l>
     <l n="6">sciogliesi l'infinita nuvolaglia.</l>
    </lg>
    <lg n="3">
     <l n="7">O casa di mia gente, unica e mesta,</l>
     <l n="8">o casa di mio padre, unica e muta,</l>
     <l n="9">dove l'inonda e muove la tempesta;</l>
    </lg>
    <lg n="4">
     <l n="10">o camposanto che sì crudi inverni</l>
     <l n="11">hai per mia madre gracile e sparuta,</l>
     <l n="12">oggi ti vedo tutto sempiterni</l>
    </lg>
    <lg n="5">
     <l n="13">e crisantemi. A ogni croce roggia</l>
     <l n="14">pende come abbracciata una ghirlanda</l>
     <l n="15">donde gocciano lagrime di pioggia.</l>
    </lg>
    <lg n="6">
     <l n="16">Sibila tra la festa lagrimosa</l>
     <l n="17">una folata, e tutto agita e sbanda.</l>
     <l n="18">Sazio ogni morto, di memorie, posa.</l>
    </lg>
    <lg n="7">
     <l n="19">Non i miei morti. Stretti tutti insieme,</l>
     <l n="20">insieme tutta la famiglia morta,</l>
     <l n="21">sotto il cipresso fumido che geme,</l>
    </lg>
    <lg n="8">
     <l n="22">stretti così come altre sere al foco</l>
     <l n="23">(urtava, come un povero, alla porta</l>
     <l n="24">il tramontano con brontolìo roco),</l>
    </lg>
    <lg n="9">
     <l n="25">piangono. La pupilla umida e pia</l>
     <l n="26">ricerca gli altri visi a uno a uno</l>
     <l n="27">e forma un'altra lagrima per via.</l>
    </lg>
    <lg n="10">
     <l n="28">Piangono, e quando un grido ch'esce stretto</l>
     <l n="29">in un sospiro, mormora, Nessuno!...</l>
     <l n="30">cupo rompe un singulto lor dal petto.</l>
    </lg>
    <lg n="11">
     <l n="31">Levano bianche mani a bianchi volti,</l>
     <l n="32">non altri, udendo il pianto disusato,</l>
     <l n="33">sollevi il capo attonito ed ascolti.</l>
    </lg>
    <lg n="12">
     <l n="34">Posa ogni morto; e nel suo sonno culla</l>
     <l n="35">qualche figlio de' figli, ancor non nato.</l>
     <l n="36">Nessuno! i morti miei gemono: nulla!</l>
    </lg>
    <lg n="13">
     <l n="37">- O miei fratelli! - dice Margherita,</l>
     <l n="38">la pia fanciulla che sotterra, al verno,</l>
     <l n="39">si risvegliò dal sogno della vita:</l>
    </lg>
    <lg n="14">
     <l n="40">- o miei fratelli, che bevete ancora</l>
     <l n="41">la luce, a cui mi mancano in eterno</l>
     <l n="42">gli occhi, assetati della dolce aurora;</l>
    </lg>
    <lg n="15">
     <l n="43">o miei fratelli! nella notte oscura,</l>
     <l n="44">quando il silenzio v'opprimeva, e vana</l>
     <l n="45">l'ombra formicolava di paura;</l>
    </lg>
    <lg n="16">
     <l n="46">io veniva leggiera al vostro letto;</l>
     <l n="47">Dormite! vi dicea soave e piana:</l>
     <l n="48">voi dormivate con le braccia al petto.</l>
    </lg>
    <lg n="17">
     <l n="49">E ora, io tremo nella bara sola;</l>
     <l n="50">il dolce sonno ora perdei per sempre</l>
     <l n="51">io, senza un bacio, senza una parola.</l>
    </lg>
    <lg n="18">
     <l n="52">E voi, fratelli, o miei minori, nulla!...</l>
     <l n="53">voi, che cresceste, mentre qui, per sempre,</l>
     <l n="54">io son rimasta timida fanciulla.</l>
    </lg>
    <lg n="19">
     <l n="55">Venite, intanto che la pioggia tace,</l>
     <l n="56">se vi fui madre e vergine sorella:</l>
     <l n="57">ditemi: Margherita, dormi in pace.</l>
    </lg>
    <lg n="20">
     <l n="58">Ch'io l'oda il suono della vostra voce</l>
     <l n="59">ora che più non romba la procella:</l>
     <l n="60">io dormirò con le mie braccia in croce.</l>
    </lg>
    <lg n="21">
     <l n="61">Nessuno! - Dice, e si rinnova il pianto,</l>
     <l n="62">e scroscia l'acqua: un impeto di vento</l>
     <l n="63">squassa il cipresso e corre il camposanto.</l>
    </lg>
    <lg n="22">
     <l n="64">- O figli, - geme il padre in mezzo al nero</l>
     <l n="65">fischiar dell'acqua - o figli che non sento</l>
     <l n="66">più da tanti anni! un altro cimitero</l>
    </lg>
    <lg n="23">
     <l n="67">forse v'accolse e forse voi chiamate</l>
     <l n="68">la vostra mamma, nudi abbrividendo</l>
     <l n="69">sotto le nere sibilanti acquate.</l>
    </lg>
    <lg n="24">
     <l n="70">E voi le braccia dall'asil lontano</l>
     <l n="71">a me tendete, siccome io le tendo,</l>
     <l n="72">figli, a voi, disperatamente invano.</l>
    </lg>
    <lg n="25">
     <l n="73">O figli, figli! vi vedessi io mai!</l>
     <l n="74">io vorrei dirvi che in quel solo istante</l>
     <l n="75">per un'intera eternità v'amai.</l>
    </lg>
    <lg n="26">
     <l n="76">In quel minuto avanti che morissi,</l>
     <l n="77">portai la mano al capo sanguinante,</l>
     <l n="78">e tutti, o figli miei, vi benedissi.</l>
    </lg>
    <lg n="27">
     <l n="79">Io gettai un grido in quel minuto, e poi</l>
     <l n="80">mi pianse il cuore: come pianse e pianse!</l>
     <l n="81">e quel grido e quel pianto era per voi.</l>
    </lg>
    <lg n="28">
     <l n="82">Oh! le parole mute ed infinite</l>
     <l n="83">che dissi! con qual mai strappo si franse</l>
     <l n="84">la vita viva delle vostre vite!</l>
    </lg>
    <lg n="29">
     <l n="85">Serba la madre ai poveri miei figli:</l>
     <l n="86">non manchi loro il pane mai, né il tetto;</l>
     <l n="87">né chi li aiuti, né chi li consigli.</l>
    </lg>
    <lg n="30">
     <l n="88">Un padre, o Dio, che muore ucciso, ascolta:</l>
     <l n="89">aggiungi alla lor vita, o benedetto,</l>
     <l n="90">quella che un uomo, non so chi, m'ha tolta.</l>
    </lg>
    <lg n="31">
     <l n="91">Perdona all'uomo, che non so; perdona:</l>
     <l n="92">se non ha figli, egli non sa, buon Dio...</l>
     <l n="93">e se ha figlioli, in nome lor perdona.</l>
    </lg>
    <lg n="32">
     <l n="94">Che sia felice; fagli le vie piane;</l>
     <l n="95">dàgli oro e nome; dàgli anche l'oblio;</l>
     <l n="96">tutto: ma i figli miei mangino il pane.</l>
    </lg>
    <lg n="33">
     <l n="97">Così dissi in quel lampo senza fine;</l>
     <l n="98">vi chiamai, muto, esangue, a uno a uno,</l>
     <l n="99">dalla più grandicella alle piccine.</l>
    </lg>
    <lg n="34">
     <l n="100">Spariva a gli occhi il mondo fatto vano.</l>
     <l n="101">In tutto il mondo più non era alcuno.</l>
     <l n="102">Udii voi soli singhiozzar lontano. -</l>
    </lg>
    <lg n="35">
     <l n="103">Dice; e più triste si rinnova il pianto;</l>
     <l n="104">più stridula, più gelida, più scura</l>
     <l n="105">scroscia la pioggia dentro il camposanto.</l>
    </lg>
    <lg n="36">
     <l n="106">- No, babbo, vive, vivono. - Chi parla?</l>
     <l n="107">Voce velata dalla sepoltura,</l>
     <l n="108">voce nuova, eppur nota ad ascoltarla,</l>
    </lg>
    <lg n="37">
     <l n="109">o mio Luigi, o anima compagna!</l>
     <l n="110">come ti vedo abbrividire al vento</l>
     <l n="111">che ti percuote, all'acqua che ti bagna!</l>
    </lg>
    <lg n="38">
     <l n="112">come mutato! sembra che tu sia</l>
     <l n="113">un bimbo ignudo, pieno di sgomento,</l>
     <l n="114">che chieda, a notte, al canto della via.</l>
    </lg>
    <lg n="39">
     <l n="115">- Vivono, vive. Non udite in questa</l>
     <l n="116">notte una voce querula, argentina,</l>
     <l n="117">portata sino a noi dalla tempesta?</l>
    </lg>
    <lg n="40">
     <l n="118">E la sorella che morì lontano,</l>
     <l n="119">che in questa notte, povera bambina,</l>
     <l n="120">chiama chiama dal poggio di Sogliano.</l>
    </lg>
    <lg n="41">
     <l n="121">Chiama. Oh! poterle carezzare i biondi</l>
     <l n="122">riccioli qui, tra noi; fuori del nero</l>
     <l n="123">chiostro, de' sotterranei profondi!</l>
    </lg>
    <lg n="42">
     <l n="124">Un'altra voce tu, fratello, ascolta;</l>
     <l n="125">dolce, triste, lontana; il tuo Ruggiero;</l>
     <l n="126">in cui, babbo, moristi un'altra volta.</l>
    </lg>
    <lg n="43">
     <l n="127">Parlano i morti. Non è spento il cuore</l>
     <l n="128">né chiusi gli occhi a chi morì cercando,</l>
     <l n="129">a chi non pianse tutto il suo dolore.</l>
    </lg>
    <lg n="44">
     <l n="130">E or per quanto stridula di vento</l>
     <l n="131">ombre ne dividesse, a quando a quando</l>
     <l n="132">udrei, come da vivo, il tuo lamento,</l>
    </lg>
    <lg n="45">
     <l n="133">o mio Giovanni, che vegliai, che ressi,</l>
     <l n="134">che curai, che difesi, umile e buono,</l>
     <l n="135">e morii senza che ti rivedessi!</l>
    </lg>
    <lg n="46">
     <l n="136">Avessi tu provato di quell'ora</l>
     <l n="137">ultima il freddo, e or quest'abbandono,</l>
     <l n="138">gemendo a noi ti volgeresti ancora. -</l>
    </lg>
    <lg n="47">
     <l n="139">- Ma se vivete, perché, morti cuori,</l>
     <l n="140">solo è la nostra tomba illacrimata,</l>
     <l n="141">solo la nostra croce è senza fiori? -</l>
    </lg>
    <lg n="48">
     <l n="142">Così singhiozza Giacomo: poi geme:</l>
     <l n="143">- Quando sola restò la nidiata,</l>
     <l n="144">Iddio lo sa, come vi crebbi insieme:</l>
    </lg>
    <lg n="49">
     <l n="145">se con pia legge l'umili vivande</l>
     <l n="146">tra voi divisi, e destinai de' pani</l>
     <l n="147">il più piccolo a me ch'ero il più grande;</l>
    </lg>
    <lg n="50">
     <l n="148">se ribevvi le lagrime ribelli</l>
     <l n="149">per non far voi pensosi del domani,</l>
     <l n="150">se il pianto piansi in me di sei fratelli;</l>
    </lg>
    <lg n="51">
     <l n="151">se al sibilar di questi truci venti,</l>
     <l n="152">al rombar di quest'acque, io suscitava</l>
     <l n="153">la buona fiamma d'eriche e sarmenti;</l>
    </lg>
    <lg n="52">
     <l n="154">e io, quando vedea rosso ogni viso,</l>
     <l n="155">e più rossi i più piccoli, tremava</l>
     <l n="156">sì, del mio freddo, ma con un sorriso.</l>
    </lg>
    <lg n="53">
     <l n="157">Ma non per me, non per me piango; io piango</l>
     <l n="158">per questa madre che, tra l'acqua, spera,</l>
     <l n="159">per questo padre che desìa, nel fango;</l>
    </lg>
    <lg n="54">
     <l n="160">per questi santi, o fratel mio, che vivi;</l>
     <l n="161">di cui morendo io ti dicea... ma era</l>
     <l n="162">grossa la lingua e forse non udivi. -</l>
    </lg>
    <lg n="55">
     <l n="163">Io vedo, vedo, vedo un camposanto,</l>
     <l n="164">oscura cosa nella notte oscura;</l>
     <l n="165">odo quel pianto della tomba, pianto</l>
    </lg>
    <lg n="56">
     <l n="166">d'occhi lasciati dalla morte attenti,</l>
     <l n="167">pianto di cuori cui la sepoltura</l>
     <l n="168">lasciò, ma solo di dolor, viventi.</l>
    </lg>
    <lg n="57">
     <l n="169">L'odo: ora scorre libero: nessuno</l>
     <l n="170">può risvegliarsi, tanto è notte, il vento</l>
     <l n="171">è così forte, il cielo è così bruno.</l>
    </lg>
    <lg n="58">
     <l n="172">Nessuno udrà. La povera famiglia</l>
     <l n="173">può piangere. Nessuno, al suo lamento,</l>
     <l n="174">può dire: Altro è mio figlio! altra è mia figlia!</l>
    </lg>
    <lg n="59">
     <l n="175">Aspettano. Oh! che notte di tempesta</l>
     <l n="176">piena d'un tremulo ululo ferino!</l>
     <l n="177">Non s'ode per le vie suono di pesta.</l>
    </lg>
    <lg n="60">
     <l n="178">Uomini e fiere, in casolari e tane,</l>
     <l n="179">tacciono. Tutto è chiuso. Un contadino</l>
     <l n="180">socchiude l'uscio del tugurio al cane.</l>
    </lg>
    <lg n="61">
     <l n="181">Piangono. Io vedo, vedo, vedo. Stanno</l>
     <l n="182">in cerchio, avvolti dall'assidua romba.</l>
     <l n="183">Aspetteranno, ancora, aspetteranno.</l>
    </lg>
    <lg n="62">
     <l n="184">I figli morti stanno avvinti al padre</l>
     <l n="185">invendicato. Siede in una tomba</l>
     <l n="186">(io vedo, io vedo), in mezzo a lor, mia madre.</l>
    </lg>
    <lg n="63">
     <l n="187">Solleva ai morti, consolando, gli occhi,</l>
     <l n="188">e poi furtiva esplora l'ombra. Culla</l>
     <l n="189">due bimbi morti sopra i suoi ginocchi.</l>
    </lg>
    <lg n="64">
     <l n="190">Li culla e piange con quelli occhi suoi,</l>
     <l n="191">piange per gli altri morti, e per sé nulla,</l>
     <l n="192">e piange, o dolce madre! anche per noi;</l>
    </lg>
    <lg n="65">
     <l n="193">e dice: - Forse non verranno. Ebbene,</l>
     <l n="194">pietà! Le tue due figlie, o sconsolato,</l>
     <l n="195">dicono, ora, in ginocchio, un po' di bene.</l>
    </lg>
    <lg n="66">
     <l n="196">Forse un corredo cuciono, che preme:</l>
     <l n="197">per altri: tutto il giorno hanno agucchiato,</l>
     <l n="198">hanno agucchiato sospirando insieme.</l>
    </lg>
    <lg n="67">
     <l n="199">E solo a notte i poveri occhi smorti</l>
     <l n="200">hanno levato, a un gemer di campane;</l>
     <l n="201">hanno pensato, invidiando, ai morti.</l>
    </lg>
    <lg n="68">
     <l n="202">Ora, in ginocchio, pregano Maria</l>
     <l n="203">al suon delle campane, alte, lontane,</l>
     <l n="204">per chi qui giunse, e per chi resta in via</l>
    </lg>
    <lg n="69">
     <l n="205">là; per chi vaga in mezzo alla tempesta,</l>
     <l n="206">per chi cammina, cammina, cammina,</l>
     <l n="207">e non ha pietra ove posar la testa.</l>
    </lg>
    <lg n="70">
     <l n="208">Pietà pei figli che tu benedivi!</l>
     <l n="209">In questa notte che non mai declina,</l>
     <l n="210">orate requie, o figli morti, ai vivi! -</l>
    </lg>
    <lg n="71">
     <l n="211">O madre! il cielo si riversa in pianto</l>
     <l n="212">oscuramente sopra il camposanto.</l>
    </lg>
   </lg>
  </body>
 </text>
</TEI>