<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IL BOLIDE</title>
    <author>Giovanni Pascoli</author>
   </titleStmt>
   <extent>
    <measure unit="stanza">18</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-il-boli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IL BOLIDE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IL BOLIDE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tutto annerò. Brillava, in alto in alto,</l>
     <l n="2">il cielo azzurro. In via con me non c'eri,</l>
     <l n="3">in lontananza, se non tu, Rio Salto.</l>
    </lg>
    <lg n="2">
     <l n="4">Io non t'udiva: udivo i cantonieri</l>
     <l n="5">tuoi, le rane, gridar rauche l'arrivo</l>
     <l n="6">d'acqua, sempre acqua, a maceri e poderi.</l>
    </lg>
    <lg n="3">
     <l n="7">Ricordavo. A' miei venti anni, mal vivo,</l>
     <l n="8">pensai tramata anche per me la morte</l>
     <l n="9">nel sangue. E, solo, a notte alta, venivo</l>
    </lg>
    <lg n="4">
     <l n="10">per questa via, dove tra l'ombre smorte</l>
     <l n="11">era il nemico, forse. Io lento lento</l>
     <l n="12">passava, e il cuore dentro battea forte.</l>
    </lg>
    <lg n="5">
     <l n="13">Ma colui non vedrebbe il mio spavento,</l>
     <l n="14">sebben tremassi all'improvviso svolo</l>
     <l n="15">d'una lucciola, a un sibilo di vento:</l>
    </lg>
    <lg n="6">
     <l n="16">lento lento passavo: e il cuore a volo</l>
     <l n="17">andava avanti. E che dunque? Uno schianto;</l>
     <l n="18">e su la strada rantolerei, solo...</l>
    </lg>
    <lg n="7">
     <l n="19">no, non solo! Lì presso è il camposanto,</l>
     <l n="20">con la sua fioca lampada di vita.</l>
     <l n="21">Accorrerebbe la mia madre in pianto.</l>
    </lg>
    <lg n="8">
     <l n="22">Mi sfiorerebbe appena con le dita:</l>
     <l n="23">le sue lagrime, come una rugiada</l>
     <l n="24">nell'ombra, sentirei su la ferita.</l>
    </lg>
    <lg n="9">
     <l n="25">Verranno gli altri, e me di su la strada</l>
     <l n="26">porteranno con loro esili gridi</l>
     <l n="27">a medicare nella lor contrada,</l>
    </lg>
    <lg n="10">
     <l n="28">così soave! dove tu sorridi</l>
     <l n="29">eternamente sopra il tuo giaciglio</l>
     <l n="30">fatto di muschi e d'erbe, come i nidi!</l>
    </lg>
    <lg n="11">
     <l n="31">Mentre pensavo, e già sentìa, sul ciglio</l>
     <l n="32">del fosso, nella siepe, oltre un filare</l>
     <l n="33">di viti, dietro un grande olmo, un bisbiglio</l>
    </lg>
    <lg n="12">
     <l n="34">truce, un lampo, uno scoppio... ecco scoppiare</l>
     <l n="35">e brillare, cadere, esser caduto,</l>
     <l n="36">dall'infinito tremolìo stellare,</l>
    </lg>
    <lg n="13">
     <l n="37">un globo d'oro, che si tuffò muto</l>
     <l n="38">nelle campagne, come in nebbie vane,</l>
     <l n="39">vano; ed illuminò nel suo minuto</l>
    </lg>
    <lg n="14">
     <l n="40">siepi, solchi, capanne, e le fiumane</l>
     <l n="41">erranti al buio, e gruppi di foreste,</l>
     <l n="42">e bianchi ammassi di città lontane.</l>
    </lg>
    <lg n="15">
     <l n="43">Gridai, rapito sopra me: Vedeste?</l>
     <l n="44">Ma non v'era che il cielo alto e sereno.</l>
     <l n="45">Non ombra d'uomo, non rumor di péste.</l>
    </lg>
    <lg n="16">
     <l n="46">Cielo, e non altro: il cupo cielo, pieno</l>
     <l n="47">di grandi stelle; il cielo, in cui sommerso</l>
     <l n="48">mi parve quanto mi parea terreno.</l>
    </lg>
    <lg n="17">
     <l n="49">E la Terra sentii nell'Universo.</l>
     <l n="50">Sentii, fremendo, ch'è del cielo anch'ella.</l>
     <l n="51">E mi vidi quaggiú piccolo e sperso</l>
    </lg>
    <lg n="18">
     <l n="52">errare, tra le stelle, in una stella.</l>
    </lg>
   </lg>
  </body>
 </text>
</TEI>