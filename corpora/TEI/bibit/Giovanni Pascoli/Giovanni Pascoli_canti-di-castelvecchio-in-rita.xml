<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - IN RITARDO</title>
    <author>Giovanni Pascoli</author>
   </titleStmt>
   <extent>
    <measure unit="stanza">16</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-in-rita</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - IN RITARDO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - IN RITARDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E l'acqua cade su la morta estate,</l>
     <l n="2">e l'acqua scroscia su le morte foglie;</l>
     <l n="3">e tutto è chiuso, e intorno le ventate</l>
     <l n="4">gettano l'acqua alle inverdite soglie;</l>
    </lg>
    <lg n="2">
     <l n="5">e intorno i tuoni brontolano in aria;</l>
     <l n="6">se non qualcuno che rotola giú.</l>
    </lg>
    <lg n="3">
     <l n="7">Apersi un poco la finestra: udii</l>
     <l n="8">rugliare in piena due torrenti e un fiume;</l>
     <l n="9">e mi parve d'udir due scoppiettìi</l>
     <l n="10">e di vedere un nereggiar di piume.</l>
    </lg>
    <lg n="4">
     <l n="11">O rondinella spersa e solitaria,</l>
     <l n="12">per questo tempo come sei qui tu?</l>
    </lg>
    <lg n="5">
     <l n="13">Oh! non è questo un temporale estivo</l>
     <l n="14">col giorno buio e con la rosea sera,</l>
     <l n="15">sera che par la sera dell'arrivo,</l>
     <l n="16">tenera e fresca come a primavera,</l>
    </lg>
    <lg n="6">
     <l n="17">quando, trovati i vecchi nidi al tetto,</l>
     <l n="18">li salutava allegra la tribú.</l>
    </lg>
    <lg n="7">
     <l n="19">Se n'è partita la tribú, da tanto!</l>
     <l n="20">tanto, che forse pensano al ritorno,</l>
     <l n="21">tanto, che forse già provano il canto</l>
     <l n="22">che canteranno all'alba di quel giorno:</l>
    </lg>
    <lg n="8">
     <l n="23">sognano l'alba di San Benedetto</l>
     <l n="24">nel lontano Baghirmi e nel Bornú.</l>
    </lg>
    <lg n="9">
     <l n="25">E chiudo i vetri. Il freddo mi percuote,</l>
     <l n="26">l'acqua mi sferza, mi respinge il vento.</l>
     <l n="27">Non piú gli scoppiettìi, ma le remote</l>
     <l n="28">voci dei fiumi, ma sgrondare io sento</l>
    </lg>
    <lg n="10">
     <l n="29">sempre piú l'acqua, rotolare il tuono,</l>
     <l n="30">il vento alzare ogni minuto piú.</l>
    </lg>
    <lg n="11">
     <l n="31">E fuori vedo due ombre, due voli,</l>
     <l n="32">due volastrucci nella sera mesta,</l>
     <l n="33">rimasti qui nel grigio autunno soli,</l>
     <l n="34">ch'aliano soli in mezzo alla tempesta:</l>
    </lg>
    <lg n="12">
     <l n="35">rimasti addietro il giorno del frastuono,</l>
     <l n="36">delle grida d'amore e gioventú.</l>
    </lg>
    <lg n="13">
     <l n="37">Son padre e madre. C'è sotto le gronde</l>
     <l n="38">un nido, in fila con quei nidi muti,</l>
     <l n="39">il lor nido che geme e che nasconde</l>
     <l n="40">sei rondinini non ancor pennuti.</l>
    </lg>
    <lg n="14">
     <l n="41">Al primo nido già toccò sventura.</l>
     <l n="42">Fecero questo accanto a quel che fu.</l>
    </lg>
    <lg n="15">
     <l n="43">Oh! tardi! Il nido ch'è due nidi al cuore,</l>
     <l n="44">ha fame in mezzo a tante cose morte;</l>
     <l n="45">e l'anno è morto, ed anche il giorno muore,</l>
     <l n="46">e il tuono muglia, e il vento urla piú forte,</l>
    </lg>
    <lg n="16">
     <l n="47">e l'acqua fruscia, ed è già notte oscura,</l>
     <l n="48">e quello ch'era non sarà mai piú.</l>
    </lg>
   </lg>
  </body>
 </text>
</TEI>