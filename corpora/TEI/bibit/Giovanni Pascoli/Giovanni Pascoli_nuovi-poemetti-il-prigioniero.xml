<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Nuovi poemetti - IL PRIGIONIERO</title>
    <author>Giovanni Pascoli</author>
   </titleStmt>
   <extent>
    <measure unit="stanza">9</measure>
    <measure unit="line">25</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_nuovi-poemetti-il-prigioniero</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Nuovi poemetti - IL PRIGIONIERO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Nuovi poemetti - IL PRIGIONIERO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Prendi, infelice, il tuo dolore in pace!</l>
     <l n="2">"Perché?" Tu, perché gridi, urti la porta?</l>
     <l n="3">"Perché dolore è più dolor, se tace".</l>
    </lg>
    <lg n="2">
     <l n="4">Se lo nascondi, frutterà. Sopporta,</l>
     <l n="5">attendi, spera... "O vanità! Non spero.</l>
     <l n="6">Non credo". Eppure... "Dio non è!" Che importa?</l>
    </lg>
    <lg n="3">
     <l n="7">C'è del mistero intorno a te... "Mistero?</l>
     <l n="8">Io non lo vedo". Ciò che tu non vedi,</l>
     <l n="9">o prigioniero, è un altro prigioniero;</l>
    </lg>
    <lg n="4">
     <l n="10">e un altro e un altro. Hanno nei ceppi i piedi...</l>
     <l n="11">"Anch'io". Presto la morte, ora catene!</l>
     <l n="12">"Anch'io". Dunque tu sai, dunque tu credi.</l>
    </lg>
    <lg n="5">
     <l n="13">Non li destare! "Io, dormo forse?" Ebbene?</l>
     <l n="14">Se vuoi parlare, parla sì, ma piano;</l>
     <l n="15">canta, se vuoi, ciò che dal cuor ti viene:</l>
    </lg>
    <lg n="6">
     <l n="16">canta, ma un dolce canto, esile, vano,</l>
     <l n="17">che su la piuma delle sue parole</l>
     <l n="18">li porti in collo al loro amor lontano:</l>
    </lg>
    <lg n="7">
     <l n="19">cantalo quello che nel cuor ti duole!</l>
     <l n="20">piangano anch'essi, ma dormendo ancora!</l>
     <l n="21">Chi piange in sogno, è giunto a ciò che vuole,</l>
    </lg>
    <lg n="8">
     <l n="22">è giunto alfine a tutto ciò che implora</l>
     <l n="23">invano. Canta: e l'anima pugnace</l>
     <l n="24">tua placherai. Ritroverà l'aurora</l>
    </lg>
    <lg n="9">
     <l n="25">anche te forse addormentato in pace.</l>
    </lg>
   </lg>
  </body>
 </text>
</TEI>