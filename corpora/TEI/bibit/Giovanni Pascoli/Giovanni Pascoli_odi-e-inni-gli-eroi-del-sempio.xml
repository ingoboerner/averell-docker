<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e Inni - GLI EROI DEL SEMPIONE</title>
    <author>Giovanni Pascoli</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_odi-e-inni-gli-eroi-del-sempio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e Inni - GLI EROI DEL SEMPIONE</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e Inni - GLI EROI DEL SEMPIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sotterra due vaporiere immote,</l>
     <l n="2">divise da una grande porta,</l>
     <l n="3">aspettano. Un'ardente ansia le scuote.</l>
     <l n="4">Un urlo va per l'aria morta.</l>
    </lg>
    <lg n="2">
     <l n="5">Porta di ferro, oggi è il trionfo! Muovi</l>
     <l n="6">su gli aspri cardini sonanti!</l>
     <l n="7">Apriti, o porta dei millenni nuovi!</l>
     <l n="8">O nuovi vincitori, avanti!</l>
    </lg>
    <lg n="3">
     <l n="9">Voi per lunghi anni, a un'invisibil guerra</l>
     <l n="10">sacrando le rubeste vite,</l>
     <l n="11">avanzavate ignudi eroi sotterra</l>
     <l n="12">al rombo della dinamite.</l>
    </lg>
    <lg n="4">
     <l n="13">Da voi fuggiva a passo a passo il monte</l>
     <l n="14">tremando per le cupe mine:</l>
     <l n="15">voi tergevate dal sudor la fronte</l>
     <l n="16">seduti su le sue rovine.</l>
    </lg>
    <lg n="5">
     <l n="17">Erano, là, le tenebre primeve,</l>
     <l n="18">il peso bruto, il muto oblio;</l>
     <l n="19">qua, il lampo, il soffio, la parola breve:</l>
     <l n="20">là era il Caos, qua era Dio.</l>
    </lg>
    <lg n="6">
     <l n="21">Riposa, o Dio! Loda le tue giornate</l>
     <l n="22">col lieto rimbombar del tuono!</l>
     <l n="23">Uomini, è il giorno settimo: guardate</l>
     <l n="24">che ciò che voi faceste, è buono!</l>
    </lg>
    <lg n="7">
     <l n="25">E riposate! E pace all'arma, o forti,</l>
     <l n="26">che al buio sfavillò sul quarzo!</l>
     <l n="27">Poi, per rifarla lucida, i vostri orti</l>
     <l n="28">coltare voi potrete in marzo.</l>
    </lg>
    <lg n="8">
     <l n="29">Ognuno, il vostro: l'orto che vi renda,</l>
     <l n="30">su l'ampia tavola di faggio,</l>
     <l n="31">l'erbe non compre per la pia merenda</l>
     <l n="32">nel giorno di Calendimaggio.</l>
    </lg>
    <lg n="9">
     <l n="33">Porta di ferro, apriti!... Ma lontani,</l>
     <l n="34">lavoratori, per la valle</l>
     <l n="35">voi siete, la mercede nelle mani</l>
     <l n="36">ed il piccone su le spalle.</l>
    </lg>
    <lg n="10">
     <l n="37">Le spalle voi volgete oggi al traforo</l>
     <l n="38">della montagna di granito...</l>
     <l n="39">Oh! non divina sorte del lavoro,</l>
     <l n="40">che attrista quando sia compito!</l>
    </lg>
    <lg n="11">
     <l n="41">Voi riprendete la perpetua via</l>
     <l n="42">da dove, a dove si lavora.</l>
     <l n="43">"Quale Ararat, qual Monte Sant'Elia,</l>
     <l n="44">compagni, il nostro acciaio vuol ora?</l>
    </lg>
    <lg n="12">
     <l n="45">Qual mare, dighe contro cui si franga,</l>
     <l n="46">com'uomo contro l'ira sua?</l>
     <l n="47">qual lago chiede il rostro della vanga?</l>
     <l n="48">qual terra il solco della prua?</l>
    </lg>
    <lg n="13">
     <l n="49">Quali altre vie, per ghiacci o per sabbioni,</l>
     <l n="50">cerca il vapore, che, nei cupi</l>
     <l n="51">silenzi, mostri i rossi occhi ai leoni,</l>
     <l n="52">che sperda col suo fischio i lupi?"</l>
    </lg>
    <lg n="14">
     <l n="53">Latin sangue, gentil sangue errabondo,</l>
     <l n="54">tu sei qual eri nel tuo giorno:</l>
     <l n="55">ancora sai tutte le vie del mondo...</l>
     <l n="56">non sai più quella del ritorno.</l>
    </lg>
    <lg n="15">
     <l n="57">Voi siete ancor le ferree coorti,</l>
     <l n="58">voi siete i veliti e triari...</l>
     <l n="59">ma i morti d'ora non son più che morti,</l>
     <l n="60">intorno per le terre e i mari.</l>
    </lg>
    <lg n="16">
     <l n="61">Porta di ferro!... Oh! chiama tu, grande Urbe,</l>
     <l n="62">le tue legioni veterane</l>
     <l n="63">dalla vittoria! A quelle eroiche turbe</l>
     <l n="64">dà gl'inni del trionfo, e il pane.</l>
    </lg>
   </lg>
  </body>
 </text>
</TEI>