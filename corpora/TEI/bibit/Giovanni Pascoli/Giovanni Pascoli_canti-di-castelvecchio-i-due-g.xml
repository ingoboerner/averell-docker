<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti di Castelvecchio - I DUE GIRIVAGHI</title>
    <author>Giovanni Pascoli</author>
   </titleStmt>
   <extent>
    <measure unit="stanza">4</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_canti-di-castelvecchio-i-due-g</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti di Castelvecchio - I DUE GIRIVAGHI</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti di Castelvecchio - I DUE GIRIVAGHI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Siamo soli. Bianca l'aria</l>
     <l n="2">vola come in un mulino.</l>
     <l n="3">Nella terra solitaria</l>
     <l n="4">siamo in due, sempre in cammino.</l>
     <l n="5">Soli i miei, soli i tuoi stracci</l>
     <l n="6">per le vie. Non altro suono</l>
     <l n="7">che due gridi:</l>
     <l n="8">- Oggi ci sono</l>
     <l n="9">e doman me ne vo...</l>
     <l n="10">- Stacci!</l>
     <l n="11">stacci! stacci!</l>
    </lg>
    <lg n="2">
     <l n="12">Io di qua, battendo i denti,</l>
     <l n="13">tu di là, pestando i piedi:</l>
     <l n="14">non ti vedo e tu mi senti;</l>
     <l n="15">io ti sento, e non mi vedi.</l>
     <l n="16">Noi gettiamo i nostri urlacci,</l>
     <l n="17">come cani in abbandono</l>
     <l n="18">fuor dell'uscio:</l>
     <l n="19">- Oggi ci sono</l>
     <l n="20">e doman me ne vo...</l>
     <l n="21">- Stacci!</l>
     <l n="22">stacci! stacci!</l>
    </lg>
    <lg n="3">
     <l n="23">Questa terra ha certe porte,</l>
     <l n="24">che ci s'entra e non se n'esce.</l>
     <l n="25">È il castello della morte.</l>
     <l n="26">S'ode qui l'erba che cresce:</l>
     <l n="27">crescer l'erba e i rosolacci</l>
     <l n="28">qui, di notte, al tempo buono:</l>
     <l n="29">ma nient'altro...</l>
     <l n="30">- Oggi ci sono</l>
     <l n="31">e doman me ne vo...</l>
     <l n="32">- Stacci!</l>
     <l n="33">stacci! stacci!</l>
    </lg>
    <lg n="4">
     <l n="34">C'incontriamo... Io ti derido?!</l>
     <l n="35">No, compagno nello stento!</l>
     <l n="36">No, fratello! È un vano grido</l>
     <l n="37">che gettiamo al freddo vento.</l>
     <l n="38">Né c'è un viso che s'affacci</l>
     <l n="39">per dire, Eh! spazzacamino!...</l>
     <l n="40">per dire, Oh! quel vecchiettino</l>
     <l n="41">degli stacci...</l>
     <l n="42">degli stacci!...</l>
     <l n="43">- stacci! stacci!</l>
    </lg>
   </lg>
  </body>
 </text>
</TEI>