<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le canzoni di re Enzio - II.</title>
    <author>Giovanni Pascoli</author>
   </titleStmt>
   <extent>
    <measure unit="stanza">5</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_le-canzoni-di-re-enzio-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le canzoni di re Enzio - II.</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le canzoni di re Enzio - II.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ode re Enzio; ascolta come in sogno,</l>
     <l n="2">perché il suo cuore è in Capitana e Puglia.</l>
     <l n="3">Un de' custodi, Min de' Prendiparti,</l>
     <l n="4">dice: "Mal prenda a questi giuculari</l>
     <l n="5">ch'hanno per sue le piazze del Comune,</l>
     <l n="6">per ricantar le vecchie fole al volgo!</l>
     <l n="7">Già da gran tempo Carlomagno è morto".</l>
     <l n="8">E Scannabecco: "È morto sì, ma siede,</l>
     <l n="9">l'imperatore dalla barba bianca,</l>
     <l n="10">nella sua tomba, e con la destra impugna</l>
     <l n="11">la spada posta sopra le ginocchia".</l>
     <l n="12">Enzio re pensa: "O bel sire fratello!</l>
     <l n="13">Biondo e gentil Rollando di Soave!</l>
     <l n="14">Forse vedete ora apparir sui monti</l>
     <l n="15">non Valdabrun, ma i cavalier di Francia,</l>
     <l n="16">Proenza Fiandra Piccardia Brabante</l>
     <l n="17">coi santi gigli e con la croce!"</l>
    </lg>
    <lg n="2">
     <l n="18">Manfredi in vero scorge allor sui monti</l>
     <l n="19">oltre il Calore l'oste del re Carlo.</l>
     <l n="20">Il nato dallo imperator di Roma</l>
     <l n="21">ha suo consiglio. Parlano i suoi pari.</l>
     <l n="22">Qual è canuto, qual è tutto fulvo,</l>
     <l n="23">armato ognuno, ed il lor nome è Lancia.</l>
     <l n="24">Dice Calvagno: "Un giorno o due s'attenda:</l>
     <l n="25">saranno morti e presi per diffalta</l>
     <l n="26">di pane e biade per i lor cavalli.</l>
     <l n="27">A Benevento e' mal sarà venuto!"</l>
     <l n="28">Ma in parte è un vecchio astrologo accosciato</l>
     <l n="29">avanti un libro dove prende il punto,</l>
     <l n="30">come se avesse sopra il capo l'ombra</l>
     <l n="31">piena di stelle. Intorno a re Manfredi,</l>
     <l n="32">vestito a verde come il lor vessillo,</l>
     <l n="33">vegliando a guardia i bruni Saracini</l>
     <l n="34">poggiati ad arcora e balestre.</l>
    </lg>
    <lg n="3">
     <l n="35">Dice Ulivieri: "Bene è grande stuolo.</l>
     <l n="36">Di lor masnade è tutto pieno il bosco.</l>
     <l n="37">Son tante schiere, quante dir non posso.</l>
     <l n="38">Compagna abbiam noi picciola a tal uopo.</l>
     <l n="39">Rollando amico, date fiato al corno!</l>
     <l n="40">Lungi n'udrà l'imperatore il suono,</l>
     <l n="41">là nelle gole, e tosto sarà volto".</l>
     <l n="42">Rollando dice: "Sarò prima io morto!</l>
     <l n="43">Onore e loda perdere non voglio.</l>
     <l n="44">Non corno qui, ma Durendal ha luogo.</l>
     <l n="45">Sì, la vedrete rossa fino all'oro".</l>
     <l n="46">AOI</l>
    </lg>
    <lg n="4">
     <l n="47">"Rollando amico, e' sono, per un, cento.</l>
     <l n="48">È pieno il bosco, tutto il monte è pieno.</l>
     <l n="49">Sonate il corno, il corno dell'impero!</l>
     <l n="50">l'imperatore lungi n'udrà l'eco,</l>
     <l n="51">là nelle valli, e sarà volto a tempo.</l>
     <l n="52">Tutti hanno scudo, tutti bianco osbergo,</l>
     <l n="53">bene a cavalli, ad arme, e d'ogni arredo..."</l>
     <l n="54">Dice Rollando: "Morte sarà meglio!</l>
     <l n="55">Il mio legnaggio non sarà dispetto.</l>
     <l n="56">Qui Durendal, non corno fa mestiero.</l>
     <l n="57">Dar colpi voglio, non soffiare al vento".</l>
     <l n="58">AOI</l>
    </lg>
    <lg n="5">
     <l n="59">"Rollando amico, in bocca l'olifante!</l>
     <l n="60">È pieno il monte, è piena ormai la valle.</l>
     <l n="61">Tanti elmi al sole! Tante spade e lancie,</l>
     <l n="62">bandiere al vento rosse azzurre e bianche!</l>
     <l n="63">Giammai non vidi sforzo così grande.</l>
     <l n="64">N'udrà lo squillo in mezzo alle montagne</l>
     <l n="65">l'imperatore, e lo vedrem tornare..."</l>
     <l n="66">Dice Rollando: "Più morir mi piace!</l>
     <l n="67">Bel sire, e' ci ama per le nostre spade,</l>
     <l n="68">l'imperatore, e il ben ferire e il sangue.</l>
     <l n="69">Baroni e gente, ora ai cavalli e all'arme!"</l>
     <l n="70">AOI</l>
    </lg>
   </lg>
  </body>
 </text>
</TEI>