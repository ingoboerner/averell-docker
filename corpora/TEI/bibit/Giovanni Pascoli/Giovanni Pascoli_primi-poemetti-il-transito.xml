<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Primi poemetti - IL TRANSITO</title>
    <author>Giovanni Pascoli</author>
   </titleStmt>
   <extent>
    <measure unit="stanza">8</measure>
    <measure unit="line">22</measure>
   </extent>
   <publicationStmt>
    <publisher>UNED University</publisher>
    <idno>Giovanni Pascoli_primi-poemetti-il-transito</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Primi poemetti - IL TRANSITO</title>
     <author>Giovanni Pascoli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Primi poemetti - IL TRANSITO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il cigno canta. In mezzo delle lame</l>
     <l n="2">rombano le sue voci lunghe e chiare,</l>
     <l n="3">come percossi cembali di rame.</l>
    </lg>
    <lg n="2">
     <l n="4">È l'infinita tenebra polare.</l>
     <l n="5">Grandi montagne d'un eterno gelo</l>
     <l n="6">póntano sopra il lastrico del mare.</l>
    </lg>
    <lg n="3">
     <l n="7">Il cigno canta; e lentamente il cielo</l>
     <l n="8">sfuma nel buio, e si colora in giallo;</l>
     <l n="9">spunta una luce verde a stelo a stelo.</l>
    </lg>
    <lg n="4">
     <l n="10">Come arpe qua e là tocche, il metallo</l>
     <l n="11">di quella voce tìntina; già sfiora</l>
     <l n="12">la verde luce i picchi di cristallo.</l>
    </lg>
    <lg n="5">
     <l n="13">E nella notte, che ne trascolora,</l>
     <l n="14">un immenso iridato arco sfavilla,</l>
     <l n="15">e i portici profondi apre l'aurora.</l>
    </lg>
    <lg n="6">
     <l n="16">L'arco verde e vermiglio arde, zampilla,</l>
     <l n="17">a frecce, a fasci; e poi palpita, frana</l>
     <l n="18">tacitamente, e riascende e brilla.</l>
    </lg>
    <lg n="7">
     <l n="19">Col suono d'un rintocco di campana</l>
     <l n="20">che squilli ultimo, il cigno agita l'ale:</l>
     <l n="21">l'ale grandi grandi apre, e s'allontana</l>
    </lg>
    <lg n="8">
     <l n="22">candido, nella luce boreale.</l>
    </lg>
   </lg>
  </body>
 </text>
</TEI>