<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LIV</title>
    <author>Galeazzo Di Tarsia</author>
   </titleStmt>
   <extent>
    <measure unit="stanza">32</measure>
    <measure unit="line">192</measure>
   </extent>
   <publicationStmt>
    <publisher>UNED University</publisher>
    <idno>Galeazzo Di Tarsia_rime-liv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LIV</title>
     <author>Galeazzo Di Tarsia</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A pié d'un verde faggio</l>
     <l n="2">Del bel Meandro a la sinistra riva,</l>
     <l n="3">Endimion s'udiva</l>
     <l n="4">Chiamar l'amato e fuggitivo raggio</l>
     <l n="5">De la cerva del cielo,</l>
     <l n="6">Vaga sorella del signor di Delo.</l>
    </lg>
    <lg n="2">
     <l n="7">Era in su l'ora apunto</l>
     <l n="8">Che 'l celeste bifolco il carro guida</l>
     <l n="9">Ver l'Orsa che s'annida,</l>
     <l n="10">E la notte il suo manto avea trapunto</l>
     <l n="11">Di que' beati lumi</l>
     <l n="12">Che fan quaggiù correr di latte i fiumi,</l>
    </lg>
    <lg n="3">
     <l n="13">Quand'il giovin dolente,</l>
     <l n="14">Bramoso di mirar la vaga luce</l>
     <l n="15">Ch'a morte lo conduce,</l>
     <l n="16">Con fredda lingua e con affetto ardente</l>
     <l n="17">Cose dicea sì nove</l>
     <l n="18">Ch'a pietà mosse Radamanto e Giove.</l>
    </lg>
    <lg n="4">
     <l n="19">Allor fra selve e boschi</l>
     <l n="20">Mille ninfe s'udir, mille pastori</l>
     <l n="21">I mal graditi amori</l>
     <l n="22">Pianger di quest'amante, e i neri e foschi</l>
     <l n="23">Giorni de la sua vita</l>
     <l n="24">Ch'aspettan sol da la sua morte aita.</l>
    </lg>
    <lg n="5">
     <l n="25">E perché fosse noto</l>
     <l n="26">L'eterno suo martir, l'eterno foco,</l>
     <l n="27">E inteso in ogni loco,</l>
     <l n="28">Quinci Euro e Coro e quindi Borea e Noto,</l>
     <l n="29">Ciascun per la sua parte</l>
     <l n="30">Lo sparse in mille lingue, in mille carte.</l>
    </lg>
    <lg n="6">
     <l n="31">«Apri il balcon celeste»</l>
     <l n="32">Dicea «di novi lumi adorna e cinta,</l>
     <l n="33">Da tanti prieghi vinta;</l>
     <l n="34">E 'n quel petto di smalto alfin si deste,</l>
     <l n="35">O mia gelata face,</l>
     <l n="36">Qualch'ombra di pietà che mi dia pace.</l>
    </lg>
    <lg n="7">
     <l n="37">Scopri serena al mondo</l>
     <l n="38">Quel più tranquillo e più sereno aspetto</l>
     <l n="39">Che suol produrre effetto</l>
     <l n="40">In terra più felice e più giocondo,</l>
     <l n="41">E con più tardo giro</l>
     <l n="42">Frena il tuo corso, mentr'io piango e miro.</l>
    </lg>
    <lg n="8">
     <l n="43">Ecco il silenzio e 'l sonno,</l>
     <l n="44">Prodotti a un parto della notte, usciti,</l>
     <l n="45">Più dell'usato uniti,</l>
     <l n="46">Dalle cimmerie grotte, e, quanto ponno,</l>
     <l n="47">Fan con licor di Lete</l>
     <l n="48">Per l'oriente le campagne quete.</l>
    </lg>
    <lg n="9">
     <l n="49">A queste piaghe mie</l>
     <l n="50">Pietoso il sol, con novo stile in fretta,</l>
     <l n="51">A chi di là l'aspetta</l>
     <l n="52">N'ha rimenato assai cortese il die;</l>
     <l n="53">Né corse quel sentiero</l>
     <l n="54">Ch'è di questa stagione il camin vero.</l>
    </lg>
    <lg n="10">
     <l n="55">Ecco ch'ad una ad una</l>
     <l n="56">Espero chiama le dorate stelle,</l>
     <l n="57">Vie più lucenti e belle,</l>
     <l n="58">Per coronarne l'argentata luna;</l>
     <l n="59">Elle per torte strade</l>
     <l n="60">Vengon ratte a 'nchinar l'alma beltade.</l>
    </lg>
    <lg n="11">
     <l n="61">La stellata corona</l>
     <l n="62">De la schernita giovane di Creta,</l>
     <l n="63">Più luminosa e lieta,</l>
     <l n="64">Veggio un che reverente a' pié ti dona</l>
     <l n="65">E tutto umil t'inchina,</l>
     <l n="66">Qual de le stelle in cielo alta regina.</l>
    </lg>
    <lg n="12">
     <l n="67">Or lampeggia la stampa</l>
     <l n="68">De l'isola ove ancor la terra bagna</l>
     <l n="69">La tua fedel compagna,</l>
     <l n="70">là ov'Alfeo corre che fra l'onde avvampa,</l>
     <l n="71">Ove fu l'alto acquisto</l>
     <l n="72">Ch'il regno alluma tenebroso e tristo.</l>
    </lg>
    <lg n="13">
     <l n="73">Ecco di nove fiamme</l>
     <l n="74">Adorno l'animal che Garamante</l>
     <l n="75">Tenne all'acceso amante</l>
     <l n="76">Di Bagrade fra l'onde; e par ch'infiamme</l>
     <l n="77">La parte ov'egli gira</l>
     <l n="78">E di tanto indugiar seco s'adira.</l>
    </lg>
    <lg n="14">
     <l n="79">Quel tempestoso figlio</l>
     <l n="80">Mira di Ereo che festi in mezo il fiume</l>
     <l n="81">Privo di vita e lume,</l>
     <l n="82">E fu poi segno in ciel per tuo consiglio,</l>
     <l n="83">Ch'or, lieto e disarmato,</l>
     <l n="84">Stanca il petto chiamando il raggio amato.</l>
    </lg>
    <lg n="15">
     <l n="85">Il vecchio che soggiorna</l>
     <l n="86">Converso in selce in su 'l gran lito moro</l>
     <l n="87">Vede le figlie al Toro</l>
     <l n="88">Fregiar la bocca e l'infiammate corna,</l>
     <l n="89">E se ne gode tanto</l>
     <l n="90">Ch'appaga il duol del variato manto.</l>
    </lg>
    <lg n="16">
     <l n="91">E quella che mai sempre</l>
     <l n="92">L'inevitabil fato, il caso reo</l>
     <l n="93">Ond'arse Ilio e Sigeo</l>
     <l n="94">Pianse là sotto il polo in nove tempre,</l>
     <l n="95">E con l'inculto crine</l>
     <l n="96">Prediceva a' mortai doglioso fine,</l>
    </lg>
    <lg n="17">
     <l n="97">Or già de le più vaghe</l>
     <l n="98">E luminose stelle a paragone,</l>
     <l n="99">Non più segno o cagione</l>
     <l n="100">Di mal ch'il mondo orribilmente impiaghe,</l>
     <l n="101">Fora di propri calli,</l>
     <l n="102">Mena con l'altre lascivetti balli.</l>
    </lg>
    <lg n="18">
     <l n="103">Dolente a' dolor miei</l>
     <l n="104">Ne vien la bella Astrea con quella prole</l>
     <l n="105">Cui par non vide il sole:</l>
     <l n="106">Io dico del gran figlio di colei</l>
     <l n="107">Ch'in forma d'aureo nembo</l>
     <l n="108">Il fallace amator raccolse in grembo.</l>
    </lg>
    <lg n="19">
     <l n="109">O che lucente schiera</l>
     <l n="110">Seco mena costui ch'in riva al mare</l>
     <l n="111">Trovò luci sì care!</l>
     <l n="112">Ecco Cassiopea sdegnosa e altera;</l>
     <l n="113">Ecco Cefeo appresso</l>
     <l n="114">Smarrito ancora per l'orribil messo;</l>
    </lg>
    <lg n="20">
     <l n="115">E perché novi onori</l>
     <l n="116">Ti porge il ciel, questa superba volto</l>
     <l n="117">Ha nel suo loco il volto</l>
     <l n="118">Perché qual duce al tuo apparir t'adori,</l>
     <l n="119">Rotto il fatal destino</l>
     <l n="120">Di girar sempre il mondo a capo chino.</l>
    </lg>
    <lg n="21">
     <l n="121">E tu, invida Notte</l>
     <l n="122">che, spronando i destrier foschi ed alati,</l>
     <l n="123">M'hai tolto i raggi amati</l>
     <l n="124">E l'ore del piacer spesso interrotte,</l>
     <l n="125">Pietosa a tanto affanno</l>
     <l n="126">Gira quel cerchio c'hai maggior nell'anno.</l>
    </lg>
    <lg n="22">
     <l n="127">Di te più lieto giorno</l>
     <l n="128">Dal gran seno del tempo unqua non venne,</l>
     <l n="129">Se ben talor avvenne</l>
     <l n="130">Ch'un sol dì fosse di più soli adorno</l>
     <l n="131">S'or gira in terra il guardo</l>
     <l n="132">Colei per cui tant'anni agghiaccio ed ardo.</l>
    </lg>
    <lg n="23">
     <l n="133">Dunque, o mio lume eterno,</l>
     <l n="134">O giel che m'ardi il core ott'anni interi,</l>
     <l n="135">O cagion di sì veri</l>
     <l n="136">Pianti ch'intenerir potrian l'inferno,</l>
     <l n="137">Deh mostra, omai cortese,</l>
     <l n="138">Quel ch'indarno fin qui la mente attese.</l>
    </lg>
    <lg n="24">
     <l n="139">Io dissi: Un raggio solo,</l>
     <l n="140">Un picciol segno di pietà che faccia</l>
     <l n="141">Fede che non ti piaccia</l>
     <l n="142">Viver de la mia morte e del mio duolo;</l>
     <l n="143">Ché basteria sol questo</l>
     <l n="144">Il mio stato addolcir penoso e mesto.</l>
    </lg>
    <lg n="25">
     <l n="145">Io so ch'altro non volsi</l>
     <l n="146">Da te già mai, e tu saper lo puoi,</l>
     <l n="147">Ch'il sol de gli occhi tuoi;</l>
     <l n="148">Né ad altro fin questa mia voce sciolsi</l>
     <l n="149">Se non perché ti chiami</l>
     <l n="150">Con la mia lingua il mondo e adori ed ami.</l>
    </lg>
    <lg n="26">
     <l n="151">Bramai che tanti doni,</l>
     <l n="152">Tante doti celesti onde vai carca,</l>
     <l n="153">Non tronche man di Parca,</l>
     <l n="154">Ma l'alto tuo valor tanto risoni</l>
     <l n="155">Che vinca la memoria</l>
     <l n="156">D'ogn'età, d'ogni tempo e d'ogni istoria.</l>
    </lg>
    <lg n="27">
     <l n="157">E se sperar dovea,</l>
     <l n="158">Per languir e servir con tanta fede,</l>
     <l n="159">Qualche giusta mercede</l>
     <l n="160">Un cor ch'adori in terra immortal dea</l>
     <l n="161">Con gli spirti sì accensi</l>
     <l n="162">Qual a Dio sol per debito conviensi,</l>
    </lg>
    <lg n="28">
     <l n="163">Dillo nel tuo secreto</l>
     <l n="164">A te stessa, o d'amor fiera nimica;</l>
     <l n="165">Saggia, santa, pudica,</l>
     <l n="166">Face del mondo per divin decreto,</l>
     <l n="167">Scala ch'al sommo bene</l>
     <l n="168">D'una in altra sembianza ergi la spene.</l>
    </lg>
    <lg n="29">
     <l n="169">Ma che pò far Medusa</l>
     <l n="170">Altro che trasformarmi in freddo sasso</l>
     <l n="171">Che spiri e mova il passo</l>
     <l n="172">E tra speme e timor sempre confusa</l>
     <l n="173">Tenga la mente e stille</l>
     <l n="174">Lagrime il volto e mandi il cor faville?»</l>
    </lg>
    <lg n="30">
     <l n="175">Mentre piagato ed arso</l>
     <l n="176">Così bramando Endimion si strugge,</l>
     <l n="177">E pur s'asconde e fugge</l>
     <l n="178">Quel raggio che talor benigno è apparso,</l>
     <l n="179">Ecco venir dall'onde</l>
     <l n="180">Voce ch'ogni suo ben turba e confonde:</l>
    </lg>
    <lg n="31">
     <l n="181">«Non ir più desiando,</l>
     <l n="182">O travagliato amante arso dal ghiaccio,</l>
     <l n="183">D'aver la luna in braccio;</l>
     <l n="184">Ma, 'l tuo frale terren stato mirando,</l>
     <l n="185">Frena il superbo ardire,</l>
     <l n="186">Ché non è da mortal tanto desire.</l>
    </lg>
    <lg n="32">
     <l n="187">Ritorna al sonno antico;</l>
     <l n="188">Ivi la lunga fe', l'acceso core</l>
     <l n="189">Pasci d'ombre e d'errore.</l>
     <l n="190">Con quel vano sperar che t'è sì amico</l>
     <l n="191">Forse sognando avrai</l>
     <l n="192">Quel che non mai sperar desto potrai».</l>
    </lg>
   </lg>
  </body>
 </text>
</TEI>