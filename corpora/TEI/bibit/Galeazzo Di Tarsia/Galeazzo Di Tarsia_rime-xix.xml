<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIX</title>
    <author>Galeazzo Di Tarsia</author>
   </titleStmt>
   <extent>
    <measure unit="stanza">7</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Galeazzo Di Tarsia_rime-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIX</title>
     <author>Galeazzo Di Tarsia</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A qual pietra somiglia</l>
     <l n="2">La mia bella colonna Amor, ch'è duce</l>
     <l n="3">Del pensier, mi consiglia.</l>
     <l n="4">Una è ch'avaro peregrin n'adduce</l>
     <l n="5">Da la vermiglia riva,</l>
     <l n="6">La qual, s'avvien ch'a fervid'onda pura</l>
     <l n="7">S'appressi, tosto ogni fervor risolve.</l>
     <l n="8">Così questa mia viva</l>
     <l n="9">Pietra leggiadra e dura</l>
     <l n="10">Raffredda e spegne, se vêr me si volve,</l>
     <l n="11">Ogni virtù visiva,</l>
     <l n="12">Ogni vigor che l'intelletto avviva.</l>
    </lg>
    <lg n="2">
     <l n="13">A i colli lidi in seno</l>
     <l n="14">Si cria un sasso che da lor si chiama,</l>
     <l n="15">Di tal virtute pieno</l>
     <l n="16">Che le false sembianze odia e disama</l>
     <l n="17">Ed a i mortali avari</l>
     <l n="18">I difetti de l'or toccando scopre.</l>
     <l n="19">Similemente questo freddo marmo,</l>
     <l n="20">Con sensi accorti e chiari,</l>
     <l n="21">Ciò che 'l petto ricopre</l>
     <l n="22">Scorge più adentro quanto fuor più m'armo</l>
     <l n="23">Di casti fregi e rari,</l>
     <l n="24">Perché ben desiar quest'alma impari.</l>
    </lg>
    <lg n="3">
     <l n="25">là ove irriga e stagna</l>
     <l n="26">Ponto, tracio pastor un sasso coglie</l>
     <l n="27">Cui, s'acqua lava e bagna,</l>
     <l n="28">Vivace chioma di faville accoglie,</l>
     <l n="29">E dal contrario umore</l>
     <l n="30">Virtù riceve a far contrario effetto.</l>
     <l n="31">Così dal pianto che m'è cibo e gioco</l>
     <l n="32">Move, con novo errore,</l>
     <l n="33">Questo tenero e schietto</l>
     <l n="34">Sasso, d'amore un bel tacito foco,</l>
     <l n="35">Sì che mi cuoce il core</l>
     <l n="36">Con l'onda che dovria spegner l'ardore.</l>
    </lg>
    <lg n="4">
     <l n="37">Altro fra gl'Indi splende</l>
     <l n="38">Di maggior pregio, cui pur ch'occhio miri,</l>
     <l n="39">La vera imagin rende</l>
     <l n="40">Che serba su ne' cristallini giri</l>
     <l n="41">Con eterne facelle,</l>
     <l n="42">Memoria di un fallace e falso toro.</l>
     <l n="43">Simil valor de la mia donna accolto</l>
     <l n="44">L'altiere luci e belle</l>
     <l n="45">Hanno, e i crespi crin d'oro:</l>
     <l n="46">Che s'io fermo la vista in quel bel volto,</l>
     <l n="47">Mille pure fiammelle,</l>
     <l n="48">Mille scorgo d'amor più vaghe stelle.</l>
    </lg>
    <lg n="5">
     <l n="49">Ov'è più ricca e grave</l>
     <l n="50">D'or la terra, una selce si ritrova</l>
     <l n="51">Cui pur che ferro aggrave,</l>
     <l n="52">Sfavilla e manda fuor facella nova,</l>
     <l n="53">Che, per natio costume,</l>
     <l n="54">Può far d'arido legno cener breve</l>
     <l n="55">E, là onde scioglie, ogni sua forza perde.</l>
     <l n="56">Cotal convien ch'allume</l>
     <l n="57">Questa di bianca neve</l>
     <l n="58">Selce d'onor, la mia stagion più verde,</l>
     <l n="59">E m'incenda e consume,</l>
     <l n="60">Né paventi d'amor foco né lume.</l>
    </lg>
    <lg n="6">
     <l n="61">Nasce tenero stelo</l>
     <l n="62">Fra l'onde, e serba l'umiltà natia</l>
     <l n="63">Mentre non vede il cielo,</l>
     <l n="64">Ma divelto da' scogli ove si cria,</l>
     <l n="65">S'indura a l'aere e veste</l>
     <l n="66">Di molle verga un duro sasso e vivo.</l>
     <l n="67">Così quest'aurea palma spiega lieta</l>
     <l n="68">Ogni suo don celeste,</l>
     <l n="69">Di cui ragiono e scrivo,</l>
     <l n="70">Mentre il rio fato la m'invola e vieta:</l>
     <l n="71">Quinci prende altra veste</l>
     <l n="72">S'a me si mostra e par ch'un sasso reste.</l>
    </lg>
    <lg n="7">
     <l n="73">S'alta pietà non rompe,</l>
     <l n="74">Canzon, de la mia donna il bel diaspro,</l>
     <l n="75">Bramo cangiarmi in scoglio:</l>
     <l n="76">Ché discorde da lei viver non voglio.</l>
    </lg>
   </lg>
  </body>
 </text>
</TEI>