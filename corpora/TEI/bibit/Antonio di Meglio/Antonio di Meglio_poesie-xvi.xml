<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XVI</title>
    <author>Antonio di Meglio</author>
   </titleStmt>
   <extent>
    <measure unit="stanza">65</measure>
    <measure unit="line">193</measure>
   </extent>
   <publicationStmt>
    <publisher>UNED University</publisher>
    <idno>Antonio di Meglio_poesie-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XVI</title>
     <author>Antonio di Meglio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il gran famoso Publio Scipïone,</l>
     <l n="2">per soprannome detto Africano,</l>
     <l n="3">perch'Affrica domò, qual Livio pone,</l>
    </lg>
    <lg n="2">
     <l n="4">per la salute del popol romano</l>
     <l n="5">e per gloria acquistar, fé cose tali</l>
     <l n="6">che molti il reputaron più che umano;</l>
    </lg>
    <lg n="3">
     <l n="7">ma fra molte sue opre, per le quali</l>
     <l n="8">somma lode acquistò, d'una mi pare</l>
     <l n="9">più che d'ogni altra in fama de' mortali.</l>
    </lg>
    <lg n="4">
     <l n="10">Non è il ferito suo padre scampare</l>
     <l n="11">da l'impie man d'Anibale Barchino,</l>
     <l n="12">giovane ancor d'appena arme portare,</l>
    </lg>
    <lg n="5">
     <l n="13">rotti essendo i Roman presso al Tesino,</l>
     <l n="14">che 'nfino allor diè l'arra del futuro,</l>
     <l n="15">che riserbato gli era per destino.</l>
    </lg>
    <lg n="6">
     <l n="16">Non dopo il mortal caso impio, aspro e duro,</l>
     <l n="17">agli Romani intervenuto a Canni,</l>
     <l n="18">esso a Cannosa sol visto sicuro,</l>
    </lg>
    <lg n="7">
     <l n="19">udito consigliar gli etterni danni</l>
     <l n="20">della sua patria, in casa di Metello,</l>
     <l n="21">di quella abandonar per tutti gli anni,</l>
    </lg>
    <lg n="8">
     <l n="22">sopra Cecilio e gli altri col coltello</l>
     <l n="23">giurar qual non giurasse seguir lui</l>
     <l n="24">morte aspettasse subito da quello;</l>
    </lg>
    <lg n="9">
     <l n="25">per che tutti giuraron con costui</l>
     <l n="26">a vita e morte star sanza magagna:</l>
     <l n="27">sì spense col suo ardir la viltà altrui.</l>
    </lg>
    <lg n="10">
     <l n="28">Non quando poi, quasi perduta Spagna,</l>
     <l n="29">niun duca de' Roman parea ch'ardisse</l>
     <l n="30">prendere impresa così dubbia e magna,</l>
    </lg>
    <lg n="11">
     <l n="31">esso, sol d'anni ventiquattro, disse,</l>
     <l n="32">sendovi il zio col padre stato morto,</l>
     <l n="33">che di grazia tal sorte a lui venisse;</l>
    </lg>
    <lg n="12">
     <l n="34">e diè loro aringando tal conforto</l>
     <l n="35">che, quantunque l'età questo negasse,</l>
     <l n="36">consentîro al suo ingegno non far torto.</l>
    </lg>
    <lg n="13">
     <l n="37">Non come poi a sé concilïasse</l>
     <l n="38">e popoli di Spagna, o con qual pruova</l>
     <l n="39">e perfidi nimici subiugasse.</l>
    </lg>
    <lg n="14">
     <l n="40">E non è il vincer Cartagine nuova,</l>
     <l n="41">Liturgo Astappa Oringa o Castulone</l>
     <l n="42">con altre molte, che scritte si truova.</l>
    </lg>
    <lg n="15">
     <l n="43">Né per passare in Affrica il sermone,</l>
     <l n="44">che contro a Fabio fé tanto verace,</l>
     <l n="45">ch'ogn'altro seguitò la sua intenzione.</l>
    </lg>
    <lg n="16">
     <l n="46">Non Mago, Annone, Asdrubale o Siface</l>
     <l n="47">vincere o Anibal tornato, e poi,</l>
     <l n="48">lui vinto, per le condizion di pace.</l>
    </lg>
    <lg n="17">
     <l n="49">Non vincere Antioco e' duchi suoi,</l>
     <l n="50">non altre mille cose, ch'a dir lascio,</l>
     <l n="51">le qua' per molti autor son note a noi,</l>
    </lg>
    <lg n="18">
     <l n="52">tutte di grieve e 'ntollerabil fascio,</l>
     <l n="53">ma sol una diren, ch'ogn'altra avanza,</l>
     <l n="54">com'acceso rubin spento balascio,</l>
    </lg>
    <lg n="19">
     <l n="55">quando, con incredibile costanza</l>
     <l n="56">e somma pudicizia e contenenza,</l>
     <l n="57">sé vittor vinse d'ogn'altrui possanza:</l>
    </lg>
    <lg n="20">
     <l n="58">appresentata all'alta sua eccellenza</l>
     <l n="59">di tredici anni una vergine essendo,</l>
     <l n="60">da vincer ogni età la sua presenza,</l>
    </lg>
    <lg n="21">
     <l n="61">la qual, tanto mirabile vedendo,</l>
     <l n="62">percosso da Cupido in primo moto</l>
     <l n="63">con virtù vinse alfin sé combattendo.</l>
    </lg>
    <lg n="22">
     <l n="64">E spento il fier disio, tutto divoto,</l>
     <l n="65">fatto la madre e 'l padre comparire,</l>
     <l n="66">la diede in guardia a lor che gli fêr noto</l>
    </lg>
    <lg n="23">
     <l n="67">com'ella era sposata e dovea gire,</l>
     <l n="68">non dopo molti giorni, al suo marito,</l>
     <l n="69">qual presto Scipio fé a sé venire.</l>
    </lg>
    <lg n="24">
     <l n="70">E disse a lui sì come avea sentito</l>
     <l n="71">ch'esso, di lei essendo innamorato,</l>
     <l n="72">dovea por fine in brieve al suo appetito</l>
    </lg>
    <lg n="25">
     <l n="73">con giusto modo; e come gli era grato</l>
     <l n="74">farlo di questo e d'ogni altro contento</l>
     <l n="75">e che salvo il suo onor gli avea servato;</l>
    </lg>
    <lg n="26">
     <l n="76">e sol volea da lui, per suplimento</l>
     <l n="77">di cotal beneficio, che in sue mani</l>
     <l n="78">facesse promission con sacramento</l>
    </lg>
    <lg n="27">
     <l n="79">d'essere amico fido de' Romani,</l>
     <l n="80">perché alcun più benigno e giusto impero</l>
     <l n="81">trovare era impossibil tra gli umani,</l>
    </lg>
    <lg n="28">
     <l n="82">chi ben cercasse tutto l'emisperio.</l>
     <l n="83">Tesori agiunse, e quali ebbe per lei</l>
     <l n="84">da' suoi a esso Luteo Ciltiberio,</l>
    </lg>
    <lg n="29">
     <l n="85">il qual contento, rïavuta lei</l>
     <l n="86">e per li agiunti don più lieto fatto,</l>
     <l n="87">il predicò uom nato delli dei.</l>
    </lg>
    <lg n="30">
     <l n="88">E non sol Ciltiberia per quest'atto</l>
     <l n="89">sanz'armi prese, ma molte province</l>
     <l n="90">diêrsi a lui volentieri ad ogni patto.</l>
    </lg>
    <lg n="31">
     <l n="91">O conte illustre, o signor mio, di quince</l>
     <l n="92">s'aprende la sentenza e 'l vero detto,</l>
     <l n="93">che tutte cose vince chi sé vince!</l>
    </lg>
    <lg n="32">
     <l n="94">Nobil vittoria e magna, per respetto</l>
     <l n="95">de' giovani anni, a Scipïon fu questa,</l>
     <l n="96">che, per sua propria forza e suo intelletto</l>
    </lg>
    <lg n="33">
     <l n="97">quella acquistò contra la gran molesta</l>
     <l n="98">del fier disio, allo qual chi resiste</l>
     <l n="99">non teme in questo mar nulla tempesta.</l>
    </lg>
    <lg n="34">
     <l n="100">Tutt'altre cose, di lui lette e viste,</l>
     <l n="101">favor degli altri ingegni ebbon e forza</l>
     <l n="102">dalle posse romane insieme miste.</l>
    </lg>
    <lg n="35">
     <l n="103">O magno conte e buon, Francesco Sforza,</l>
     <l n="104">tien ciò che del gran Publio truovi scritto</l>
     <l n="105">questo essere il merollo, e l'altre scorza!</l>
    </lg>
    <lg n="36">
     <l n="106">È però, come appar, giusto e diritto</l>
     <l n="107">ch'acresca e inalzi la virtù laudata</l>
     <l n="108">nell'operante e fa maggior profitto.</l>
    </lg>
    <lg n="37">
     <l n="109">Questa virtù nell'Affrican pregiata</l>
     <l n="110">debbe tanto più in te fruttar di laude</l>
     <l n="111">quanto al mondo e al ciel ell'è più grata,</l>
    </lg>
    <lg n="38">
     <l n="112">ché la madre di Dio, che' prieghi essaude</l>
     <l n="113">d'ogni qualunque invoca lei col core</l>
     <l n="114">e per cui l'uomo il ciel racquista e gaude,</l>
    </lg>
    <lg n="39">
     <l n="115">hatte visto essaudir, per lo suo amore,</l>
     <l n="116">e prieghi d'una vergine pulzella</l>
     <l n="117">rapita nelle prede e nel furore,</l>
    </lg>
    <lg n="40">
     <l n="118">qual fra' denti di lupi pecorella</l>
     <l n="119">tratta, e a te condotta, cui bellezza</l>
     <l n="120">ricca ti fu vie più che poverella,</l>
    </lg>
    <lg n="41">
     <l n="121">dicendoti: «O signor, la tua grandezza</l>
     <l n="122">dichinisi pel nome di Maria</l>
     <l n="123">di dare al vergin mio corpo salvezza,</l>
    </lg>
    <lg n="42">
     <l n="124">sì che incorrotta al nuovo sposo i' sia</l>
     <l n="125">data per grazia, e per lei ti ripriego</l>
     <l n="126">che mi facci esso don, che 'l cor disia!</l>
    </lg>
    <lg n="43">
     <l n="127">Ed io sempre pregarla a te mi lego</l>
     <l n="128">per la salute tua, perché ti piaccia,</l>
     <l n="129">o benigno signor, non farmi niego».</l>
    </lg>
    <lg n="44">
     <l n="130">La qual, fattoti croce delle braccia,</l>
     <l n="131">udito priego tal, subito e presto,</l>
     <l n="132">come prigion che si disferra o slaccia,</l>
    </lg>
    <lg n="45">
     <l n="133">sommergendo il disio fiero e molesto,</l>
     <l n="134">umil, clemente alla giusta preghiera,</l>
     <l n="135">desti l'effetto di ch'eri richiesto.</l>
    </lg>
    <lg n="46">
     <l n="136">O virtù santa di costanzia vera!</l>
     <l n="137">Qui non riguardo di gentil parenti,</l>
     <l n="138">né dello sposo suo, che vil nat'era,</l>
    </lg>
    <lg n="47">
     <l n="139">né lo sperar per lei suvvertir genti,</l>
     <l n="140">né province acquistar, né suvvenzione</l>
     <l n="141">dal suo sposo aspettar o suo seguenti,</l>
    </lg>
    <lg n="48">
     <l n="142">le qual cose poteano Scipione</l>
     <l n="143">avere indutto a far pruova cotale</l>
     <l n="144">(e trovo vera questa opinïone);</l>
    </lg>
    <lg n="49">
     <l n="145">s'a donare il tesor fu liberale,</l>
     <l n="146">dell'altrui diè; ma quel che tu donasti</l>
     <l n="147">fu, rendutole il suo, tuo capitale,</l>
    </lg>
    <lg n="50">
     <l n="148">del qual sie certo che 'n ciel comperasti,</l>
     <l n="149">per le man di Maria, que' veri beni</l>
     <l n="150">che per caso o per tempo mai fien guasti.</l>
    </lg>
    <lg n="51">
     <l n="151">E drittamente alla fama sovieni</l>
     <l n="152">del tuo eccellente e magnifico padre</l>
     <l n="153">e' modi suoi laudabili ritieni,</l>
    </lg>
    <lg n="52">
     <l n="154">che fra l'altre sue opre alte e leggiadre,</l>
     <l n="155">quando vincea per forza luogo o terra</l>
     <l n="156">colle feroce armigere sue squadre,</l>
    </lg>
    <lg n="53">
     <l n="157">subito in casa, in chiesa o in qualche serra</l>
     <l n="158">facea salvar le donne, in tal riguardo</l>
     <l n="159">che l'onor lor non si perdea per guerra.</l>
    </lg>
    <lg n="54">
     <l n="160">Per che, se con vittoria il tuo stendardo</l>
     <l n="161">vuoi, signor mio, che sempre mai si spieghi,</l>
     <l n="162">del qual che così sia del disio ardo,</l>
    </lg>
    <lg n="55">
     <l n="163">gli umili, giusti, santi, onesti prieghi,</l>
     <l n="164">fatti per parte della Madre santa,</l>
     <l n="165">che non vorrà che Dio grazia ti nieghi,</l>
    </lg>
    <lg n="56">
     <l n="166">sempre essaudisci, e di virtù t'amanta,</l>
     <l n="167">ché qual commesso vizio a più c'incìta,</l>
     <l n="168">quando nell'uom si radica e si pianta,</l>
    </lg>
    <lg n="57">
     <l n="169">così un ben fatto a molti far c'invita,</l>
     <l n="170">onde s'acquista il ben che non vien meno,</l>
     <l n="171">ch'ogni altro è fummo e vento in questa vita.</l>
    </lg>
    <lg n="58">
     <l n="172">Santo è il voler che tien ragion per freno,</l>
     <l n="173">qual or essere in te, signor, comprendo,</l>
     <l n="174">che m'ha di gaudio e di letizia pieno.</l>
    </lg>
    <lg n="59">
     <l n="175">Il perché, affezionato omai, attendo</l>
     <l n="176">poter cantar di te qual d'uom felice,</l>
     <l n="177">ch'abbatte i van pensier, virtù seguendo.</l>
    </lg>
    <lg n="60">
     <l n="178">E pregherò la vera Imperadrice</l>
     <l n="179">del reame del ciel che qui nel mondo,</l>
     <l n="180">fatto per te di fama uccel fenice,</l>
    </lg>
    <lg n="61">
     <l n="181">sempre t'essauda in istato giocondo</l>
     <l n="182">con farti ognor salir dal bene al meglio,</l>
     <l n="183">mettendo gli aversarî tuoi nel fondo.</l>
    </lg>
    <lg n="62">
     <l n="184">E priegoti, signor, che per tuo speglio</l>
     <l n="185">sempre abbi inanzi agli occhi della mente,</l>
     <l n="186">fin ch'al fine verrai che vien l'uom veglio,</l>
    </lg>
    <lg n="63">
     <l n="187">d'onorare, adorar questa clemente</l>
     <l n="188">Vergine madre maiestà superna,</l>
     <l n="189">la qual ciò ch'a lei piace Dio consente;</l>
    </lg>
    <lg n="64">
     <l n="190">perch'ella oltr'a qui darti fama eterna,</l>
     <l n="191">per merto dell'usata tal virtute,</l>
     <l n="192">vorrà che quel che 'l ciel regge e governa</l>
    </lg>
    <lg n="65">
     <l n="193">t'accolga in gaudio d'eterna salute.</l>
    </lg>
   </lg>
  </body>
 </text>
</TEI>