<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XII</title>
    <author>Antonio di Meglio</author>
   </titleStmt>
   <extent>
    <measure unit="stanza">9</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Antonio di Meglio_poesie-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XII</title>
     <author>Antonio di Meglio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che lieta Fortuna e 'l ciel favente,</l>
     <l n="2">l'eterno Iddio benigno e grazioso</l>
     <l n="3">tanto a quest'alma patria esser si vede,</l>
     <l n="4">genuflesso, le man, gli occhi e la mente,</l>
     <l n="5">o popul fiorentin sì glorïoso,</l>
     <l n="6">liev'alto a Quello ond'ogni ben procede,</l>
     <l n="7">e delle grazie che lui ti concede</l>
     <l n="8">lodal per sempre, ringrazia e adora,</l>
     <l n="9">col core il nome suo grolificando,</l>
     <l n="10">te sempre dimostrando</l>
     <l n="11">grata de' benifici c'hai da lui,</l>
     <l n="12">veggendo il sormontar che fai ognora;</l>
     <l n="13">ch'ognindì più rinfiora</l>
     <l n="14">tuo gran potenza dominando altrui.</l>
     <l n="15">E se ben guardi cui,</l>
     <l n="16">stupefatto vedrai che tanto bene</l>
     <l n="17">non senza grazia e divin don ti viene.</l>
    </lg>
    <lg n="2">
     <l n="18">O cittadin, di cotal madre figli,</l>
     <l n="19">ch'esser si vede a tutto 'l mondo specchio,</l>
     <l n="20">il mio fedel parlar, per dio, gustate,</l>
     <l n="21">degno ricordo al cansarvi e perigli.</l>
     <l n="22">Veduto che a' mie dì, ché non son vecchio,</l>
     <l n="23">centuplicar v'ho visti in degnitate,</l>
     <l n="24">guardando a' luoghi e le terre acquistate</l>
     <l n="25">in questo tempo, i' penso qual cagione</l>
     <l n="26">al domin vostro soggiacer le face,</l>
     <l n="27">o per guerre o per pace.</l>
     <l n="28">Sopra venuto chiaramente veggio,</l>
     <l n="29">nato dal proprio amor, divisïone,</l>
     <l n="30">che, per ambizione</l>
     <l n="31">di soprastare, a molti ha tolto il seggio,</l>
     <l n="32">del ben cadendo al peggio.</l>
     <l n="33">E quinci son le disvïate gregge</l>
     <l n="34">sommesse a chi più può o che me' regge.</l>
    </lg>
    <lg n="3">
     <l n="35">S'i' dico il vero, il testimoni Arezzo,</l>
     <l n="36">le cui tante discordie sotto il giogo</l>
     <l n="37">vostro condussor, benché dolce e leve</l>
     <l n="38">stato li sia, ch'or gli è lenato il vezzo</l>
     <l n="39">ch'avea d'andare a sacco ognindì in luogo,</l>
     <l n="40">collo spander di sangue assai più greve.</l>
     <l n="41">Quivi apresso è Cortona, ch'a dir breve</l>
     <l n="42">Luigi il Gobbo da Casal ne diede</l>
     <l n="43">usando nel suo sangue tal magagna,</l>
     <l n="44">parte della Romagna</l>
     <l n="45">con gli Ubertini e così Lunigiana.</l>
     <l n="46">Solo per questo Pisa si possiede,</l>
     <l n="47">che si comprende e vede</l>
     <l n="48">quanto già glorïosa fu in Toscana</l>
     <l n="49">suo potenza lontana;</l>
     <l n="50">non pure intorno a sé sai quanto valse:</l>
     <l n="51">donna e regina fu dell'onde salse.</l>
    </lg>
    <lg n="4">
     <l n="52">Po' ne' mie dì, per division far segno,</l>
     <l n="53">de' Gambacorti, Agnel, d'Appian, del Duca</l>
     <l n="54">dove condotti son dir non bisogna;</l>
     <l n="55">ma lasciàn de' tu' acquisti ognun sì degno,</l>
     <l n="56">se fai che 'n te giustizia sempre luca.</l>
     <l n="57">E pel contrario l'altrui gran vergogna</l>
     <l n="58">trattian. Di', non vid'io, tu 'l sai, Bologna</l>
     <l n="59">quattro volte in un dì voltare stato,</l>
     <l n="60">senza che prima e poi molte fïate</l>
     <l n="61">mutar suo facultate</l>
     <l n="62">ora in questo or in quel? L'han soggiogata</l>
     <l n="63">con numero infinito smozzicato.</l>
     <l n="64">Questo avien che 'l privato</l>
     <l n="65">forza contra ragion prende, o gli è data</l>
     <l n="66">da questo annicchilata</l>
     <l n="67">ogni qualunque patria più potente.</l>
     <l n="68">E guai a chi del mal tardi si pente!</l>
    </lg>
    <lg n="5">
     <l n="69">Quanti regni, province, luoghi e terre</l>
     <l n="70">venuti sono all'ultimo esterminio</l>
     <l n="71">non per altra cagion che per discordia,</l>
     <l n="72">cui non poté mai forze d'altrui guerre</l>
     <l n="73">abbatter lor governo e lor dominio,</l>
     <l n="74">mentre ch'al comun ben fùr di concordia.</l>
     <l n="75">Di qui, per grazia e per misericordia</l>
     <l n="76">di voi medesmi, allegasi e ricordi</l>
     <l n="77">dell'alta Roma in che grandezza venne,</l>
     <l n="78">mentre caro si tenne</l>
     <l n="79">ne' suoi liber buon figli il ben comune</l>
     <l n="80">e non qual del privato poi s'ingordi.</l>
     <l n="81">Per dio, siate concordi</l>
     <l n="82">al tirar tutti uniti a una fune;</l>
     <l n="83">e l'altrui ree fortune</l>
     <l n="84">vi faccin lume al ben ch'i' dico attendere,</l>
     <l n="85">ché mai poi per gnun caso si può scendere.</l>
    </lg>
    <lg n="6">
     <l n="86">Le predette discordie assiser Troia,</l>
     <l n="87">Tebe e Attene e di Sicilia el regno,</l>
     <l n="88">pianse Cartago la setta barchina;</l>
     <l n="89">e altre mille questa infernal noia,</l>
     <l n="90">per non trar al comun ben dritto al segno,</l>
     <l n="91">ha messo in basso e 'n ultima rüina.</l>
     <l n="92">Non fé quïeta patria Catellina,</l>
     <l n="93">Fimbria, Cinna, Cerbone o Mario o Silla</l>
     <l n="94">né li cesari o pompeian costumi,</l>
     <l n="95">che feron laghi e fiumi</l>
     <l n="96">del civil sangue per far sé maggiori,</l>
     <l n="97">né 'l potean far colla patria tranquilla.</l>
     <l n="98">Quest'è quel ch'annicchilla</l>
     <l n="99">ben comuni e privati e fa minori,</l>
     <l n="100">come gli uniti cori</l>
     <l n="101">del ben comune fortifican lo stato:</l>
     <l n="102">quel poi cresce e sicura il ben privato.</l>
    </lg>
    <lg n="7">
     <l n="103">Seguasi l'orme del buon Lucio Bruto,</l>
     <l n="104">che pel publico ben duo figli a morte</l>
     <l n="105">giudicò, stando loro a fronte a fronte;</l>
     <l n="106">d'Orazio Cocles, che fu sol veduto,</l>
     <l n="107">per la patria salvar, combatter forte,</l>
     <l n="108">finché dietro da sé tagliar fé 'l ponte;</l>
     <l n="109">di Muzio o Curzio o buon Deci, che sponte</l>
     <l n="110">voltârsi a morte, per fare alta e grande</l>
     <l n="111">lor patria, o 'l buon Publicola o gli Spuri</l>
     <l n="112">de' larghi Emili e Curi,</l>
     <l n="113">de' trecento sei Fabi in una schiera,</l>
     <l n="114">di Mallio, che del figlio il sangue spande,</l>
     <l n="115">perché da tutte bande</l>
     <l n="116">fosse giustizia al ben comun lumiera;</l>
     <l n="117">di Regul, ch'aspra e fera</l>
     <l n="118">morte sostenne e non schifò il periglio,</l>
     <l n="119">per rendere alla patria san consiglio.</l>
    </lg>
    <lg n="8">
     <l n="120">Quinti, Metelli e Dentati e Fabbrizi,</l>
     <l n="121">Flacchi, Vergini, Garuli e Camilli,</l>
     <l n="122">Caton, Corneli, Marcelli e Semproni</l>
     <l n="123">vi sieno assempio a discacciar que' vizi,</l>
     <l n="124">ch'abbatterien vostri liber vesilli,</l>
     <l n="125">tenendo al sormontar lor modi boni.</l>
     <l n="126">Spengasi il mormorar de' sussorroni,</l>
     <l n="127">per li quai si nutrisce ogni resia!</l>
     <l n="128">Chi d'amore e concordia tratta abbraccisi,</l>
     <l n="129">sospetto e odio iscaccisi,</l>
     <l n="130">non per grandigia all'un far l'altro offese,</l>
     <l n="131">poi non è sotto il ciel, né fu, né fia,</l>
     <l n="132">istato o signoria</l>
     <l n="133">tanto sicura o in più bel paese,</l>
     <l n="134">qual si vedrà palese</l>
     <l n="135">esser l'eccelsa mia patria Fiorenza,</l>
     <l n="136">non gnuna in miglior grado o più potenza.</l>
    </lg>
    <lg n="9">
     <l n="137">— Pura fede alla patria e grande amore,</l>
     <l n="138">canzona, il tuo fattore</l>
     <l n="139">mosse con basso stile a tanta impresa;</l>
     <l n="140">il perché, se di ciò tu se' ripresa,</l>
     <l n="141">scusine il buon volere e dieti ardire</l>
     <l n="142">d'innanimar più desta patria i civi,</l>
     <l n="143">fuggendo i vizi e le virtù seguire,</l>
     <l n="144">le quai dopo il morire</l>
     <l n="145">fa gli uomeni per fama al mondo vivi.</l>
     <l n="146">Conchiudi ove arrivi</l>
     <l n="147">che 'l premiare de' buon, punir chi erra</l>
     <l n="148">pace, riposo e bene è d'ogni terra.</l>
    </lg>
   </lg>
  </body>
 </text>
</TEI>