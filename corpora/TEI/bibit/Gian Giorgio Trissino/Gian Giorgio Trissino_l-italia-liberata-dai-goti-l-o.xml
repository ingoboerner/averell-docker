<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>L'Italia liberata dai Goti - L'OTTAVO LIBRO</title>
    <author>Gian Giorgio Trissino</author>
   </titleStmt>
   <extent>
    <measure unit="stanza">1</measure>
    <measure unit="line">985</measure>
   </extent>
   <publicationStmt>
    <publisher>UNED University</publisher>
    <idno>Gian Giorgio Trissino_l-italia-liberata-dai-goti-l-o</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>L'Italia liberata dai Goti - L'OTTAVO LIBRO</title>
     <author>Gian Giorgio Trissino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>L'Italia liberata dai Goti - L'OTTAVO LIBRO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come divisa fu l'immensa preda,</l>
     <l n="2">Costanzo se n'andò verso l'albergo</l>
     <l n="3">del sommo capitanio de le genti</l>
     <l n="4">per dirli tutto quel che s'era fatto;</l>
     <l n="5">e quivi lo trovò con Aldigieri</l>
     <l n="6">che discorrea le cose de la guerra:</l>
     <l n="7">onde Costanzo a lui parlando disse:</l>
     <l n="8">- Invitto capitanio de i romani,</l>
     <l n="9">avem divisa l'onorata preda</l>
     <l n="10">come voi comandaste, e fuor di quella </l>
     <l n="11">è stato scelto un padiglione eletto,</l>
     <l n="12">per darvi, e dieci nobili corsieri</l>
     <l n="13">e mille marche di finissim'oro</l>
     <l n="14">con una leggiadrissima donzella:</l>
     <l n="15">e queste cose qui saranno or ora,</l>
     <l n="16">perché possiate voi con gli occhi vostri</l>
     <l n="17">veder la bella parte che vi tocca - .</l>
     <l n="18">Così disse Costanzo, a cui rispose</l>
     <l n="19">il buon rettor de l'ordinate squadre:</l>
     <l n="20">- Or mi ritruovo inviluppato tanto</l>
     <l n="21">ne i gran negozi che la guerra adduce,</l>
     <l n="22">ch'io farei male a consumare il tempo</l>
     <l n="23">in queste cose deboli e leggiere;</l>
     <l n="24">però date a Procopio la mia parte,</l>
     <l n="25">che me la serberà fin ch'io la prenda - .</l>
     <l n="26">Questo diss'egli, e poi Costanzo a lui:</l>
     <l n="27">- Gentil signor, voi non sapete forse</l>
     <l n="28">chi sia la bella donna che v'han scelta?</l>
     <l n="29">Ella è Cillennia, figlia di Tebaldo,</l>
     <l n="30">che fu staman da Corsamonte ucciso;</l>
     <l n="31">ed è moglier del valoroso Agrippa,</l>
     <l n="32">ch'ora ne la Dalmazia si ritruova</l>
     <l n="33">con molti Gotti, e già presso a Salona</l>
     <l n="34">Maurizio e Mondo fé venire a morte.</l>
     <l n="35">Questa Cillennia è giovinetta d'anni,</l>
     <l n="36">ma di senno è matura e di valore,</l>
     <l n="37">e grande e dritta e di regale aspetto:</l>
     <l n="38">e le sue carne paion latte e rose,</l>
     <l n="39">con le più belle man, co i più begli occhi</l>
     <l n="40">che mai vedesse alcun mortale in terra,</l>
     <l n="41">e poi dal crin fino a l'estreme piante</l>
     <l n="42">par tutta adorna di beltà divina.</l>
     <l n="43">Appresso, il suo parlar tanto è soave,</l>
     <l n="44">ed ha sì mansueti e bei costumi,</l>
     <l n="45">che induceno le genti ad adorarla;</l>
     <l n="46">onde senza alcun dubbio ognun la tiene</l>
     <l n="47">la più leggiadra e la più bella donna</l>
     <l n="48">che la natura abbia produtta al mondo.</l>
     <l n="49">Fate adunque, signor, che gli occhi vostri</l>
     <l n="50">non sian privati di sì caro oggetto - .</l>
     <l n="51">Rispose Belisario: - Or tanto meno</l>
     <l n="52">voglio vederla, poscia ch'ella è tale</l>
     <l n="53">come 'l vostro parlar me l'ha dipinta:</l>
     <l n="54">perciò che s'or ch'io son senz'ozio, udendo
solamente narrar la sua bellezza,</l>
     <l n="55">fosse tratto da quella a contemplarla,</l>
     <l n="56">temo che molto più la bella vista</l>
     <l n="57">non m'inducesse a rivederla spesso;</l>
     <l n="58">onde forse fariami i gran negozi</l>
     <l n="59">scordare, e star nel suo bel viso intento - .</l>
     <l n="60">Sorrise il fier Costanzo udendo questo,</l>
     <l n="61">e poi gli disse: - O capitanio eccelso,</l>
     <l n="62">credete voi che la bellezza umana</l>
     <l n="63">possa sforzare alcun mortale, e farlo</l>
     <l n="64">a mal suo grado far cosa non giusta?</l>
     <l n="65">Se questo fosse, parimente ognuno</l>
     <l n="66">saria da lei constretto a seguitarla,</l>
     <l n="67">e faria come il fuoco, il quale abbrugia</l>
     <l n="68">o scalda ogni persona a cui s'accosta,</l>
     <l n="69">perché la fiamma di natura incende.</l>
     <l n="70">Ma noi veggiamo ch'una bella donna</l>
     <l n="71">non è da tutti parimente amata:</l>
     <l n="72">anzi un l'adora, un altro la dispregia;</l>
     <l n="73">perché l'amore è volontaria cosa,</l>
     <l n="74">e s'inamora ognun di ciò che vuole</l>
     <l n="75">e di ciò che non vuol non si riscalda.</l>
     <l n="76">Già non s'accende alcun di sua sorella</l>
     <l n="77">né di sua figlia, se ben queste sono</l>
     <l n="78">degne per lor beltà d'esser amate;</l>
     <l n="79">e questo avvien perché la legge vieta</l>
     <l n="80">sì fatti amori, e la ragione i caccia.</l>
     <l n="81">Ma chi volesse porre un'altra legge,</l>
     <l n="82">che chi non mangia non avesse fame</l>
     <l n="83">o sete chi non beve, o non sentisse</l>
     <l n="84">la state caldo o non gelasse il verno,</l>
     <l n="85">mai non si poria far che si facesse:</l>
     <l n="86">che ciò non sta ne la possanza umana.</l>
     <l n="87">Ma ben si poria far che non s'amasse:</l>
     <l n="88">che ciascun ama ciò che vuole amare,</l>
     <l n="89">e ciò ch'amar non vuol lascia da canto - .</l>
     <l n="90">Così parlò Costanzo, onde rispose</l>
     <l n="91">il capitan de l'adunate genti:</l>
     <l n="92">- Se questo amore è volontaria cosa</l>
     <l n="93">e se si può lasciar quando si vuole,</l>
     <l n="94">onde avvien poi che questi afflitti amanti</l>
     <l n="95">piangon sovente, e si lamentan forte</l>
     <l n="96">per la gran doglia che gli ingombra il cuore</l>
     <l n="97">e non lassian però ciò che gli offende,</l>
     <l n="98">ma fansi servi de la donna amata,</l>
     <l n="99">cosa che prima arian tenuta amara,</l>
     <l n="100">e si dispoglian de le lor sustanze</l>
     <l n="101">e de gli alberghi loro, e danli altrui,</l>
     <l n="102">senz'aver cura de la propria vita?</l>
     <l n="103">Questo vien pur da l'amorosa forza</l>
     <l n="104">ch'a lor mal grado gli costringe a fare</l>
     <l n="105">quel che gli annoia e quel che gli è molesto.</l>
     <l n="106">Onde avvien poi che un infelice amante</l>
     <l n="107">cerca sottrarsi a l'amoroso incarco</l>
     <l n="108">e liberarsen per le mani altrui,
se questo è posto ne la sua possanza,</l>
     <l n="109">e quando poi non può disciorre i nodi</l>
     <l n="110">né le catene che gli sono intorno</l>
     <l n="111">si dà tutto a servir la donna amata;</l>
     <l n="112">né per fatiche molte o per affanni</l>
     <l n="113">cerca fuggire, anzi con gli occhi d'Argo</l>
     <l n="114">l'osserva sempre, acciò ch'ella non fugga</l>
     <l n="115">e da la vista sua non si dilegui? - .</l>
     <l n="116">Allor disse Costanzo: - Almo signore,</l>
     <l n="117">questo si fa da gli uomini non buoni,</l>
     <l n="118">i quali ancor, da le miserie vinti,</l>
     <l n="119">soglion chiamare e disiar la morte,</l>
     <l n="120">ma non la voglion poi, perché hanno al mondo</l>
     <l n="121">mille modi gentil da uscir di vita.</l>
     <l n="122">Questi mal nati ancor si danno al furto,</l>
     <l n="123">e son puniti pur de i furti loro:</l>
     <l n="124">perché la robba non constringe alcuno</l>
     <l n="125">che l'ami o che la tolga o la nasconda.</l>
     <l n="126">Così una bella e graziosa donna</l>
     <l n="127">non sforza alcun che l'ami, o da lei cerchi</l>
     <l n="128">ciò che non piace a le ben poste leggi;</l>
     <l n="129">ma i scelerati corpi, che son vinti</l>
     <l n="130">da desideri pessimi ed ingordi,</l>
     <l n="131">dicono poi che gli ha sforzati amore,</l>
     <l n="132">e volgon sopra quel tutta la colpa.</l>
     <l n="133">Non soglion anco disiare i buoni</l>
     <l n="134">oro e cavalli e dilicate donne?</l>
     <l n="135">Ma agevolmente poi da queste cose</l>
     <l n="136">tengono in dietro le bramose mani,</l>
     <l n="137">per non far quel che la giustizia vieta</l>
     <l n="138">e l'umana ragion non gli conciede.</l>
     <l n="139">Io fui pur un di quei che vider prima</l>
     <l n="140">questa leggiadra giovine ch'io dico,</l>
     <l n="141">e che stimò la sua beltà divina;</l>
     <l n="142">ma nondimeno sciolto indi partimmi,</l>
     <l n="143">senza esser arso d'amorosa fiamma:</l>
     <l n="144">onde cavalco e fo quell'altre cose</l>
     <l n="145">ch'io deggio fare in questa grave impresa - .</l>
     <l n="146">A cui rispose Belisario il grande:</l>
     <l n="147">- Forse che tanto tosto inde partiste</l>
     <l n="148">ch'amor non pòte penetrarvi al cuore:</l>
     <l n="149">per ciò che quella man che tocca il fuoco</l>
     <l n="150">e subito lo lascia non s'abbrugia,</l>
     <l n="151">né subito s'accende un verde legno.</l>
     <l n="152">Ed io però non vuo' toccar la fiamma,</l>
     <l n="153">per ciò che ho gran timor ch'ella non m'arda:</l>
     <l n="154">né m'assicuro a tener gli occhi fisi</l>
     <l n="155">ne l'umana beltà, ch'io non m'accenda.</l>
     <l n="156">E consiglio ancor voi, gentil Costanzo,</l>
     <l n="157">che non tegnate lungamente intenta</l>
     <l n="158">la vista mai ne i dilicati aspetti:</l>
     <l n="159">ché sempre gli occhi de le donne belle</l>
     <l n="160">sogliono accender bei pensier d'amore</l>
     <l n="161">in quel che fisamente le risguarda - .</l>
     <l n="162">Dapoi Costanzo a Belisario disse:
- Non dubitate, o capitanio eccelso,</l>
     <l n="163">che per mirar bellissime donzelle</l>
     <l n="164">continuamente io non sarò mai preso</l>
     <l n="165">dal loro amore, e non sarò constretto</l>
     <l n="166">a far cosa già mai contra 'l devere.</l>
     <l n="167">Soggiunse Belisario: - Assai mi piace</l>
     <l n="168">l'animo invitto e la costanzia grande</l>
     <l n="169">che dite aver contra 'l furor d'amore;</l>
     <l n="170">e però voglio arditamente porre</l>
     <l n="171">la donna, che è da voi tanto lodata,</l>
     <l n="172">nel vostro prudentissimo governo,</l>
     <l n="173">che me la serberà con molta cura.</l>
     <l n="174">Piglieretela adunque, e le farete</l>
     <l n="175">onore e pregio, come voi fareste</l>
     <l n="176">s'ella fosse Antonina mia consorte:</l>
     <l n="177">perciò che forse da costei potrebbe</l>
     <l n="178">nascer qualche buon frutto a questa impresa - .</l>
     <l n="179">Così detto e risposto, il fier Costanzo</l>
     <l n="180">partissi, e fece l'onorata donna,</l>
     <l n="181">che piangea forte, andar con le sue serve</l>
     <l n="182">dentro al novello a lui dicato albergo.</l>
     <l n="183">Ma voi, figliuole de l'eterno Giove,</l>
     <l n="184">eterne Muse, or mi donate aiuto</l>
     <l n="185">a dire il moto de la gente Gotta</l>
     <l n="186">quando udì che Partenope fu presa</l>
     <l n="187">e che fu posta crudelmente a sacco.</l>
     <l n="188">Teodato re de' Gotti, avendo inteso</l>
     <l n="189">il parlar di Tarsilogo in Ancona</l>
     <l n="190">e sapendo Brandizio esser perduto,</l>
     <l n="191">partissi quindi, e se ne venne a Roma</l>
     <l n="192">per congregar la disunita gente</l>
     <l n="193">e far la massa là presso a Priverno,</l>
     <l n="194">e d'indi poscia andar contra 'l nimico;</l>
     <l n="195">ma, disioso di sapere il fine</l>
     <l n="196">de la di nuovo cominciata guerra,</l>
     <l n="197">fece chiamare un suo famoso Ebreo</l>
     <l n="198">ch'era nomato l'indivino Elia,</l>
     <l n="199">e disse a lui queste parole tali:</l>
     <l n="200">- Elia, se 'l Re de le celesti ruote</l>
     <l n="201">t'annunzie tutto il ver d'ogni opra umana</l>
     <l n="202">com'Ei sin qui t'ha dimostrato sempre;</l>
     <l n="203">deh, grave non ti sia predirmi il fine</l>
     <l n="204">che debbia aver la cominciata guerra</l>
     <l n="205">che contra me con gran furrore ha mosso</l>
     <l n="206">il correttor de le romane leggi - .</l>
     <l n="207">Così parlò Teodato, a cui rispose</l>
     <l n="208">accortamente l'indivino Elia:</l>
     <l n="209">- Signor, io so che voi sapete come</l>
     <l n="210">sempre son cieche le terrene menti</l>
     <l n="211">circa l'intelligenza del futuro:</l>
     <l n="212">perciò che 'l gran Motor de l'universo</l>
     <l n="213">l'intende solo, e non conciede a molti</l>
     <l n="214">l'aver da i segni suoi chiarezza alcuna;</l>
     <l n="215">pur io per ubidir la vostra altezza</l>
     <l n="216">m'ingegnerò di farla a voi palese
per quella via che m'ha concesso il cielo.</l>
     <l n="217">Farete adunque che mi sian recati</l>
     <l n="218">trenta bei porci giovani e robusti:</l>
     <l n="219">ch'io vuo' serrarli in tre diverse stanze,</l>
     <l n="220">e con alcuni miei divini incanti</l>
     <l n="221">farovvi in lor veder tutto l'evento</l>
     <l n="222">di questa acerba e perigliosa guerra - .</l>
     <l n="223">Così disse l'Ebreo, né disse indarno,</l>
     <l n="224">ché fur condotti subito quei porci,</l>
     <l n="225">per mandato del re, dentr'al su' albergo:</l>
     <l n="226">e poi, serrati in tre diverse stanze,</l>
     <l n="227">impose i nomi de i signor de i Gotti</l>
     <l n="228">a la metà di lor, con certi segni;</l>
     <l n="229">ed a l'altra metà con altre note</l>
     <l n="230">impose parimente i veri nomi</l>
     <l n="231">de gli onorati principi romani:</l>
     <l n="232">poi star lasciolli infino al terzo sole,</l>
     <l n="233">ed egli digiunò tutti quei giorni</l>
     <l n="234">in pane e in acqua, e con le piante scalze</l>
     <l n="235">tre volte circondò quei chiusi alberghi</l>
     <l n="236">guardando il cielo e murmurando versi</l>
     <l n="237">di salmi e caballistici secreti.</l>
     <l n="238">Ma come venne fuor la quarta aurora</l>
     <l n="239">a rimenare il dì sopra la terra,</l>
     <l n="240">tornò col re ne le serrate mandre,</l>
     <l n="241">e trovor morti tutti quanti i porci</l>
     <l n="242">che aveano i nomi de i signor de i Gotti:</l>
     <l n="243">e quei che aveano il segno de i romani</l>
     <l n="244">più che mezzi eran vivi, ed essi ancora</l>
     <l n="245">erano tutti dipelati e stanchi;</l>
     <l n="246">onde il solenne incantator gli disse:</l>
     <l n="247">- Voi vedete, signor, con gli occhi vostri</l>
     <l n="248">l'alta ruina de la gente Gotta:</l>
     <l n="249">ma quella al vincitor sarà sì amara,</l>
     <l n="250">che non sarà di ciò troppo contento.</l>
     <l n="251">Così disse il Giudeo; ma il re de' Gotti</l>
     <l n="252">non poteo ritener le guance asciutte,</l>
     <l n="253">e pianse l'amarissima sua sorte.</l>
     <l n="254">Quindi partissi, e poi con gran lentezza</l>
     <l n="255">si stava in casa, e non sapea che farsi;</l>
     <l n="256">e per desperazion quasi confuso</l>
     <l n="257">non mandò in tempo a Napoli l'aiuto</l>
     <l n="258">che gli avea dimandato il fier Tebaldo:</l>
     <l n="259">onde restò quella infelice terra</l>
     <l n="260">da i suoi nimici crudelmente oppressa.</l>
     <l n="261">Ma i Gotti allor che si trovor nel campo</l>
     <l n="262">sotto Priverno appresso a Teracina,</l>
     <l n="263">e stavan quivi ad aspettar Teodato</l>
     <l n="264">per andar seco a liberar Tebaldo</l>
     <l n="265">e la città da quello assedio amaro:</l>
     <l n="266">come sentiron la novella orrenda</l>
     <l n="267">che gli narraro alcuni lor compagni</l>
     <l n="268">fuggiti di Partenope nel tempo</l>
     <l n="269">che se n'andava crudelmente a sacco;</l>
     <l n="270">s'acceser tanto di vergogna e d'ira,
che bestemiando si mordean le mani,</l>
     <l n="271">e dannavan l'ignavia del signore</l>
     <l n="272">che gli recava tanta infamia adosso.</l>
     <l n="273">Dapoi ridotti tutti quanti insieme</l>
     <l n="274">ne la gran piazza, il principe Aldibaldo</l>
     <l n="275">governatore e duca di Verona</l>
     <l n="276">da tal occasion prese argumento,</l>
     <l n="277">e cominciò parlare in questa forma:</l>
     <l n="278">- Signori e cavalieri in cui riposa</l>
     <l n="279">la gloria e 'l nome de la nostra gente,</l>
     <l n="280">la qual si getta ne le vostre braccia,</l>
     <l n="281">perché, se voi non le donate aiuto,</l>
     <l n="282">è poco lunge da lo essizio estremo;</l>
     <l n="283">non vuo' commemorare a quanta gloria</l>
     <l n="284">alzolla e tenne Teodorico il grande,</l>
     <l n="285">ché la Francia e la Spagna allora il vide,</l>
     <l n="286">e l'infelice Italia ancora il sente,</l>
     <l n="287">che liberata per le nostre mani</l>
     <l n="288">vive sicura ne l'antiche leggi;</l>
     <l n="289">ma dirò solo che in miseria posta</l>
     <l n="290">l'ha il nostro re, s'una sì fatta fiera</l>
     <l n="291">si dee nomar con sì notabil nome.</l>
     <l n="292">Esso, vivendo Amalasunta, volse</l>
     <l n="293">dare a l'imperador Toscana tutta,</l>
     <l n="294">acciò che quivi pria firmasse il piede</l>
     <l n="295">e poscia agevolmente ci togliesse</l>
     <l n="296">tutto il resto de Italia, che venduta</l>
     <l n="297">gli avea quel tristo e scelerato corpo:</l>
     <l n="298">e ciò facea per odio ch'e' portava</l>
     <l n="299">a quella Amalasunta sua cugina</l>
     <l n="300">o, per dir meglio, a tutto 'l nostro sangue,</l>
     <l n="301">sperando empier la sua profunda gola</l>
     <l n="302">troppo bramosa di ricchezze e d'oro</l>
     <l n="303">con la ruina de la nostra gente.</l>
     <l n="304">E dapoi, morto Atalarico, e posto</l>
     <l n="305">da noi, per opra di costei, nel regno,</l>
     <l n="306">questo ribaldo sopra ogni altro ingrato</l>
     <l n="307">subito rilegò quella meschina</l>
     <l n="308">che l'avea fatto re ne l'isoletta</l>
     <l n="309">che 'n mezzo il lago di Bolsiena è posta;</l>
     <l n="310">e quivi poscia strangolar la fece,</l>
     <l n="311">per non avere impedimento alcuno</l>
     <l n="312">da poter ben tradir la gente Gotta.</l>
     <l n="313">Né stette guari, che si pose a farlo,</l>
     <l n="314">cedendo prima la Sicilia tutta</l>
     <l n="315">al successor del fortunato Augusto:</l>
     <l n="316">ed or vuol che l'Italia ancor si prenda,</l>
     <l n="317">onde ha mandato il genero e la figlia</l>
     <l n="318">a far gli accordi suoi dentro a Durazzo,</l>
     <l n="319">sotto pretesto che si sian fuggiti.</l>
     <l n="320">E noi siam tanto miseri e dapoco,</l>
     <l n="321">che si vedem tradire, e non facemo</l>
     <l n="322">al tradimento suo contrasto alcuno;</l>
     <l n="323">anzi lasciam menarci in servitute</l>
     <l n="324">come si fan le pecore e gli armenti.
Oh se 'n noi fosse ancor qualche scintilla</l>
     <l n="325">de l'antico valore, e se vivesse</l>
     <l n="326">ne i nostri petti alcun disio d'onore,</l>
     <l n="327">tosto provederiasi a tanti mali:</l>
     <l n="328">noi siam pur quei medesmi, o siam figliuoli</l>
     <l n="329">di quei che ci acquistar col proprio sangue</l>
     <l n="330">il bell'imperio che ci vien rubbato;</l>
     <l n="331">e siam più che mai forti, e possiam porre</l>
     <l n="332">dugento millia in arme a la campagna:</l>
     <l n="333">ma il nostro capo è debole ed infermo,</l>
     <l n="334">e trade ancora tutte l'altre membra.</l>
     <l n="335">Adunque provediam d'un altro capo</l>
     <l n="336">che generosamente ci governi:</l>
     <l n="337">ché forse acquisterem quel che ha perduto</l>
     <l n="338">quest'uom sì vile, e col favor del cielo</l>
     <l n="339">ritorneremo in su 'l primiero onore.</l>
     <l n="340">Molti son qui di generoso sangue</l>
     <l n="341">e di mirabil fede e gran governo</l>
     <l n="342">che porian esser capitani e regi</l>
     <l n="343">d'ogni ben forte e valorosa gente;</l>
     <l n="344">ma nullo, al parer mio, puote agguagliarsi</l>
     <l n="345">d'esperienza d'arme e di virtute</l>
     <l n="346">a Vitige, che fu da Teodorico</l>
     <l n="347">ne la Sirimia già preposto a tutti,</l>
     <l n="348">e quindi rapportò vittoria grande:</l>
     <l n="349">tal che d'alora in qua ciascun l'estima</l>
     <l n="350">il maggior uom ch'abbia la gente Gotta.</l>
     <l n="351">Diamoli adunque l'onorato scettro:</l>
     <l n="352">ch'e' ci governerà con molto ardire</l>
     <l n="353">e con molta prudenza e molta fede - .</l>
     <l n="354">Così disse Aldibaldo, e 'l popol tutto</l>
     <l n="355">subitamente alzò la destra mano,</l>
     <l n="356">e, disioso di mutar signore,</l>
     <l n="357">gridando confermò quella proposta.</l>
     <l n="358">Poi come l'ocche, dopo il tempo asciutto,</l>
     <l n="359">quando veggion dal ciel cader la pioggia</l>
     <l n="360">alzano il becco in su, battendo l'ale</l>
     <l n="361">per l'allegrezza del cangiar del tempo;</l>
     <l n="362">così feceno allor tutti e' soldati</l>
     <l n="363">per l'allegrezza del cangiato impero:</l>
     <l n="364">onde Asinario corse al padiglione</l>
     <l n="365">del deposto Teodato, che non v'era,</l>
     <l n="366">e quivi prese una purpurea vesta,</l>
     <l n="367">con la qual circondò le larghe spalle</l>
     <l n="368">del re ch'avean novellamente eletto;</l>
     <l n="369">poscia le diero la corona e 'l scettro,</l>
     <l n="370">pur tolte fuor di quel medesmo albergo.</l>
     <l n="371">D'indi s'assise in una sedia d'oro,</l>
     <l n="372">la qual fu poi su gli umeri levata</l>
     <l n="373">di otto soldati, di persona grandi;</l>
     <l n="374">e fu sovr'essa da costor portato</l>
     <l n="375">per lo steccato con letizia immensa:</l>
     <l n="376">e 'l popol tutto con cridori e canti</l>
     <l n="377">faceali onore, ed ei con volto allegro</l>
     <l n="378">rendea salute umanamente a tutti;
e poi facea gettar denari intorno</l>
     <l n="379">per dar diletto a l'adunata plebe,</l>
     <l n="380">che i raccogliea correndo or quinci or quindi,</l>
     <l n="381">e brancolavan chini per la terra:</l>
     <l n="382">come fanno i polami in un cortile</l>
     <l n="383">quando la villanella appresso l'uscio</l>
     <l n="384">vi getta il grano in terra, e gli dimanda,</l>
     <l n="385">che corron quivi tutti quanti a pruova</l>
     <l n="386">e gli ultimi s'addossano a i primieri</l>
     <l n="387">per dar di becco al disiato cibo;</l>
     <l n="388">cotal parea quel populazzo allegro,</l>
     <l n="389">che correa dietro a la moneta sparsa.</l>
     <l n="390">In questo tempo un gran falcon venendo</l>
     <l n="391">da man sinistra fin giù da le stelle</l>
     <l n="392">prese sopra il steccato un bel sparvieri</l>
     <l n="393">il qual teneva un passerino in piedi</l>
     <l n="394">che poco avanti quindi avea rapito:</l>
     <l n="395">e ben che si torcesse assai, facendo</l>
     <l n="396">e col becco e co i piè molta diffesa,</l>
     <l n="397">pur seco nel portò per forza d'ale</l>
     <l n="398">sopra il gran monte ove abitò già Circe.</l>
     <l n="399">Il che vedendo, il provido Unigasto</l>
     <l n="400">parlò verso Aldibaldo in tal maniera:</l>
     <l n="401">- Aldibaldo gentil, che foste il primo</l>
     <l n="402">ch'ha mosso i Gotti a tòrre altro signore;</l>
     <l n="403">se ben talora i fidi miei ricordi</l>
     <l n="404">non sono a voi, come devrian, giocondi,</l>
     <l n="405">perciò che quel voler ch'è troppo ardente</l>
     <l n="406">non ode volentieri buon consigli</l>
     <l n="407">quando non son conformi a i suoi desiri:</l>
     <l n="408">pur vi dirò ciò che mi pare il meglio,</l>
     <l n="409">e voi farete poi quel che vorrete.</l>
     <l n="410">Io cercherei d'avere onesto accordo</l>
     <l n="411">dal vicimperador de l'occidente,</l>
     <l n="412">ché non può contrastare ingegno umano</l>
     <l n="413">a quel che vuole e che destina il cielo;</l>
     <l n="414">il cui volere or ci dimostra chiaro</l>
     <l n="415">con questo augurio che veduto abbiamo:</l>
     <l n="416">ché, come quel sparvier che tien in piedi</l>
     <l n="417">il passerino è via condotto a forza</l>
     <l n="418">dal gran falcone, il qual da man sinistra</l>
     <l n="419">venendo il porta a l'isola di Circe;</l>
     <l n="420">così anco il nuovo re, che sotto i piedi</l>
     <l n="421">tien or Teodato, fia legato e preso</l>
     <l n="422">dal capitan del correttor del mondo</l>
     <l n="423">e condotto per mar fin a Durazzo;</l>
     <l n="424">e tutti noi che rimarremo vivi</l>
     <l n="425">ne la gran guerra sarem posti in preda</l>
     <l n="426">de i vincitori, o gli saremo servi.</l>
     <l n="427">Questo diravvi parimente ogni altro</l>
     <l n="428">buon indivino, e de gli auguri esperto - .</l>
     <l n="429">Così disse Unigasto, a cui rispose</l>
     <l n="430">il superbo Aldibaldo in questo modo:</l>
     <l n="431">- Sempre, Unigasto, la tua lingua parla</l>
     <l n="432">cose contrarie al bel disir de gli altri.
So che sapresti dir miglior sentenze</l>
     <l n="433">se non avessi l'intelletto offeso</l>
     <l n="434">da qualche altro pensier che ti confonde.</l>
     <l n="435">Tu vuoi che si dia fede a vani auguri</l>
     <l n="436">che vengan da man destra o da sinistra</l>
     <l n="437">e non si guardi al gran Motor del cielo,</l>
     <l n="438">per la cui volontade abbiam possesso</l>
     <l n="439">tutta l'Italia omai presso a cent'anni.</l>
     <l n="440">Certo il migliore augurio che 'l ciel mostri</l>
     <l n="441">è il diffender la patria, e 'l mantenerla</l>
     <l n="442">ne la sua libertà col proprio sangue.</l>
     <l n="443">Di che hai paura, se la gente nostra</l>
     <l n="444">sarà con teco ne l'orribil guerra</l>
     <l n="445">e ti diffenderà da l'altrui mani?</l>
     <l n="446">Sì che sta cheto, e più parole tali</l>
     <l n="447">non ti lasciare uscir fuor de le labbra:</l>
     <l n="448">noi siam disposti fare ogni diffesa</l>
     <l n="449">fin che sia spirto ne le nostre membra;</l>
     <l n="450">e s'alcun pensa di restar da canto,</l>
     <l n="451">non pensi già però fuggir la morte,</l>
     <l n="452">perch'ucciso sarà da tutto 'l stuolo - .</l>
     <l n="453">Il parlar di Aldibaldo ebbe gran loda</l>
     <l n="454">quasi da tutti quei che l'ascoltaro;</l>
     <l n="455">e poco stando poi fu riportato</l>
     <l n="456">Vitige re nel preparato albergo</l>
     <l n="457">e quivi egli si diede a le facende:</l>
     <l n="458">e chiamò prima in un secreto loco</l>
     <l n="459">Ottario, e poscia a lui parlando disse:</l>
     <l n="460">- Penso che a te non sia di mente uscita,</l>
     <l n="461">Ottario, l'amicizia che tra noi</l>
     <l n="462">cominciò fin da la puerizia nostra;</l>
     <l n="463">né la grande ingiustizia di Teodato,</l>
     <l n="464">il qual ti tolse la gentil Lucilla,</l>
     <l n="465">giovine bella e ricca, che per moglie</l>
     <l n="466">ti fu promessa, e diella a Rodorico,</l>
     <l n="467">facendo a te quella sì grave offesa.</l>
     <l n="468">Or che ha voluto il ciel ch'e' sia deposto</l>
     <l n="469">del regno, e ch'io salisca a quella altezza,</l>
     <l n="470">sarà venuto il tempo che tu mostri</l>
     <l n="471">quanto tu m'ami, e quanto io ti sia caro:</l>
     <l n="472">ché come il foco fa conoscer l'oro</l>
     <l n="473">così l'occasion mostra l'amico;</l>
     <l n="474">la quale esser ti dee tanto più cara,</l>
     <l n="475">quanto ch'offenderà chi ti fé torto.</l>
     <l n="476">Mosso adunque da questo, e da molt'altre</l>
     <l n="477">virtù che sempre in te conobbi e vidi,</l>
     <l n="478">i' t'aggio eletto per fedel ministro</l>
     <l n="479">al primo assicurar de la mia sede.</l>
     <l n="480">Va truova dunque il vil Teodato in Roma,</l>
     <l n="481">che forse vorrà gir verso Ravenna</l>
     <l n="482">com'abbia inteso il mio sublime onore,</l>
     <l n="483">per far qualche disconcio al nostr'impero:</l>
     <l n="484">fa che tu 'l meni a la presenza nostra</l>
     <l n="485">vivo, se puoi; se non, porta il suo capo;</l>
     <l n="486">ch'io ti ristorerò d'un premio tale,
che sempre 'l goderai mentre che vivi,</l>
     <l n="487">e dopo morte i tuoi ne fien contenti - .</l>
     <l n="488">Vitige disse questo, e 'l fiero Gotto</l>
     <l n="489">spinto da la speranza e dal disire</l>
     <l n="490">di vendicar la sua passata offesa</l>
     <l n="491">lieto accettò quel periglioso incarco;</l>
     <l n="492">e poi si pose in via con sei compagni,</l>
     <l n="493">e tanto cavalcò che giunse a Roma.</l>
     <l n="494">Quivi non ritrovando esser Teodato,</l>
     <l n="495">partissi, e ratto se gli messe dietro;</l>
     <l n="496">e giunto su la strada appresso Terni,</l>
     <l n="497">pria ch'arrivasse al ponte de la Nera</l>
     <l n="498">lo vide che con pochi suoi famigli</l>
     <l n="499">incognito fuggia verso Ravenna.</l>
     <l n="500">Onde spronò il cavallo, e con furore</l>
     <l n="501">gli corse dietro, che pareva un veltro</l>
     <l n="502">a cui si scopra un capriolo avanti.</l>
     <l n="503">Sentendo il re deposto quei cavalli</l>
     <l n="504">corrersi dietro, rivoltò la testa</l>
     <l n="505">vèr loro, e riconobbe Ottario Gotto;</l>
     <l n="506">e subito pensò che a lui corresse,</l>
     <l n="507">come certo correa, per darli morte,</l>
     <l n="508">onde si fece di color di terra,</l>
     <l n="509">e tremebonde avea tutte le membra:</l>
     <l n="510">poi fuggito saria, ma sì vicino</l>
     <l n="511">si vide il ferro, che gli parve il meglio</l>
     <l n="512">scendere al piano e co 'l destrier schermirsi,</l>
     <l n="513">che i pochi servi suoi s'eran fuggiti</l>
     <l n="514">a l'apparir di quella armata gente.</l>
     <l n="515">Così gettossi del cavallo in terra</l>
     <l n="516">quel infelice re, tanto smarrito</l>
     <l n="517">ch'era già quasi per paura morto;</l>
     <l n="518">e fece come l'anitra, che vede</l>
     <l n="519">il falcon ch'è nel ciel con larghi giri</l>
     <l n="520">scender veloce per voler colpirla:</l>
     <l n="521">onde si getta con paura a l'acque,</l>
     <l n="522">credendo a far così fuggir la morte,</l>
     <l n="523">ma non la fugge, che 'l falcon la fiede</l>
     <l n="524">avanti che da l'onde sia coperta.</l>
     <l n="525">Così fece Teodato in quel periglio,</l>
     <l n="526">né però prima del caval discese</l>
     <l n="527">ch'Ottario lo toccò nel destro fianco</l>
     <l n="528">con l'asta acuta, e gli passò il costato</l>
     <l n="529">di picciol colpo e di leggier ferita,</l>
     <l n="530">che l'aiutò più tosto a uscir di sella.</l>
     <l n="531">Come l'afflitto re fu sceso al piano,</l>
     <l n="532">ingenocchiossi umilemente e disse:</l>
     <l n="533">- Ottario, se 'l Fattor de l'universo</l>
     <l n="534">doni riposo eterno a' tuoi parenti;</l>
     <l n="535">deh, non mi tòr questa mia fragil vita,</l>
     <l n="536">ch'io te la chieggio per estremo dono:</l>
     <l n="537">e darotti per lei tal summa d'oro,</l>
     <l n="538">che 'l più ricco sarai ch'Italia alberghi.</l>
     <l n="539">E se la piaga poi che tu m'hai fatto</l>
     <l n="540">sarà piaga mortal, ben ch'io nol credo,
i' tel perdono, ché maggior peccato</l>
     <l n="541">fa chi ti manda a questo officio orrendo</l>
     <l n="542">di te che t'apparecchi ad essequirlo.</l>
     <l n="543">Lasciami ir vivo a la mia cara moglie</l>
     <l n="544">e morir ne le man d'i miei figliuoli,</l>
     <l n="545">che ti daran per questo assai tesoro;</l>
     <l n="546">e tu poi fuggirai l'infamia grande</l>
     <l n="547">d'aver tolta la vita al tuo signore:</l>
     <l n="548">perché colui che 'l suo signore uccide</l>
     <l n="549">acquista eterno biasmo apo le genti,</l>
     <l n="550">sì come ha chi lo salva, eterna laude - .</l>
     <l n="551">Così disse Teodato: a cui rispose</l>
     <l n="552">Ottario, ch'era già disceso al piano</l>
     <l n="553">e giva contra lui per darli morte:</l>
     <l n="554">- Tu non dicevi allor tante parole,</l>
     <l n="555">né sì soavi, quando mi togliesti</l>
     <l n="556">Lucilla, e poi la desti a Rodorico.</l>
     <l n="557">Or mi vendicherò di tanta offesa,</l>
     <l n="558">e lieto goderò de la tua morte - .</l>
     <l n="559">Questo diss'egli, e trasse fuor la spada</l>
     <l n="560">e prese il re per la canuta chioma,</l>
     <l n="561">che gli basciava i piedi, e su rizzollo</l>
     <l n="562">e disse: - Or mori - ; e gli spiccò la testa</l>
     <l n="563">dal busto, che rimase ne la strada</l>
     <l n="564">resupinato su la polve e 'l sangue.</l>
     <l n="565">Tal fu la fin del misero Teodato</l>
     <l n="566">che fu gran re d'Italia, ed oltre a quella</l>
     <l n="567">tenne Sicilia, Illirico e Provenza.</l>
     <l n="568">Poi fatto questo il fiero Ottario Gotto</l>
     <l n="569">salì sopra il destrier col teschio in mano</l>
     <l n="570">e drizzò il suo camin verso Priverno:</l>
     <l n="571">né si ritenne mai per fin che giunse</l>
     <l n="572">avanti al nuovo re, che l'aspettava;</l>
     <l n="573">d'indi smontato del cavallo in terra</l>
     <l n="574">gli fece don de l'infelice testa.</l>
     <l n="575">Il re con gli occhi lacrimosi e bassi,</l>
     <l n="576">ma col cuor lieto, simulando disse:</l>
     <l n="577">- O misero Teodato, io ti bramava</l>
     <l n="578">vivo, e non morto, a la presenzia nostra:</l>
     <l n="579">ma poi che questo a la tua sorte piacque,</l>
     <l n="580">pazienza - ; e volto a quella turba disse:</l>
     <l n="581">- Date sepulcro al miserabil capo</l>
     <l n="582">che sì mal governò la nostra gente - .</l>
     <l n="583">E detto questo entrò dentr'al su' albergo,</l>
     <l n="584">e fece a quell'Ottario immensi doni:</l>
     <l n="585">al quale, oltre a le robbe che donolli,</l>
     <l n="586">diede un castello nominato Argenta</l>
     <l n="587">su la riva del Po, presso a Ferrara;</l>
     <l n="588">poi, ripensando che sarebbe meglio</l>
     <l n="589">ire a Ravenna e stabilire il regno</l>
     <l n="590">e poi tornar con più fiorita gente</l>
     <l n="591">e maggior sforzo contra i suoi nimici,</l>
     <l n="592">chiamar fece al consiglio ogni persona,</l>
     <l n="593">e sciolse la sua lingua in tai parole:</l>
     <l n="594">- Fratelli miei, poi che m'avete eletto
a così degna e gloriosa altezza</l>
     <l n="595">per ch'io governi voi con molta cura</l>
     <l n="596">e vi conservi ne la gloria antica;</l>
     <l n="597">pensando meco che i negozi grandi</l>
     <l n="598">piglian strada miglior da buon consiglio</l>
     <l n="599">che da celerità troppo veemente,</l>
     <l n="600">e che spesso il tardar ci apporta bene</l>
     <l n="601">e l'affrettar ci fa qualche disconzo:</l>
     <l n="602">mi par che 'l gir maturo a questa impresa</l>
     <l n="603">sarà prudente ed ottimo consiglio.</l>
     <l n="604">Veduto ho spesso che la poca gente</l>
     <l n="605">che si ritruova proveduta e cauta</l>
     <l n="606">vince la molta inordinata e sparsa:</l>
     <l n="607">ché, come il mezzo è posto fra gli estremi</l>
     <l n="608">e da lor parimente si diparte,</l>
     <l n="609">così nel mezzo la virtù dimora</l>
     <l n="610">e da i vizi egualmente si dilunga.</l>
     <l n="611">Dunque il soverchio ardir saria un estremo,</l>
     <l n="612">e 'l soverchio timor sarebbe l'altro:</l>
     <l n="613">però pigliamo la virtù, ch'è il mezzo,</l>
     <l n="614">il quale ha in sé non men ardir che tema;</l>
     <l n="615">e differiamo questa impresa alquanto,</l>
     <l n="616">fin che noi siamo a l'ordine e parati:</l>
     <l n="617">ché meglio è avere un poco di rossezza</l>
     <l n="618">per ritirarsi, e conservarsi illesi</l>
     <l n="619">e poi tornare a racquistar l'onore,</l>
     <l n="620">che, per fuggir brevissima vergogna,</l>
     <l n="621">aver un danno e un vituperio eterno.</l>
     <l n="622">Appresso, ancor sapete che le nostre</l>
     <l n="623">forze maggiori e la fiorita gente</l>
     <l n="624">tutta si sta fra l'Apennino e l'Alpe</l>
     <l n="625">nel pian che da Turin fin a Ravenna</l>
     <l n="626">divide il Po, signor de gli altri fiumi:</l>
     <l n="627">ancora abbiamo una terribil guerra</l>
     <l n="628">col re di Francia, e non minor di questa;</l>
     <l n="629">tal che non sendo ben disposta quella</l>
     <l n="630">saria sciocchezza ad assalir quest'altra:</l>
     <l n="631">ché rare volte avvien che non sia vinto</l>
     <l n="632">colui c'ha in dui negozi il cuor diviso.</l>
     <l n="633">Dunque a me par che andiam verso Ravenna</l>
     <l n="634">e che assettiam la guerra co i francesi,</l>
     <l n="635">poi ritorniam con tutto il nostro sforzo</l>
     <l n="636">e combattiam con Belisario il grande:</l>
     <l n="637">ch'allora aver potrem vittoria certa.</l>
     <l n="638">Pur, se gli è alcun di voi che forse pensi</l>
     <l n="639">d'appellar questa providenzia fuga</l>
     <l n="640">e dir ch'ella si faccia per timore,</l>
     <l n="641">pensi ancor fra se stesso che la tema</l>
     <l n="642">conserva alcuna volta assai negozi,</l>
     <l n="643">e che quel che non teme con ragione</l>
     <l n="644">incorre spesso in gran vergogna e danno:</l>
     <l n="645">ché il cominciare arditamente un'opra</l>
     <l n="646">non mostra la virtù, ma il ben finirla;</l>
     <l n="647">e non vince il nimico chi l'affronta</l>
     <l n="648">con molto ardire, ma chi ben diffende
se stesso al fine il suo contrario atterra.</l>
     <l n="649">Non pensi ancora alcun di voi che Roma</l>
     <l n="650">per lo nostro partir dapoi si perda:</l>
     <l n="651">perché, se 'l popol ci sarà fedele,</l>
     <l n="652">non è da dubitar d'alcun sinistro.</l>
     <l n="653">Poi lascierovvi un capitanio dentro</l>
     <l n="654">con molta buona e valorosa gente,</l>
     <l n="655">che la diffenderà fin che vegniamo,</l>
     <l n="656">se ben avesse tutta l'Asia contra - .</l>
     <l n="657">Così Vitige disse: e gli altri Gotti,</l>
     <l n="658">lieti di ritornare a i loro alberghi,</l>
     <l n="659">confirmaro il parlar ch'egli avea fatto.</l>
     <l n="660">Ma come apparve fuor la bella aurora</l>
     <l n="661">con le palme di rose e co i piè d'oro,</l>
     <l n="662">i Gotti allegri si levor del letto,</l>
     <l n="663">e poi s'incominciaro a vestir d'arme;</l>
     <l n="664">e, caricati carriaggi e salme,</l>
     <l n="665">sempre cridando, s'accozzaro insieme</l>
     <l n="666">per gir col nuovo re verso Priverno:</l>
     <l n="667">il qual si stava armato d'arme bianche</l>
     <l n="668">ne la gran piazza sopra un suo corsiero</l>
     <l n="669">ed aspettava il resto de la gente;</l>
     <l n="670">ma come vide ragunato ognuno</l>
     <l n="671">spronò il cavallo ed avviossi avanti,</l>
     <l n="672">e tutto 'l popol suo gli tenne dietro</l>
     <l n="673">con vari gridi, che pareano agnelle</l>
     <l n="674">ch'escan del chiuso e sieguano il pastore.</l>
     <l n="675">Dapoi lasciar Priverno e Sermonetta</l>
     <l n="676">e Linfa, e se n'andar fin a Belletri,</l>
     <l n="677">e quivi riposor tutta la notte;</l>
     <l n="678">poi la mattina, come il sole apparve,</l>
     <l n="679">quindi partirsi, e giunsero a Marino,</l>
     <l n="680">e d'indi in brieve si trovaro a Roma.</l>
     <l n="681">Come i Romani inteser la venuta</l>
     <l n="682">del re novello, andarono a incontrarlo</l>
     <l n="683">fuor de la porta con solenne pompa;</l>
     <l n="684">e poi l'accompagnaro al gran palazzo</l>
     <l n="685">ch'era vicino al tempio de la Pace,</l>
     <l n="686">tempio ch'allora si trovava intiero,</l>
     <l n="687">ma non molto dipoi fu visto a terra</l>
     <l n="688">cader con profondissima ruina.</l>
     <l n="689">Vitige riposò fin a l'aurora</l>
     <l n="690">su 'l Palatin ne gli onorati alberghi;</l>
     <l n="691">dapoi levato, fece che gli araldi</l>
     <l n="692">chiamaro il Papa e i senatori ed anco</l>
     <l n="693">i consuli e i pretori entr'al palazzo;</l>
     <l n="694">e poi che furon ragunati quivi</l>
     <l n="695">incominciò parlarli in questa forma:</l>
     <l n="696">- Voi sapete, signori, il molto amore</l>
     <l n="697">che dimostrovvi Teodorico il grande</l>
     <l n="698">nel governarvi con le vostre leggi;</l>
     <l n="699">e come sempre Amalasunta e gli altri</l>
     <l n="700">re nostri dopo lui v'hanno tenuti</l>
     <l n="701">non per sudditi lor, ma per compagni:</l>
     <l n="702">ed io, che son salito a quella altezza
dietro a costor, v'arò per miei fratelli.</l>
     <l n="703">E però, volend'ir verso Ravenna</l>
     <l n="704">per ordinare il stato e le mie genti</l>
     <l n="705">e poscia ritornar con tante forze</l>
     <l n="706">e tanto ardir, che i miei nimici atterri;</l>
     <l n="707">voluto ho primamente esser con voi</l>
     <l n="708">e farvi nota la partenza nostra,</l>
     <l n="709">e parimente il presto mio ritorno:</l>
     <l n="710">e poi pregarvi in questo tempo a stare</l>
     <l n="711">col cuor sicuro, e non temer di nulla,</l>
     <l n="712">ché essendo saldi arete saldi amici.</l>
     <l n="713">Ancor vi lascio un capitanio eletto</l>
     <l n="714">con molte buone e valorose squadre</l>
     <l n="715">che vi diffenderà con grande ardire,</l>
     <l n="716">se Belisario sen venisse a Roma,</l>
     <l n="717">com'io non credo, avanti il mio ritorno;</l>
     <l n="718">né vuo' da voi di questo altra risposta</l>
     <l n="719">che i buoni effetti, perché i veri amici</l>
     <l n="720">denno aver fede salda, e non parole:</l>
     <l n="721">ma ben però ciascun sarà contento</l>
     <l n="722">di giurar fedeltà ne le mie mani,</l>
     <l n="723">acciò che più giocondo mi diparta - .</l>
     <l n="724">Questo Vitige disse, e poscia il Papa</l>
     <l n="725">e gli altri ad un ad un furono astretti</l>
     <l n="726">a giurar fedeltà ne le sue mani;</l>
     <l n="727">e fatto questo ognun tornossi a casa,</l>
     <l n="728">fuor che Lucullo ed Antonino e Marco</l>
     <l n="729">e Lentulo e Pompilio e Probo e Calvo,</l>
     <l n="730">ch'eran potenti, e capi del senato:</l>
     <l n="731">questi ritenne tutti a mangiar seco,</l>
     <l n="732">e anco Ovilio fé restar con essi,</l>
     <l n="733">fratel di Flavian, ch'era censore;</l>
     <l n="734">e poi menolli tutti per ostaggi,</l>
     <l n="735">sotto specie d'onor, fino a Ravenna.</l>
     <l n="736">Mangiato ch'ebbe, il re chiamò Liodoro,</l>
     <l n="737">e poscia disse a lui queste parole:</l>
     <l n="738">- Liodoro, i' voglio andar verso Ravenna,</l>
     <l n="739">e lascierovvi la città di Roma</l>
     <l n="740">in guardia, e molta de la nostra gente:</l>
     <l n="741">conservatela ben per fin ch'io torni,</l>
     <l n="742">ché tosto tornerò, piacendo a Dio.</l>
     <l n="743">In questo mezzo non lasciate a dietro</l>
     <l n="744">alcuna cosa per la sua diffesa,</l>
     <l n="745">se Belisario gli venisse intorno:</l>
     <l n="746">ché conservando a noi questa cittade</l>
     <l n="747">acquisterete laude appresso i Gotti,</l>
     <l n="748">e poscia arete tutto il nostro amore,</l>
     <l n="749">ch'assai vi valerà: ché 'l guadagnarsi</l>
     <l n="750">un buono amico è un prezioso acquisto - .</l>
     <l n="751">Così disse il re nuovo, e restar fece</l>
     <l n="752">le miglior squadre a guardia de la terra:</l>
     <l n="753">poi si partì col suon de gli oricalchi,</l>
     <l n="754">ed alloggiò la sera a Castelnuovo;</l>
     <l n="755">quindi passando il Tebro, e poi la Nera,</l>
     <l n="756">c'ha l'acque bianche e di color di solfo,
e la val di Strettura e val Topina,</l>
     <l n="757">Nucera, Gualdo, Fossambruno e Fano,</l>
     <l n="758">il sesto giorno in Pesaro alloggiossi</l>
     <l n="759">ed il settimo a Rimino, e l'ottavo</l>
     <l n="760">si volse ritrovar dentr'a Ravenna,</l>
     <l n="761">e dismontò nel suo regale albergo.</l>
     <l n="762">Quivi ebbe prima tutti i suoi tesori</l>
     <l n="763">e tutti i contrasegni de le rocche</l>
     <l n="764">ch'eran serbati dentr'al gran palagio;</l>
     <l n="765">dapoi, volendo stabilire il regno,</l>
     <l n="766">pensò di tòr per moglie Matasunta,</l>
     <l n="767">la qual da tutti si nomava Amata,</l>
     <l n="768">vergine saggia e di beltà suprema.</l>
     <l n="769">Questa figliuola fu di Amalasunta,</l>
     <l n="770">madre d'Atalarico, che nel regno</l>
     <l n="771">successe a l'avo Teodorico il grande;</l>
     <l n="772">volendo adunque aver costei per moglie,</l>
     <l n="773">fece chiamare Euterpo, ch'era un vecchio</l>
     <l n="774">la cui donna nutrì questa fanciulla,</l>
     <l n="775">ed in tal modo a lui parlando disse:</l>
     <l n="776">- Euterpo, i' vuo' che tu ritruovi Amata</l>
     <l n="777">e che tu dica a lei queste parole:</l>
     <l n="778">che per amor di Teodorico il grande</l>
     <l n="779">ch'er'avo suo materno e mio signore,</l>
     <l n="780">e per sua madre e suo fratel, ch'amai</l>
     <l n="781">vivi ed onoro ancora essendo morti,</l>
     <l n="782">voglio onorarla molto, e voglio farla</l>
     <l n="783">regina e donna de la gente Gotta;</l>
     <l n="784">però le dì ch'io la torrò per moglie,</l>
     <l n="785">e priega lei che voglia esser contenta</l>
     <l n="786">d'accettar questa altissima ventura:</l>
     <l n="787">perché 'l sangue regal non dee star basso,</l>
     <l n="788">ch'e' non s'acqueta mai s'e' non governa.</l>
     <l n="789">Tu poscia le sarai sempre compagno</l>
     <l n="790">con grande autoritade e grande onore,</l>
     <l n="791">e donerotti amplissime richezze - .</l>
     <l n="792">Così parlò il signore, e 'l buon Euterpo</l>
     <l n="793">da l'altra parte a lui così rispose:</l>
     <l n="794">- Signore eccelso e pien d'ogni valore,</l>
     <l n="795">se si puon far queste onorate nozze,</l>
     <l n="796">voi prenderete una mirabil moglie:</l>
     <l n="797">dico, se si puon far, perch'ella fue</l>
     <l n="798">già promessa per moglie a Teodesello,</l>
     <l n="799">figliuol primier del misero Teodato;</l>
     <l n="800">ond'ella è sua, se ben non l'ha toccata,</l>
     <l n="801">perché la fede avanza ogni legame - .</l>
     <l n="802">Questo rispose Euterpo, e 'l re gli disse:</l>
     <l n="803">- Fa pur, Euterpo mio, quel ch'io t'ho detto,</l>
     <l n="804">che ben troverò modo a la dispensa.</l>
     <l n="805">Stima pur l'amor mio, che tu sai quanto</l>
     <l n="806">beato è quel che ha un generoso amico - .</l>
     <l n="807">Euterpo, udito questo, indi partissi;</l>
     <l n="808">poi ritrovò la sua diletta moglie</l>
     <l n="809">e raccontolle il tutto, onde mandolla</l>
     <l n="810">dentr'a la stanza de la bella Amata,
che leggea la cagion ch'uccise Dido</l>
     <l n="811">e con le Muse dispensava il tempo.</l>
     <l n="812">Quivi poco dipoi venendo anch'egli</l>
     <l n="813">trovò quella lettura esser finita,</l>
     <l n="814">e cominciò parlarli in questa forma:</l>
     <l n="815">- Signora mia, voi siete e la speranza</l>
     <l n="816">e 'l ben ch'io posso avere in questa vita:</l>
     <l n="817">però convien che sempre mi rallegri</l>
     <l n="818">d'ogni vostra grandezza e vostr'onore.</l>
     <l n="819">Vitige re che è pien d'ogni bontade</l>
     <l n="820">per l'amor ch'ei portava a Teodorico</l>
     <l n="821">padre d'Amalasunta vostra madre</l>
     <l n="822">vuole onorarvi molto, e vuol ch'abbiate</l>
     <l n="823">seco il governo de la gente Gotta,</l>
     <l n="824">perché 'l sangue regal non dee star basso;</l>
     <l n="825">onde è disposto prendervi per moglie,</l>
     <l n="826">ed hammi qui mandato a farvi nota</l>
     <l n="827">questa vostra novella alta ventura - .</l>
     <l n="828">Al ragionar del vecchio la donzella</l>
     <l n="829">si cangiò molte volte di colore,</l>
     <l n="830">e poco vi mancò che non piangesse:</l>
     <l n="831">pur si ritenne, e disse in questa forma:</l>
     <l n="832">- Euterpo, io vi credea mio vero amico,</l>
     <l n="833">avendo fatto a voi grazie infinite:</l>
     <l n="834">ma il beneficio non acquista amici,</l>
     <l n="835">se in animo gentil non si ripone.</l>
     <l n="836">Or perché come il ben che si riceve</l>
     <l n="837">non si dee mai scordar, così sta bene</l>
     <l n="838">le grazie che si fan porre in oblio;</l>
     <l n="839">però non vuo' commemorarne alcuna:</l>
     <l n="840">ma solo io vi dirò che quell'amico</l>
     <l n="841">che per sua volontà m'offende e nòce</l>
     <l n="842">non mi par differente dal nimico.</l>
     <l n="843">A voi par dirmi una ventura estrema</l>
     <l n="844">ch'io possa avere il re per mio consorte;</l>
     <l n="845">ed a me par disgrazia tòrre un uomo</l>
     <l n="846">mezzo canuto e posto in quella sede</l>
     <l n="847">non per sangue o virtù, ma per sciagura:</l>
     <l n="848">e più dirovvi che se voi m'amassi</l>
     <l n="849">com'io credeva e come voi dovreste</l>
     <l n="850">non mi direste mai ch'io lo pigliasse;</l>
     <l n="851">anzi, s'un altro m'essortasse a farlo,</l>
     <l n="852">devreste contradirli, e darmi ardire</l>
     <l n="853">a mantener la mia promessa fede:</l>
     <l n="854">perché la fede mai non dee mutarsi,</l>
     <l n="855">se ben si muta il corso a la fortuna.</l>
     <l n="856">Direte adunque al re che si proveggia</l>
     <l n="857">d'un'altra moglie, a cui sarà più grata</l>
     <l n="858">e più gioconda assai questa ventura:</l>
     <l n="859">ch'io son promessa e destinata ad altri - .</l>
     <l n="860">Così disse la donna: e quei buon vecchi</l>
     <l n="861">rimaser muti, e risguardando in alto</l>
     <l n="862">stavan del suo parlar quasi confusi,</l>
     <l n="863">che rifiutava il re con tanto ardire.</l>
     <l n="864">Al fin rispose la moglier d'Euterpo,
nomata Emilia, e disse in tal maniera:</l>
     <l n="865">- Signora mia gentil, voi dite il vero,</l>
     <l n="866">che si dee sempre mantener la fede:</l>
     <l n="867">così v'essorto a far, se voi potete.</l>
     <l n="868">Ma chi può contrastare a la fortuna?</l>
     <l n="869">chi può disdire a i prieghi de i signori?</l>
     <l n="870">ché 'l priego del suo re sempre comanda.</l>
     <l n="871">I' vidi molti ne le forze altrui</l>
     <l n="872">gir co i suoi piè là 've devean morire,</l>
     <l n="873">e pur v'andavan senza far contrasto,</l>
     <l n="874">ché la necessità troppo è possente.</l>
     <l n="875">Considerate oimé quel che voi fate,</l>
     <l n="876">ché l'intelletto è 'l fren d'ogni desire.</l>
     <l n="877">Se voi volete il ben del primo sposo,</l>
     <l n="878">il quale è in prigionia dentr'a Bologna,</l>
     <l n="879">pigliate il re per vostro almo consorte:</l>
     <l n="880">ché se nol piglierete, ei sarà ucciso</l>
     <l n="881">per causa vostra, e voi sarete priva</l>
     <l n="882">d'ello e di libertà, ch'è il maggior bene</l>
     <l n="883">che possa avere alcun sopra la terra,</l>
     <l n="884">e tutti noi saremo in gran ruina.</l>
     <l n="885">Voi pur sapete ancor che non si deve</l>
     <l n="886">né si può amare altrui più che se stesso - .</l>
     <l n="887">A quel parlar d'Emilia la fanciulla</l>
     <l n="888">non assentitte, e solamente disse:</l>
     <l n="889">- Chi troppo ama se stesso ha pochi amici - ;</l>
     <l n="890">e poi bassò la testa, e mandò fuori</l>
     <l n="891">dal cuor profondo altissimi sospiri.</l>
     <l n="892">Il buon Euterpo riferir non volse</l>
     <l n="893">quell'acerba risposta al suo signore,</l>
     <l n="894">ma stette ad aspettare a l'altro giorno,</l>
     <l n="895">perché potria di quel voler mutarsi.</l>
     <l n="896">Ed ella, come fur partiti quindi,</l>
     <l n="897">cominciò seco a volger per la mente</l>
     <l n="898">le lor parole e la sua dura sorte;</l>
     <l n="899">e non prese alcun cibo in quella sera,</l>
     <l n="900">ma tutta afflitta si corcò nel letto:</l>
     <l n="901">e si volgea per esso, avendo al sonno</l>
     <l n="902">chiusa la via da intrar ne i suoi begli occhi.</l>
     <l n="903">Poi gli parea la piuma esser più dura</l>
     <l n="904">che viva selce o mal polito marmo,</l>
     <l n="905">e sospirava e lacrimava forte:</l>
     <l n="906">sì gli increscea lasciar quel primo sposo,</l>
     <l n="907">giovine, bello e di costumi eletti,</l>
     <l n="908">al quale avea tanto disposta l'alma,</l>
     <l n="909">che senza lui non gli aggradia la vita.</l>
     <l n="910">Pur la stanchezza de i pensieri amari</l>
     <l n="911">porse quiete a le sue luci afflitte</l>
     <l n="912">un poco avanti l'apparir de l'alba;</l>
     <l n="913">onde l'angel Venerio, il quale avea</l>
     <l n="914">pietà di quella giovinetta amante,</l>
     <l n="915">gli apparve in sogno in forma di sua madre</l>
     <l n="916">Amalasunta, che 'l terz'anno avanti</l>
     <l n="917">priva di vita fu presso a Bolsiena:</l>
     <l n="918">e fattosi vicino a la sua testa
sciolse la dolce e mansueta voce:</l>
     <l n="919">- Cara figliuola mia, perché t'affligi?</l>
     <l n="920">Perché tanto ti duol d'esser constretta</l>
     <l n="921">a tòrre il nuovo re per tuo consorte?</l>
     <l n="922">s'egli non è sì giovane e sì bello</l>
     <l n="923">come vorresti, egli ha pur il più degno</l>
     <l n="924">grado che possa dar la gente Gotta:</l>
     <l n="925">ed è colui che la vendetta feo</l>
     <l n="926">di quel tiranno che mi diè la morte.</l>
     <l n="927">Deh, non stimar la giovinezza tanto,</l>
     <l n="928">ch'arrechi un danno eterno a la vecchiezza:</l>
     <l n="929">e se ben la beltà che 'l ciel ti diede</l>
     <l n="930">con onesta ragion ti face altera,</l>
     <l n="931">per ch'ella è un privilegio di natura</l>
     <l n="932">ed è un bel don che suol donare Iddio</l>
     <l n="933">a chi vuol egli, e non s'acquista altronde;</l>
     <l n="934">pur déi pensare ancor fra te medesma</l>
     <l n="935">che i vaghi giorni e la fiorita etade</l>
     <l n="936">de i miseri mortai fuggon com'ombra:</l>
     <l n="937">poi vengon dietro a quei diversi mali,</l>
     <l n="938">dolori e febbre e la vecchiezza amara</l>
     <l n="939">e 'l colpo irreparabil de la morte.</l>
     <l n="940">Però non rifiutar per tuo marito</l>
     <l n="941">il nuovo re, che tanto ti dispiace:</l>
     <l n="942">ch'egli è pur bella cosa esser regina,</l>
     <l n="943">e 'l primo loco aver fra le sue genti.</l>
     <l n="944">Non sperar, no, di riveder più mai</l>
     <l n="945">il caro sposo a cui promessa fosti</l>
     <l n="946">e che t'avea così commosso il cuore:</l>
     <l n="947">perché tosto egli andrà dov'è suo padre.</l>
     <l n="948">Poi, se 'l corso del ciel che porta ognuno</l>
     <l n="949">porta ancor te, supporta, e lascia ch'ello</l>
     <l n="950">ti porti; e se di ciò forse t'adiri,</l>
     <l n="951">te stessa offendi, e pur ti porta il corso;</l>
     <l n="952">sì che, se vuoi seguire il mio consiglio,</l>
     <l n="953">fa di tua volontà quel c'hai da fare,</l>
     <l n="954">s'el tuo signor vorrà, per viva forza - .</l>
     <l n="955">E detto questo, ella disparve e 'l sonno:</l>
     <l n="956">onde la damigella in piè levossi,</l>
     <l n="957">e si vestì de i consueti panni;</l>
     <l n="958">poi visitò molti divoti altari</l>
     <l n="959">e porse prieghi a la divina Altezza</l>
     <l n="960">per la sua cara e sventurata madre:</l>
     <l n="961">d'indi tornò ne l'onorata stanza</l>
     <l n="962">e chiamar fece Euterpo, e così disse:</l>
     <l n="963">- Euterpo mio, perché la notte oscura</l>
     <l n="964">suol esser madre de i pensieri umani,</l>
     <l n="965">però pensando sopra il parlar vostro</l>
     <l n="966">m'apparve in sogno l'infelice donna</l>
     <l n="967">che queste membra mie portò nel ventre;</l>
     <l n="968">e m'ha commesso a non dover far niego</l>
     <l n="969">di tòrre il nuovo re per mio marito.</l>
     <l n="970">Andate adunque a ritrovarlo a corte,</l>
     <l n="971">e dite a lui com'io sarò disposta</l>
     <l n="972">di far ciò che comandi il mio signore - .
Così parlò la giovane modesta;</l>
     <l n="973">ma non poteo nel fin de le parole</l>
     <l n="974">ritenere i suspiri, accompagnati</l>
     <l n="975">da la rugiada de le belle luci.</l>
     <l n="976">Euterpo, come intese la risposta</l>
     <l n="977">che disiava aver da la donzella,</l>
     <l n="978">se n'andò lieto al re che l'aspettava,</l>
     <l n="979">e quasi gli increscea tanta dimora;</l>
     <l n="980">or quivi giunto ingenocchiossi e disse:</l>
     <l n="981">- Altissimo signor, la bella Amata</l>
     <l n="982">sarà disposta a far ciò che vi piace,</l>
     <l n="983">e pronta ad ubidir la vostra altezza - .</l>
     <l n="984">Il re, di questo oltra misura allegro,</l>
     <l n="985">deputò il giorno a le future nozze.</l>
    </lg>
   </lg>
  </body>
 </text>
</TEI>