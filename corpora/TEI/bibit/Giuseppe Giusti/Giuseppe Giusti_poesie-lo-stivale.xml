<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LO STIVALE</title>
    <author>Giuseppe Giusti</author>
   </titleStmt>
   <extent>
    <measure unit="stanza">28</measure>
    <measure unit="line">168</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-lo-stivale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LO STIVALE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LO STIVALE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Io non son della solita vacchetta</l>
     <l n="2">né sono uno stival da contadino;</l>
     <l n="3">e se paio tagliato coll'accetta,</l>
     <l n="4">chi lavorò non era un ciabattino:</l>
     <l n="5">mi fece a doppie suola e alla scuderia</l>
     <l n="6">e per servir da bosco e da riviera.</l>
    </lg>
    <lg n="2">
     <l n="7"> Dalla coscia giù giù sino al tallone</l>
     <l n="8">sempre all'umido sto senza marcire;</l>
     <l n="9">son buono a caccia e per menar di sprone,</l>
     <l n="10">e molti ciuchi ve lo posson dire:</l>
     <l n="11">tacconato di solida impuntura,</l>
     <l n="12">ho l'orlo in cima, e in mezzo la costura.</l>
    </lg>
    <lg n="3">
     <l n="13"> Ma l'infilarmi poi non è sì facile,</l>
     <l n="14">né portar mi potrebbe ogni arfasatto;</l>
     <l n="15">anzi affatico e stroppio un piede gracile,</l>
     <l n="16">e alla gamba dei più son disadatto;</l>
     <l n="17">portarmi molto non poté nessuno,</l>
     <l n="18">m'hanno sempre portato un po' per uno.</l>
    </lg>
    <lg n="4">
     <l n="19"> Io qui non vi farò la litania</l>
     <l n="20">di quei che fûr di me desiderosi;</l>
     <l n="21">ma così qua e là per bizzarria</l>
     <l n="22">ne citerò soltanto i più famosi,</l>
     <l n="23">narrando come fui messo a soqquadro,</l>
     <l n="24">e poi come passai di ladro in ladro.</l>
    </lg>
    <lg n="5">
     <l n="25"> Parrà cosa incredibile: una volta,</l>
     <l n="26">non so come, da me presi il galoppo,</l>
     <l n="27">e corsi tutto il mondo a briglia sciolta;</l>
     <l n="28">ma camminar volendo un poco troppo,</l>
     <l n="29">l'equilibrio perduto, il proprio peso</l>
     <l n="30">in terra mi portò lungo e disteso.</l>
    </lg>
    <lg n="6">
     <l n="31"> Allora vi successe un parapiglia;</l>
     <l n="32">e gente d'ogni risma e d'ogni conio</l>
     <l n="33">pioveano di lontan le mille miglia,</l>
     <l n="34">per consiglio d'un Prete o del Demonio;</l>
     <l n="35">chi mi prese al gambale e chi alla fiocca,</l>
     <l n="36">gridandosi tra lor: bazza a chi tocca.</l>
    </lg>
    <lg n="7">
     <l n="37"> Volle il Prete, a dispetto della fede,</l>
     <l n="38">calzarmi coll'aiuto e da sé solo;</l>
     <l n="39">poi sentì che non fui fatto al suo piede,</l>
     <l n="40">e allora qua e là mi dette a nolo:</l>
     <l n="41">ora alle mani del primo occupante</l>
     <l n="42">mi lascia, e per lo più fa da tirante.</l>
    </lg>
    <lg n="8">
     <l n="43"> Facea col Prete a picca e le calcagna</l>
     <l n="44">volea piantarci un bravazzon tedesco,</l>
     <l n="45">ma più volte scappare in Alemagna</l>
     <l n="46">lo vidi sul caval di san Francesco:</l>
     <l n="47">in seguito tornò; ci s'è spedato,</l>
     <l n="48">ma tutto fin a qui non m'ha infilato.</l>
    </lg>
    <lg n="9">
     <l n="49"> Per un secolo e più rimasto vuoto,</l>
     <l n="50">cinsi la gamba a un semplice mercante;</l>
     <l n="51">mi riunse costui, mi tenne in moto,</l>
     <l n="52">e seco mi portò fino in Levante,</l>
     <l n="53">ruvido sì, ma non mancava un ette,</l>
     <l n="54">e di chiodi ferrato e di bullette.</l>
    </lg>
    <lg n="10">
     <l n="55"> Il mercante arricchì, credé decoro</l>
     <l n="56">darmi un po' più di garbo e d'apparenza,</l>
     <l n="57">ebbi lo sprone, ebbi la nappa d'oro,</l>
     <l n="58">ma un tanto scapitai di consistenza;</l>
     <l n="59">e gira gira, veggo in conclusione</l>
     <l n="60">che le prime bullette eran più buone.</l>
    </lg>
    <lg n="11">
     <l n="61"> In me non si vedea grinza né spacco,</l>
     <l n="62">quando giù di ponente un birichino</l>
     <l n="63">da una galera mi saltò sul tacco,</l>
     <l n="64">e si provò a ficcare anco il zampino;</l>
     <l n="65">ma largo largo non vi stette mai,</l>
     <l n="66">anzi un giorno a Palermo lo stroppiai.</l>
    </lg>
    <lg n="12">
     <l n="67"> Fra gli altri dilettanti oltramontani,</l>
     <l n="68">per infilarmi un certo re di picche</l>
     <l n="69">ci si messe co' piedi e colle mani;</l>
     <l n="70">ma poi rimase lì come berlicche,</l>
     <l n="71">quando un cappon, geloso del pollaio,</l>
     <l n="72">gli minacciò di fare il campanaio.</l>
    </lg>
    <lg n="13">
     <l n="73"> Da bottega a compir la mia rovina</l>
     <l n="74">saltò fuori in quel tempo, o giù di lì,</l>
     <l n="75">un certo professor di medicina,</l>
     <l n="76">che per camparmi sulla buccia, ordì</l>
     <l n="77">una tela di cabale e d'inganni</l>
     <l n="78">che fu tessuta poi per trecent'anni.</l>
    </lg>
    <lg n="14">
     <l n="79"> Mi lisciò, mi coprì di bagatelle,</l>
     <l n="80">e a forza d'ammolienti e d'impostura</l>
     <l n="81">tanto raspò, che mi strappò la pelle;</l>
     <l n="82">e chi dopo di lui mi prese in cura,</l>
     <l n="83">mi concia tuttavia colla ricetta</l>
     <l n="84">di quella scuola iniqua e maledetta.</l>
    </lg>
    <lg n="15">
     <l n="85"> Ballottato così di mano in mano,</l>
     <l n="86">da una fitta d'arpie preso di mira,</l>
     <l n="87">ebbi a soffrire un Gallo e un Catalano</l>
     <l n="88">che si messero a fare a tira tira:</l>
     <l n="89">alfin fu Don Chisciotte il fortunato,</l>
     <l n="90">ma gli rimasi rotto e sbertucciato.</l>
    </lg>
    <lg n="16">
     <l n="91"> Chi m'ha veduto in piede a lui, mi dice</l>
     <l n="92">che lo Spagnolo mi portò malissimo:</l>
     <l n="93">m'insafardò di morchia e di vernice,</l>
     <l n="94">chiarissimo fui detto ed illustrissimo;</l>
     <l n="95">ma di sottecche adoperò la lima,</l>
     <l n="96">e mi lasciò più sbrendoli di prima.</l>
    </lg>
    <lg n="17">
     <l n="97"> A mezza gamba, di color vermiglio,</l>
     <l n="98">per segno di grandezza e per memoria,</l>
     <l n="99">m'era rimasto solamente un Giglio:</l>
     <l n="100">ma un Papa mulo, il Diavol l'abbia in gloria,</l>
     <l n="101">ai barbari lo diè, con questo patto</l>
     <l n="102">di farne una corona a un suo mulatto.</l>
    </lg>
    <lg n="18">
     <l n="103"> Da quel momento, ognuno in santa pace</l>
     <l n="104">la lesina menando e la tanaglia,</l>
     <l n="105">cascai dalla padella nella brace:</l>
     <l n="106">viceré, birri, e simile canaglia</l>
     <l n="107">mi fecero angherie di nuova idea,</l>
     <l n="108">et diviserunt vestimenta mea.</l>
    </lg>
    <lg n="19">
     <l n="109"> Così passato d'una in altra zampa</l>
     <l n="110">d'animalacci zotici e sversati,</l>
     <l n="111">venne a mancare in me la vecchia stampa</l>
     <l n="112">di quei piedi diritti e ben piantati,</l>
     <l n="113">co' quali, senza andar mai di traverso,</l>
     <l n="114">il gran giro compiei dell'universo.</l>
    </lg>
    <lg n="20">
     <l n="115"> Oh, povero stivale! ora confesso</l>
     <l n="116">che m'ha gabbato questa matta idea:</l>
     <l n="117">quand'era tempo d'andar da me stesso,</l>
     <l n="118">colle gambe degli altri andar volea;</l>
     <l n="119">ed oltre a ciò, la smania inopportuna</l>
     <l n="120">di mutar piede per mutar fortuna.</l>
    </lg>
    <lg n="21">
     <l n="121"> Lo sento e lo confesso; e nondimeno</l>
     <l n="122">mi trovo così tutto in isconquasso,</l>
     <l n="123">che par che sotto mi manchi il terreno</l>
     <l n="124">se mi provo ogni tanto a fare un passo;</l>
     <l n="125">ché a forza di lasciarmi malmenare,</l>
     <l n="126">ho persa l'abitudine d'andare.</l>
    </lg>
    <lg n="22">
     <l n="127"> Ma il più gran male me l'han fatto i preti,</l>
     <l n="128">razza maligna e senza discrezione;</l>
     <l n="129">e l'ho con certi grulli di poeti,</l>
     <l n="130">che in oggi si son dati al bacchettone:</l>
     <l n="131">non c'è Cristo che tenga, i Decretali</l>
     <l n="132">vietano ai preti di portar stivali.</l>
    </lg>
    <lg n="23">
     <l n="133"> E intanto eccomi qui róso e negletto,</l>
     <l n="134">sbrancicato da tutti, e tutto mota;</l>
     <l n="135">e qualche gamba da gran tempo aspetto</l>
     <l n="136">che mi levi di grinze e che mi scuota;</l>
     <l n="137">non tedesca, s'intende, né francese,</l>
     <l n="138">ma una gamba vorrei del mio paese.</l>
    </lg>
    <lg n="24">
     <l n="139"> Una già n'assaggiai d'un certo Sere,</l>
     <l n="140">che se non mi faceva il vagabondo,</l>
     <l n="141">in me potea vantar di possedere</l>
     <l n="142">il più forte stival del mappamondo:</l>
     <l n="143">ah! una nevata in quelle corse strambe</l>
     <l n="144">a mezza strada gli gelò le gambe.</l>
    </lg>
    <lg n="25">
     <l n="145"> Rifatto allora sulle vecchie forme</l>
     <l n="146">e riportato allo scorticatoio,</l>
     <l n="147">se fui di peso e di valore enorme,</l>
     <l n="148">mi resta a mala pena il primo cuoio;</l>
     <l n="149">e per tapparmi i buchi nuovi e vecchi</l>
     <l n="150">ci vuol altro che spago e piantastecchi.</l>
    </lg>
    <lg n="26">
     <l n="151"> La spesa è forte, e lunga è la fatica:</l>
     <l n="152">bisogna ricucir brano per brano;</l>
     <l n="153">ripulir le pillacchere; all'antica</l>
     <l n="154">piantar chiodi e bullette, e poi pian piano</l>
     <l n="155">ringambalar la polpa ed il tomaio:</l>
     <l n="156">ma per pietà badate al calzolaio!</l>
    </lg>
    <lg n="27">
     <l n="157"> E poi vedete un po': qua son turchino,</l>
     <l n="158">là rosso e bianco, e quassù giallo e nero;</l>
     <l n="159">insomma a toppe come un arlecchino;</l>
     <l n="160">se volete rimettermi davvero,</l>
     <l n="161">fatemi, con prudenza e con amore,</l>
     <l n="162">tutto d'un pezzo e tutto d'un colore.</l>
    </lg>
    <lg n="28">
     <l n="163"> Scavizzolate all'ultimo, se v'è,</l>
     <l n="164">un uomo purché sia, fuorché poltrone;</l>
     <l n="165">e se, quando a costui mi trovo in piè,</l>
     <l n="166">si figurasse qualche buon padrone</l>
     <l n="167">di far con meco il solito mestiere,</l>
     <l n="168">lo piglieremo a calci nel sedere.</l>
    </lg>
   </lg>
  </body>
 </text>
</TEI>