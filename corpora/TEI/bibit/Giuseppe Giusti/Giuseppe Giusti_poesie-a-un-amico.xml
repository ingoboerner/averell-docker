<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A UN AMICO</title>
    <author>Giuseppe Giusti</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-a-un-amico</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A UN AMICO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A UN AMICO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Momo s'è dato al serio;</l>
     <l n="2">e, di lingua maledica,</l>
     <l n="3">oggi gratta il salterio,</l>
     <l n="4">o, se corregge, predica.</l>
    </lg>
    <lg n="2">
     <l n="5"> Cede il riso al dolore,</l>
     <l n="6">lo scherzo al piagnisteo;</l>
     <l n="7">doventa il malumore</l>
     <l n="8">legge di Galateo.</l>
    </lg>
    <lg n="3">
     <l n="9"> Pasciuto Geremia,</l>
     <l n="10">malinconicamente</l>
     <l n="11">sbadiglia in elegia</l>
     <l n="12">gii affanni che non sente;</l>
    </lg>
    <lg n="4">
     <l n="13"> anelano al martirio</l>
     <l n="14">mille caricature,</l>
     <l n="15">vendendone il delirio</l>
     <l n="16">in bibliche freddure.</l>
    </lg>
    <lg n="5">
     <l n="17"> Le sante ipocrisie,</l>
     <l n="18">gl'inni falsificati</l>
     <l n="19">eran cabale pie</l>
     <l n="20">di monache e di frati;</l>
    </lg>
    <lg n="6">
     <l n="21"> il frate ora è tarpato,</l>
     <l n="22">ma dall'Alpi a Palermo</l>
     <l n="23">Apollo tonsurato</l>
     <l n="24">insegna il cantofermo.</l>
    </lg>
    <lg n="7">
     <l n="25"> Velati tutti quanti</l>
     <l n="26">di falsa superficie,</l>
     <l n="27">vedrai diavoli e santi</l>
     <l n="28">che appestan di vernice.</l>
    </lg>
    <lg n="8">
     <l n="29"> Ognun del pari ostenta</l>
     <l n="30">bestemmie e miserere:</l>
     <l n="31">tutto, tutto doventa</l>
     <l n="32">arte di non parere.</l>
    </lg>
    <lg n="9">
     <l n="33"> Secolo anfibio, inetto</l>
     <l n="34">al vizio e alla virtù,</l>
     <l n="35">dal «viva Maometto»</l>
     <l n="36">torna al «viva Gesù».</l>
    </lg>
    <lg n="10">
     <l n="37"> Ma, sempre puzzolente</l>
     <l n="38">di baro e d'assassino,</l>
     <l n="39">fuma all'Onnipotente</l>
     <l n="40">l'avanzo di Caino.</l>
    </lg>
    <lg n="11">
     <l n="41"> Vedi che laida guerra,</l>
     <l n="42">che matassa d'inganni!</l>
     <l n="43">Si campa sulla terra</l>
     <l n="44">col baratto dei panni:</l>
    </lg>
    <lg n="12">
     <l n="45"> l'asino butta via</l>
     <l n="46">il basto per la sella,</l>
     <l n="47">si vende per Messia</l>
     <l n="48">chi nacque Pulcinella.</l>
    </lg>
    <lg n="13">
     <l n="49"> Predica in frase umana</l>
     <l n="50">la fede, la speranza,</l>
     <l n="51">la carità cristiana;</l>
     <l n="52">ma non la tolleranza.</l>
    </lg>
    <lg n="14">
     <l n="53"> Difatto a tempo e luogo,</l>
     <l n="54">questo fior dei credenti</l>
     <l n="55">se non t'accende il rogo,</l>
     <l n="56">ti bacerà co' denti.</l>
    </lg>
    <lg n="15">
     <l n="57"> Amico, il mio pianeta</l>
     <l n="58">mi vuol caratterista:</l>
     <l n="59">sebbene oggi il poeta</l>
     <l n="60">si mascheri a salmista,</l>
    </lg>
    <lg n="16">
     <l n="61"> io la mia parte buffa</l>
     <l n="62">recito, né dò retta</l>
     <l n="63">a chi la penna tuffa</l>
     <l n="64">nell'acqua benedetta.</l>
    </lg>
    <lg n="17">
     <l n="65"> E ruminando spesso</l>
     <l n="66">de' tempi miei la storia,</l>
     <l n="67">fo dentro di me stesso</l>
     <l n="68">questa giaculatoria:</l>
    </lg>
    <lg n="18">
     <l n="69"> — Degnatevi, o Signore,</l>
     <l n="70">d'illuminar la gente</l>
     <l n="71">sui bindoli di cuore,</l>
     <l n="72">teologi di mente.</l>
    </lg>
   </lg>
  </body>
 </text>
</TEI>