<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - GL'IMMOBILI E I SEMOVENTI</title>
    <author>Giuseppe Giusti</author>
   </titleStmt>
   <extent>
    <measure unit="stanza">36</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-gl-immobili-e-i-semoven</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - GL'IMMOBILI E I SEMOVENTI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - GL'IMMOBILI E I SEMOVENTI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Che buon pro facesse il verbo</l>
     <l n="2">imbeccato a suon di nerbo</l>
     <l n="3">nelle scuole pubbliche;</l>
    </lg>
    <lg n="2">
     <l n="4"> come insegnino i latini,</l>
     <l n="5">e che bravi cittadini</l>
     <l n="6">crescano in collegio;</l>
    </lg>
    <lg n="3">
     <l n="7"> e che razza di cristiani</l>
     <l n="8">si doventi tra le mani</l>
     <l n="9">d'un frate collerico:</l>
    </lg>
    <lg n="4">
     <l n="10"> tutti noi, che grazie al Cielo</l>
     <l n="11">non siam più di primo pelo,</l>
     <l n="12">lo diremo ai posteri.</l>
    </lg>
    <lg n="5">
     <l n="13"> Messo il muso nel capestro</l>
     <l n="14">del messer padre maestro</l>
     <l n="15">(padre nella tonaca),</l>
    </lg>
    <lg n="6">
     <l n="16"> fu finito il benestare:</l>
     <l n="17">il saltare, il vegetare,</l>
     <l n="18">lo scherzare, il crescere,</l>
    </lg>
    <lg n="7">
     <l n="19"> davan ombra ai cari frati;</l>
     <l n="20">e potati, anzi domati,</l>
     <l n="21">messi tra gl'immobili,</l>
    </lg>
    <lg n="8">
     <l n="22"> ci rendevano ai parenti</l>
     <l n="23">mogi, grulli ed innocenti</l>
     <l n="24">come tanti pecori.</l>
    </lg>
    <lg n="9">
     <l n="25"> Il moderno educatore,</l>
     <l n="26">oramai visto l'errore</l>
     <l n="27">de' Reverendissimi,</l>
    </lg>
    <lg n="10">
     <l n="28"> e che l'uomo tra i viventi</l>
     <l n="29">messo qui co' semoventi</l>
     <l n="30">par che debba muoversi,</l>
    </lg>
    <lg n="11">
     <l n="31"> ha pescato nel gran vuoto</l>
     <l n="32">la teorica del moto</l>
     <l n="33">applicata agli uomini.</l>
    </lg>
    <lg n="12">
     <l n="34"> Il fanciullo deve andare,</l>
     <l n="35">deve ridere e pensare</l>
     <l n="36">appoggiato al calcolo.</l>
    </lg>
    <lg n="13">
     <l n="37"> D'ora innanzi, mi consolo!</l>
     <l n="38">questo bipede oriòlo</l>
     <l n="39">anderà col pendolo.</l>
    </lg>
    <lg n="14">
     <l n="40"> O futura adolescenza,</l>
     <l n="41">che, filata alla scienza</l>
     <l n="42">nelle scuole a macchina,</l>
    </lg>
    <lg n="15">
     <l n="43"> beverai nuova dottrina</l>
     <l n="44">e virtù di gelatina</l>
     <l n="45">che non corre e tremola;</l>
    </lg>
    <lg n="16">
     <l n="46"> in te sì che farà spicco</l>
     <l n="47">depurato per lambicco</l>
     <l n="48">gas enciclopedico!</l>
    </lg>
    <lg n="17">
     <l n="49"> Quando il tenero cervello,</l>
     <l n="50">preso l'albero a modello</l>
     <l n="51">(per esempio il sughero)</l>
    </lg>
    <lg n="18">
     <l n="52"> succhierà fede e morale</l>
     <l n="53">come un'acqua senza sale</l>
     <l n="54">dal maestro agronomo;</l>
    </lg>
    <lg n="19">
     <l n="55"> spunteranno foglie e fiori</l>
     <l n="56">senza puzza e senza odori,</l>
     <l n="57">come le camelie.</l>
    </lg>
    <lg n="20">
     <l n="58"> Misurati gl'intelletti</l>
     <l n="59">e le fasi degli affetti</l>
     <l n="60">con certezza fisica,</l>
    </lg>
    <lg n="21">
     <l n="61"> e sopite nel pensiero</l>
     <l n="62">le sublimi ombre del vero,</l>
     <l n="63">avventate ipotesi,</l>
    </lg>
    <lg n="22">
     <l n="64"> troverem nel positivo</l>
     <l n="65">uno stato negativo</l>
     <l n="66">buono per lo stomaco.</l>
    </lg>
    <lg n="23">
     <l n="67"> Il pacifico marito</l>
     <l n="68">proponendo per quesito</l>
     <l n="69">la pace domestica,</l>
    </lg>
    <lg n="24">
     <l n="70"> colla tepida compagna</l>
     <l n="71">sommerà sulla lavagna</l>
     <l n="72">gli obblighi del vincolo;</l>
    </lg>
    <lg n="25">
     <l n="73"> e Imeneo, fatto architetto,</l>
     <l n="74">darà figli al quieto letto</l>
     <l n="75">d'ordine composito.</l>
    </lg>
    <lg n="26">
     <l n="76"> Biasceranno unti di teglia</l>
     <l n="77">i fedeli in dormiveglia</l>
     <l n="78">salmi geometrici;</l>
    </lg>
    <lg n="27">
     <l n="79"> ci daranno i Magistrati</l>
     <l n="80">certi codici stillati</l>
     <l n="81">che parranno spirito;</l>
    </lg>
    <lg n="28">
     <l n="82"> e vangato e rivangato</l>
     <l n="83">sarà immagine lo Stato</l>
     <l n="84">del giardin dei semplici.</l>
    </lg>
    <lg n="29">
     <l n="85"> Chi piantò l'ordin civile</l>
     <l n="86">sulla base puerile</l>
     <l n="87">dell'amore unanime?</l>
    </lg>
    <lg n="30">
     <l n="88"> Chi ci fece quest'oltraggio</l>
     <l n="89">di premettere il coraggio</l>
     <l n="90">alla poltronaggine?</l>
    </lg>
    <lg n="31">
     <l n="91"> Ah l'amore è un parosismo!</l>
     <l n="92">In un lento quietismo</l>
     <l n="93">va cullato il popolo.</l>
    </lg>
    <lg n="32">
     <l n="94"> Perché il mondo esca di pene,</l>
     <l n="95">tanto il male quanto il bene</l>
     <l n="96">deve star nei gangheri:</l>
    </lg>
    <lg n="33">
     <l n="97"> e tu, scatto generoso,</l>
     <l n="98">abbi titolo e riposo</l>
     <l n="99">nell'Arte Poetica.</l>
    </lg>
    <lg n="34">
     <l n="100"> Lo vedete? Non c'è Cristi:</l>
     <l n="101">siamo nati computisti</l>
     <l n="102">per campar di numeri.</l>
    </lg>
    <lg n="35">
     <l n="103"> Certi verbi, come amare,</l>
     <l n="104">tollerare, illuminare,</l>
     <l n="105">gli ha composti l'Algebra.</l>
    </lg>
    <lg n="36">
     <l n="106"> Dunque crescano le teste</l>
     <l n="107">ritondate colle seste;</l>
     <l n="108">regni la meccanica.</l>
    </lg>
   </lg>
  </body>
 </text>
</TEI>