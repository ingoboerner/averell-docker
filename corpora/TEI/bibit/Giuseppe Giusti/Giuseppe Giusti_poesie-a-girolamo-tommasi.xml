<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A GIROLAMO TOMMASI</title>
    <author>Giuseppe Giusti</author>
   </titleStmt>
   <extent>
    <measure unit="stanza">45</measure>
    <measure unit="line">180</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-a-girolamo-tommasi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A GIROLAMO TOMMASI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A GIROLAMO TOMMASI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Girolamo, il mestier facile e piano</l>
     <l n="2">che gl'insegnò natura ognun rinnega</l>
     <l n="3">e vuol nei ferri dell'altrui bottega</l>
     <l n="4">spellar la mano;</l>
    </lg>
    <lg n="2">
     <l n="5"> ognuno in gergo a scrivacchiar s'è messo</l>
     <l n="6">sogni accattati, affetti che non sente,</l>
     <l n="7">settario adulator della corrente</l>
     <l n="8">o di se stesso.</l>
    </lg>
    <lg n="3">
     <l n="9"> In due scuole vaneggia il popol dotto:</l>
     <l n="10">la vecchia, al vero il torbo occhio rifiuta;</l>
     <l n="11">la nuova, il letterario abito muta</l>
     <l n="12">come il panciotto.</l>
    </lg>
    <lg n="4">
     <l n="13"> Di qua, cervel digiuno in una testa</l>
     <l n="14">di stoppa enciclopedica imbottita,</l>
     <l n="15">d'uscir del guscio e d'ingollar la vita</l>
     <l n="16">furia indigesta;</l>
    </lg>
    <lg n="5">
     <l n="17"> calvo Apollo di là trotta alla zuffa</l>
     <l n="18">sul Pegaso arrembato e co' frasconi:</l>
     <l n="19">copre liuti e cetre e colascioni</l>
     <l n="20">vernice o muffa.</l>
    </lg>
    <lg n="6">
     <l n="21"> Aggiungi a questo un tirar giù di lerci</l>
     <l n="22">sonniferi, che il torchio transalpino</l>
     <l n="23">vomita addosso a noi, del figurino</l>
     <l n="24">bastardi guerci:</l>
    </lg>
    <lg n="7">
     <l n="25"> e tosto intenderai come, dal verme</l>
     <l n="26">di bavose letture allumacato,</l>
     <l n="27">del genio paesano appena nato</l>
     <l n="28">raggrinza il germe.</l>
    </lg>
    <lg n="8">
     <l n="29"> Non tutti il vento forestiero intasa;</l>
     <l n="30">v'ha chi bee le native aure vitali;</l>
     <l n="31">ma non è già chi spolvera scaffali</l>
     <l n="32">tappato in casa;</l>
    </lg>
    <lg n="9">
     <l n="33"> e sol perché di cronache e leggende</l>
     <l n="34">e di scene cucite un sudiciume,</l>
     <l n="35">per carestia, per noia e per costume</l>
     <l n="36">si compra e vende,</l>
    </lg>
    <lg n="10">
     <l n="37"> ponsa e s'allenta in pueril conato</l>
     <l n="38">di storia o d'epopea, tisico a tanto,</l>
     <l n="39">o sotto il peso di tragico manto</l>
     <l n="40">casca sfilato;</l>
    </lg>
    <lg n="11">
     <l n="41"> o briaco di sé scansa la gente,</l>
     <l n="42">e per il lago del cervello oscuro</l>
     <l n="43">pescando nel passato e nel futuro</l>
     <l n="44">perde il presente:</l>
    </lg>
    <lg n="12">
     <l n="45"> ma quei cui non fann'ombra all'intelletto</l>
     <l n="46">la paga il boia e gli altri spauracchi;</l>
     <l n="47">che si misura senz'alzare i tacchi</l>
     <l n="48">col suo subietto;</l>
    </lg>
    <lg n="13">
     <l n="49"> che benedice alla nativa zolla,</l>
     <l n="50">né baratta sapore o si tien basso,</l>
     <l n="51">se, Dio volendo, invece d'ananasso,</l>
     <l n="52">nacque cipolla.</l>
    </lg>
    <lg n="14">
     <l n="53"> Varian le braccia in noi, varia l'ingegno</l>
     <l n="54">a diversi bisogni accomodato:</l>
     <l n="55">e trono e forca e seggiola e steccato</l>
     <l n="56">non fai d'un legno.</l>
    </lg>
    <lg n="15">
     <l n="57"> Tommasi, l'umor mio tra mesto e lieto</l>
     <l n="58">sgorga in versi balzani e semiseri:</l>
     <l n="59">né so piallar la crosta ai miei pensieri,</l>
     <l n="60">né so star cheto.</l>
    </lg>
    <lg n="16">
     <l n="61"> Anch'io sbagliai me stesso, e nel bollore</l>
     <l n="62">degli anni feci il bravo e l'ispirato,</l>
     <l n="63">e pagando al Petrarca il noviziato</l>
     <l n="64">belai d'amore;</l>
    </lg>
    <lg n="17">
     <l n="65"> ma una voce segreta ogni momento,</l>
     <l n="66">giù dai fondacci della coscienza,</l>
     <l n="67">mi brontolava in tutta confidenza:</l>
     <l n="68">«Muta strumento.</l>
    </lg>
    <lg n="18">
     <l n="69"> Perché temi mostrar la tua figura,</l>
     <l n="70">se nella giubba altrui non l'hai contratta?</l>
     <l n="71">Dell'ombra propria, come bestia matta,</l>
     <l n="72">ti fai paura.</l>
    </lg>
    <lg n="19">
     <l n="73"> I tuoi concetti, per tradur te stesso,</l>
     <l n="74">rendi svisati nel prisma dell'arte,</l>
     <l n="75">e di secondo lume in su le carte</l>
     <l n="76">torbo reflesso.</l>
    </lg>
    <lg n="20">
     <l n="77"> L'indole tua così falsificando,</l>
     <l n="78">se fai d'alchimia intonaco alla pelle,</l>
     <l n="79">del tempo passerai dalle gabelle</l>
     <l n="80">di contrabbando?</l>
    </lg>
    <lg n="21">
     <l n="81"> Scimmia, se gabberai le genti grosse,</l>
     <l n="82">temi l'orecchio spalancato al vero,</l>
     <l n="83">che ne' tuoi sforzi dell'inno guerriero</l>
     <l n="84">sente la tosse.</l>
    </lg>
    <lg n="22">
     <l n="85"> Chi nacque al passo, e chi nacque alla fuga:</l>
     <l n="86">invano invano a volgere il molino</l>
     <l n="87">sforzi la zebra, o a farti il procaccino</l>
     <l n="88">la tartaruga.</l>
    </lg>
    <lg n="23">
     <l n="89"> Lascia la tromba e il flauto al polmone</l>
     <l n="90">di chi c'è nato, o se l'è fitto in testa:</l>
     <l n="91">tu de' pagliacci all'odierna festa</l>
     <l n="92">fischia il trescone».</l>
    </lg>
    <lg n="24">
     <l n="93"> Ed ecco a rompicollo e di sghimbescio</l>
     <l n="94">svanir le larve della fantasia,</l>
     <l n="95">e il medaglione dell'ipocrisia</l>
     <l n="96">vòlto a rovescio.</l>
    </lg>
    <lg n="25">
     <l n="97"> Come preso all'amor d'una devota,</l>
     <l n="98">se casca il velo rabescato in coro</l>
     <l n="99">vedi l'idolo tuo creduto d'oro</l>
     <l n="100">farsi di mota:</l>
    </lg>
    <lg n="26">
     <l n="101"> veggo un Michel di Lando, un Masaniello</l>
     <l n="102">bere al fiasco di Giuda e perder l'erre:</l>
     <l n="103">Bruto commendatore, e Robespierre</l>
     <l n="104">frate e bargello,</l>
    </lg>
    <lg n="27">
     <l n="105"> mirare a tutto e non avere un segno;</l>
     <l n="106">superbia in riga d'Angelo custode;</l>
     <l n="107">con convulsa agonia d'oro e di lode</l>
     <l n="108">spennato ingegno;</l>
    </lg>
    <lg n="28">
     <l n="109"> un palleggiar di lodi inverecondo;</l>
     <l n="110">atei–salmisti, Tirtei coll'affanno,</l>
     <l n="111">e le grinze nel core a ventun anno,</l>
     <l n="112">lordare il mondo.</l>
    </lg>
    <lg n="29">
     <l n="113"> Restai di sasso; barattare il viso</l>
     <l n="114">volli e celare i tratti di famiglia:</l>
     <l n="115">ma poi l'ira il dolor, la meraviglia</l>
     <l n="116">si sciolse in riso;</l>
    </lg>
    <lg n="30">
     <l n="117"> ah, in riso che non passa alla midolla!</l>
     <l n="118">e mi sento simile al saltambanco,</l>
     <l n="119">che muor di fame, e in vista ilare e franco</l>
     <l n="120">trattien la folla.</l>
    </lg>
    <lg n="31">
     <l n="121"> Beato me, se mai potrò la mente</l>
     <l n="122">posar quieta in più sereni obietti,</l>
     <l n="123">e sparger fiori e ricambiare affetti</l>
     <l n="124">soavemente.</l>
    </lg>
    <lg n="32">
     <l n="125"> Cessi il mercato reo, cessi la frode,</l>
     <l n="126">sola cagion di spregio e di rampogna:</l>
     <l n="127">e il cor rifiuti di comun vergogna</l>
     <l n="128">misera lode.</l>
    </lg>
    <lg n="33">
     <l n="129"> Ma fino a tanto che ci sta sul collo,</l>
     <l n="130">sorga all'infamia dalla nostra voce,</l>
     <l n="131">di scherno armata e libero e feroce,</l>
     <l n="132">protesta e bollo.</l>
    </lg>
    <lg n="34">
     <l n="133"> Come se corri per le gallerie</l>
     <l n="134">vedi in confuso un barbaglìo di quadri,</l>
     <l n="135">così falsi profeti e balì ladri,</l>
     <l n="136">martiri spie,</l>
    </lg>
    <lg n="35">
     <l n="137"> mercanti e birri in barba liberale,</l>
     <l n="138">mi frullan per la testa a schiera a schiera:</l>
     <l n="139">Tommasi, mi ci par l'ultima sera</l>
     <l n="140">di carnevale.</l>
    </lg>
    <lg n="36">
     <l n="141"> Ecco i miei personaggi, ecco le scene,</l>
     <l n="142">e degli scherzi la sorgente prima:</l>
     <l n="143">se poi m'è dato d'infilar la rima</l>
     <l n="144">o male o bene,</l>
    </lg>
    <lg n="37">
     <l n="145"> scrivo per me, scemandomi la noia</l>
     <l n="146">di questa vita grulla e inconcludente,</l>
     <l n="147">torpido per natura, e impaziente</l>
     <l n="148">d'ogni pastoia.</l>
    </lg>
    <lg n="38">
     <l n="149"> Chi mira al fumo o a quello che si conia,</l>
     <l n="150">dalle gazzette insegnamenti attinga,</l>
     <l n="151">e là si stroppi il cranio, o nella stringa</l>
     <l n="152">del De Colonia;</l>
    </lg>
    <lg n="39">
     <l n="153"> centoni, fantasie scriva a giornata,</l>
     <l n="154">venda la bile, il Credo e la parola;</l>
     <l n="155">mentre gli pianta il còmpito alla gola</l>
     <l n="156">librajo pirata,</l>
    </lg>
    <lg n="40">
     <l n="157"> che, avaro e buono a nulla, esige mondi</l>
     <l n="158">da te che mostri un'oncia di valore;</l>
     <l n="159">e co' romanzi galvanizza il core</l>
     <l n="160">de' vagabondi.</l>
    </lg>
    <lg n="41">
     <l n="161"> Io no: non porterò di Tizio o Caio</l>
     <l n="162">oltramontane o arcadiche livree,</l>
     <l n="163">né per lisciarle affogherò l'idee</l>
     <l n="164">nel calamaio.</l>
    </lg>
    <lg n="42">
     <l n="165"> Non sarò visto volontario eunuco</l>
     <l n="166">recidermi il cervel, perch'io disperi</l>
     <l n="167">la firma d'un Real Castrapensieri</l>
     <l n="168">birbone e ciuco.</l>
    </lg>
    <lg n="43">
     <l n="169"> Se posso, al foglio non darò rimate</l>
     <l n="170">frasi di spugna, o copie, o ipocrisie;</l>
     <l n="171">né per censura pubblica le mie</l>
     <l n="172">stizze private.</l>
    </lg>
    <lg n="44">
     <l n="173"> Ma scrivendo là là, quando mi pare,</l>
     <l n="174">sulle farse vedute a tempo mio,</l>
     <l n="175">qualcosa annasperò, se piace a Dio,</l>
     <l n="176">nel mio volgare.</l>
    </lg>
    <lg n="45">
     <l n="177"> Laudato sempre sia chi nella bara</l>
     <l n="178">dal mondo se ne va col suo vestito:</l>
     <l n="179">muoia pur bestia; se non ha mentito,</l>
     <l n="180">che bestia rara!</l>
    </lg>
   </lg>
  </body>
 </text>
</TEI>