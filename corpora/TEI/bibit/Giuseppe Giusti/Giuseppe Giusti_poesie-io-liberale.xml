<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IO LIBERALE?...</title>
    <author>Giuseppe Giusti</author>
   </titleStmt>
   <extent>
    <measure unit="stanza">13</measure>
    <measure unit="line">41</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-io-liberale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IO LIBERALE?...</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IO LIBERALE?...</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Io liberale? Signor Presidente!</l>
     <l n="2">Io che non penso che a Su' Altezza Reale,</l>
     <l n="3">io che pago e sto zitto, io liberale?</l>
     <l n="4">Mi creda, in verità, sono innocente.</l>
    </lg>
    <lg n="2">
     <l n="5"> Io anzi vivo spensieratamente,</l>
     <l n="6">perché il Governo non se n'abbia a male;</l>
     <l n="7">ma poi, che regni Pasquino o Pasquale,</l>
     <l n="8">non me n'importa niente, niente, niente.</l>
    </lg>
    <lg n="3">
     <l n="9"> Per esser liberal (salvo mi sia)</l>
     <l n="10">ci vuol testa, e la testa è una gran noia,</l>
     <l n="11">perché la testa dà malinconia;</l>
    </lg>
    <lg n="4">
     <l n="12"> e per la testa si rischian le cuoia,</l>
     <l n="13">e dalle funi di Vossignoria</l>
     <l n="14">si va (con reverenza) in man del boia.</l>
    </lg>
    <lg n="5">
     <l n="15"> Guardi se per la foia</l>
     <l n="16">di questa Italia, che sarà una perla,</l>
     <l n="17">metta la pena di mostrar d'averla!</l>
    </lg>
    <lg n="6">
     <l n="18"> Per me tiro a tenerla</l>
     <l n="19">sopra le spalle più anni che posso,</l>
     <l n="20">e di farmela dura come un osso:</l>
    </lg>
    <lg n="7">
     <l n="21"> perciò vivo all'ingrosso,</l>
     <l n="22">fumo, giuoco a primiera, e sto nel letto</l>
     <l n="23">arcisicuro di non dar sospetto;</l>
    </lg>
    <lg n="8">
     <l n="24"> e se mangio un galletto,</l>
     <l n="25">lascio la cresta che mi dicon buona,</l>
     <l n="26">per la sua somiglianza alla corona.</l>
    </lg>
    <lg n="9">
     <l n="27"> La sarebbe minchiona</l>
     <l n="28">che un nobile, uno ricco come me,</l>
     <l n="29">si confondesse a pigliarla coi Re:</l>
    </lg>
    <lg n="10">
     <l n="30"> e per concluder che?</l>
     <l n="31">Per perder sino all'ultimo quattrino,</l>
     <l n="32">e il benefizio d'andare al Casino;</l>
    </lg>
    <lg n="11">
     <l n="33"> per vedersi vicino</l>
     <l n="34">un figuro al teatro e all'osteria,</l>
     <l n="35">che dorme a conto della Polizia;</l>
    </lg>
    <lg n="12">
     <l n="36"> per chiudersi la via</l>
     <l n="37">d'esser chiamato a fare il ciambellano,</l>
     <l n="38">o messo per tener le mani in mano,</l>
    </lg>
    <lg n="13">
     <l n="39">con rescritto sovrano,</l>
     <l n="40">qui, per esempio, nelle scarpe sue...</l>
     <l n="41">sor Presidente mio, non son sì bue.</l>
    </lg>
   </lg>
  </body>
 </text>
</TEI>