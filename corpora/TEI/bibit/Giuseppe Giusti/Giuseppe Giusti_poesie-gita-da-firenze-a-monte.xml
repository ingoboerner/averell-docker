<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - GITA DA FIRENZE A MONTECATINI</title>
    <author>Giuseppe Giusti</author>
   </titleStmt>
   <extent>
    <measure unit="stanza">8</measure>
    <measure unit="line">267</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-gita-da-firenze-a-monte</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - GITA DA FIRENZE A MONTECATINI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - GITA DA FIRENZE A MONTECATINI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Sai che l'uomo propone e Dio dispone,</l>
     <l n="2">come dice il proverbio (uno de' mille</l>
     <l n="3">che il popolo non sa d'avere in bocca;</l>
     <l n="4">e li regala a noi, gente d'accatto,</l>
     <l n="5">pronta a farsene bella): avea promesso</l>
     <l n="6">venire a Siena da Firenze, e teco</l>
     <l n="7">chiudermi in villa, a succhiellar l'ottobre</l>
     <l n="8">tranquillamente. Che ne dici? All'ergo</l>
     <l n="9">d'incamminarmi per Porta Romana,</l>
     <l n="10">mi prese un dirizzone e venni a casa.</l>
     <l n="11">Se me ne chiedi la ragione, è detta</l>
     <l n="12">in due parole: Son figliuolo! Ho visto,</l>
     <l n="13">tutte le volte che di qua mi parto,</l>
     <l n="14">pianger mia madre e mio padre e lagnarsi</l>
     <l n="15">di rimanere a tavola a quattr'occhi;</l>
     <l n="16">mentre Ildegonda, la sorella mia,</l>
     <l n="17">si maritò lontana ottanta miglia,</l>
     <l n="18">e me, puntello della casa Giusti,</l>
     <l n="19">principe nato a ereditare il trono</l>
     <l n="20">delle noie domestiche e de' saldi,</l>
     <l n="21">o l'uggia, o gl'intestini, o il mal de' nervi</l>
     <l n="22">spingono in giro come un arcolaio,</l>
     <l n="23">nove, un anno per l'altro, e dieci mesi.</l>
     <l n="24">Solita fine de' nostri e di noi!</l>
     <l n="25">Essi ci dànno la vita, ci dànno</l>
     <l n="26">lume, soccorso, danaro, felici</l>
     <l n="27">di contentarci, di vederci entrare</l>
     <l n="28">e star a garbo in un mondo sgarbato,</l>
     <l n="29">che duramente poi ci ruba a loro</l>
     <l n="30">e mai del loro amor non ci compensa!</l>
    </lg>
    <lg n="2">
     <l n="31"> Torno al viaggio, e come fece Flacco</l>
     <l n="32">del suo da Roma a Brindisi (quel Flacco</l>
     <l n="33">che di sommo maestro e sommo porco</l>
     <l n="34">fra' poeti di Corte ha la corona),</l>
     <l n="35">te ne racconto i minimi accidenti</l>
     <l n="36">per celia; per veder se li so dire</l>
     <l n="37">senza le gretterie de' mestieranti.</l>
     <l n="38">Venni per Diligenza, o se tu vuoi</l>
     <l n="39">in uno di quei trespoli ritinti</l>
     <l n="40">e battezzati poi per diligenze;</l>
     <l n="41">nome francese, che con altri mille</l>
     <l n="42">portati qua dagli usi oltramontani,</l>
     <l n="43">cittadinanza dalla Crusca aspetta;</l>
     <l n="44">e l'otterrà; ché il cambio delle voci</l>
     <l n="45">fra gente e gente, come l'ombra al corpo,</l>
     <l n="46">tien dietro al cambio delle cose umane;</l>
     <l n="47">né straniero vocabolo corrompe</l>
     <l n="48">l'intrinseca virtù d'una favella,</l>
     <l n="49">quando lo stile riman paesano,</l>
     <l n="50">quando il campo de' versi e delle prose</l>
     <l n="51">non è pestato vandalicamente</l>
     <l n="52">dai nostri poliglotti...</l>
     <l n="53">grammatici di sarti e di stallieri.</l>
    </lg>
    <lg n="3">
     <l n="54"> Al contrattar de' posti, un certo arnese</l>
     <l n="55">incavernato in fondo a uno stambugio,</l>
     <l n="56">e che pareva un ràgnolo, o il Minosse</l>
     <l n="57">(come direbbe un Arcade buon'anima)</l>
     <l n="58">de' mezzani di ruote, assicurava,</l>
     <l n="59">sulla santa onestà di casa sua,</l>
     <l n="60">che comodo, pulito, ottimo il legno,</l>
     <l n="61">lesti i polledri e più che galantuomo</l>
     <l n="62">il vetturino, ci avrebbe in tre ore</l>
     <l n="63">sbarcati al posto. Ed eccoti la biga</l>
     <l n="64">ch'avea figura d'una cazzarola,</l>
     <l n="65">con due cavalli, anzi due cavallette</l>
     <l n="66">di quelle di Mosè là dell'Egitto,</l>
     <l n="67">che della pena di lasciar la stalla</l>
     <l n="68">ansavan come mantici. Piovuto</l>
     <l n="69">dalla croce sinistra del Calvario</l>
     <l n="70">credei lo sciamannato Automedonte</l>
     <l n="71">frusta–carogne; ma il cappello torto,</l>
     <l n="72">la ghigna, il pelo, il sigaro e il mal garbo</l>
     <l n="73">mascheravan da birba un briacone</l>
     <l n="74">buon diavolaccio. Cinquanta facchini,</l>
     <l n="75">cosacchi di Dogana e d'osteria,</l>
     <l n="76">s'avventarono addosso alle valige;</l>
     <l n="77">e caricando, inzeppando, legando,</l>
     <l n="78">accatastando il misero bagaglio,</l>
     <l n="79">s'urtano e si scanagliano tra loro,</l>
     <l n="80">con fitta ortografia di giurammii</l>
     <l n="81">nuovi, arditi, da far testo di lingua.</l>
     <l n="82">Indugiammo, pagammo, contrastammo,</l>
     <l n="83">poi c'infilammo dentro per la cruna</l>
     <l n="84">d'uno sportello, che non vi fu cristi</l>
     <l n="85">che stesse mai né aperto né serrato.</l>
    </lg>
    <lg n="4">
     <l n="86"> M'era compagno un Potestà, Pilato</l>
     <l n="87">d'un paesuccio di questi contorni,</l>
     <l n="88">che venuto a seccare il Presidente</l>
     <l n="89">per crescita di paga, o per mutarsi</l>
     <l n="90">a birreggiare in un altro pollaio,</l>
     <l n="91">se ne tornava colle tasche piene</l>
     <l n="92">dei soliti vedremo, penseremo,</l>
     <l n="93">(verso che ho speso già nel Gingillino).</l>
     <l n="94">Era seco la moglie: una figura</l>
     <l n="95">tra le due selle, né bella né brutta,</l>
     <l n="96">né giovane né vecchia, e riportava</l>
     <l n="97">alla Potesteria grave tesoro</l>
     <l n="98">di fagotti e di scatole, con dentro</l>
     <l n="99">cuffie, ciarpe, cappelli e vestitini,</l>
     <l n="100">da fare invidia a quante bottegaie</l>
     <l n="101">vanno la festa alla messa cantata.</l>
     <l n="102">Accanto a me, dal lato delle brenne,</l>
     <l n="103">una povera donna montanina</l>
     <l n="104">lieta recava al petto un trovatello</l>
     <l n="105">preso là nel buglione, ove s'insacca</l>
     <l n="106">dal matrimonio e dallo stupro a gara,</l>
     <l n="107">o legittima o no, l'umana carne.</l>
     <l n="108">Oh benedetta, miseri innocenti,</l>
     <l n="109">la pubblica pietà che vi ricovra</l>
     <l n="110">nudi, piangenti, abbandonati! A voi</l>
     <l n="111">il casto grembo della cara madre</l>
     <l n="112">e del tetto paterno il santo asilo</l>
     <l n="113">che dà l'essere intero, e dolcemente</l>
     <l n="114">l'animo leva a dignità di vita,</l>
     <l n="115">error, vergogna, delitto e miseria</l>
     <l n="116">chiude per sempre! Crescerete soli,</l>
     <l n="117">soli all'affetto e malsecuri in terra;</l>
     <l n="118">al disamor di genitori ignoti,</l>
     <l n="119">come la pianta che non ha radice,</l>
     <l n="120">maledicendo! — Prendemmo le mosse</l>
     <l n="121">con un chiocco di frusta e un gran sagrato</l>
     <l n="122">che tuonò da cassetta: e allor tra noi</l>
     <l n="123">strimizziti in quel bugno, incominciò</l>
     <l n="124">un incrociar di gambe, un tramenio</l>
     <l n="125">di pastrani, di scialli e d'altri cenci,</l>
     <l n="126">e un baratto di scuse e di lamenti,</l>
     <l n="127">e di profferte fatte a mal di cuore.</l>
    </lg>
    <lg n="5">
     <l n="128"> Parlai col Potestà del più e del meno,</l>
     <l n="129">e ci tastammo reciprocamente,</l>
     <l n="130">egli su i liberali, io sulle spie.</l>
     <l n="131">Conobbi al fin de' conti esser costui</l>
     <l n="132">uno dei tanti che, posti a ciucare</l>
     <l n="133">sotto un governo di scrivani, tirano</l>
     <l n="134">a dare un colpo al cerchio, uno alla botte</l>
     <l n="135">e a morir giubbilati e pensionati:</l>
     <l n="136">chi casca casca, e rimanga chi vuole:</l>
     <l n="137">esso, dal canto suo, sentì l'umore</l>
     <l n="138">o lo sapeva: in somma delle somme,</l>
     <l n="139">io rispettai l'impiego, esso l'Italia,</l>
     <l n="140">e passammo la strada in santa pace.</l>
    </lg>
    <lg n="6">
     <l n="141"> Giunti al Poggio a Caiano, un brulichio</l>
     <l n="142">di livree, di galloni e di soldati</l>
     <l n="143">segno ci fu che fosse Su' Altezza</l>
     <l n="144">passato in villa e a rimettersi in gamba</l>
     <l n="145">dalle paralisie governative.</l>
     <l n="146">Lì m'aocchiò di volo un segretario</l>
     <l n="147">di quelli da campagna, e dal cancello</l>
     <l n="148">ratto mi salutò con quel saluto</l>
     <l n="149">dell'uom che dice: guardami, e va via.</l>
     <l n="150">Andai. La grave nebbia che ponzava</l>
     <l n="151">fino dall'alba, incominciò di vena</l>
     <l n="152">a liquefarsi in lentissima pioggia,</l>
     <l n="153">fredda, spessa, minuta, come quella</l>
     <l n="154">che cade al mesto cader delle foglie,</l>
     <l n="155">e si suol dire che gabba il villano;</l>
     <l n="156">e a me che soffro di paturne, e un suono,</l>
     <l n="157">un detto, un cenno, un variar di cielo</l>
     <l n="158">rivocano alla mente i casi andati,</l>
     <l n="159">quel piover lento ricordò la stanza</l>
     <l n="160">ov'io là nell'autunno i dì piovosi</l>
     <l n="161">rallegrava con te, sacro Alighieri,</l>
     <l n="162">con te che le toscane corde armasti,</l>
     <l n="163">e suon rendesti alla romana lira</l>
     <l n="164">che per lungo silenzio parea fioca:</l>
     <l n="165">ma più alto d'Omero, e più di quello</l>
     <l n="166">che ti fu guida giù nel cieco mondo</l>
     <l n="167">e sul pel monte che l'anime cura,</l>
     <l n="168">non tanto il forte immaginar ti leva</l>
     <l n="169">e l'impeto di larga onda vocale,</l>
     <l n="170">quanto la nuova, che da Dio ti venne,</l>
     <l n="171">luce intellettual piena d'amore,</l>
     <l n="172">e ti rapì dal senso al primo vero,</l>
     <l n="173">all'eterno dal tempo. Oh, come allora</l>
     <l n="174">m'inebriasti della tua parola!</l>
     <l n="175">Come l'ingegno incerto illuminasti!</l>
     <l n="176">Teco il solingo amante onde a Valchiusa</l>
     <l n="177">manda sospiri ogni anima gentile;</l>
     <l n="178">e teco era colui che di portenti</l>
     <l n="179">e di sogni e di fole empì le carte</l>
     <l n="180">a perigliosi voli affaticando</l>
     <l n="181">mirabilmente l'italica musa.</l>
     <l n="182">La vereconda, nell'ardita foga</l>
     <l n="183">scompose i veli e palpitò sovente</l>
     <l n="184">della caduta: e poi ch'ebbe condotto</l>
     <l n="185">per man Torquato a più battuta cima,</l>
     <l n="186">sazia cessò molt'anni e si nascose.</l>
    </lg>
    <lg n="7">
     <l n="187"> La Potestessa, invece, a intorbidarsi,</l>
     <l n="188">a fare un viso di dolor di corpo,</l>
     <l n="189">a guardar fuori per aria, e contare</l>
     <l n="190">le nuvole e le gocciole, e pregarci</l>
     <l n="191">di gridar, ferma, e chiedere se bene</l>
     <l n="192">erano assicurati, eran coperti</l>
     <l n="193">i bauli, le scatole, i fagotti</l>
     <l n="194">dietro, sopra e davanti. E il vetturino</l>
     <l n="195">e noi tre (il Potestà, la balia ed io)</l>
     <l n="196">a consolarla, a dire, a spolmonarci</l>
     <l n="197">che tutto era tappato, arcisicuro,</l>
     <l n="198">che nemmeno il diluvio universale</l>
     <l n="199">le avrebbe fatto l'avaria d'un nastro.</l>
     <l n="200">Fiato perduto; quanta fu la via,</l>
     <l n="201">un muso, un fiotto, una continua smania.</l>
     <l n="202">E siccome la donna è timorata,</l>
     <l n="203">ossia fa bestemmiare e non bestemmia,</l>
     <l n="204">rispettato Messer Domine Dio,</l>
     <l n="205">se la prese col tempo, colle miglia,</l>
     <l n="206">con sé, colle carogne e col marito,</l>
     <l n="207">che un po' rideva, e un po' scoteva il capo.</l>
     <l n="208">Intanto quella rozza montagnola</l>
     <l n="209">che traboccava di latte e sentìa</l>
     <l n="210">del colmo petto il pondo e le punture,</l>
     <l n="211">allettava alla poppa il bambinello,</l>
     <l n="212">che nato il giorno innanzi, ancor capace</l>
     <l n="213">delle mamme non era. Ed essa, fatta</l>
     <l n="214">dell'indice e del medio una forcella,</l>
     <l n="215">tenea schiusi i labbruzzi all'inesperto</l>
     <l n="216">e l'accostava al seno e lo ninnava,</l>
     <l n="217">con baci e baci, come fosse suo.</l>
     <l n="218">Quel dolce atto amoroso, a me sì caro</l>
     <l n="219">e al Potestà, parea che stomacasse</l>
     <l n="220">la vana femminuccia imbestialita</l>
     <l n="221">per l'eleganze sue pericolanti.</l>
     <l n="222">Qui, per modo di dire, al pover'uomo</l>
     <l n="223">chiesi se avea figliuoli; e la signora:</l>
     <l n="224">— No, grazie a Dio. — Sorrisi amaramente:</l>
     <l n="225">nessun fiatò; la contadina intese.</l>
    </lg>
    <lg n="8">
     <l n="226"> Così Pistoia, tra l'acqua e la mota,</l>
     <l n="227">la sconquassata diligenza varca,</l>
     <l n="228">lenta scricchiando e tentennando, al passo</l>
     <l n="229">di certi serenissimi Governi,</l>
     <l n="230">e ci depone a un trivio. Alla sua strada</l>
     <l n="231">la balia se ne va colla vettura,</l>
     <l n="232">dormendole sul braccio il dolce peso;</l>
     <l n="233">il Potestà per una via traversa</l>
     <l n="234">mena la moglie al covo; io per un'altra</l>
     <l n="235">cavalco al mio pinnacolo, con sotto</l>
     <l n="236">una sella da farci i semicupi</l>
     <l n="237">e un Brigliadoro che gira il frantoio,</l>
     <l n="238">fratello nato di quegli altri due.</l>
     <l n="239">Mi segue un contadin di fattoria</l>
     <l n="240">che mi discorre d'olio e di bestiame</l>
     <l n="241">e mi domanda quando piglio moglie;</l>
     <l n="242">sfruconandomi dietro il palafreno</l>
     <l n="243">e ansimando su su per la salita</l>
     <l n="244">con un sacco in ispalla, ove son
chiusi</l>
     <l n="245">Dante, Virgilio, Giovenale, un rotolo</l>
     <l n="246">di fogli rabescati, un libricciolo</l>
     <l n="247">di mezza serqua di sonetti, dono</l>
     <l n="248">d'un manescalco del cavallo alato.</l>
     <l n="249">E con questi altri arnesi alla rinfusa</l>
     <l n="250">giubbe, panciotti, pantaloni e guanti,</l>
     <l n="251">come conviensi a un animale anfibio</l>
     <l n="252">tra la dottrina e la galanteria.</l>
     <l n="253">Su su, su su, mi trovo scaricato</l>
     <l n="254">nelle braccia dei miei: poi sul guanciale</l>
     <l n="255">che da tant'anni sa d'un capo infermo</l>
     <l n="256">le vespe, i grilli, i nodi e le girelle:</l>
     <l n="257">e fortuna per me che non le dice!</l>
     <l n="258">Quassù, leggo, girandolo, mi fermo,</l>
     <l n="259">estatico dall'alto ai colpi d'occhio,</l>
     <l n="260">colla testa lì meco, o chi sa dove;</l>
     <l n="261">e a volte penso, rumino, almanacco</l>
     <l n="262">viaggi, amori e versi come questi;</l>
     <l n="263">o mi figuro di starmi con voi</l>
     <l n="264">a dire a mente le mie bizzarrie,</l>
     <l n="265">a riandar le classiche bellezze,</l>
     <l n="266">a passeggiare, a disputar del Papa,</l>
     <l n="267">spiraglio aperto in barba a Metternicche.</l>
    </lg>
   </lg>
  </body>
 </text>
</TEI>