<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL MIO NUOVO AMICO</title>
    <author>Giuseppe Giusti</author>
   </titleStmt>
   <extent>
    <measure unit="stanza">20</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il-mio-nuovo-amico</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL MIO NUOVO AMICO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL MIO NUOVO AMICO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Ho un amico nel paese</l>
     <l n="2">che sostiene a faccia tosta</l>
     <l n="3">aver fatto un crimenlese:</l>
    </lg>
    <lg n="2">
     <l n="4"> io lo credo; e a farlo apposta,</l>
     <l n="5">se lo trovo all'osteria,</l>
     <l n="6">pago il conto e vado via.</l>
    </lg>
    <lg n="3">
     <l n="7"> Lo conobbi non so come,</l>
     <l n="8">e mi disse che per Pisa</l>
     <l n="9">era celebre il mio nome:</l>
    </lg>
    <lg n="4">
     <l n="10"> stetti cheto: ma le risa</l>
     <l n="11">a ripieghi sì balordi</l>
     <l n="12">mi strapparono i precordi.</l>
    </lg>
    <lg n="5">
     <l n="13"> Porta un nastro tricolore,</l>
     <l n="14">e dal trenta al trentadue</l>
     <l n="15">e' si è fatto molto onore:</l>
    </lg>
    <lg n="6">
     <l n="16"> io lo credo; e non son bue</l>
     <l n="17">da far sì che al trentatré</l>
     <l n="18">s'immortali anco per me.</l>
    </lg>
    <lg n="7">
     <l n="19"> È sciancato; allo spedale</l>
     <l n="20">sette mesi ha tribolato</l>
     <l n="21">per la causa liberale:</l>
    </lg>
    <lg n="8">
     <l n="22"> io l'ascolto; e son tentato</l>
     <l n="23">di passargli un tanto al giorno</l>
     <l n="24">per levarmelo d'intorno.</l>
    </lg>
    <lg n="9">
     <l n="25"> Se mi vede di lontano,</l>
     <l n="26">mi raggiunge come il vento</l>
     <l n="27">e mi prende per la mano:</l>
    </lg>
    <lg n="10">
     <l n="28"> io vo seco; e sul momento,</l>
     <l n="29">affettando indifferenza,</l>
     <l n="30">fo l'esame di coscienza.</l>
    </lg>
    <lg n="11">
     <l n="31"> Di profetiche scappate</l>
     <l n="32">mi lardella, e fa man bassa</l>
     <l n="33">sulle teste coronate:</l>
    </lg>
    <lg n="12">
     <l n="34"> io lo scanso; e quando passa,</l>
     <l n="35">di fuggirlo ho per sistema,</l>
     <l n="36">quasi avesse il diadema.</l>
    </lg>
    <lg n="13">
     <l n="37"> Mille cose mi domanda,</l>
     <l n="38">mi ragiona di progresso</l>
     <l n="39">e de fide propaganda:</l>
    </lg>
    <lg n="14">
     <l n="40"> io l'ascolto; e gli confesso</l>
     <l n="41">colla massima modestia</l>
     <l n="42">che su ciò sono una bestia.</l>
    </lg>
    <lg n="15">
     <l n="43"> Parla forte, e si protesta</l>
     <l n="44">che si ride del bargello</l>
     <l n="45">e non teme della testa:</l>
    </lg>
    <lg n="16">
     <l n="46"> io lo credo; ma bel bello,</l>
     <l n="47">quando a caso a lui m'imbatto,</l>
     <l n="48">cangio tuono e fo l'astratto.</l>
    </lg>
    <lg n="17">
     <l n="49"> Dice cose ereticali</l>
     <l n="50">del pontefice Gregorio</l>
     <l n="51">e di tutti i cardinali:</l>
    </lg>
    <lg n="18">
     <l n="52"> io l'ascolto; ma mi glorio</l>
     <l n="53">seco lui d'esser cristiano</l>
     <l n="54">apostolico romano.</l>
    </lg>
    <lg n="19">
     <l n="55"> Ma fra i piedi mi si mette,</l>
     <l n="56">mi conduce per i vicoli</l>
     <l n="57">e mi legge le gazzette:</l>
    </lg>
    <lg n="20">
     <l n="58"> io l'ascolto; e fra gli articoli</l>
     <l n="59">solamente lodo quelli</l>
     <l n="60">del balì Samminiatelli.</l>
    </lg>
   </lg>
  </body>
 </text>
</TEI>