<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL «</title>
    <author>Giuseppe Giusti</author>
   </titleStmt>
   <extent>
    <measure unit="stanza">7</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL «</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL «</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> E perché paga Vostra Signoria</l>
     <l n="2">un grullo finto, un sordo di mestiere,</l>
     <l n="3">uno che a conto della polizia</l>
     <l n="4">ci dorma accanto per dell'ore intere?</l>
     <l n="5">Questo danaro la lo butta via,</l>
     <l n="6">per saper cose che le può sapere,</l>
     <l n="7">nette di spesa, dalla fonte viva:</l>
     <l n="8">glielo voglio dir io: la senta e scriva.</l>
    </lg>
    <lg n="2">
     <l n="9">In primis, la saprà che il mondo e l'uomo</l>
     <l n="10">vanno col tempo; e il tempo, sento dire,</l>
     <l n="11">birba per lei e per noi galantuomo,</l>
     <l n="12">verso la libertà prese l'aire.</l>
     <l n="13">Se non lo crede, il campanil del Duomo</l>
     <l n="14">è là che parla a chi lo sa capire:</l>
     <l n="15">a battesimo suoni o a funerale,</l>
     <l n="16">muore un brigante e nasce un liberale.</l>
    </lg>
    <lg n="3">
     <l n="17"> Dunque, senta, se vuol rompere i denti</l>
     <l n="18">al tarlo occulto che il mestier le rode,</l>
     <l n="19">o scongiuri le tossi e gli accidenti</l>
     <l n="20">di risparmiar quest'avanzo di code;</l>
     <l n="21">se no, compri le balie, e d'innocenti</l>
     <l n="22">faccia una strage, come fece Erode:</l>
     <l n="23">ma avverta, che il Messia si salva in fasce,</l>
     <l n="24">e poi, quando l'uccidono, rinasce.</l>
    </lg>
    <lg n="4">
     <l n="25"> I sordi tramenii delle congiure,</l>
     <l n="26">il far da Gracco e da Robespierrino,</l>
     <l n="27">è roba smessa, solite imposture</l>
     <l n="28">di birri, che ne fanno un botteghino.</l>
     <l n="29">Questi romanzi, la mi creda pure,</l>
     <l n="30">furono in voga al tempo di Pipino;</l>
     <l n="31">oggi si tratta d'una certa razza</l>
     <l n="32">che vuole storia, e che le dice in piazza.</l>
    </lg>
    <lg n="5">
     <l n="33"> Sicché, non sogni d'averla da fare</l>
     <l n="34">col Carbonaro, né col frammassone,</l>
     <l n="35">o giacobino che voglia chiamare</l>
     <l n="36">chi vive al moccolin della ragione;</l>
     <l n="37">si tratta di doversela strigare</l>
     <l n="38">con una gente che non vuol padrone;</l>
     <l n="39">padrone, intendo, del solito conio,</l>
     <l n="40">ché un po' tarpati e' non sono il demonio.</l>
    </lg>
    <lg n="6">
     <l n="41"> Dunque, padrone no! l'ha scritto? O bravo!</l>
     <l n="42">Padrone no! sta bene e andiamo avanti:</l>
     <l n="43">repubblica, oramai, tiranno, schiavo,</l>
     <l n="44">e altri nomi convulsi e stimolanti,</l>
     <l n="45">sì, lasciamoli là: giusto pensavo</l>
     <l n="46">che senza tante storie e senza tanti</l>
     <l n="47">giri, si può benone in due parole</l>
     <l n="48">tirar la somma di ciò che si vuole.</l>
    </lg>
    <lg n="7">
     <l n="49"> Scriva: vogliam che ogni figlio d'Adamo</l>
     <l n="50">conti per uomo, e non vogliam Tedeschi:</l>
     <l n="51">vogliamo i capi col capo; vogliamo</l>
     <l n="52">leggi e governi, e non vogliam Tedeschi.</l>
     <l n="53">Scriva: vogliamo, tutti quanti siamo,</l>
     <l n="54">l'Italia Italia, e non vogliam Tedeschi;</l>
     <l n="55">vogliam pagar di borsa e di cervello,</l>
     <l n="56">e non vogliam Tedeschi: arrivedello.</l>
    </lg>
   </lg>
  </body>
 </text>
</TEI>