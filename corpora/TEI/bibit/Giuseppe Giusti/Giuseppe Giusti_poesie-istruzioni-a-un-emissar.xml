<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ISTRUZIONI A UN EMISSARIO</title>
    <author>Giuseppe Giusti</author>
   </titleStmt>
   <extent>
    <measure unit="stanza">15</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-istruzioni-a-un-emissar</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ISTRUZIONI A UN EMISSARIO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ISTRUZIONI A UN EMISSARIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Anderete in Italia: ecco qui pronte</l>
     <l n="2">le lettere di cambio e il passaporto.</l>
     <l n="3">Viaggerete chiamandovi Conte,</l>
     <l n="4">e come andato per vostro diporto.</l>
     <l n="5">Là, fate il pazzo, fate il Rodomonte,</l>
     <l n="6">l'ozioso, il giocatore, il cascamorto;</l>
     <l n="7">e godete e scialate allegramente,</l>
     <l n="8">ché son cose che fermano la gente.</l>
    </lg>
    <lg n="2">
     <l n="9"> Quando vedrete (e accaderà di certo)</l>
     <l n="10">calare i filunguelli al paretaio,</l>
     <l n="11">fate razza; parlate a cuore aperto,</l>
     <l n="12">mostratevi con tutti ardito e gaio,</l>
     <l n="13">dite che il Norde è un carcere, un deserto,</l>
     <l n="14">un vero domicilio del gennaio,</l>
     <l n="15">paragonato al giardino del mondo,</l>
     <l n="16">bello, ubertoso, libero e giocondo.</l>
    </lg>
    <lg n="3">
     <l n="17"> Questa parola libero, buttata</l>
     <l n="18">là nel discorso come per ripieno,</l>
     <l n="19">guardate qua e là nella brigata</l>
     <l n="20">se vi dà ansa di pigliar terreno.</l>
     <l n="21">Se casca, e voi battete in ritirata,</l>
     <l n="22">seguitando a parlar del più e del meno;</l>
     <l n="23">se, viceversa, v'è chi la raccatta,</l>
     <l n="24">andate franco, ché la strada è fatta.</l>
    </lg>
    <lg n="4">
     <l n="25"> Franco, ma destro. A primo non è bene</l>
     <l n="26">buttarsi a nuoto, come fa taluno,</l>
     <l n="27">che quando ha dato il tuffo, e' non si tiene,</l>
     <l n="28">e tanto annaspa che lo scopre ognuno.</l>
     <l n="29">Prender la lepre col carro conviene,</l>
     <l n="30">girar largo, non essere importuno,</l>
     <l n="31">tastare e lavorar di reticenza,</l>
     <l n="32">con quel giudizio che pare imprudenza.</l>
    </lg>
    <lg n="5">
     <l n="33"> Far la vittima no, non vi consiglio,</l>
     <l n="34">perché il ripiego è noto alla giornata;</l>
     <l n="35">da sedici anni in qua, codesto appiglio</l>
     <l n="36">tanta gente in quei luoghi ha bindolata,</l>
     <l n="37">che si conosce di lontano un miglio</l>
     <l n="38">la piaga vera e la falsificata.</l>
     <l n="39">Anzi vantate, e fatevene bello,</l>
     <l n="40">che nessuno v'ha mai torto un capello.</l>
    </lg>
    <lg n="6">
     <l n="41"> Fatto che vi sarete un bravo letto</l>
     <l n="42">nell'animo di molti, e decantato</l>
     <l n="43">vi sentirete per un uomo schietto,</l>
     <l n="44">e dei fatti di qua bene informato;</l>
     <l n="45">dite corna di me; ve lo permetto;</l>
     <l n="46">dite che dormo, che sono invecchiato;</l>
     <l n="47">inventatene pur, se ve ne manca,</l>
     <l n="48">ché, come dico, vi dò carta bianca.</l>
    </lg>
    <lg n="7">
     <l n="49"> Del ministro di là dite lo stesso</l>
     <l n="50">ne' caffè, ne' teatri, in ogni crocchio;</l>
     <l n="51">anzi, a questo proposito, v'ho messo</l>
     <l n="52">sul passaporto un certo scarabocchio,</l>
     <l n="53">che vuol dire, inter nos, ordine espresso</l>
     <l n="54">di lasciar fare e di chiudere un occhio.</l>
     <l n="55">Andiamo: ora che siete in alto mare,</l>
     <l n="56">ecco la strada che vi resta a fare.</l>
    </lg>
    <lg n="8">
     <l n="57"> Fatevi centro della parte calda</l>
     <l n="58">che campa di sussurri e di gazzette,</l>
     <l n="59">e sia roba in giacchetta o roba in falda,</l>
     <l n="60">delira sempre e mai capisce un ette.</l>
     <l n="61">Agevolmente a questa si riscalda</l>
     <l n="62">con nulla il capo, e quando uno la mette</l>
     <l n="63">nel caso di raspare in tempi torbi,</l>
     <l n="64">arruffa tutto, e fa cose da orbi.</l>
    </lg>
    <lg n="9">
     <l n="65"> Compiangete il paese; screditate</l>
     <l n="66">quell'andamento, quel moto uniforme,</l>
     <l n="67">deridete le zucche moderate,</l>
     <l n="68">come gente che ciondola e che dorme;</l>
     <l n="69">censurate il Governo; predicate</l>
     <l n="70">che la pace le leggi le riforme,</l>
     <l n="71">son bagattelle per chetar gli sciocchi,</l>
     <l n="72">e per dar della polvere negli occhi.</l>
    </lg>
    <lg n="10">
     <l n="73"> Soprattutto attizzate i malcontenti</l>
     <l n="74">sul ministrume della nuova scuola,</l>
     <l n="75">che sopprime i vocaboli stridenti,</l>
     <l n="76">e vuol la cosa senza la parola.</l>
     <l n="77">Quello è un boccone che m'allega i denti,</l>
     <l n="78">e che mi pianta un osso per la gola,</l>
     <l n="79">mentre per me sarebbe appetitosa,</l>
     <l n="80">colla parola intorbidar la cosa.</l>
    </lg>
    <lg n="11">
     <l n="81"> Spargete delle idee repubblicane;</l>
     <l n="82">dite che i ricchi e tutti i ben provvisti</l>
     <l n="83">fan tutt'uno del popolo e del cane,</l>
     <l n="84">e son tutti briganti e sanfedisti:</l>
     <l n="85">che la questione significa pane,</l>
     <l n="86">che chi l'intende sono i comunisti,</l>
     <l n="87">e che il nemico della legge agraria</l>
     <l n="88">condanna i quattro quinti a campar d'aria.</l>
    </lg>
    <lg n="12">
     <l n="89"> Quando vedrete a tiro la burrasca,</l>
     <l n="90">e che il vento voltandosi alla peggio,</l>
     <l n="91">la repubblica santa della tasca</l>
     <l n="92">cominci a brontolare e a far mareggio;</l>
     <l n="93">dategli fune, e fatemi che nasca</l>
     <l n="94">una sommossa, un tumulto, un saccheggio:</l>
     <l n="95">tanto che i re di là, messi alle strette,</l>
     <l n="96">chieggano qua congressi o baionette.</l>
    </lg>
    <lg n="13">
     <l n="97"> Se v'occorre di spendere, spendete,</l>
     <l n="98">ché i quattrini non guastano: vi sono</l>
     <l n="99">birri in riposo, spie, se ne volete,</l>
     <l n="100">sfaccendati, spiantati... è tutto buono.</l>
     <l n="101">Se vi dà di chiapparmeli alla rete,</l>
     <l n="102">di far tantino traballare un trono,</l>
     <l n="103">spendetemi tesori, e son contento,</l>
     <l n="104">ché gli avrò messi al secento per cento.</l>
    </lg>
    <lg n="14">
     <l n="105"> Ohè, nel dubbio che qualcun vi scopra,</l>
     <l n="106">avvisatene me: tutto ad un tratto</l>
     <l n="107">vi scoppia addosso un fulmine di sopra,</l>
     <l n="108">e doventate martire nell'atto:</l>
     <l n="109">ecco il ministro a fare un sottosopra,</l>
     <l n="110">ecco il governo che vi dà lo sfratto:</l>
     <l n="111">e così la frittata si rivolta,</l>
     <l n="112">e siete buono per un'altra volta.</l>
    </lg>
    <lg n="15">
     <l n="113"> Per non dar luogo all'uffizio postale</l>
     <l n="114">di sospettar tra noi quest'armeggìo,</l>
     <l n="115">corrispondete qua col tal di tale</l>
     <l n="116">e siate certo pur che l'avrò io.</l>
     <l n="117">Egli, come sapete, è liberale,</l>
     <l n="118">e ribella il paese a conto mio.</l>
     <l n="119">Ci siamo intesi: lavorate; e poi,</l>
     <l n="120">se c'incastra una guerra, buon per voi.</l>
    </lg>
   </lg>
  </body>
 </text>
</TEI>