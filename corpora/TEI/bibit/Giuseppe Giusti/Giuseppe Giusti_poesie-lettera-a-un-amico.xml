<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LETTERA A UN AMICO</title>
    <author>Giuseppe Giusti</author>
   </titleStmt>
   <extent>
    <measure unit="stanza">16</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-lettera-a-un-amico</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LETTERA A UN AMICO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LETTERA A UN AMICO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> A che serve sciupare i purganti</l>
     <l n="2">e star sempre col povero me,</l>
     <l n="3">o pagare i miracoli ai santi</l>
     <l n="4">per campar quanto visse Noè?</l>
     <l n="5">A che serve con cento malanni</l>
     <l n="6">zoppicar sulla curva degli anni?</l>
    </lg>
    <lg n="2">
     <l n="7"> Prete Olivo e le sue gherminelle</l>
     <l n="8">con la morte non curo davvero:</l>
     <l n="9">non vorrei per salvarmi la pelle</l>
     <l n="10">il panchetto, le carte ed il pero;</l>
     <l n="11">né potendo, passare la bara</l>
     <l n="12">rovinando il demonio a bambara.</l>
    </lg>
    <lg n="3">
     <l n="13"> Non disprezzo la vita e non tengo</l>
     <l n="14">il galoppo dei giorni fugaci:</l>
     <l n="15">se i capelli son misto–marengo,</l>
     <l n="16">se d'amore mi mancano i baci,</l>
     <l n="17">se vo gobbo più tardi o più presto,</l>
     <l n="18">disperar non mi voglio per questo.</l>
    </lg>
    <lg n="4">
     <l n="19"> Si disperi la vecchia galante</l>
     <l n="20">che dicembre vendea per aprile,</l>
     <l n="21">che fallita per l'ultimo amante</l>
     <l n="22">vide crescersi a forza di bile</l>
     <l n="23">ogni giorno una grinza di più</l>
     <l n="24">e con l'asma ritorna a Gesù.</l>
    </lg>
    <lg n="5">
     <l n="25"> Si disperi chi fece la spia</l>
     <l n="26">cinquant'anni, mutando bargello,</l>
     <l n="27">vagheggiando con dolce manìa</l>
     <l n="28">un impiego, una croce all'occhiello,</l>
     <l n="29">né per anco può fare la coglia</l>
     <l n="30">e si trova a morir con la voglia.</l>
    </lg>
    <lg n="6">
     <l n="31"> Io non son ciarlatano, né vago</l>
     <l n="32">di mandar la parrucca al tintore:</l>
     <l n="33">non mi faccio pagare, non pago,</l>
     <l n="34">e non vo' galvanismo in amore;</l>
     <l n="35">né d'onori o di nastri la smania</l>
     <l n="36">mi fa pigro o mi dà l'emicrania.</l>
    </lg>
    <lg n="7">
     <l n="37"> Poche lire, che babbo ogni mese</l>
     <l n="38">con la predica d'uso mi manda,</l>
     <l n="39">son bastanti per farmi le spese</l>
     <l n="40">senza punto incensar chi comanda;</l>
     <l n="41">vivo sciolto, la pentola è calda,</l>
     <l n="42">e nessuno mi tira la falda.</l>
    </lg>
    <lg n="8">
     <l n="43"> Se mi nega staffiere e quadriga</l>
     <l n="44">la fortuna volubile e stramba,</l>
     <l n="45">senza darmi pensiero né briga</l>
     <l n="46">questa vita farò gamba gamba;</l>
     <l n="47">non avrò mangiapani né ciarpe,</l>
     <l n="48">ma buon nome e pagate le scarpe.</l>
    </lg>
    <lg n="9">
     <l n="49"> Ché del resto a qualunque condanna</l>
     <l n="50">mi rassegno, e propongo a me stesso</l>
     <l n="51">di pigliarmela a un tanto la canna:</l>
     <l n="52">in un canto mi tiro, e professo,</l>
     <l n="53">s'anco il mondo ritorna nel cao,</l>
     <l n="54">la tranquilla virtù d'Ermolao.</l>
    </lg>
    <lg n="10">
     <l n="55"> Ne ho vedute parecchie, e già stufo,</l>
     <l n="56">son lì lì per serrar la finestra:</l>
     <l n="57">come secca mangiando anc'a ufo</l>
     <l n="58">ogni giorno la stessa minestra,</l>
     <l n="59">parimenti m'uggisce e mi tedia</l>
     <l n="60">veder sempre la stessa commedia.</l>
    </lg>
    <lg n="11">
     <l n="61"> Un bigotto che burla il demonio</l>
     <l n="62">e ti spoglia cercando le croci,</l>
     <l n="63">demagoghi del solito conio</l>
     <l n="64">negozianti di libere voci,</l>
     <l n="65">uccellacci fregiati il groppone</l>
     <l n="66">delle penne rubate al pavone:</l>
    </lg>
    <lg n="12">
     <l n="67"> un figuro con toga di seta</l>
     <l n="68">che sentenza ti dà con l'accetta,</l>
     <l n="69">la gazzetta che fa da profeta,</l>
     <l n="70">il profeta che fa da gazzetta,</l>
     <l n="71">delle genti rimesso il destino</l>
     <l n="72">nelle mani di padre Ambrogino:</l>
    </lg>
    <lg n="13">
     <l n="73"> ecco tutto. Ne' giorni passati,</l>
     <l n="74">d'innocente asinaggine ordita,</l>
     <l n="75">di lusinghe, di sogni beati</l>
     <l n="76">dolcemente mi parve la vita.</l>
     <l n="77">Questa terra una cara illusione,</l>
     <l n="78">una fitta di brave persone.</l>
    </lg>
    <lg n="14">
     <l n="79"> Eran quelli i dì santi ed amari,</l>
     <l n="80">i dì quando una febbre epidemica</l>
     <l n="81">ci portava a crear dei lunari,</l>
     <l n="82">i dì quando con nuova polemica</l>
     <l n="83">ci faceva morir dalle risa</l>
     <l n="84">il Balì sanfedista di Pisa.</l>
    </lg>
    <lg n="15">
     <l n="85"> Se nel mezzo all'umana famiglia</l>
     <l n="86">mi dicevan, c'è un bindolo, un porco;</l>
     <l n="87">stupefatto inarcavo le ciglia</l>
     <l n="88">come il bimbo ai racconti dell'orco:</l>
     <l n="89">questa razza impastata di scisma</l>
     <l n="90">la vedevo a traverso di un prisma.</l>
    </lg>
    <lg n="16">
     <l n="91"> Ora il polso è più quieto, e l'occhiale</l>
     <l n="92">che gli oggetti alterava è spezzato:</l>
     <l n="93">ora il mondo lo vedo tal quale,</l>
     <l n="94">e sorrido sul tempo passato:</l>
     <l n="95">la stagione dei sogni finì</l>
     <l n="96">e sta zitto perfino il Balì.</l>
    </lg>
   </lg>
  </body>
 </text>
</TEI>