<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AFFETTI D'UNA MADRE</title>
    <author>Giuseppe Giusti</author>
   </titleStmt>
   <extent>
    <measure unit="stanza">8</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-affetti-d-una-madre</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AFFETTI D'UNA MADRE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AFFETTI D'UNA MADRE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Presso alla culla in dolce atto d'amore,</l>
     <l n="2">che intendere non può chi non è madre,</l>
     <l n="3">tacita siede e immobile; ma il volto</l>
     <l n="4">nel suo vezzoso bambinel rapito,</l>
     <l n="5">arde, si turba e rasserena in questi</l>
     <l n="6">pensieri della mente inebriata.</l>
    </lg>
    <lg n="2">
     <l n="7"> Teco vegliar m'è caro,</l>
     <l n="8">gioir, pianger con te: beata e pura</l>
     <l n="9">si fa l'anima mia di cura in cura;</l>
     <l n="10">in ogni pena un nuovo affetto imparo.</l>
    </lg>
    <lg n="3">
     <l n="11"> Esulta, alla materna ombra fidato,</l>
     <l n="12">bellissimo innocente!</l>
     <l n="13">Se venga il dì che amor soavemente</l>
     <l n="14">nel nome mio ti sciolga il labbro amato;</l>
    </lg>
    <lg n="4">
     <l n="15"> come l'ingenua gota e le infantili</l>
     <l n="16">labbra t'adorna di bellezza il fiore,</l>
     <l n="17">a te così nel core</l>
     <l n="18">affetti educherò tutti gentili.</l>
    </lg>
    <lg n="5">
     <l n="19"> Così piena e compita</l>
     <l n="20">avrò l'opra che vuol da me natura;</l>
     <l n="21">sarò dell'amor tuo lieta e sicura,</l>
     <l n="22">come data t'avessi un'altra vita.</l>
    </lg>
    <lg n="6">
     <l n="23"> Goder d'ogni mio bene,</l>
     <l n="24">d'ogni mia contentezza il Ciel ti dia!</l>
     <l n="25">Io della vita nella dubbia via</l>
     <l n="26">il peso porterò delle tue pene.</l>
    </lg>
    <lg n="7">
     <l n="27"> Oh, se per nuovo obietto</l>
     <l n="28">un dì t'affanna giovenil desio,</l>
     <l n="29">ti risovvenga del materno affetto!</l>
     <l n="30">Nessun mai t'amerà dell'amor mio.</l>
    </lg>
    <lg n="8">
     <l n="31"> E tu nel tuo dolor solo e pensoso</l>
     <l n="32">ricercherai la madre, e in queste braccia</l>
     <l n="33">asconderai la faccia;</l>
     <l n="34">nel sen che mai non cangia avrai riposo.</l>
    </lg>
   </lg>
  </body>
 </text>
</TEI>