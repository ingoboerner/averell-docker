<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A SAN GIOVANNI</title>
    <author>Giuseppe Giusti</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-a-san-giovanni</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A SAN GIOVANNI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A SAN GIOVANNI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> In grazia della zecca fiorentina</l>
     <l n="2">che vi pianta a sedere in un ruspone,</l>
     <l n="3">o san Giovanni, ogni fedel minchione</l>
     <l n="4">a voi s'inchina.</l>
    </lg>
    <lg n="2">
     <l n="5"> Per voi sconvolto il mondo e indiavolato</l>
     <l n="6">s'agita come mare in gran burrasca:</l>
     <l n="7">il vostro aureo vapor giù dalla tasca</l>
     <l n="8">dello scapato</l>
    </lg>
    <lg n="3">
     <l n="9"> sgorga in pioggia continua, feconda</l>
     <l n="10">al baro, al sarto, a epicureo vivaio</l>
     <l n="11">e s'impaluda in man dell'usuraio</l>
     <l n="12">pestifer'onda.</l>
    </lg>
    <lg n="4">
     <l n="13"> Dal turbante invocato e dalla stola</l>
     <l n="14">siete del pari: ai santi, ai birichini,</l>
     <l n="15">ai birri smessi, quondam giacobini,</l>
     <l n="16">voi fate gola.</l>
    </lg>
    <lg n="5">
     <l n="17"> Gridano: Ave spes unica! in un coro</l>
     <l n="18">a voi scontisti, bindoli e sensali,</l>
     <l n="19">a voi per cui cancellan le cambiali</l>
     <l n="20">il libro d'oro.</l>
    </lg>
    <lg n="6">
     <l n="21"> Vecchia e novizia deità, che il callo</l>
     <l n="22">ha già sul core e pudicizia ostenta,</l>
     <l n="23">perde le rose e itterica doventa</l>
     <l n="24">del vostro giallo.</l>
    </lg>
    <lg n="7">
     <l n="25"> Il tribuno che tiene un piede in Francia,</l>
     <l n="26">l'altro a Modena, e sia tra due sospeso,</l>
     <l n="27">alza ed abbassa al vostro contrappeso</l>
     <l n="28">la rea bilancia.</l>
    </lg>
    <lg n="8">
     <l n="29"> Voi, ridotto a trar sangue da una rapa,</l>
     <l n="30">dal giorno che impegnò la navicella,</l>
     <l n="31">chiama al deserto della sua scarsella</l>
     <l n="32">perfino il Papa.</l>
    </lg>
    <lg n="9">
     <l n="33"> Salve, o bel conio, al secolo mercante</l>
     <l n="34">polare stella! Ippocrate, il giornale,</l>
     <l n="35">e la monomania trascendentale</l>
     <l n="36">filosofante,</l>
    </lg>
    <lg n="10">
     <l n="37"> e prete Apollo in maschera, che predica,</l>
     <l n="38">sempre pagano, sull'arpa idumea,</l>
     <l n="39">fidano in te, ponsando diarrea</l>
     <l n="40">enciclopedica.</l>
    </lg>
    <lg n="11">
     <l n="41"> Oh mondo, mondo! oh gabbia d'armeggioni,</l>
     <l n="42">di grulli, di sonnambuli e d'avari;</l>
     <l n="43">i pochi che per te fan de' lunari</l>
     <l n="44">son pur minchioni!</l>
    </lg>
    <lg n="12">
     <l n="45"> Non delle sfere l'armonia ti guida,</l>
     <l n="46">ma il magnetico suon delle monete.</l>
     <l n="47">Francia s'arruffa intanto nella rete</l>
     <l n="48">del birro Mida.</l>
    </lg>
    <lg n="13">
     <l n="49"> Sostien l'amico con un laccio al collo</l>
     <l n="50">Anglia con fede che la greca ecclissa;</l>
     <l n="51">lacera il Belgio la volpina rissa</l>
     <l n="52">d'un protocollo.</l>
    </lg>
    <lg n="14">
     <l n="53"> In furor di cannibali si cangia</l>
     <l n="54">lo scisma ibero che se stesso annienta;</l>
     <l n="55">cannibale peggiore or lo fomenta,</l>
     <l n="56">poi se lo mangia.</l>
    </lg>
    <lg n="15">
     <l n="57"> Sognan d'Italia i popoli condotti</l>
     <l n="58">con sette fila in cieco laberinto:</l>
     <l n="59">giocano i re per arte e per istinto</l>
     <l n="60">ai bussolotti.</l>
    </lg>
    <lg n="16">
     <l n="61"> Se l'inumana umanità si spolpa,</l>
     <l n="62">se a conti fatti gli asini siam noi,</l>
     <l n="63">caro Giovanni, un Santo come voi</l>
     <l n="64">n'avrà la colpa?</l>
    </lg>
    <lg n="17">
     <l n="65"> Colpa è di questi figli del demonio</l>
     <l n="66">che giran per le tasche a voi confusi,</l>
     <l n="67">di cui vedete le sentenze e i musi</l>
     <l n="68">brillar nel conio:</l>
    </lg>
    <lg n="18">
     <l n="69"> colpa di moltitudine che anela</l>
     <l n="70">far da leon col core impecorito;</l>
     <l n="71">falsificando il cuoio ed il ruggito</l>
     <l n="72">sbadiglia e bela.</l>
    </lg>
    <lg n="19">
     <l n="73"> Che dico mai? Di scettri e candelieri</l>
     <l n="74">a questa gente non importa un ette:</l>
     <l n="75">tribune invade e cattedre e gazzette</l>
     <l n="76">furor di zeri.</l>
    </lg>
    <lg n="20">
     <l n="77"> Guerra non è di popoli e sovrani,</l>
     <l n="78">è guerra di chi compra e di chi vende:</l>
     <l n="79">e il moralista addirizzar pretende</l>
     <l n="80">le gambe ai cani?</l>
    </lg>
    <lg n="21">
     <l n="81"> Ah! predicar la Bibbia o l'Alcorano,</l>
     <l n="82">san Giovanni mio caro, è tempo perso:</l>
     <l n="83">mostrateci la borsa, e l'universo</l>
     <l n="84">sarà cristiano.</l>
    </lg>
   </lg>
  </body>
 </text>
</TEI>