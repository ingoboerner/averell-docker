<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - PARTE SECONDA</title>
    <author>Giuseppe Giusti</author>
   </titleStmt>
   <extent>
    <measure unit="stanza">38</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-parte-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - PARTE SECONDA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - PARTE SECONDA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Partì l'ultimo lo sposo,</l>
     <l n="2">sopraffatto dal pasticcio</l>
     <l n="3">e dall'obbligo schifoso</l>
     <l n="4">di legarsi a quel rosticcio.</l>
     <l n="5">Con quest'osso per la gola</l>
     <l n="6">si ficcò tra le lenzuola.</l>
    </lg>
    <lg n="2">
     <l n="7"> Chiuse gli occhi, e gli parea</l>
     <l n="8">d'esser solo allo scoperto;</l>
     <l n="9">e un grand'albero vedea</l>
     <l n="10">elevarsi in un deserto;</l>
     <l n="11">un grand'albero, di fusto</l>
     <l n="12">antichissimo e robusto.</l>
    </lg>
    <lg n="3">
     <l n="13"> Giù dagl'infimi legami</l>
     <l n="14">fino al mezzo della fronda</l>
     <l n="15">spicca in alto, stende i rami</l>
     <l n="16">e di frutti si feconda,</l>
     <l n="17">che, di verdi, a poco a poco</l>
     <l n="18">s'incolorano di croco.</l>
    </lg>
    <lg n="4">
     <l n="19"> Un gran nuvolo d'uccelli,</l>
     <l n="20">di lumache e di ronzoni,</l>
     <l n="21">si pascevano di quelli</l>
     <l n="22">e beccavano i più buoni;</l>
     <l n="23">tanto che l'albero perde</l>
     <l n="24">l'ubertà del primo verde.</l>
    </lg>
    <lg n="5">
     <l n="25"> Ma dal mezzo alla suprema</l>
     <l n="26">vetta in tutto si dispoglia,</l>
     <l n="27">e su su langue, si scema</l>
     <l n="28">d'ogni frutto e d'ogni foglia,</l>
     <l n="29">e finisce in nudi stecchi</l>
     <l n="30">come pianta che si secchi.</l>
    </lg>
    <lg n="6">
     <l n="31"> Mentre tutto s'ammirava</l>
     <l n="32">nelle fronde il signorotto,</l>
     <l n="33">e il confronto almanaccava</l>
     <l n="34">del disopra col disotto,</l>
     <l n="35">più stupenda visione</l>
     <l n="36">lo sviò dal paragone.</l>
    </lg>
    <lg n="7">
     <l n="37"> Ove il tronco s'assottiglia</l>
     <l n="38">e le braccia apre e dilata,</l>
     <l n="39">vide l'arme spiattellata</l>
     <l n="40">colla bestia di famiglia,</l>
     <l n="41">che soffiando corse in dentro</l>
     <l n="42">e lasciò rotto nel centro.</l>
    </lg>
    <lg n="8">
     <l n="43"> Dall'araldico sdrucito,</l>
     <l n="44">come in ottico apparato</l>
     <l n="45">che rifletta impiccinito</l>
     <l n="46">un gran popolo affollato,</l>
     <l n="47">traspariva un bulicame</l>
     <l n="48">d'illustrissimi e di dame.</l>
    </lg>
    <lg n="9">
     <l n="49"> Cappe, elmetti luccicanti,</l>
     <l n="50">toghe, mitre e berrettoni,</l>
     <l n="51">e grandiglie e guardinfanti,</l>
     <l n="52">e parrucche a riccioloni,</l>
     <l n="53">e gran giubbe gallonate,</l>
     <l n="54">e codone infarinate,</l>
    </lg>
    <lg n="10">
     <l n="55"> con musacci arrovellati</l>
     <l n="56">bofonchiavano tra loro</l>
     <l n="57">di contee, di marchesati,</l>
     <l n="58">di plebei, di libri d'oro,</l>
     <l n="59">e di tempi e di costumi,</l>
     <l n="60">e di simili vecchiumi.</l>
    </lg>
    <lg n="11">
     <l n="61"> Dietro a tutti, in fondo in fondo</l>
     <l n="62">si vedea la punta ritta</l>
     <l n="63">d'un cappuccio andare a tondo;</l>
     <l n="64">come se tra quella fitta</l>
     <l n="65">si provasse a farsi avante</l>
     <l n="66">qualche padre zoccolante.</l>
    </lg>
    <lg n="12">
     <l n="67"> Lo vide appena che lo perse d'occhio,</l>
     <l n="68">quello, alla guisa che movendo il loto</l>
     <l n="69">ritira il capo e celasi il ranocchio,</l>
    </lg>
    <lg n="13">
     <l n="70"> in giù disparve con veloce moto;</l>
     <l n="71">e tosto un non so che suona calando</l>
     <l n="72">dentro del fusto come fosse vuoto.</l>
    </lg>
    <lg n="14">
     <l n="73"> Come a tempo de' classici, allorquando</l>
     <l n="74">gli olmi e le querce aveano la matrice</l>
     <l n="75">e figliavano Dee di quando in quando;</l>
    </lg>
    <lg n="15">
     <l n="76"> così, spaccato il tronco alla radice,</l>
     <l n="77">far capolino e sorgere fu vista</l>
     <l n="78">una figura antica di vernice.</l>
    </lg>
    <lg n="16">
     <l n="79"> Era l'aspetto suo quale un artista</l>
     <l n="80">non trova al tempo degli Stenterelli,</l>
     <l n="81">se gli tocca a rifare un trecentista.</l>
    </lg>
    <lg n="17">
     <l n="82"> Rasa la barba avea, mozzi i capelli,</l>
     <l n="83">e del cappuccio la testa guernita,</l>
     <l n="84">oggi sciupata a noi fin dai cappelli;</l>
    </lg>
    <lg n="18">
     <l n="85"> un mantello di panno da eremita,</l>
     <l n="86">tra la maglia di lana e il giustacuore;</l>
     <l n="87">d'un cingolo di cuoi stretta la vita.</l>
    </lg>
    <lg n="19">
     <l n="88"> Corto di storia, il povero signore</l>
     <l n="89">lo prese per un buttero, e tra 'l sonno</l>
     <l n="90">gli fece un gesto e brontolò: — Va' fuore —.</l>
    </lg>
    <lg n="20">
     <l n="91"> Sorrise e disse: — Io son l'arcibisnonno</l>
     <l n="92">del nonno tuo, lo stipite de' tuoi,</l>
     <l n="93">nato di gente che vendeva il tonno.</l>
    </lg>
    <lg n="21">
     <l n="94"> Oh via non mi far muso, e non t'annoi</l>
     <l n="95">conoscer te d'origine sì vile,</l>
     <l n="96">comune, o nobilucci, a tutti voi.</l>
    </lg>
    <lg n="22">
     <l n="97"> Taccio come salii su, dal barile</l>
     <l n="98">di quel salume; ma certo non fue</l>
     <l n="99">né per onesta vita mercantile,</l>
    </lg>
    <lg n="23">
     <l n="100"> né per civil virtù, che d'uno o due</l>
     <l n="101">prese le menti, ond'ei poser nell'arme</l>
     <l n="102">per tutta nobiltà l'opere sue.</l>
    </lg>
    <lg n="24">
     <l n="103"> Sai che la nostra età fu sempre in arme:</l>
     <l n="104">io per quel mar di guerre e di congiure</l>
     <l n="105">tener mi seppi a galla e vantaggiarme.</l>
    </lg>
    <lg n="25">
     <l n="106"> Ma tocche appena le magistrature,</l>
     <l n="107">fui posto al bando, mi guastâr le case,</l>
     <l n="108">e a due dita del collo ebbi la scure.</l>
    </lg>
    <lg n="26">
     <l n="109"> A piedi, con quel po' che mi rimase,</l>
     <l n="110">giunsi a Parigi, e un mio concittadino</l>
     <l n="111">d'aprir bottega là mi persuase.</l>
    </lg>
    <lg n="27">
     <l n="112"> Un buco come quel di un ciabattino</l>
     <l n="113">scovammo: e a forza di campare a stento,</l>
     <l n="114">e di negar Gesù per un quattrino,</l>
    </lg>
    <lg n="28">
     <l n="115"> n'ebbi il guadagno del cento per cento:</l>
     <l n="116">quindi a prestar mi detti; e feci cose,</l>
     <l n="117">cose che a raccontarle è uno spavento.</l>
    </lg>
    <lg n="29">
     <l n="118"> Pensa alle ruberie più strepitose,</l>
     <l n="119">se d'Arpia battezzata ovver giudea</l>
     <l n="120">ma' mai t'hanno ghermito ugne famose,</l>
    </lg>
    <lg n="30">
     <l n="121"> son tutte al paragone una miscea:</l>
     <l n="122">questo socero tuo, guarda se pela,</l>
     <l n="123">non le sogna nemmanco per idea.</l>
    </lg>
    <lg n="31">
     <l n="124"> Figlio e nipote, per lunga sequela</l>
     <l n="125">d'anni continuando il mio mestiere,</l>
     <l n="126">nel mar dell'angherie spiegò la vela.</l>
    </lg>
    <lg n="32">
     <l n="127"> Quelle nostre repubbliche sì fiere,</l>
     <l n="128">moge obbedìano un duca, un viceré,</l>
     <l n="129">che significa birro e gabelliere;</l>
    </lg>
    <lg n="33">
     <l n="130"> quando un postero mio degno di me</l>
     <l n="131">rimpatriò ricchissimo, e il bargello</l>
     <l n="132">del suo rimpatriar seppe il perché.</l>
    </lg>
    <lg n="34">
     <l n="133"> E qui mutando penne il nuovo uccello</l>
     <l n="134">fatta la roba, fece la persona,</l>
     <l n="135">e calò della Corte allo zimbello.</l>
    </lg>
    <lg n="35">
     <l n="136"> Da quel momento in casa ti risuona</l>
     <l n="137">un titolaccio col superlativo,</l>
     <l n="138">e a bisdosso dell'arme hai la corona.</l>
    </lg>
    <lg n="36">
     <l n="139"> Aulico branco né morto né vivo</l>
     <l n="140">da costui fino a te fu la famiglia,</l>
     <l n="141">ebete d'ozio e in vivere lascivo.</l>
    </lg>
    <lg n="37">
     <l n="142"> Ridotto al verde per dorar la briglia,</l>
     <l n="143">perché ti penti, o bestia cortigiana?</l>
     <l n="144">Prendi dell'usurier, prendi la figlia:</l>
    </lg>
    <lg n="38">
     <l n="145"> ché siam tutti d'un pelo e d'una lana —.</l>
    </lg>
   </lg>
  </body>
 </text>
</TEI>