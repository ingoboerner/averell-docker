<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LEGGE PENALE PER GL'IMPIEGATI</title>
    <author>Giuseppe Giusti</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-legge-penale-per-gl-imp</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LEGGE PENALE PER GL'IMPIEGATI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LEGGE PENALE PER GL'IMPIEGATI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Il nostro sapientissimo Padrone</l>
     <l n="2">con venerato motuproprio impone,</l>
     <l n="3">che da oggi in avanti ogni impiegato,</l>
     <l n="4">per il ben dello Stato</l>
    </lg>
    <lg n="2">
     <l n="5"> (per dir come si dice) ari diritto;</l>
     <l n="6">e in caso d'imperizia o di delitto,</l>
     <l n="7">lo vuol punito scrupolosamente</l>
     <l n="8">colla legge seguente.</l>
    </lg>
    <lg n="3">
     <l n="9"> Se un real Segretario o Cameriere</l>
     <l n="10">tagliato, puta il caso, a barattiere,</l>
     <l n="11">ficca, a furia di brighe, in tutti i buchi</l>
     <l n="12">un popolo di ciuchi;</l>
    </lg>
    <lg n="4">
     <l n="13"> se un Cancellier devoto della zecca</l>
     <l n="14">sulle volture o sul catasto lecca,</l>
     <l n="15">e attacca una tal qual voracità</l>
     <l n="16">alla Comunità;</l>
    </lg>
    <lg n="5">
     <l n="17"> se a caso un Ispettor di polizia</l>
     <l n="18">sganascia o tiene il sacco, o se la spia</l>
     <l n="19">inventa, per non perder la pensione,</l>
     <l n="20">una rivoluzione:</l>
    </lg>
    <lg n="6">
     <l n="21"> son piccoli trascorsi perdonabili,</l>
     <l n="22">dall'umana natura inseparabili,</l>
     <l n="23">né sopra questi allungherà la mano</l>
     <l n="24">il benigno sovrano.</l>
    </lg>
    <lg n="7">
     <l n="25"> Ma nel delitto poi di peculato,</l>
     <l n="26">posto il vuoto di cassa a sindacato,</l>
     <l n="27">chi avrà rubato tanto da campare,</l>
     <l n="28">sia lasciato svignare.</l>
    </lg>
    <lg n="8">
     <l n="29"> Chi avrà rubato poco, si perdoni,</l>
     <l n="30">e tanto più se porta testimoni</l>
     <l n="31">d'essersi a questi termini ridotto</l>
     <l n="32">per il giuoco del Lotto.</l>
    </lg>
    <lg n="9">
     <l n="33"> Se un real Ingegnere o un Architetto</l>
     <l n="34">ci munge fino all'ultimo sacchetto,</l>
     <l n="35">per rimediare a questa bagattella</l>
     <l n="36">si cresca una gabella.</l>
    </lg>
    <lg n="10">
     <l n="37"> Se saremo costretti a trapiantare</l>
     <l n="38">un vicario bestiale o atrabiliare,</l>
     <l n="39">tanto per dargli un saggio di rigore</l>
     <l n="40">sarà fatto Auditore.</l>
    </lg>
    <lg n="11">
     <l n="41"> Se un Consiglier civile o criminale</l>
     <l n="42">sbadiglierà sedendo in tribunale,</l>
     <l n="43">visto che lo sbadiglio è contagioso,</l>
     <l n="44">si condanni al riposo.</l>
    </lg>
    <lg n="12">
     <l n="45"> Se poi barella, o spinge la bilancia</l>
     <l n="46">a traboccar dal lato della mancia,</l>
     <l n="47">gl'infliggeremo in riga di galera</l>
     <l n="48">congedo e paga intera.</l>
    </lg>
    <lg n="13">
     <l n="49"> Se un ministro riesce un po' animale,</l>
     <l n="50">siccome bazzicava il Principale,</l>
     <l n="51">titolo avrà di Consigliere emerito</l>
     <l n="52">e la croce del merito.</l>
    </lg>
   </lg>
  </body>
 </text>
</TEI>