<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A LEOPOLDO II</title>
    <author>Giuseppe Giusti</author>
   </titleStmt>
   <extent>
    <measure unit="stanza">24</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-a-leopoldo-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A LEOPOLDO II</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A LEOPOLDO II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Signor, sospeso il pungolo severo,</l>
     <l n="2">a te parla la Musa alta e sicura,</l>
     <l n="3">la Musa onde ti venne in pro del vero</l>
     <l n="4">acre puntura.</l>
    </lg>
    <lg n="2">
     <l n="5"> Libero prence, a gloriosa mèta</l>
     <l n="6">vòlto col popol suo dal cammin vecchio,</l>
     <l n="7">con nuovo esempio a libero poeta</l>
     <l n="8">porga l'orecchio.</l>
    </lg>
    <lg n="3">
     <l n="9"> Taccian l'accuse e l'ombre del passato,</l>
     <l n="10">di scambievoli orgogli acerbi frutti:</l>
     <l n="11">tutti un duro letargo ha travagliato:</l>
     <l n="12">errammo tutti.</l>
    </lg>
    <lg n="4">
     <l n="13"> Oggi in più degna gara a tutti giova</l>
     <l n="14">cessar miseri dubbi e detti amari,</l>
     <l n="15">al fiero incarco della vita nuova</l>
     <l n="16">nuovi del pari.</l>
    </lg>
    <lg n="5">
     <l n="17"> Se al popolo non rechi impedimento</l>
     <l n="18">l'abito molle, la dormita pace,</l>
     <l n="19">la facil sapienza, il braccio lento,</l>
     <l n="20">la lingua audace;</l>
    </lg>
    <lg n="6">
     <l n="21"> se non turbino il re larve bugiarde,</l>
     <l n="22">vuote superbie, ambizioni oscure,</l>
     <l n="23">frodi, minacce, ambagi, ire codarde,</l>
     <l n="24">stolte paure;</l>
    </lg>
    <lg n="7">
     <l n="25"> piega popolo e re le mansuete</l>
     <l n="26">voglie a concordia con aperto riso;</l>
     <l n="27">e il lungo ordir della medicea rete</l>
     <l n="28">ecco è reciso.</l>
    </lg>
    <lg n="8">
     <l n="29"> Che se dell'avo industrioso istinto,</l>
     <l n="30">strigato il laccio che vita ci spense,</l>
     <l n="31">nostra virtù da cieco laberinto</l>
     <l n="32">parte redense,</l>
    </lg>
    <lg n="9">
     <l n="33"> tardi d'astuta signoria lasciva</l>
     <l n="34">la radice mortifera si schianta:</l>
     <l n="35">serpe a guisa di rovo, e usanza avviva</l>
     <l n="36">la mala pianta.</l>
    </lg>
    <lg n="10">
     <l n="37"> Ma vedi come nella Mente Eterna</l>
     <l n="38">tempo corregge ogni cosa mortale:</l>
     <l n="39">nasce dal male il ben con vece alterna,</l>
     <l n="40">dal bene il male:</l>
    </lg>
    <lg n="11">
     <l n="41"> né questo è cerchio come il volgo crede,</l>
     <l n="42">che salga e scenda e sé in sé rigire;</l>
     <l n="43">è un turbine che al ver sempre procede</l>
     <l n="44">con alte spire.</l>
    </lg>
    <lg n="12">
     <l n="45"> Nocque licenza a libertà: si franse</l>
     <l n="46">per troppa tesa l'arco a tirannia;</l>
     <l n="47">e l'una e l'altra fu percossa, e pianse</l>
     <l n="48">l'errata via.</l>
    </lg>
    <lg n="13">
     <l n="49"> Dalla nordica illuvie Italia emerse</l>
     <l n="50">ricca e discorde di possanza e d'arte:</l>
     <l n="51">calò di nuovo il nembo, e la sommerse</l>
     <l n="52">di parte in parte.</l>
    </lg>
    <lg n="14">
     <l n="53"> Or come volge calamita al polo,</l>
     <l n="54">vôlta alla luce che per lei raggiorna,</l>
     <l n="55">compresa d'un amor, d'un voler solo,</l>
     <l n="56">una ritorna.</l>
    </lg>
    <lg n="15">
     <l n="57"> Scosso e ravvisto del comune inganno</l>
     <l n="58">che avvolse Europa in tenebroso arcano,</l>
     <l n="59">lei risaluta il Franco e l'Alemanno,</l>
     <l n="60">l'Anglo e l'Ispano;</l>
    </lg>
    <lg n="16">
     <l n="61"> e un agitarsi, un franger di ritorte,</l>
     <l n="62">una voce dal ciel per tutto udita</l>
     <l n="63">che riscuote i sepolcri e dalla morte</l>
     <l n="64">desta la vita.</l>
    </lg>
    <lg n="17">
     <l n="65"> E in te speranza alla toscana gente</l>
     <l n="66">del quinto Carlo dagli eredi uscìo:</l>
     <l n="67">rinasce il giglio che stirpò Clemente,</l>
     <l n="68">diletto a Pio.</l>
    </lg>
    <lg n="18">
     <l n="69"> Al culto antico di quel santo stelo</l>
     <l n="70">della libera Italia ultimo seme,</l>
     <l n="71">di re dovere e cittadino zelo</l>
     <l n="72">muovano insieme.</l>
    </lg>
    <lg n="19">
     <l n="73"> Già da Firenze il fior desiderato</l>
     <l n="74">andò, simbol di pace e di riscatto,</l>
     <l n="75">di terra in terra accolto e ricambiato</l>
     <l n="76">nel dì del patto,</l>
    </lg>
    <lg n="20">
     <l n="77"> che ogni altro patto vincerà d'assai</l>
     <l n="78">mille volte giurato e mille infranto.</l>
     <l n="79">Signor, pensa quel dì! versasti mai</l>
     <l n="80">più dolce pianto?</l>
    </lg>
    <lg n="21">
     <l n="81"> E noi piangemmo, e lacrime d'amore</l>
     <l n="82">padre si ricambiâr, figli e fratelli:</l>
     <l n="83">quel pianto che finì tanto dolore</l>
     <l n="84">nessun cancelli.</l>
    </lg>
    <lg n="22">
     <l n="85"> Ed or che a noi per nuovo atto immortale</l>
     <l n="86">la tua benignità si disasconde,</l>
     <l n="87">e n'avesti dal Serchio al crin regale</l>
     <l n="88">debita fronde,</l>
    </lg>
    <lg n="23">
     <l n="89"> la gioia austera de' cresciuti onori</l>
     <l n="90">cresca conforto a te nell'ardua via;</l>
     <l n="91">tra gente e gente di novelli amori</l>
     <l n="92">cresca armonia.</l>
    </lg>
    <lg n="24">
     <l n="93"> Al secolo miglior, de' tuoi figliuoli</l>
     <l n="94">sorga e de' nostri nobile primizie,</l>
     <l n="95">e di gemma più cara orni e consoli</l>
     <l n="96">la tua canizie.</l>
    </lg>
   </lg>
  </body>
 </text>
</TEI>