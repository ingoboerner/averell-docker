<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL DEPUTATO</title>
    <author>Giuseppe Giusti</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il-deputato</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL DEPUTATO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL DEPUTATO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Rosina, un deputato</l>
     <l n="2">non preme una saetta</l>
     <l n="3">che s'intenda di Stato:</l>
     <l n="4">se legge una gazzetta</l>
     <l n="5">e se la tiene a mente,</l>
     <l n="6">è un Licurgo eccellente.</l>
    </lg>
    <lg n="2">
     <l n="7"> Non importa neppure</l>
     <l n="8">che sappia di finanza:</l>
     <l n="9">di queste seccature</l>
     <l n="10">sa il nome e glien'avanza;</l>
     <l n="11">e se non sa di legge,</l>
     <l n="12">sappi che la corregge.</l>
    </lg>
    <lg n="3">
     <l n="13"> Ma più bravo che mai</l>
     <l n="14">va detto a senso mio,</l>
     <l n="15">se ne' pubblici guai,</l>
     <l n="16">lasciando fare a Dio,</l>
     <l n="17">si sbirba la tornata,</l>
     <l n="18">a un tanto la calata.</l>
    </lg>
    <lg n="4">
     <l n="19"> Che asino, Rosina,</l>
     <l n="20">che asino è colui</l>
     <l n="21">che s'alza la mattina</l>
     <l n="22">pensando al bene altrui!</l>
     <l n="23">Il mio signor Mestesso,</l>
     <l n="24">è il prossimo d'adesso.</l>
    </lg>
    <lg n="5">
     <l n="25"> L'onore è un trabocchetto</l>
     <l n="26">saltato dal più scaltro;</l>
     <l n="27">la patria, un poderetto</l>
     <l n="28">da sfruttare e nient'altro;</l>
     <l n="29">la libertà si prende,</l>
     <l n="30">non si rende, o si vende.</l>
    </lg>
    <lg n="6">
     <l n="31"> L'armi sono un pretesto</l>
     <l n="32">per urlar di qualcosa;</l>
     <l n="33">l'Italia è come un testo</l>
     <l n="34">tirato sulla chiosa</l>
     <l n="35">e de' Bianchi e de' Neri,</l>
     <l n="36">come Dante Alighieri.</l>
    </lg>
    <lg n="7">
     <l n="37"> Rispetto all'eguaglianza,</l>
     <l n="38">superbi tutti e matti:</l>
     <l n="39">quanto alla fratellanza,</l>
     <l n="40">beati i cani e i gatti:</l>
     <l n="41">senti che patti belli</l>
     <l n="42">che ti fanno i fratelli?</l>
    </lg>
    <lg n="8">
     <l n="43"> — Fratelli, ma perdio</l>
     <l n="44">intendo che il fratello</l>
     <l n="45">la pensi a modo mio;</l>
     <l n="46">altrimenti, al macello —.</l>
     <l n="47">A detta di Caino,</l>
     <l n="48">Abele era un codino.</l>
    </lg>
   </lg>
  </body>
 </text>
</TEI>