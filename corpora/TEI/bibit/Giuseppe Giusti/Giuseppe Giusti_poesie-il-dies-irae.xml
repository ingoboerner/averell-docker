<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL «DIES IRAE»</title>
    <author>Giuseppe Giusti</author>
   </titleStmt>
   <extent>
    <measure unit="stanza">19</measure>
    <measure unit="line">57</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il-dies-irae</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL «DIES IRAE»</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL «DIES IRAE»</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	Dies irae! è morto Cecco;</l>
     <l n="2">gli è venuto il tiro secco;</l>
     <l n="3">ci levò l'incomodo.</l>
    </lg>
    <lg n="2">
     <l n="4"> Un ribelle mal di petto</l>
     <l n="5">te lo messe al cataletto:</l>
     <l n="6">sia laudato il medico.</l>
    </lg>
    <lg n="3">
     <l n="7"> È di moda: fino il male</l>
     <l n="8">la pretende a liberale:</l>
     <l n="9">vanità del secolo!</l>
    </lg>
    <lg n="4">
     <l n="10"> Tutti i principi reali</l>
     <l n="11">e l'Altezze Imperiali,</l>
     <l n="12">l'Eccellenze eccetera,</l>
    </lg>
    <lg n="5">
     <l n="13"> abbruniscono i cappelli:</l>
     <l n="14">il balì Samminiatelli</l>
     <l n="15">bela il panegirico.</l>
    </lg>
    <lg n="6">
     <l n="16"> Già la Corte, il Ministero,</l>
     <l n="17">il soldato, il birro, il clero,</l>
     <l n="18">manda il morto al diavolo.</l>
    </lg>
    <lg n="7">
     <l n="19"> Liberali del momento,</l>
     <l n="20">per un altro giuramento</l>
     <l n="21">tutti sono all'ordine.</l>
    </lg>
    <lg n="8">
     <l n="22"> Alle cene, ai desinari</l>
     <l n="23">(oh che birbe!) i carbonari</l>
     <l n="24">ruttan inni e brindisi.</l>
    </lg>
    <lg n="9">
     <l n="25"> Godi, o povero Polacco;</l>
     <l n="26">un amico del Cosacco</l>
     <l n="27">sconta le tue lacrime.</l>
    </lg>
    <lg n="10">
     <l n="28"> Quest'è ito; al rimanente</l>
     <l n="29">toccherà qualche accidente;</l>
     <l n="30">Dio non paga il sabato.</l>
    </lg>
    <lg n="11">
     <l n="31"> Ma lo Scita inospitale</l>
     <l n="32">pianta l'occhio al funerale</l>
     <l n="33">sitibondo ed avido,</l>
    </lg>
    <lg n="12">
     <l n="34"> come iena del deserto,</l>
     <l n="35">annosando a gozzo aperto</l>
     <l n="36">il fratel cadavere.</l>
    </lg>
    <lg n="13">
     <l n="37"> Veglia il Prusso e fa la spia,</l>
     <l n="38">e sospirano il Messia</l>
     <l n="39">l'Elba, il Reno e l'Odera.</l>
    </lg>
    <lg n="14">
     <l n="40"> Rompe il Tago con Pirene</l>
     <l n="41">le cattoliche catene,</l>
     <l n="42">brucia i frati e gongola.</l>
    </lg>
    <lg n="15">
     <l n="43"> Sir John Bull, propagatore</l>
     <l n="44">delle macchine a vapore,</l>
     <l n="45">manda i «tory» a rotoli.</l>
    </lg>
    <lg n="16">
     <l n="46"> Il Chiappini si dispera,</l>
     <l n="47">e grattandosi la pera</l>
     <l n="48">pensa a Carlo decimo.</l>
    </lg>
    <lg n="17">
     <l n="49"> Ride Italia al caso reo,</l>
     <l n="50">e dall'Alpi a Lilibeo</l>
     <l n="51">i suoi re si purgano.</l>
    </lg>
    <lg n="18">
     <l n="52"> Non temete: lo stivale</l>
     <l n="53">non può mettersi in gambale;</l>
     <l n="54">dorme il calzolaio.</l>
    </lg>
    <lg n="19">
     <l n="55"> Ma silenzio! odo il cannone:</l>
     <l n="56">non è nulla: altro padrone!</l>
     <l n="57">Habemus Pontificem.</l>
    </lg>
   </lg>
  </body>
 </text>
</TEI>