<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ALLI SPETTRI DEL 4 SETTEMBRE 1847</title>
    <author>Giuseppe Giusti</author>
   </titleStmt>
   <extent>
    <measure unit="stanza">22</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-alli-spettri-del-4-sett</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ALLI SPETTRI DEL 4 SETTEMBRE 1847</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ALLI SPETTRI DEL 4 SETTEMBRE 1847</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Su, Don Abbondio, è morto Don Rodrigo!</l>
     <l n="2">Sbuca dal guscio delle tue paure:</l>
     <l n="3">è morto, è morto: non temer castigo,</l>
     <l n="4">dèstati pure.</l>
    </lg>
    <lg n="2">
     <l n="5"> Scosso dal Limbo degl'ignoti automi,</l>
     <l n="6">corri a gridare in mezzo al viavai,</l>
     <l n="7">popolo e libertà, cogli altri nomi,</l>
     <l n="8">seppur li sai.</l>
    </lg>
    <lg n="3">
     <l n="9"> Ma già corresti: ti vedemmo a sera</l>
     <l n="10">tra gente e gente entrato in comitiva,</l>
     <l n="11">e seguendo alla coda una bandiera</l>
     <l n="12">biasciare evviva.</l>
    </lg>
    <lg n="4">
     <l n="13"> Cresciuta l'onda cittadina, e visto</l>
     <l n="14">popolo e Re festante e rimpaciato,</l>
     <l n="15">e la spia moribonda, e al birro tristo</l>
     <l n="16">mancare il fiato;</l>
    </lg>
    <lg n="5">
     <l n="17"> tu, sciolto dall'ingenito tremore,</l>
     <l n="18">saltasti in capofila a far subbuglio,</l>
     <l n="19">matto tra i savi, e ti facesti onore</l>
     <l n="20">del sol di luglio.</l>
    </lg>
    <lg n="6">
     <l n="21"> Bravo! coraggio! Il tempo dà consiglio:</l>
     <l n="22">consìgliati col tempo all'occasione:</l>
     <l n="23">ma intanto che può fare anco il coniglio</l>
     <l n="24">cuor di leone,</l>
    </lg>
    <lg n="7">
     <l n="25"> fìccati, Abbondio; e al popolo ammirato</l>
     <l n="26">di te, che armeggi e fai tanto baccano,</l>
     <l n="27">urla che fosti, ancor da sotterrato,</l>
     <l n="28">repubblicano.</l>
    </lg>
    <lg n="8">
     <l n="29"> Voi, liberali, che per anni ed anni</l>
     <l n="30">alimentaste il fitto degli orecchi,</l>
     <l n="31">largo a' molluschi! e andate co' tiranni</l>
     <l n="32">tra i ferri vecchi.</l>
    </lg>
    <lg n="9">
     <l n="33"> A questo fungo di settembre, a questa</l>
     <l n="34">civica larva sfarfallata d'ora,</l>
     <l n="35">si schioda il labbro e gli ribolle in testa</l>
     <l n="36">libera gora.</l>
    </lg>
    <lg n="10">
     <l n="37"> Già già con piglio d'orator baccante</l>
     <l n="38">sta d'un caffè, tiranno alla tribuna;</l>
     <l n="39">già la canèa de' botoli arrogante</l>
     <l n="40">scioglie e raguna.</l>
    </lg>
    <lg n="11">
     <l n="41"> Briaco di gazzette improvvisate,</l>
     <l n="42">pazzi assiomi di governo sputa</l>
     <l n="43">sulle attonite zucche, erba d'estate</l>
     <l n="44">che il verno muta.</l>
    </lg>
    <lg n="12">
     <l n="45">
«Diverse lingue, orribili favelle»</l>
     <l n="46">scoppiano intorno; e altèra in baffi sconci</l>
     <l n="47">succhia la patriottica Babelle</l>
     <l n="48">sigari e ponci.</l>
    </lg>
    <lg n="13">
     <l n="49"> Dall'un de' canti, un'ombra ignota e sola</l>
     <l n="50">tien l'occhio al conventicolo arruffato,</l>
     <l n="51">e vagheggia il futuro, e si consola</l>
     <l n="52">del pan scemato.</l>
    </lg>
    <lg n="14">
     <l n="53"> Stolta! se v'ha talun che qui rinnova</l>
     <l n="54">l'orge scomposte di confusa Tebe,</l>
     <l n="55">popol non è che sorga a vita nuova;</l>
     <l n="56">è poca plebe.</l>
    </lg>
    <lg n="15">
     <l n="57"> È poca plebe: e d'oro e di penuria</l>
     <l n="58">sorge, a guerra di cenci e di gallone:</l>
     <l n="59">Censo e Banca ne dà, Parnaso e Curia,</l>
     <l n="60">Trivio e Blasone.</l>
    </lg>
    <lg n="16">
     <l n="61"> È poca plebe: e prode di garrito,</l>
     <l n="62">prode di boria e d'ozio e d'ogni lezzo,</l>
     <l n="63">il maestoso italico convito</l>
     <l n="64">desta a ribrezzo.</l>
    </lg>
    <lg n="17">
     <l n="65"> Se il fuoco tace, torpida s'avvalla</l>
     <l n="66">al fondo, e i giorni in vanità consuma;</l>
     <l n="67">se ribollono i tempi, eccola a galla,</l>
     <l n="68">sordida schiuma.</l>
    </lg>
    <lg n="18">
     <l n="69"> Lieve all'amor e all'odio, oggi t'inalza</l>
     <l n="70">de' primi onori sull'ara eminente,</l>
     <l n="71">doman t'aborre, e nel fango ti sbalza,</l>
     <l n="72">sempre demente.</l>
    </lg>
    <lg n="19">
     <l n="73"> Invano, invano in lei pone speranza</l>
     <l n="74">la sconsolata gelosia del Norde.</l>
     <l n="75">Di veri prodi eletta figliolanza</l>
     <l n="76">sorge concorde,</l>
    </lg>
    <lg n="20">
     <l n="77"> e di virtù, d'imprese alte e leggiadre</l>
     <l n="78">l'Italia affida: carità la sprona</l>
     <l n="79">di ricomporre alla dolente madre</l>
     <l n="80">la sua corona.</l>
    </lg>
    <lg n="21">
     <l n="81"> O popol vero, o d'opre e di costume</l>
     <l n="82">specchio a tutte le plebi in tutti i tempi,</l>
     <l n="83">lèvati in alto, e lascia al bastardume</l>
     <l n="84">gli stolti esempi.</l>
    </lg>
    <lg n="22">
     <l n="85"> Tu modesto, tu pio, tu solo nato</l>
     <l n="86">libero, tra licenza e tirannia,</l>
     <l n="87">al volgo in furia e al volgo impastoiato</l>
     <l n="88">segna la via.</l>
    </lg>
   </lg>
  </body>
 </text>
</TEI>