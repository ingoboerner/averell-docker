<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - ALL'AMICA LONTANA</title>
    <author>Giuseppe Giusti</author>
   </titleStmt>
   <extent>
    <measure unit="stanza">20</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-all-amica-lontana</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - ALL'AMICA LONTANA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - ALL'AMICA LONTANA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Te solitaria pellegrina, il lido</l>
     <l n="2">tirreno e la salubre onda ritiene,</l>
     <l n="3">e un doloroso grido</l>
     <l n="4">distinto a te per tanto aere non viene,</l>
     <l n="5">né il largo amaro pianto</l>
     <l n="6">tergi pietosa a quei che t'ama tanto.</l>
    </lg>
    <lg n="2">
     <l n="7"> E tu conosci amore, e sai per prova</l>
     <l n="8">che, nell'assenza dell'obietto amato,</l>
     <l n="9">al cor misero giova</l>
     <l n="10">interrogar di lui tutto il creato.</l>
     <l n="11">Oh, se gli affanni accheta</l>
     <l n="12">questa di cose simpatia segreta;</l>
    </lg>
    <lg n="3">
     <l n="13"> quando la luna in suo candido velo</l>
     <l n="14">ritorna a consolar la notte estiva,</l>
     <l n="15">se volgi gli occhi al cielo,</l>
     <l n="16">e un'amorosa lacrima furtiva</l>
     <l n="17">bagna il viso pudico</l>
     <l n="18">per la memoria del lontano amico,</l>
    </lg>
    <lg n="4">
     <l n="19"> quell'occulta virtù che ti richiama</l>
     <l n="20">ai dolci e malinconici pensieri,</l>
     <l n="21">è di colui che t'ama</l>
     <l n="22">un sospir, che per taciti sentieri</l>
     <l n="23">giunge a te, donna mia,</l>
     <l n="24">e dell'anima tua trova la via.</l>
    </lg>
    <lg n="5">
     <l n="25"> Se il venticel con leggerissim'ala</l>
     <l n="26">increspa l'onda che lieve t'accoglie,</l>
     <l n="27">e sussurrando esala</l>
     <l n="28">intorno a te dei fiori e delle foglie</l>
     <l n="29">il balsamo, rapito</l>
     <l n="30">lunge ai pomari dell'opposto lito;</l>
    </lg>
    <lg n="6">
     <l n="31"> dirai: quest'onda che si lagna, e questo</l>
     <l n="32">aere commosso da soave fiato,</l>
     <l n="33">un detto, un pensier mesto</l>
     <l n="34">sarà del giovinetto innamorato,</l>
     <l n="35">cui deserta e sgradita</l>
     <l n="36">non divisa con me fugge la vita.</l>
    </lg>
    <lg n="7">
     <l n="37"> Quando sull'onda il turbine imperversa</l>
     <l n="38">alti spingendo al lido i flutti amari,</l>
     <l n="39">e oscurità si versa</l>
     <l n="40">sull'ampia solitudine dei mari,</l>
     <l n="41">guardando da lontano</l>
     <l n="42">l'ira e i perigli del ceruleo piano;</l>
    </lg>
    <lg n="8">
     <l n="43"> pensa, o cara, che in me rugge sovente</l>
     <l n="44">di mille e mille affetti egual procella:</l>
     <l n="45">ma se l'aere fremente</l>
     <l n="46">raggio dirada di benigna stella,</l>
     <l n="47">è il tuo sereno aspetto</l>
     <l n="48">che reca pace all'agitato petto.</l>
    </lg>
    <lg n="9">
     <l n="49"> Anch'io mesto vagando all'Arno in riva,</l>
     <l n="50">teco parlo e deliro, e veder parmi</l>
     <l n="51">come persona viva</l>
     <l n="52">te muover dolcemente a consolarmi:</l>
     <l n="53">riscosso alla tua voce</l>
     <l n="54">nell'imo petto il cor balza veloce.</l>
    </lg>
    <lg n="10">
     <l n="55"> Or flebile mi suona e par che dica</l>
     <l n="56">nei dolenti sospiri: «Oh mio diletto,</l>
     <l n="57">all'infelice amica</l>
     <l n="58">serba intero il pensier, serba l'affetto:</l>
     <l n="59">siccome amor la guida,</l>
     <l n="60">essa in te si consola, in te s'affida».</l>
    </lg>
    <lg n="11">
     <l n="61"> Or mi consiglia, e da bugiardi amici</l>
     <l n="62">e da vane speranze a sé mi chiama.</l>
     <l n="63">«Brevi giorni infelici</l>
     <l n="64">avrai», mi dice, «ma d'intatta fama;</l>
     <l n="65">dolce perpetuo raggio</l>
     <l n="66">rischiarerà di tua vita il viaggio.</l>
    </lg>
    <lg n="12">
     <l n="67"> Conscio a te stesso, la letizia, il duolo</l>
     <l n="68">premi e l'amor di me nel tuo segreto;</l>
     <l n="69">a me tacito e solo</l>
     <l n="70">pensa, e del core ardente, irrequieto</l>
     <l n="71">apri l'interna guerra,</l>
     <l n="72">a me che sola amica hai sulla terra».</l>
    </lg>
    <lg n="13">
     <l n="73"> Torna la cara immagine celeste</l>
     <l n="74">tutta lieta al pensier che la saluta,</l>
     <l n="75">e d'un angelo veste</l>
     <l n="76">l'ali, e riede a se stessa, e si trasmuta</l>
     <l n="77">quell'aereo portento,</l>
     <l n="78">come una rosea nuvoletta al vento.</l>
    </lg>
    <lg n="14">
     <l n="79"> Così da lunge ricambiar tu puoi</l>
     <l n="80">meco le tue dolcezze e le tue pene;</l>
     <l n="81">interpreti tra noi</l>
     <l n="82">fien le cose superne e le terrene:</l>
     <l n="83">in un pensiero unita</l>
     <l n="84">sarà così la tua colla mia vita.</l>
    </lg>
    <lg n="15">
     <l n="85"> Il sai, d'uopo ho di te: sovente al vero</l>
     <l n="86">di cari sogni io mi formava inganno;</l>
     <l n="87">e omai l'occhio, il pensiero</l>
     <l n="88">altre sembianze vagheggiar non sanno;</l>
     <l n="89">ogni più dolce cosa</l>
     <l n="90">fugge l'animo stanco e in te si posa.</l>
    </lg>
    <lg n="16">
     <l n="91"> Ma così solo nel desio che m'arde</l>
     <l n="92">virtù vien manco ai sensi e all'intelletto,</l>
     <l n="93">e sconsolate e tarde</l>
     <l n="94">si struggon l'ore che sperando affretto:</l>
     <l n="95">ahimè, per mille affanni</l>
     <l n="96">già declina il sentier de' miei begli anni!</l>
    </lg>
    <lg n="17">
     <l n="97"> Forse mentr'io ti chiamo, e tu nol sai,</l>
     <l n="98">giunge la vita afflitta all'ore estreme;</l>
     <l n="99">né ti vedrò più mai,</l>
     <l n="100">né i nostri petti s'uniranno insieme:</l>
     <l n="101">tu dell'amico intanto</l>
     <l n="102">piangendo leggerai l'ultimo canto.</l>
    </lg>
    <lg n="18">
     <l n="103"> Se lo spirito infermo e travagliato</l>
     <l n="104">compirà sua giornata innanzi sera,</l>
     <l n="105">non sia dimenticato</l>
     <l n="106">il tuo misero amante: una preghiera</l>
     <l n="107">dal labbro mesto e pio</l>
     <l n="108">voli nel tuo dolore innanzi a Dio.</l>
    </lg>
    <lg n="19">
     <l n="109"> Morremo, e sciolti di quaggiù n'aspetta</l>
     <l n="110">altro amore, altra sorte ed altra stella.</l>
     <l n="111">Allora, o mia diletta,</l>
     <l n="112">la nostra vita si farà più bella;</l>
     <l n="113">ivi le nostre brame</l>
     <l n="114">paghe saranno di miglior legame.</l>
    </lg>
    <lg n="20">
     <l n="115"> Di mondo in mondo con sicuri voli</l>
     <l n="116">andran l'alme, di Dio candide figlie,</l>
     <l n="117">negli spazii e nei soli</l>
     <l n="118">numerando di Lui le meraviglie,</l>
     <l n="119">e la mente nell'onda</l>
     <l n="120">dell'eterna armonia sarà gioconda.</l>
    </lg>
   </lg>
  </body>
 </text>
</TEI>