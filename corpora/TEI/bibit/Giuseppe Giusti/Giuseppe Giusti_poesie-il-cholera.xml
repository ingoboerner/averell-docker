<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL CHOLÈRA</title>
    <author>Giuseppe Giusti</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il-cholera</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL CHOLÈRA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL CHOLÈRA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nina, risolviti,</l>
     <l n="2">non far l'austera:</l>
     <l n="3">eh, via sbrighiamoci!</l>
     <l n="4">viene il cholèra.</l>
    </lg>
    <lg n="2">
     <l n="5"> Per controstimolo</l>
     <l n="6">spargendo il male</l>
     <l n="7">la morte, in tonaca</l>
     <l n="8">ministeriale,</l>
    </lg>
    <lg n="3">
     <l n="9"> sgomenta i popoli,</l>
     <l n="10">giova a i sovrani:</l>
     <l n="11">possiamo andarcene</l>
     <l n="12">d'oggi in domani.</l>
    </lg>
    <lg n="4">
     <l n="13"> Dunque che scrupolo</l>
     <l n="14">ti salta in testa</l>
     <l n="15">di far la stitica,</l>
     <l n="16">di far l'onesta?</l>
    </lg>
    <lg n="5">
     <l n="17"> Pensare all'anima</l>
     <l n="18">è una chimera:</l>
     <l n="19">Nina, ramméntati,</l>
     <l n="20">viene il cholèra.</l>
    </lg>
    <lg n="6">
     <l n="21"> Invano il principe</l>
     <l n="22">e monsignore</l>
     <l n="23">prescrivon tridui</l>
     <l n="24">e quarant'ore:</l>
    </lg>
    <lg n="7">
     <l n="25"> il male, ah! credilo,</l>
     <l n="26">idolo mio,</l>
     <l n="27">ci vien dagli Uomini</l>
     <l n="28">non vien da Dio;</l>
    </lg>
    <lg n="8">
     <l n="29"> sicché superflua</l>
     <l n="30">è la preghiera:</l>
     <l n="31">Nina, rassegnati,</l>
     <l n="32">viene il cholèra.</l>
    </lg>
    <lg n="9">
     <l n="33"> Pure il pericolo</l>
     <l n="34">me non rattrista:</l>
     <l n="35">son buon cattolico,</l>
     <l n="36">son fatalista:</l>
    </lg>
    <lg n="10">
     <l n="37"> morir di vomiti,</l>
     <l n="38">morir di stento,</l>
     <l n="39">è la medesima:</l>
     <l n="40">non mi sgomento:</l>
    </lg>
    <lg n="11">
     <l n="41"> il mondo è un carcere,</l>
     <l n="42">è una galera:</l>
     <l n="43">dunque finiamola,</l>
     <l n="44">viene il cholèra.</l>
    </lg>
    <lg n="12">
     <l n="45"> Poi sull'articolo</l>
     <l n="46">dei giorni scorsi,</l>
     <l n="47">parlando libero,</l>
     <l n="48">non ho rimorsi:</l>
    </lg>
    <lg n="13">
     <l n="49"> ho fatto i calcoli</l>
     <l n="50">e nel totale</l>
     <l n="51">non trovo deficit</l>
     <l n="52">di capitale.</l>
    </lg>
    <lg n="14">
     <l n="53"> Le somme tornano,</l>
     <l n="54">e per lo più</l>
     <l n="55">fra il danno e l'utile</l>
     <l n="56">è un su per giù.</l>
    </lg>
    <lg n="15">
     <l n="57"> Però mettendomi</l>
     <l n="58">fra i casi rari</l>
     <l n="59">di quei che muoiono</l>
     <l n="60">coi conti in pari,</l>
    </lg>
    <lg n="16">
     <l n="61"> io, dando al secolo</l>
     <l n="62">la buona sera,</l>
     <l n="63">volentierissimo</l>
     <l n="64">prendo il cholèra.</l>
    </lg>
    <lg n="17">
     <l n="65"> Ma se s'accomoda</l>
     <l n="66">fra noi la lite,</l>
     <l n="67">che possa metterti</l>
     <l n="68">fra le partite,</l>
    </lg>
    <lg n="18">
     <l n="69"> vederti docile,</l>
     <l n="70">stringerti al seno,</l>
     <l n="71">io vado al diavolo</l>
     <l n="72">col sacco pieno.</l>
    </lg>
   </lg>
  </body>
 </text>
</TEI>