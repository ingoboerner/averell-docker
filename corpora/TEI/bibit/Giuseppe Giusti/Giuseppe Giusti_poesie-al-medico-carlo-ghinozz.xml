<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AL MEDICO CARLO GHINOZZI</title>
    <author>Giuseppe Giusti</author>
   </titleStmt>
   <extent>
    <measure unit="stanza">14</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-al-medico-carlo-ghinozz</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AL MEDICO CARLO GHINOZZI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AL MEDICO CARLO GHINOZZI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Ghinozzi, or che la gente</l>
     <l n="2">si sciupa umanamente,</l>
     <l n="3">e alla morbida razza</l>
     <l n="4">solletica il groppone</l>
     <l n="5">filantropica mazza</l>
     <l n="6">fasciata di cotone,</l>
    </lg>
    <lg n="2">
     <l n="7"> lodi tu che il dolore,</l>
     <l n="8">severo educatore,</l>
     <l n="9">c'impaurisca tanto?</l>
     <l n="10">che l'uom, già sonnolento,</l>
     <l n="11">dorma perfin del pianto</l>
     <l n="12">all'alto insegnamento?</l>
    </lg>
    <lg n="3">
     <l n="13"> Gioia e salute scende</l>
     <l n="14">dal pianto, a chi l'intende;</l>
     <l n="15">né solo il bambinello</l>
     <l n="16">per le lacrime fuori</l>
     <l n="17">riversa dal cervello</l>
     <l n="18">i mal concetti umori.</l>
    </lg>
    <lg n="4">
     <l n="19"> A chi se stesso apprezza,</l>
     <l n="20">chiedi se in vile ebbrezza</l>
     <l n="21">cercò rifugio a' guai;</l>
     <l n="22">se sofisma di scuola</l>
     <l n="23">gli valse il dolce mai</l>
     <l n="24">d'una lacrima sola!</l>
    </lg>
    <lg n="5">
     <l n="25"> Liberamente il forte</l>
     <l n="26">apre al dolor le porte</l>
     <l n="27">del cor, come all'amico;</l>
     <l n="28">e a consultar s'avvezza</l>
     <l n="29">il consigliero antico</l>
     <l n="30">d'ogni umana grandezza.</l>
    </lg>
    <lg n="6">
     <l n="31"> Ma a gente incarognita,</l>
     <l n="32">i mali della vita</l>
     <l n="33">sentono di barbarie:</l>
     <l n="34">è bel trovato d'ora</l>
     <l n="35">accarezzar la carie</l>
     <l n="36">che l'osso ci divora.</l>
    </lg>
    <lg n="7">
     <l n="37"> Se dal vietato pomo</l>
     <l n="38">venne la morte all'uomo,</l>
     <l n="39">oggi è medicinale</l>
     <l n="40">all'umana semenza,</l>
     <l n="41">cotto dallo speziale,</l>
     <l n="42">l'albero della scienza.</l>
    </lg>
    <lg n="8">
     <l n="43"> Su, la fronte solleva,</l>
     <l n="44">povera figlia d'Eva:</l>
     <l n="45">lo sdegno del Signore</l>
     <l n="46">il Fisico ti placa,</l>
     <l n="47">e tu senza dolore</l>
     <l n="48">partorirai briaca.</l>
    </lg>
    <lg n="9">
     <l n="49"> Chiudi, chiudi le ciglia,</l>
     <l n="50">e sogna una quadriglia.</l>
     <l n="51">Che importa saper come</l>
     <l n="52">del partorir le doglie</l>
     <l n="53">ti fan più caro il nome</l>
     <l n="54">e di madre e di moglie?</l>
    </lg>
    <lg n="10">
     <l n="55"> Bello, in pro del soffrente</l>
     <l n="56">corpo, annebbiar la mente!</l>
     <l n="57">e, quasi inutil cosa,</l>
     <l n="58">nella mortale argilla</l>
     <l n="59">sopire inoperosa</l>
     <l n="60">la divina scintilla!</l>
    </lg>
    <lg n="11">
     <l n="61"> Ma, dall'atto vitale,</l>
     <l n="62">la parte spiritale</l>
     <l n="63">rimarrà senza danno,</l>
     <l n="64">nello spasimo, assente?</l>
     <l n="65">Forse i Chimici sanno</l>
     <l n="66">dell'esser la sorgente?</l>
    </lg>
    <lg n="12">
     <l n="67"> Sanno come si volve</l>
     <l n="68">nell'animata polve</l>
     <l n="69">la sostanza dell'Io?</l>
     <l n="70">E la vita e la morte,</l>
     <l n="71">segreti alti d'Iddio,</l>
     <l n="72">soggiacciono alle storte?</l>
    </lg>
    <lg n="13">
     <l n="73"> Amico, io non m'impenno,</l>
     <l n="74">poeta inquisitore,</l>
     <l n="75">se benefico senno,</l>
     <l n="76">guidato dall'amore,</l>
     <l n="77">rimuove utili veri</l>
     <l n="78">dall'ombra de' misteri;</l>
    </lg>
    <lg n="14">
     <l n="79"> sol dell'Arte ho paura,</l>
     <l n="80">quando, orgogliosa in toga,</l>
     <l n="81">la sapiente Natura</l>
     <l n="82">d'addottorar s'arroga,</l>
     <l n="83">e l'animo divelle</l>
     <l n="84">per adular la pelle.</l>
    </lg>
   </lg>
  </body>
 </text>
</TEI>