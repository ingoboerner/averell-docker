<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - UNA SUPPLICA</title>
    <author>Giuseppe Giusti</author>
   </titleStmt>
   <extent>
    <measure unit="stanza">7</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-una-supplica</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - UNA SUPPLICA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - UNA SUPPLICA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Prego Vostra Eccellenza</l>
     <l n="2">di darmi un passaporto:</l>
     <l n="3">questa vita da morto</l>
     <l n="4">vince la sofferenza;</l>
     <l n="5">per vita voglio dire</l>
     <l n="6">la piana e l'usuale,</l>
     <l n="7">e non quell'altra tale</l>
     <l n="8">che non lascia dormire.</l>
    </lg>
    <lg n="2">
     <l n="9"> Il nostro è un bel paese,</l>
     <l n="10">ma, a dirla, m'ha seccato;</l>
     <l n="11">più d'uno che c'è nato,</l>
     <l n="12">vede, ci fa l'inglese:</l>
     <l n="13">e anch'io delle freddure</l>
     <l n="14">di noi penisolani,</l>
     <l n="15">oramai, creda pure,</l>
     <l n="16">me ne lavo le mani.</l>
    </lg>
    <lg n="3">
     <l n="17"> Io non viaggio mica</l>
     <l n="18">per il minimo scopo;</l>
     <l n="19">non vo' pensare al dopo,</l>
     <l n="20">non vo' durar fatica.</l>
     <l n="21">Quel che vuol nascer nasca;</l>
     <l n="22">andrò dove mi porta</l>
     <l n="23">il vapore e la tasca,</l>
     <l n="24">sempre per la più corta.</l>
    </lg>
    <lg n="4">
     <l n="25"> Di Storia, di Bell'Arti</l>
     <l n="26">n'ho troppo a casa mia;</l>
     <l n="27">vado, per andar via,</l>
     <l n="28">e per provare i sarti.</l>
     <l n="29">Così batto la piana,</l>
     <l n="30">e mi levo d'impegno:</l>
     <l n="31">eh lo so, coll'ingegno</l>
     <l n="32">s'impazza alla Dogana.</l>
    </lg>
    <lg n="5">
     <l n="33"> Con questi sentimenti,</l>
     <l n="34">che dice? spererei</l>
     <l n="35">veder arcicontenti</l>
     <l n="36">tutti de' fatti miei.</l>
     <l n="37">Ma già del mio Governo</l>
     <l n="38">son nato, mi conservo,</l>
     <l n="39">e viverò in eterno</l>
     <l n="40">umilissimo servo.</l>
    </lg>
    <lg n="6">
     <l n="41"> A volte, sento dire,</l>
     <l n="42">scusi, che dànno il foglio</l>
     <l n="43">per beccar quelle lire;</l>
     <l n="44">ma sotto c'è l'imbroglio</l>
     <l n="45">d'un rabesco segreto,</l>
     <l n="46">che scopre ai letterati</l>
     <l n="47">del birresco alfabeto</l>
     <l n="48">i sani e gl'impestati.</l>
    </lg>
    <lg n="7">
     <l n="49"> Per girar spensierati</l>
     <l n="50">di città in città,</l>
     <l n="51">e da Erode a Pilato</l>
     <l n="52">senza difficoltà,</l>
     <l n="53">(se di parer son degno</l>
     <l n="54">ferro di polizia)</l>
     <l n="55">la mi ci metta un segno</l>
     <l n="56">che significhi spia.</l>
    </lg>
   </lg>
  </body>
 </text>
</TEI>