<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA GUERRA</title>
    <author>Giuseppe Giusti</author>
   </titleStmt>
   <extent>
    <measure unit="stanza">13</measure>
    <measure unit="line">78</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-la-guerra</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA GUERRA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA GUERRA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Eh no, la guerra, in fondo</l>
     <l n="2">non è cosa civile:</l>
     <l n="3">d'incivilire il mondo</l>
     <l n="4">il genio mercantile</l>
     <l n="5">s'è addossata la bega:</l>
     <l n="6">Marte ha messo bottega.</l>
    </lg>
    <lg n="2">
     <l n="7"> Le nobili utopie</l>
     <l n="8">del secolo d'Artù,</l>
     <l n="9">son vecchie poesie</l>
     <l n="10">da novellarci su:</l>
     <l n="11">oggi a pronti contanti</l>
     <l n="12">i Cavalieri erranti</l>
    </lg>
    <lg n="3">
     <l n="13"> con tattica profonda</l>
     <l n="14">nell'arena dell'oro,</l>
     <l n="15">a tavola rotonda</l>
     <l n="16">combattono tra loro,</l>
     <l n="17">strappandosi co' denti</l>
     <l n="18">il pane delle genti.</l>
    </lg>
    <lg n="4">
     <l n="19"> Sì, sì, pensiamo al cuoio,</l>
     <l n="20">e la gotta a' soldati,</l>
     <l n="21">cannone e filatoio</l>
     <l n="22">si sono affratellati;</l>
     <l n="23">è frutto di stagione</l>
     <l n="24">polvere di cotone.</l>
    </lg>
    <lg n="5">
     <l n="25"> Di guerresco utensile</l>
     <l n="26">gli arsenali e le rocche</l>
     <l n="27">ridondano: il fucile</l>
     <l n="28">sbadiglia a dieci bocche</l>
     <l n="29">de' soldati alle spalle,</l>
     <l n="30">affamato di palle.</l>
    </lg>
    <lg n="6">
     <l n="31"> Né mai tanto apparato</l>
     <l n="32">d'armi, crebbe congiunto</l>
     <l n="33">a umor sì moderato</l>
     <l n="34">di non provarle punto.</l>
     <l n="35">Dormi, Europa, sicura;</l>
     <l n="36">più armi e più paura.</l>
    </lg>
    <lg n="7">
     <l n="37"> Popoli, respirate:</l>
     <l n="38">e gli eroi macellari</l>
     <l n="39">cedano alle stoccate</l>
     <l n="40">degli eroi milionari:</l>
     <l n="41">la spada è un'arme stanca,</l>
     <l n="42">scanna meglio la banca.</l>
    </lg>
    <lg n="8">
     <l n="43"> Bollatevi tra voi,</l>
     <l n="44">re, ministri e tribune;</l>
     <l n="45">gridate all'armi, e poi</l>
     <l n="46">desinando in comune,</l>
     <l n="47">gran proteste di stima,</l>
     <l n="48">e amici più di prima.</l>
    </lg>
    <lg n="9">
     <l n="49"> La pace del quattrino</l>
     <l n="50">ci valga onore e gloria:</l>
     <l n="51">guerra di tavolino</l>
     <l n="52">facilita la storia.</l>
     <l n="53">Oh che nobili annali,</l>
     <l n="54">protocolli e cambiali!</l>
    </lg>
    <lg n="10">
     <l n="55"> Hanno tanto gridato</l>
     <l n="56">sulla tratta de' negri.</l>
     <l n="57">Eppure era mercato!</l>
     <l n="58">Tedeschi, state allegri!</l>
     <l n="59">finché la guerra tace,</l>
     <l n="60">ci succhierete in pace.</l>
    </lg>
    <lg n="11">
     <l n="61"> Ma che è questo scoppio</l>
     <l n="62">che introna la marina?</l>
     <l n="63">Nulla: un carico d'oppio</l>
     <l n="64">da vendersi alla China;</l>
     <l n="65">è una fregata inglese</l>
     <l n="66">che l'annunzia al paese.</l>
    </lg>
    <lg n="12">
     <l n="67"> Qui, l'oppio capovolta</l>
     <l n="68">dritti e filantropie!</l>
     <l n="69">Ma i barbari una volta,</l>
     <l n="70">oggi le mercanzie</l>
     <l n="71">migran da luogo a luogo,</l>
     <l n="72">bisognose di sfogo.</l>
    </lg>
    <lg n="13">
     <l n="73"> Strumento di conquista</l>
     <l n="74">fu già la guerra; adesso</l>
     <l n="75">è affar da computista:</l>
     <l n="76">vedete che progresso!</l>
     <l n="77">Pace a tutta la terra;</l>
     <l n="78">a chi non compra, guerra.</l>
    </lg>
   </lg>
  </body>
 </text>
</TEI>