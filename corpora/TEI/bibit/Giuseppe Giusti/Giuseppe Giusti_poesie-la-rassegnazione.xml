<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA RASSEGNAZIONE</title>
    <author>Giuseppe Giusti</author>
   </titleStmt>
   <extent>
    <measure unit="stanza">17</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-la-rassegnazione</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA RASSEGNAZIONE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA RASSEGNAZIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Dite un po', Padre mio, sarebbe vero</l>
     <l n="2">che ci volete tanto rassegnati</l>
     <l n="3">da giulebbarci in casa il forestiero</l>
     <l n="4">come un cilizio a sconto de' peccati,</l>
     <l n="5">e a Dio lasciare la cura del poi,</l>
     <l n="6">come se il fatto non istesse a noi?</l>
    </lg>
    <lg n="2">
     <l n="7"> Eh via, Padre, parliamo da cristiani:</l>
     <l n="8">se vi saltasse un canchero a ridosso,</l>
     <l n="9">lascerete là là d'oggi in domani</l>
     <l n="10">che col comodo suo v'arrivi all'osso?</l>
     <l n="11">Aspetterete lì senza chirurgo</l>
     <l n="12">che vi levi da letto un taumaturgo?</l>
    </lg>
    <lg n="3">
     <l n="13"> Uno che nasce qui nel suo paese,</l>
     <l n="14">che di nessuno non invidia il covo,</l>
     <l n="15">se non fa posto, se non fa le spese</l>
     <l n="16">a chi gli entra nel nido e ci fa l'ovo,</l>
     <l n="17">se non gli fa per giunta anco buon viso</l>
     <l n="18">secondo voi, si gioca il paradiso?</l>
    </lg>
    <lg n="4">
     <l n="19"> Noi siam venuti su colla credenza</l>
     <l n="20">che il mondo è largo da bastare a tutti:</l>
     <l n="21">e ci pare una bella impertinenza,</l>
     <l n="22">che una ladra genia di farabutti</l>
     <l n="23">venga a imbrogliar le parti di lontano</l>
     <l n="24">che fa Domine Dio di propria mano.</l>
    </lg>
    <lg n="5">
     <l n="25"> Questa dottrina di succhiarsi in pace</l>
     <l n="26">uno che ci spelliccia allegramente,</l>
     <l n="27">Padre, non è in natura, e non ci piace,</l>
     <l n="28">appunto perché piace a certa gente:</l>
     <l n="29">caro Padrino mio, questa dottrina,</l>
     <l n="30">secondo noi, non è schietta farina.</l>
    </lg>
    <lg n="6">
     <l n="31"> Vedete? Ognuno di scansar molestia</l>
     <l n="32">si studia a più non posso e s'arrabatta,</l>
     <l n="33">e morsa e tafanata, anco una bestia</l>
     <l n="34">vedo che si rivolta e che si gratta:</l>
     <l n="35">e noi staremo qui come stivali</l>
     <l n="36">senza grattarci quest'altri animali?</l>
    </lg>
    <lg n="7">
     <l n="37"> — Siamo fratelli, siam figli d'Adamo,</l>
     <l n="38">creati tutti a immagine d'Iddio;</l>
     <l n="39">siam pellegrini sulla terra; siamo,</l>
     <l n="40">senza distinzion di tuo né mio,</l>
     <l n="41">una famiglia di diverse genti... —</l>
     <l n="42">Bravo, grazie, non fate complimenti;</l>
    </lg>
    <lg n="8">
     <l n="43"> e facciamo piuttosto, in carità,</l>
     <l n="44">tanti fratelli, altrettanti castelli!</l>
     <l n="45">Di quella razza di fraternità</l>
     <l n="46">anco Abele e Caino eran fratelli!</l>
     <l n="47">Finché ci fanno il pelo e il contrappelo,</l>
     <l n="48">che c'entra stiracchiare anche il vangelo?</l>
    </lg>
    <lg n="9">
     <l n="49"> Questo vostro dolciume umanitario,</l>
     <l n="50">questa fraternità tanto esemplare,</l>
     <l n="51">che di santa che fu, là, sul Calvario,</l>
     <l n="52">l'hanno ridotta ad un intercalare,</l>
     <l n="53">vo' l'usereste, ditemi, appuntino</l>
     <l n="54">tanto al ladro diritto che al mancino?</l>
    </lg>
    <lg n="10">
     <l n="55"> Oh io, per ora, a dirvela sincera,</l>
     <l n="56">mi sento paesano paesano:</l>
     <l n="57">e nel caso, sapete in qual maniera</l>
     <l n="58">sarei fratello del genere umano?</l>
     <l n="59">Come dice il proverbio: amici cari,</l>
     <l n="60">ma patti chiari e la borsa del pari.</l>
    </lg>
    <lg n="11">
     <l n="61"> Prima, padron di casa in casa mia;</l>
     <l n="62">poi, cittadino nella mia città;</l>
     <l n="63">Italiano in Italia, e così via</l>
     <l n="64">discorrendo, uomo nell'umanità:</l>
     <l n="65">di questo passo dò vita per vita,</l>
     <l n="66">e abbraccio tutti e son cosmopolita.</l>
    </lg>
    <lg n="12">
     <l n="67"> La carità l'è santa, e tra di noi</l>
     <l n="68">che siamo al sizio venga e si trattenga;</l>
     <l n="69">ma verso chi mi scortica, po' poi,</l>
     <l n="70">io non mi sento carità che tenga:</l>
     <l n="71">Padrino, chi mi fa tabula rasa,</l>
     <l n="72">pochi discorsi, non lo voglio in casa.</l>
    </lg>
    <lg n="13">
     <l n="73"> Questa marmaglia di starci sul collo</l>
     <l n="74">non si contenta, ma tira a dividere,</l>
     <l n="75">tira a castrare e a pelacchiare il pollo,</l>
     <l n="76">come suol dirsi, senza farlo stridere:</l>
     <l n="77">e la pazienza in questo struggibuco</l>
     <l n="78">la mi doventa la virtù del ciuco.</l>
    </lg>
    <lg n="14">
     <l n="79"> L'ira è peccato! Sì, quando per l'ira</l>
     <l n="80">se ne va la giustizia a gambe all'aria.</l>
     <l n="81">Ma se le cose giuste avrò di mira,</l>
     <l n="82">l'ira non sento alla virtù contraria.</l>
     <l n="83">Fossi papa, scusatemi, a momenti</l>
     <l n="84">l'ira la metterei tra' sacramenti.</l>
    </lg>
    <lg n="15">
     <l n="85"> Cristo, a questo proposito, ci ha dato,</l>
     <l n="86">dolce com'era, un bellissimo esempio</l>
     <l n="87">(e lo lasciò perché fosse imitato),</l>
     <l n="88">quando, come sapete, entrò nel tempio</l>
     <l n="89">e sbarazzò le soglie profanate</l>
     <l n="90">a furia di santissime funate.</l>
    </lg>
    <lg n="16">
     <l n="91"> Fino a non far pasticci, e all'utopie</l>
     <l n="92">tenere aperto l'occhio e l'uscio chiuso;</l>
     <l n="93">fino a sfidare il carcere, le spie,</l>
     <l n="94">l'esilio, il boia, e ridergli sul muso;</l>
     <l n="95">fino a dar tempo al tempo, oh, Padre mio,</l>
     <l n="96">fin qui ci sono, e mi ci firmo anch'io.</l>
    </lg>
    <lg n="17">
     <l n="97"> Ma la prudenza non fu mai pigrizia.</l>
     <l n="98">Vossignoria se canta o sesta o nona,</l>
     <l n="99">canta: — Servite Domino in laetitia;
—</l>
     <l n="100">e non canta: — Servitelo in poltrona —.</l>
     <l n="101">Chi fa da santo colle mani in mano,</l>
     <l n="102">Padre, non è cattolico, è pagano.</l>
    </lg>
   </lg>
  </body>
 </text>
</TEI>