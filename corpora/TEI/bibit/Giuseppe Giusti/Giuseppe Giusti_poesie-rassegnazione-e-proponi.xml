<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - RASSEGNAZIONE E PROPONIMENTO DI CAMBIAR VITA</title>
    <author>Giuseppe Giusti</author>
   </titleStmt>
   <extent>
    <measure unit="stanza">17</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-rassegnazione-e-proponi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - RASSEGNAZIONE E PROPONIMENTO DI CAMBIAR VITA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - RASSEGNAZIONE E PROPONIMENTO DI CAMBIAR VITA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Io non mi credo nato a buona luna,</l>
     <l n="2">e se da questa dolorosa valle</l>
     <l n="3">sane a Gesù riporterò le spalle,</l>
     <l n="4">oh che fortuna!</l>
    </lg>
    <lg n="2">
     <l n="5"> In quanto al resto poi non mi confondo:</l>
     <l n="6">faccia chi può con meco il prepotente,</l>
     <l n="7">io me la rido, e sono indifferente,</l>
     <l n="8">rovini il mondo.</l>
    </lg>
    <lg n="3">
     <l n="9"> A quindici anni immaginava anch'io</l>
     <l n="10">che un uomo onesto, un povero minchione,</l>
     <l n="11">potesse qualche volta aver ragione:</l>
     <l n="12">furbo, per Dio!</l>
    </lg>
    <lg n="4">
     <l n="13"> Non vidi allor che barattati i panni</l>
     <l n="14">si fossero la frode e la giustizia:</l>
     <l n="15">ah veramente manca la malizia</l>
     <l n="16">a quindici anni!</l>
    </lg>
    <lg n="5">
     <l n="17"> Ma quando, in riga di paterna cura,</l>
     <l n="18">un birro mi coprì di contumelia,</l>
     <l n="19">conobbi i polli, e accorto della celia</l>
     <l n="20">cangiai natura.</l>
    </lg>
    <lg n="6">
     <l n="21"> Cangiai natura: e adesso l'angherie</l>
     <l n="22">mi sembrano sorbetti e gramolate:</l>
     <l n="23">credo santo il bargello, e ragazzate</l>
     <l n="24">le prime ubbie.</l>
    </lg>
    <lg n="7">
     <l n="25"> Son morto al mondo: e se il padron lo vuole,</l>
     <l n="26">al messo, all'esattore, all'aguzzino</l>
     <l n="27">fo di berretta, e spargo sul cammino</l>
     <l n="28">rose e viole.</l>
    </lg>
    <lg n="8">
     <l n="29"> Son morto al mondo; e se novello insulto</l>
     <l n="30">mi vien da Commissari o colli torti,</l>
     <l n="31">dirò: — Che serve incrudelir co' morti?</l>
     <l n="32">Parce sepulto!</l>
    </lg>
    <lg n="9">
     <l n="33"> Un diavol che mi porti o il lumen Christi</l>
     <l n="34">aspetto per uscir da questa bega:</l>
     <l n="35">una maschera compro alla bottega</l>
     <l n="36">de' Sanfedisti.</l>
    </lg>
    <lg n="10">
     <l n="37"> La vita abbuierò gioconda e lieta,</l>
     <l n="38">ma combinando il vizio e la decenza,</l>
     <l n="39">velato di devota incontinenza,</l>
     <l n="40">dirò compieta.</l>
    </lg>
    <lg n="11">
     <l n="41"> Più non udrà l'allegra comitiva</l>
     <l n="42">la novelletta mia, la mia canzone;</l>
     <l n="43">gole di frati al nuovo Don Pirlone</l>
     <l n="44">diranno evviva.</l>
    </lg>
    <lg n="12">
     <l n="45"> In un cantone rimarrà la bella</l>
     <l n="46">che agli scherzi co' cari occhi m'infiamma,</l>
     <l n="47">e raglierò il sonetto e l'epigramma</l>
     <l n="48">a Pulcinella.</l>
    </lg>
    <lg n="13">
     <l n="49"> Rispetterò il Casino, e sarò schiavo</l>
     <l n="50">di pulpiti, di curie e ciarlatani;</l>
     <l n="51">alle gabelle batterò le mani,</l>
     <l n="52">e dirò: bravo!</l>
    </lg>
    <lg n="14">
     <l n="53"> Così sarò tranquillo, e lunga vita</l>
     <l n="54">vivrò scema d'affanni e di molestie;</l>
     <l n="55">sarò de' bacchettoni e delle bestie</l>
     <l n="56">la calamita.</l>
    </lg>
    <lg n="15">
     <l n="57"> Amica mi sarà la sagrestia,</l>
     <l n="58">la toga, durlindana e il Presidente,</l>
     <l n="59">sarò un eletto, e dignitosamente</l>
     <l n="60">farò la spia.</l>
    </lg>
    <lg n="16">
     <l n="61"> Subito mi faranno Cavaliere,</l>
     <l n="62">mi troverò lisciato e salutato,</l>
     <l n="63">e si può dare ancor che sia creato</l>
     <l n="64">Gonfaloniere.</l>
    </lg>
    <lg n="17">
     <l n="65"> Allora, ventre mio, fatti capanna;</l>
     <l n="66">manderò chi mi burla in gattabuia;</l>
     <l n="67">dunque s'intuoni agli asini alleluia,</l>
     <l n="68">gloria ed osanna.</l>
    </lg>
   </lg>
  </body>
 </text>
</TEI>