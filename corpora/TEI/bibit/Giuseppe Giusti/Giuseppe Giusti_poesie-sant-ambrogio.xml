<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - SANT'AMBROGIO</title>
    <author>Giuseppe Giusti</author>
   </titleStmt>
   <extent>
    <measure unit="stanza">12</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-sant-ambrogio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - SANT'AMBROGIO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - SANT'AMBROGIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Vostra Eccellenza, che mi sta in cagnesco</l>
     <l n="2">per que' pochi scherzucci di dozzina,</l>
     <l n="3">e mi gabella per anti–tedesco</l>
     <l n="4">perché metto le birbe alla berlina,</l>
     <l n="5">o senta il caso avvenuto di fresco,</l>
     <l n="6">a me che, girellando una mattina,</l>
     <l n="7">capito in Sant'Ambrogio di Milano,</l>
     <l n="8">in quello vecchio, là, fuori di mano.</l>
    </lg>
    <lg n="2">
     <l n="9"> M'era compagno il figlio giovinetto</l>
     <l n="10">d'un di que' capi un po' pericolosi,</l>
     <l n="11">di quel tal Sandro, autor d'un romanzetto</l>
     <l n="12">ove si tratta di promessi sposi...</l>
     <l n="13">Che fa il nesci, Eccellenza? o non l'ha letto?</l>
     <l n="14">Ah, intendo: il suo cervel, Dio lo riposi,</l>
     <l n="15">in tutt'altre faccende affaccendato,</l>
     <l n="16">a questa roba è morto e sotterrato.</l>
    </lg>
    <lg n="3">
     <l n="17"> Entro, e ti trovo un pieno di soldati,</l>
     <l n="18">di que' soldati settentrionali,</l>
     <l n="19">come sarebbe Boemi e Croati,</l>
     <l n="20">messi qui nella vigna a far da pali:</l>
     <l n="21">difatto, se ne stavano impalati,</l>
     <l n="22">come sogliono in faccia a' Generali,</l>
     <l n="23">co' baffi di capecchio e con que' musi,</l>
     <l n="24">davanti a Dio diritti come fusi.</l>
    </lg>
    <lg n="4">
     <l n="25"> Mi tenni indietro; ché piovuto in mezzo</l>
     <l n="26">di quella maramaglia, io non lo nego</l>
     <l n="27">d'aver provato un senso di ribrezzo,</l>
     <l n="28">che lei non prova in grazia dell'impiego.</l>
     <l n="29">Sentiva un'afa, un alito di lezzo:</l>
     <l n="30">scusi, Eccellenza, mi parean di sego</l>
     <l n="31">in quella bella casa del Signore</l>
     <l n="32">fin le candele dell'altar maggiore.</l>
    </lg>
    <lg n="5">
     <l n="33"> Ma in quella che s'appresta il sacerdote</l>
     <l n="34">a consacrar la mistica vivanda,</l>
     <l n="35">di sùbita dolcezza mi percuote</l>
     <l n="36">su, di verso l'altare, un suon di banda.</l>
     <l n="37">Dalle trombe di guerra uscìan le note</l>
     <l n="38">come di voce che si raccomanda,</l>
     <l n="39">d'una gente che gema in duri stenti</l>
     <l n="40">e de' perduti beni si rammenti.</l>
    </lg>
    <lg n="6">
     <l n="41"> Era un coro del Verdi; il coro a Dio</l>
     <l n="42">là de' Lombardi miseri assetati;</l>
     <l n="43">quello: O Signore, dal tetto natio,</l>
     <l n="44">che tanti petti ha scossi e inebriati.</l>
     <l n="45">Qui cominciai a non esser più io</l>
     <l n="46">e, come se que' così doventati</l>
     <l n="47">fossero gente della nostra gente,</l>
     <l n="48">entrai nel branco involontariamente.</l>
    </lg>
    <lg n="7">
     <l n="49"> Che vuol ella, Eccellenza, il pezzo è bello,</l>
     <l n="50">poi nostro, e poi suonato come va;</l>
     <l n="51">e coll'arte di mezzo, e col cervello</l>
     <l n="52">dato all'arte, l'ubbie si buttan là.</l>
     <l n="53">Ma cessato che fu, dentro, bel bello</l>
     <l n="54">io ritornava a star come la sa:</l>
     <l n="55">quand'eccoti, per farmi un altro tiro,</l>
     <l n="56">da quelle bocche che parean di ghiro</l>
    </lg>
    <lg n="8">
     <l n="57"> un cantico tedesco lento lento</l>
     <l n="58">per l'âer sacro a Dio mosse le penne.</l>
     <l n="59">Era preghiera, e mi parea lamento,</l>
     <l n="60">d'un suono grave flebile solenne,</l>
     <l n="61">tal che sempre nell'anima lo sento:</l>
     <l n="62">e mi stupisco che in quelle cotenne,</l>
     <l n="63">in que' fantocci esotici di legno,</l>
     <l n="64">potesse l'armonia fino a quel segno.</l>
    </lg>
    <lg n="9">
     <l n="65"> Sentìa nell'inno la dolcezza amara</l>
     <l n="66">de' canti uditi da fanciullo; il core</l>
     <l n="67">che da voce domestica gl'impara,</l>
     <l n="68">ce li ripete i giorni del dolore:</l>
     <l n="69">un pensier mesto della madre cara,</l>
     <l n="70">un desiderio di pace e di amore,</l>
     <l n="71">uno sgomento di lontano esilio,</l>
     <l n="72">che mi faceva andare in visibilio.</l>
    </lg>
    <lg n="10">
     <l n="73"> E quando tacque, mi lasciò pensoso</l>
     <l n="74">di pensieri più forti e più soavi.</l>
     <l n="75">«Costor», dicea tra me, «Re pauroso</l>
     <l n="76">degl'italici moti e degli slavi,</l>
     <l n="77">strappa a' lor tetti, e qua senza riposo</l>
     <l n="78">schiavi gli spinge per tenerci schiavi;</l>
     <l n="79">gli spinge di Croazia e di Boemme,</l>
     <l n="80">come mandre a svernar nelle maremme.</l>
    </lg>
    <lg n="11">
     <l n="81"> A dura vita, a dura disciplina,</l>
     <l n="82">muti, derisi, solitari stanno,</l>
     <l n="83">strumenti ciechi d'occhiuta rapina,</l>
     <l n="84">che lor non tocca e che forse non sanno:</l>
     <l n="85">e quest'odio, che mai non avvicina</l>
     <l n="86">il popolo lombardo all'alemanno,</l>
     <l n="87">giova a chi regna dividendo, e teme</l>
     <l n="88">popoli avversi affratellati insieme.</l>
    </lg>
    <lg n="12">
     <l n="89"> Povera gente! lontana da' suoi,</l>
     <l n="90">in un paese qui che le vuol male,</l>
     <l n="91">chi sa che in fondo all'anima po' poi</l>
     <l n="92">non mandi a quel paese il principale!</l>
     <l n="93">Gioco che l'hanno in tasca come noi».</l>
     <l n="94">Qui, se non fuggo, abbraccio un caporale,</l>
     <l n="95">colla su' brava mazza di nocciolo,</l>
     <l n="96">duro e piantato lì come un piolo.</l>
    </lg>
   </lg>
  </body>
 </text>
</TEI>