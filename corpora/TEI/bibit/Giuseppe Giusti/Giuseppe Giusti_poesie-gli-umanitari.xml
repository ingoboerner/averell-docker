<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - GLI UMANITARI</title>
    <author>Giuseppe Giusti</author>
   </titleStmt>
   <extent>
    <measure unit="stanza">36</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-gli-umanitari</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - GLI UMANITARI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - GLI UMANITARI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Ecco il Genio umanitario</l>
     <l n="2">che del mondo stazionario</l>
     <l n="3">unge le carrucole.</l>
    </lg>
    <lg n="2">
     <l n="4"> Per finir la vecchia lite</l>
     <l n="5">tra noi, bestie incivilite</l>
     <l n="6">sempre un po' selvatiche,</l>
    </lg>
    <lg n="3">
     <l n="7"> coll'idea d'essere Orfeo</l>
     <l n="8">vuol mestare in un cibreo</l>
     <l n="9">l'universo e reliqua.</l>
    </lg>
    <lg n="4">
     <l n="10"> Al ronzio di quella lira</l>
     <l n="11">ci uniremo, gira gira,</l>
     <l n="12">tutti in un gomitolo.</l>
    </lg>
    <lg n="5">
     <l n="13"> Varietà d'usi e di clima</l>
     <l n="14">le son fisime di prima;</l>
     <l n="15">è mutata l'aria.</l>
    </lg>
    <lg n="6">
     <l n="16"> I deserti, i monti, i mari,</l>
     <l n="17">son confini da lunari,</l>
     <l n="18">sogni di geografi.</l>
    </lg>
    <lg n="7">
     <l n="19"> Col vapore e coi palloni</l>
     <l n="20">troveremo gli scorcioni</l>
     <l n="21">anco nelle nuvole;</l>
    </lg>
    <lg n="8">
     <l n="22"> ogni tanto, se ci pare,</l>
     <l n="23">scapperemo a desinare</l>
     <l n="24">sotto, qui agli antipodi;</l>
    </lg>
    <lg n="9">
     <l n="25"> e ne' gemini emisferi</l>
     <l n="26">ci uniremo bianchi e neri:</l>
     <l n="27">bene! che bei posteri!</l>
    </lg>
    <lg n="10">
     <l n="28"> Nascerà di cani e gatti</l>
     <l n="29">una razza di mulatti</l>
     <l n="30">proprio in corpo e in anima.</l>
    </lg>
    <lg n="11">
     <l n="31"> La scacchiera d'Arlecchino</l>
     <l n="32">sarà il nostro figurino,</l>
     <l n="33">simbolo dell'indole.</l>
    </lg>
    <lg n="12">
     <l n="34"> (Già per questo il Gran Sultano</l>
     <l n="35">fe' la giubba al Mussulmano</l>
     <l n="36">a coda di rondine!).</l>
    </lg>
    <lg n="13">
     <l n="37"> Bel gabbione di fratelli!</l>
     <l n="38">di tirarci pe' capelli</l>
     <l n="39">smetteremo all'ultimo.</l>
    </lg>
    <lg n="14">
     <l n="40"> Sarà inutile il cannone;</l>
     <l n="41">morirem d'indigestione,</l>
     <l n="42">anzi di nullaggine.</l>
    </lg>
    <lg n="15">
     <l n="43"> La fiaccona generale</l>
     <l n="44">per la storia universale</l>
     <l n="45">farà molto comodo.</l>
    </lg>
    <lg n="16">
     <l n="46"> Io non so se il regno umano</l>
     <l n="47">deve aver Papa e Sovrano:</l>
     <l n="48">ma se ci hanno a essere,</l>
    </lg>
    <lg n="17">
     <l n="49"> il Monarca sarà probo</l>
     <l n="50">e discreto: un re del globo</l>
     <l n="51">saprà star ne' limiti.</l>
    </lg>
    <lg n="18">
     <l n="52"> Ed il capo della fede?</l>
     <l n="53">Consoliamoci, si crede</l>
     <l n="54">che sarà cattolico.</l>
    </lg>
    <lg n="19">
     <l n="55"> Finirà, se Dio lo vuole,</l>
     <l n="56">questa guerra di parole,</l>
     <l n="57">guerra da pettegoli.</l>
    </lg>
    <lg n="20">
     <l n="58"> Finirà: sarà parlata</l>
     <l n="59">una lingua mescolata,</l>
     <l n="60">tutta frasi aeree;</l>
    </lg>
    <lg n="21">
     <l n="61"> e già già da certi tali</l>
     <l n="62">nei poemi e nei giornali</l>
     <l n="63">si comincia a scrivere.</l>
    </lg>
    <lg n="22">
     <l n="64"> Il puntiglio discortese</l>
     <l n="65">di tener dal suo paese,</l>
     <l n="66">sparirà tra gli uomini.</l>
    </lg>
    <lg n="23">
     <l n="67"> Lo chez–nous d'un vagabondo</l>
     <l n="68">vorrà dire: in questo mondo,</l>
     <l n="69">non a casa al diavolo.</l>
    </lg>
    <lg n="24">
     <l n="70"> Tu, gelosa ipocondria,</l>
     <l n="71">che m'inchiodi a casa mia,</l>
     <l n="72">escimi dal fegato;</l>
    </lg>
    <lg n="25">
     <l n="73"> e tu pur chetati, o Musa,</l>
     <l n="74">che mi secchi colla scusa</l>
     <l n="75">dell'amor di patria.</l>
    </lg>
    <lg n="26">
     <l n="76"> Son figliuol dell'universo</l>
     <l n="77">e mi sembra tempo perso</l>
     <l n="78">scriver per l'Italia.</l>
    </lg>
    <lg n="27">
     <l n="79"> Cari miei concittadini,</l>
     <l n="80">non prendiamo per confini</l>
     <l n="81">l'Alpi e la Sicilia.</l>
    </lg>
    <lg n="28">
     <l n="82"> S'ha da star qui rattrappiti</l>
     <l n="83">sul terren che ci ha nutriti?</l>
     <l n="84">O che siamo cavoli?</l>
    </lg>
    <lg n="29">
     <l n="85"> Qua e là nascere adesso,</l>
     <l n="86">figuratevi, è lo stesso:</l>
     <l n="87">io mi credo Tartaro.</l>
    </lg>
    <lg n="30">
     <l n="88"> Perché far razza tra noi?</l>
     <l n="89">Non è scrupolo da voi:</l>
     <l n="90">abbracciamo i barbari!</l>
    </lg>
    <lg n="31">
     <l n="91"> Un pensier cosmopolita</l>
     <l n="92">ci moltiplichi la vita,</l>
     <l n="93">e ci slarghi il cranio.</l>
    </lg>
    <lg n="32">
     <l n="94"> Il cuor nostro accartocciato,</l>
     <l n="95">nel sentirsi dilatato,</l>
     <l n="96">cesserà di battere.</l>
    </lg>
    <lg n="33">
     <l n="97"> Così sia: certe battute</l>
     <l n="98">fanno male alla salute;</l>
     <l n="99">ci è da dare in tisico.</l>
    </lg>
    <lg n="34">
     <l n="100"> Su venite, io sto per uno;</l>
     <l n="101">son di tutti e di nessuno;</l>
     <l n="102">non mi vo' confondere.</l>
    </lg>
    <lg n="35">
     <l n="103"> Nella gran cittadinanza,</l>
     <l n="104">picchia e mena, ho la speranza</l>
     <l n="105">di veder le scimmie.</l>
    </lg>
    <lg n="36">
     <l n="106"> Sì sì, tutto un zibaldone:</l>
     <l n="107">alla barba di Platone</l>
     <l n="108">ecco la Repubblica!</l>
    </lg>
   </lg>
  </body>
 </text>
</TEI>