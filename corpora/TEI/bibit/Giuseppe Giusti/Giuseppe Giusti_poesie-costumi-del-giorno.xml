<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - COSTUMI DEL GIORNO</title>
    <author>Giuseppe Giusti</author>
   </titleStmt>
   <extent>
    <measure unit="stanza">13</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-costumi-del-giorno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - COSTUMI DEL GIORNO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - COSTUMI DEL GIORNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Vedo a contrasto i titoli e la fame,</l>
     <l n="2">patrizia veste ed anima plebea:</l>
     <l n="3">italo fumo e nordico letame</l>
     <l n="4">e di Croci vendemmia e diarrea:</l>
     <l n="5">cocchier, ministri, venturieri e dame</l>
     <l n="6">calcare i quarti in danza priapea,</l>
     <l n="7">scartato il savio qual zizzania o loglio</l>
     <l n="8">l'usuraio agli onor del Campidoglio.</l>
    </lg>
    <lg n="2">
     <l n="9"> Nisa, alla foia che non ha riparo,</l>
     <l n="10">per ultimo soccorso ha manomesso</l>
     <l n="11">il peculio castrense, e col rincaro</l>
     <l n="12">la merce che vendé ricompra adesso.</l>
     <l n="13">Crispo, a pagare il sarto e il calzolaro</l>
     <l n="14">ruba avventori a più vendibil sesso,</l>
     <l n="15">o alle vecchie galanti del paese</l>
     <l n="16">appigiona la schiena a un tanto il mese.</l>
    </lg>
    <lg n="3">
     <l n="17"> Né più il paterno o il maritale ostello</l>
     <l n="18">in tanta oscenità basta alle donne;</l>
     <l n="19">talamo appresta al subito rovello</l>
     <l n="20">il bagno, il cocchio e stipiti e colonne.</l>
     <l n="21">Canto alli sposi di sinistro uccello</l>
     <l n="22">è il duo, la farsa e il Kyrieeleisonne;</l>
     <l n="23">e la modista nelle arcane soglie</l>
     <l n="24">fa la cuffia al marito ed alla moglie.</l>
    </lg>
    <lg n="4">
     <l n="25"> Usa esser dotto. Dalla ninna nanna</l>
     <l n="26">svegliato appena il sofo adolescente</l>
     <l n="27">stampa drammi e centoni o siede a scranna</l>
     <l n="28">banditor di sistemi impertinente.</l>
     <l n="29">Nauseando il nettare e la manna</l>
     <l n="30">(ardua vivanda per il primo dente)</l>
     <l n="31">censura opere altrui che non ha lette,</l>
     <l n="32">studia filosofia nelle Gazzette.</l>
    </lg>
    <lg n="5">
     <l n="33"> Spiace il semplice e il vero: al ciel si leva</l>
     <l n="34">sulle gote e nei libri il minio e il fuco.</l>
     <l n="35">Il nobil frutto che mal piacque ad Eva</l>
     <l n="36">sfronda a sua voglia il ciarlatano e il ciuco:</l>
     <l n="37">perde speranza di gloria longeva</l>
     <l n="38">il dotto pel censor rimasto eunuco:</l>
     <l n="39">il Genio o si punisce o non si cura,</l>
     <l n="40">a chi l'ha nuoce, e al resto fa paura.</l>
    </lg>
    <lg n="6">
     <l n="41"> Questi gli anni più belli e il censo avito</l>
     <l n="42">dissipati nell'ozio o a far l'Inglese,</l>
     <l n="43">trito si trova adesso e rifinito</l>
     <l n="44">con più quarti di bue che di Marchese;</l>
     <l n="45">a quattro figli, che da buon marito</l>
     <l n="46">tenne al fonte per suoi, chi fa le spese?</l>
     <l n="47">Come Conte Ugolino ei vede espressa</l>
     <l n="48">per quattro visi la sua fame istessa.</l>
    </lg>
    <lg n="7">
     <l n="49"> La moglie al primo, con la zucca rasa</l>
     <l n="50">al secondo giovò la sagrestia;</l>
     <l n="51">venduto il terzo al Presidente, annasa</l>
     <l n="52">un poderetto in Depositeria;</l>
     <l n="53">fidato il quarto all'albero di casa</l>
     <l n="54">si vela d'elegante ipocrisia,</l>
     <l n="55">di bussolotti giocator perfetto</l>
     <l n="56">al Casino ti decima il sacchetto.</l>
    </lg>
    <lg n="8">
     <l n="57"> Non dirò come ognun s'affanni e sudi</l>
     <l n="58">ad allevarsi in seno unica rogna:</l>
     <l n="59">delle arti nostre, dei gentili studi</l>
     <l n="60">paesani di Dante hanno vergogna.</l>
     <l n="61">Sullo stranier che dà cene e tripudi</l>
     <l n="62">gettansi come corvi alla carogna;</l>
     <l n="63">si raccomanda in volto italiano</l>
     <l n="64">bellezza, per esempio oltramontano.</l>
    </lg>
    <lg n="9">
     <l n="65"> Altri viaggia e varca l'Alpi, il grato</l>
     <l n="66">vapor libando d'ogni estraneo clima,</l>
     <l n="67">tanto che i modi e il gergo invidiato</l>
     <l n="68">di stranier, per assenza in lui s'imprima.</l>
     <l n="69">E alfin ritorna anfibio e nauseato,</l>
     <l n="70">più povero e più asino di prima;</l>
     <l n="71">e dell'italo suol cieco ai prodigi</l>
     <l n="72">loda il fango di Londra e di Parigi.</l>
    </lg>
    <lg n="10">
     <l n="73"> V'è chi sfonda gli scrigni o il capitale</l>
     <l n="74">cristianamente mercanteggia, e destro</l>
     <l n="75">manda Conti e Baroni allo spedale</l>
     <l n="76">della sorte sicuro e del capestro.</l>
     <l n="77">Quando non ne vuol più, per quel che vale</l>
     <l n="78">compra il grado, la Croce e il Gran Maestro;</l>
     <l n="79">e su in ciel santo Stefano si lagna</l>
     <l n="80">di vedere un pirata in cappamagna.</l>
    </lg>
    <lg n="11">
     <l n="81"> Ove inesperta gioventù s'aduna</l>
     <l n="82">piange Mario d'Italia il duro giogo;</l>
     <l n="83">ma cambiando coi quarti della Luna</l>
     <l n="84">d'aprile è birro, a maggio è demagogo.</l>
     <l n="85">Vinci? Ti fa il bidello alla tribuna:</l>
     <l n="86">trionfa tirannia? T'accende il rogo.</l>
     <l n="87">Doppiamente falsario e prostituto</l>
     <l n="88">lo pagan tutti e ancor non è venduto.</l>
    </lg>
    <lg n="12">
     <l n="89"> E voi botoli inetti incontro al vizio</l>
     <l n="90">non zelo, invidia ad abbaiare infiamma:</l>
     <l n="91">ma un ghigno, un cocchio, un pollo gentilizio</l>
     <l n="92">non vi lascia di core oncia né dramma;</l>
     <l n="93">ligii rodete l'osso del patrizio,</l>
     <l n="94">e a chi non dà lanciate l'epigramma;</l>
     <l n="95">gridano i bimbi per la via maestra</l>
     <l n="96">«Caton si cheta con una minestra».</l>
    </lg>
    <lg n="13">
     <l n="97"> Godi o mia Patria! Ognun di noi s'affida</l>
     <l n="98">«a così riposato, a così bello</l>
     <l n="99">viver di cittadini, a così fida</l>
     <l n="100">cittadinanza, a così dolce ostello!»</l>
     <l n="101">Pappataci il Prelato, il prence Mida;</l>
     <l n="102">Ciambellano la spia, frate il Bargello;</l>
     <l n="103">Marte coniglio; il birro basilisco;</l>
     <l n="104">Gabrina sull'altar, Socrate al Fisco.</l>
    </lg>
   </lg>
  </body>
 </text>
</TEI>