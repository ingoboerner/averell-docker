<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 127</title>
    <author>Giuseppe Giusti</author>
   </titleStmt>
   <extent>
    <measure unit="stanza">12</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-127</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 127</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 127</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come colui che naviga a seconda</l>
     <l n="2">per correnti di rapide fiumane,</l>
     <l n="3">che star gli sembra immobile, e la sponda</l>
     <l n="4">fuggire e i monti e le selve lontane;</l>
     <l n="5">così l'ingegno mio varca per l'onda</l>
     <l n="6">precipitosa delle sorti umane:</l>
     <l n="7">e mentre a lui dell'universa vita</l>
     <l n="8">passa dinanzi la scena infinita,</l>
     <l n="9">muto e percosso di stupor rimane.</l>
    </lg>
    <lg n="2">
     <l n="10"> E di sordo tumulto affaticarme</l>
     <l n="11">le posse arcane dell'anima sento;</l>
     <l n="12">e guardo, e penso, e comprender non parme</l>
     <l n="13">la vista che si svolve all'occhio intento;</l>
     <l n="14">e non ho spirto di sì pieno carme</l>
     <l n="15">che in me risponda a quel fiero concento:</l>
     <l n="16">così rapito in mezzo al moto e al suono</l>
     <l n="17">delle cose, vaneggio e m'abbandono,</l>
     <l n="18">come la foglia che mulina il vento.</l>
    </lg>
    <lg n="3">
     <l n="19"> Ma quando poi remoto dalla gente,</l>
     <l n="20">opra pensando di sottil lavoro,</l>
     <l n="21">nelle dolci fatiche della mente</l>
     <l n="22">al travaglio del cor cerco ristoro;</l>
     <l n="23">ecco assalirmi tutte di repente,</l>
     <l n="24">come d'insetti un nuvolo sonoro,</l>
     <l n="25">le rimembranze delle cose andate;</l>
     <l n="26">e larve orrende di scherno atteggiate</l>
     <l n="27">azzuffarsi con meco ed io con loro.</l>
    </lg>
    <lg n="4">
     <l n="28"> Così tornata alla solinga stanza</l>
     <l n="29">la vaga giovinetta, in cui l'acuta</l>
     <l n="30">ebrietà del suono e della danza</l>
     <l n="31">né stanchezza né sonno non attuta,</l>
     <l n="32">il fragor della festa e l'esultanza</l>
     <l n="33">le romba intorno ancor per l'aria muta;</l>
     <l n="34">e il senso impresso de' cari sembianti</l>
     <l n="35">e de' lumi e de' vortici festanti</l>
     <l n="36">in faticosa vision si muta.</l>
    </lg>
    <lg n="5">
     <l n="37"> Come persona a cui ratto balena</l>
     <l n="38">sùbita cosa che d'obliar teme,</l>
     <l n="39">così la penna afferro in quella piena</l>
     <l n="40">del caldo immaginar che dentro freme;</l>
     <l n="41">ma se sgorgando di difficil vena</l>
     <l n="42">la parola e il pensier pugnano insieme,</l>
     <l n="43">io, di me stesso diffidando, poso</l>
     <l n="44">dal metro audace, e rimango pensoso,</l>
     <l n="45">e l'angoscia d'un dubbio in cor mi geme.</l>
    </lg>
    <lg n="6">
     <l n="46"> Dunque su questo mare a cui ti fide</l>
     <l n="47">pericolando con sì poca vela,</l>
     <l n="48">il nembo sempre e la procella stride</l>
     <l n="49">e de' sommersi il pianto e la querela?</l>
     <l n="50">E mai non posa l'onda, e mai non ride</l>
     <l n="51">l'aere, e il sol di perpetue ombre si vela?</l>
     <l n="52">Di questa ardita e travagliata polve</l>
     <l n="53">che teco spira e a Dio teco si volve</l>
     <l n="54">altro che vizio a te non si rivela?</l>
    </lg>
    <lg n="7">
     <l n="55"> E chi sei tu che il libero flagello</l>
     <l n="56">ruoti, accennando duramente il vero,</l>
     <l n="57">e che parco di lode al buono e al bello</l>
     <l n="58">amaro carme intuoni a vitupèro?</l>
     <l n="59">Cogliesti tu, seguendo il tuo modello,</l>
     <l n="60">il segreto dell'arte e il ministero?</l>
     <l n="61">Diradicasti da te stesso in pria</l>
     <l n="62">e la vana superbia e la follia,</l>
     <l n="63">tu che rampogni e altrui mostri il sentiero?</l>
    </lg>
    <lg n="8">
     <l n="64"> Allor di duol compunto, sospirando,</l>
     <l n="65">de' miei pensieri il freno a me raccolgo;</l>
     <l n="66">e ripetendo il dove, il come, il quando,</l>
     <l n="67">la breve istoria mia volgo e rivolgo.</l>
     <l n="68">Ahi del passato l'orme ricalcando</l>
     <l n="69">di mille spine un fior misero colgo!</l>
     <l n="70">Sdegnoso dell'error, d'error macchiato</l>
     <l n="71">or mi sento co' pochi alto levato,</l>
     <l n="72">ora giù caddi e vaneggiai col volgo.</l>
    </lg>
    <lg n="9">
     <l n="73"> Misero sdegno, che mi spiri solo,</l>
     <l n="74">di te si stanca e si rattrista il core!</l>
     <l n="75">O farfalletta che rallegri il volo,</l>
     <l n="76">posandoti per via di fiore in fiore,</l>
     <l n="77">e tu che sempre vai, mesto usignolo,</l>
     <l n="78">di bosco in bosco cantando d'amore,</l>
     <l n="79">delle vostre dolcezze al paragone,</l>
     <l n="80">in quanta guerra di pensier mi pone</l>
     <l n="81">questo che par sorriso ed è dolore!</l>
    </lg>
    <lg n="10">
     <l n="82"> Oltre la nube che mi cerchia e in seno</l>
     <l n="83">agita i venti e i fulmini dell'ira,</l>
     <l n="84">a più largo orizzonte, a più sereno</l>
     <l n="85">cielo, a più lieto vol l'anima aspira;</l>
     <l n="86">ove congiunti con libero freno</l>
     <l n="87">i forti canti alla pietosa lira,</l>
     <l n="88">di feconda armonia l'etere suoni,</l>
     <l n="89">e sian gl'inni di lode acuti sproni</l>
     <l n="90">alla virtù che tanto si sospira.</l>
    </lg>
    <lg n="11">
     <l n="91"> O Gino mio, se a te questo segreto</l>
     <l n="92">conflitto della mente io non celai,</l>
     <l n="93">quando accusar del canto o mesto o lieto</l>
     <l n="94">in me la nota o la cagione udrai;</l>
     <l n="95">narra quel forte palpito inquieto,</l>
     <l n="96">tu che in altrui l'intendi e in te lo sai,</l>
     <l n="97">di quei che acceso alla beltà del vero</l>
     <l n="98">un raggio se ne sente nel pensiero,</l>
     <l n="99">e ognor lo segue e non lo giunge mai.</l>
    </lg>
    <lg n="12">
     <l n="100"> E anch'io quell'ardua immagine dell'arte</l>
     <l n="101">che al genio è donna e figlia è di natura,</l>
     <l n="102">e in parte ha forma dalla madre, in parte</l>
     <l n="103">di più alto esemplar rende figura;</l>
     <l n="104">come l'amante che non si diparte</l>
     <l n="105">da quella che d'amor più l'assecura,</l>
     <l n="106">vagheggio, inteso a migliorar me stesso</l>
     <l n="107">e d'innovarmi nel pudico amplesso</l>
     <l n="108">la trepida speranza ancor mi dura.</l>
    </lg>
   </lg>
  </body>
 </text>
</TEI>