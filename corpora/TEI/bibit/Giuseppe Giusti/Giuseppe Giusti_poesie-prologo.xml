<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - PROLOGO</title>
    <author>Giuseppe Giusti</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-prologo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - PROLOGO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - PROLOGO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sandro, i nostri padroni hanno per uso</l>
     <l n="2">di sceglier sempre tra i servi umilissimi</l>
     <l n="3">quanto di porco, d'infimo e d'ottuso</l>
     <l n="4">pullula negli Stati felicissimi:</l>
     <l n="5">e poi tremano in corpo e fanno muso</l>
     <l n="6">quando, giunti alle strette, i serenissimi</l>
     <l n="7">sentono al brontolar della bufera</l>
     <l n="8">che la ciurma è d'impaccio alla galera.</l>
    </lg>
    <lg n="2">
     <l n="9"> Ciurma sdraiata in vil prosopopea,</l>
     <l n="10">che il suo beato non far nulla ostenta,</l>
     <l n="11">gabba il salario e vanta la livrea,</l>
     <l n="12">sempre sfamata e sempre malcontenta.</l>
     <l n="13">Dicasterica peste arciplebea,</l>
     <l n="14">che ci rode, ci guasta, ci tormenta</l>
     <l n="15">e ci dà della polvere negli occhi,</l>
     <l n="16">grazie a' governi degli scarabocchi.</l>
    </lg>
    <lg n="3">
     <l n="17"> Sempre l'uom non volgare e non infame</l>
     <l n="18">o scavalcato o inutile si spense,</l>
     <l n="19">o presto imbirbonì nel brulicame</l>
     <l n="20">dell'altre arpie fameliche e melense:</l>
     <l n="21">così sente talor di reo letame</l>
     <l n="22">l'erba gradita alle frugali mense,</l>
     <l n="23">così per verme che la fori al piede</l>
     <l n="24">languir la pianta ed intristir si vede.</l>
    </lg>
    <lg n="4">
     <l n="25"> O Principi reali e imperiali,</l>
     <l n="26">gotico seme di grifagni eroi,</l>
     <l n="27">forse accennando ai lupi commensali</l>
     <l n="28">nelle veci dell'Io stampate il Noi?</l>
     <l n="29">Spazzateci di qui questi animali</l>
     <l n="30">parassiti del popolo e di voi,</l>
     <l n="31">questa marmaglia che con vostro smacco</l>
     <l n="32">ruba a man salva, e voi tenete il sacco.</l>
    </lg>
   </lg>
  </body>
 </text>
</TEI>