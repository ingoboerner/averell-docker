<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - PER IL PRIMO CONGRESSO DEI DOTTI TENUTO IN PISA NEL 1839</title>
    <author>Giuseppe Giusti</author>
   </titleStmt>
   <extent>
    <measure unit="stanza">22</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-per-il-primo-congresso</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - PER IL PRIMO CONGRESSO DEI DOTTI TENUTO IN PISA NEL 1839</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - PER IL PRIMO CONGRESSO DEI DOTTI TENUTO IN PISA NEL 1839</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Di sì nobile Congresso</l>
     <l n="2">si rallegra con se stesso</l>
     <l n="3">tutto l'uman genere.</l>
    </lg>
    <lg n="2">
     <l n="4"> Trai potenti della penna</l>
     <l n="5">non si tratta, come a Vienna,</l>
     <l n="6">d'allottare i popoli.</l>
    </lg>
    <lg n="3">
     <l n="7"> E per questo un tirannetto</l>
     <l n="8">da quattordici al duetto</l>
     <l n="9">grida: — Oh che spropositi!</l>
    </lg>
    <lg n="4">
     <l n="10"> Questo principe toscano,</l>
     <l n="11">per tedesco e per sovrano,</l>
     <l n="12">ciurla un po' nel manico.</l>
    </lg>
    <lg n="5">
     <l n="13"> Lasciar fare a chi fa bene?</l>
     <l n="14">Ma badate se conviene!</l>
     <l n="15">via, non è da principe.</l>
    </lg>
    <lg n="6">
     <l n="16">Inter nos, la tolleranza</l>
     <l n="17">è una vera sconcordanza,</l>
     <l n="18">cosa che dà scandalo.</l>
    </lg>
    <lg n="7">
     <l n="19"> Non siam re mica in Siberia:</l>
     <l n="20">Dio 'l volesse! Oh che miseria</l>
     <l n="21">cavalcar l'Italia!</l>
    </lg>
    <lg n="8">
     <l n="22"> Qui, nell'aria, nel terreno,</l>
     <l n="23">chi lo sa? c'è del veleno:</l>
     <l n="24">buscherato il genio!</l>
    </lg>
    <lg n="9">
     <l n="25"> Un'Altezza di talento</l>
     <l n="26">questo bel ragionamento</l>
     <l n="27">faccia a se medesimo:</l>
    </lg>
    <lg n="10">
     <l n="28"> se la stessa teoria</l>
     <l n="29">segue, salvo l'eresia,</l>
     <l n="30">il morale e il fisico;</l>
    </lg>
    <lg n="11">
     <l n="31"> anco il lume di ragione,</l>
     <l n="32">per virtù di riflessione,</l>
     <l n="33">cresce e si moltiplica.</l>
    </lg>
    <lg n="12">
     <l n="34"> E siccome a chi governa</l>
     <l n="35">è nemica la lanterna</l>
     <l n="36">che portò Diogene,</l>
    </lg>
    <lg n="13">
     <l n="37"> dal mio Stato felicissimo</l>
     <l n="38">(che per grazia dell'Altissimo</l>
     <l n="39">serbo nelle tenebre)</l>
    </lg>
    <lg n="14">
     <l n="40"> imporrò con un decreto</l>
     <l n="41">che chi puzza d'alfabeto</l>
     <l n="42">torni indietro subito;</l>
    </lg>
    <lg n="15">
     <l n="43"> e proseguano il viaggio,</l>
     <l n="44">purché paghino il pedaggio,</l>
     <l n="45">solamente gli asini.</l>
    </lg>
    <lg n="16">
     <l n="46"> Ma quel matto di Granduca</l>
     <l n="47">di tener la gente ciuca</l>
     <l n="48">non conosce il bandolo.</l>
    </lg>
    <lg n="17">
     <l n="49"> Qualche birba lo consiglia,</l>
     <l n="50">o il mestare è di famiglia</l>
     <l n="51">vizio ereditario.</l>
    </lg>
    <lg n="18">
     <l n="52"> Guardi me, che so il mestiere,</l>
     <l n="53">e che faccio il mio dovere</l>
     <l n="54">propagando gli ebeti.</l>
    </lg>
    <lg n="19">
     <l n="55"> Per antidoto al progresso,</l>
     <l n="56">al mio popolo ho concesso</l>
     <l n="57">di non saper leggere.</l>
    </lg>
    <lg n="20">
     <l n="58"> Educato all'ignoranza,</l>
     <l n="59">serva, paghi, e me n'avanza:</l>
     <l n="60">regnerò con comodo.</l>
    </lg>
    <lg n="21">
     <l n="61"> Sì, son Vandalo d'origine,</l>
     <l n="62">e proteggo la caligine,</l>
     <l n="63">e rinculo il secolo.</l>
    </lg>
    <lg n="22">
     <l n="64"> Maledetto l'Ateneo,</l>
     <l n="65">che festeggia il Galileo,</l>
     <l n="66">benedetto l'Indice.</l>
    </lg>
   </lg>
  </body>
 </text>
</TEI>