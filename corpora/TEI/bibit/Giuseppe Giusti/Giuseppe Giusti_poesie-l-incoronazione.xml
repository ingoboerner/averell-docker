<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - L'INCORONAZIONE</title>
    <author>Giuseppe Giusti</author>
   </titleStmt>
   <extent>
    <measure unit="stanza">30</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-l-incoronazione</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - L'INCORONAZIONE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - L'INCORONAZIONE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Al Re dei Re, che schiavi ci conserva,</l>
     <l n="2">mantenga Dio lo stomaco e gli artigli:</l>
     <l n="3">di coronate volpi e di conigli</l>
     <l n="4">minor caterva</l>
    </lg>
    <lg n="2">
     <l n="5"> intorno a lui s'agglomera, e le chiome</l>
     <l n="6">porgendo, grida al tosator sovrano:</l>
     <l n="7">—Noi toseremo di seconda mano,</l>
     <l n="8">babbo, in tuo nome —.</l>
    </lg>
    <lg n="3">
     <l n="9"> Vedi i ginocchi insudiciar primiero</l>
     <l n="10">il Savoiardo di rimorsi giallo,</l>
     <l n="11">quei che purgò di gloria un breve fallo</l>
     <l n="12">al Trocadero.</l>
    </lg>
    <lg n="4">
     <l n="13"> O Carbonari, è il Duca vostro, è desso</l>
     <l n="14">che al palco e al duro carcere v'ha tratti;</l>
     <l n="15">ei regalmente del Ventuno i patti</l>
     <l n="16">mantiene adesso.</l>
    </lg>
    <lg n="5">
     <l n="17"> Colla clamide il suol dietro gli spazza</l>
     <l n="18">il Lazzarone paladino infermo:</l>
     <l n="19">non volge l'anno, in lui sentì Palermo</l>
     <l n="20">la vecchia razza.</l>
    </lg>
    <lg n="6">
     <l n="21"> Di tant'armi che fai, re Sacripante?</l>
     <l n="22">Sfondar ti pensi il cielo con un pugno?</l>
     <l n="23">Smetti, scimmia d'eroi; t'accusa il grugno</l>
     <l n="24">di Zoccolante.</l>
    </lg>
    <lg n="7">
     <l n="25"> Il toscano Morfeo vien lemme lemme</l>
     <l n="26">di papaveri cinto e di lattuga,</l>
     <l n="27">che per la smania d'eternarsi asciuga</l>
     <l n="28">tasche e maremme.</l>
    </lg>
    <lg n="8">
     <l n="29"> Co' tribunali e co' catasti annaspa;</l>
     <l n="30">e benché snervi i popoli col sonno,</l>
     <l n="31">quando si sogna d'imitare il nonno,</l>
     <l n="32">qualcosa raspa.</l>
    </lg>
    <lg n="9">
     <l n="33"> Sfacciatamente degradata torna</l>
     <l n="34">alle fischiate di sì reo concorso,</l>
     <l n="35">lei che l'esilio consolò del Còrso</l>
     <l n="36">d'austriache corna.</l>
    </lg>
    <lg n="10">
     <l n="37"> Ilare in tanta serietà si mesce</l>
     <l n="38">di Lucca il protestante Don Giovanni,</l>
     <l n="39">che non è nella lista de' tiranni</l>
     <l n="40">carne né pesce.</l>
    </lg>
    <lg n="11">
     <l n="41"> Né il Rogantin di Modena vi manca,</l>
     <l n="42">che avendo a trono un guscio di castagna,</l>
     <l n="43">come se fosse il Conte di Culagna,</l>
     <l n="44">tra i re s'imbranca.</l>
    </lg>
    <lg n="12">
     <l n="45"> Roghi e mannaie macchinando, vuole</l>
     <l n="46">con derise polemiche indigeste,</l>
     <l n="47">sguaiato Giosuè di casa d'Este,</l>
     <l n="48">fermare il sole.</l>
    </lg>
    <lg n="13">
     <l n="49"> Solo a Roma riman papa Gregorio,</l>
     <l n="50">fatto zimbello delle genti ausonie.</l>
     <l n="51">Il turbin dell'età, nelle colonie</l>
     <l n="52">del Purgatorio,</l>
    </lg>
    <lg n="14">
     <l n="53"> dell'indulgenze insterilì la zolla</l>
     <l n="54">che già produsse il fior dello zecchino;</l>
     <l n="55">or la bara infruttifera il becchino</l>
     <l n="56">neppur satolla.</l>
    </lg>
    <lg n="15">
     <l n="57"> D'arpie poi scese una diversa peste</l>
     <l n="58">nel santuario a dar l'ultimo sacco:</l>
     <l n="59">o vendetta d'Iddio! pesta il Cosacco</l>
     <l n="60">di Pier la veste.</l>
    </lg>
    <lg n="16">
     <l n="61"> O destinato a mantener vivace</l>
     <l n="62">dell'albero di Cristo il santo stelo,</l>
     <l n="63">la ricca povertà dell'Evangelo</l>
     <l n="64">riprendi in pace.</l>
    </lg>
    <lg n="17">
     <l n="65"> Strazii altri il corpo; non voler tu l'alma</l>
     <l n="66">calcarci a terra col tuo doppio giogo:</l>
     <l n="67">se muor la speme che al di là del rogo</l>
     <l n="68">s'affissa in calma,</l>
    </lg>
    <lg n="18">
     <l n="69"> vedi sgomento ruinare al fondo</l>
     <l n="70">d'ogni miseria l'uom che più non crede;</l>
     <l n="71">ahi! I vedi in traccia di novella fede</l>
     <l n="72">smarrirsi il mondo.</l>
    </lg>
    <lg n="19">
     <l n="73"> Tu sotto l'ombra di modesti panni</l>
     <l n="74">i dubitanti miseri raccogli:</l>
     <l n="75">prima a te stesso la maschera togli,</l>
     <l n="76">quindi ai tiranni.</l>
    </lg>
    <lg n="20">
     <l n="77"> Che se pur badi a vender l'anatema,</l>
     <l n="78">e il labbro accosti al vaso dei potenti,</l>
     <l n="79">ben altra voce all'affollate genti:</l>
     <l n="80">— Quel diadema</l>
    </lg>
    <lg n="21">
     <l n="81"> non è, non è — dirà — de' santi chiodi,</l>
     <l n="82">come diffuse popolar delirio:</l>
     <l n="83">Cristo l'armi non dà del suo martirio</l>
     <l n="84">per tesser frodi.</l>
    </lg>
    <lg n="22">
     <l n="85"> Del vomere non è per cui risuona</l>
     <l n="86">alta la fama degli antichi padri:</l>
     <l n="87">è settentrional spada di ladri,</l>
     <l n="88">tòrta in corona.</l>
    </lg>
    <lg n="23">
     <l n="89"> O latin seme, a chi stai genuflesso?</l>
     <l n="90">quei che ti schiaccia è di color l'erede;</l>
     <l n="91">è la catena che ti suona al piede</l>
     <l n="92">del ferro istesso.</l>
    </lg>
    <lg n="24">
     <l n="93"> Or via, poiché accorreste in tanta schiera,</l>
     <l n="94">piombate addosso al mercenario sgherro;</l>
     <l n="95">sugli occhi all'oppressor baleni un ferro</l>
     <l n="96">d'altra miniera;</l>
    </lg>
    <lg n="25">
     <l n="97"> della miniera che vi diè le spade</l>
     <l n="98">quando nell'ira mieteste a Legnano</l>
     <l n="99">barbare torme, come falce al piano</l>
     <l n="100">campo di biade —.</l>
    </lg>
    <lg n="26">
     <l n="101"> Ahi che mi guarda il popolo in cagnesco,</l>
     <l n="102">mentre, alle pugne simulate vòlto,</l>
     <l n="103">stolidi «viva» prodiga al raccolto</l>
     <l n="104">stormo tedesco!</l>
    </lg>
    <lg n="27">
     <l n="105"> Il popol no: la rea ciurma briaca</l>
     <l n="106">d'ozio, imbestiata in leggiadrie bastarde,</l>
     <l n="107">che cola, ingombro alle città lombarde,</l>
     <l n="108">fatte cloaca.</l>
    </lg>
    <lg n="28">
     <l n="109"> Per falsi allori e per servil tiara</l>
     <l n="110">comprati mimi; e ciondoli e livree</l>
     <l n="111">patrizie, diplomatiche e plebee,</l>
     <l n="112">lordate a gara;</l>
    </lg>
    <lg n="29">
     <l n="113"> e d'ambo i sessi adulteri vaganti,</l>
     <l n="114">frollati per canizie anticipata;</l>
     <l n="115">e con foia d'amor galvanizzata</l>
     <l n="116">nonni eleganti;</l>
    </lg>
    <lg n="30">
     <l n="117"> simili al pazzo che col pugno uccide</l>
     <l n="118">chi lo soccorre di pietà commosso,</l>
     <l n="119">e della veste che gli brucia addosso</l>
     <l n="120">festeggia e ride.</l>
    </lg>
   </lg>
  </body>
 </text>
</TEI>