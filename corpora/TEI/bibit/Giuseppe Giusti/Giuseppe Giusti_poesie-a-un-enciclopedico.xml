<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - A UN ENCICLOPEDICO</title>
    <author>Giuseppe Giusti</author>
   </titleStmt>
   <extent>
    <measure unit="stanza">49</measure>
    <measure unit="line">143</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-a-un-enciclopedico</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - A UN ENCICLOPEDICO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - A UN ENCICLOPEDICO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Perché seccarmi? Perché dirmi sempre</l>
     <l n="2">ch'io mostri il viso e badi che la lima</l>
     <l n="3">coll'opera il cervel non mi distempre?</l>
    </lg>
    <lg n="2">
     <l n="4"> Perché voler che all'impazzata imprima</l>
     <l n="5">tutto ciò che mi frulla per la testa?</l>
     <l n="6">Lo so che s'usa scappar fuori prima</l>
    </lg>
    <lg n="3">
     <l n="7"> del tempo e a sedici anni alzar la cresta;</l>
     <l n="8">ma io son pusillanime e non bramo</l>
     <l n="9">dare a mangiare altrui roba indigesta.</l>
    </lg>
    <lg n="4">
     <l n="10"> Se, non giungendo ancora al primo ramo</l>
     <l n="11">della scienza il desiato frutto</l>
     <l n="12">voi v'ingollaste come fece Adamo,</l>
    </lg>
    <lg n="5">
     <l n="13"> a voi tocca non fare il farabutto:</l>
     <l n="14">voi poeta e filosofo profondo</l>
     <l n="15">parlate pure e scrivete di tutto.</l>
    </lg>
    <lg n="6">
     <l n="16"> Messere, io come voi non son fecondo</l>
     <l n="17">ogni giorno non posso a versi e a prose</l>
     <l n="18">aprir la stura ed allagare il mondo.</l>
    </lg>
    <lg n="7">
     <l n="19"> Mi diè natura allor che mi compose</l>
     <l n="20">stitico ingegno, ed alla fantasia</l>
     <l n="21">distribuì le penne in poca dose.</l>
    </lg>
    <lg n="8">
     <l n="22"> E siate certo pur che questa mia</l>
     <l n="23">non è modestia da prefazione</l>
     <l n="24">che in velo d'umiltà detti albagia.</l>
    </lg>
    <lg n="9">
     <l n="25"> Queste maschere lascio al bighellone</l>
     <l n="26">che pei caffè facendo il letterato</l>
     <l n="27">risparmia la lucerna ed il groppone;</l>
    </lg>
    <lg n="10">
     <l n="28"> e un Socrate si stima arcibeato</l>
     <l n="29">quando sulle colonne d'un giornale</l>
     <l n="30">ha un castello di vento edificato.</l>
    </lg>
    <lg n="11">
     <l n="31"> Io quando scrivo, scrivo tardi e male</l>
     <l n="32">e tornare a riscriver mi conviene</l>
     <l n="33">dumila volte; e spesso anco non vale</l>
    </lg>
    <lg n="12">
     <l n="34"> piantarsi lì col petto e con le rene</l>
     <l n="35">pigliandola a diritto ed a traverso:</l>
     <l n="36">beato voi che fate presto e bene!</l>
    </lg>
    <lg n="13">
     <l n="37"> Per me spesse fiate è tempo perso</l>
     <l n="38">il lavoro d'un mese, e sto anco due</l>
     <l n="39">che non c'è verso che mi venga un verso.</l>
    </lg>
    <lg n="14">
     <l n="40"> Voi di vent'anni avete come grue</l>
     <l n="41">tutto volato il ciel della scienza,</l>
     <l n="42">io n'ho studiati trenta e sono un bue.</l>
    </lg>
    <lg n="15">
     <l n="43"> Storie, Trattati, voi li fate senza</l>
     <l n="44">uscir da letto e da Pilato a Erode</l>
     <l n="45">voi non andate mai per la sentenza.</l>
    </lg>
    <lg n="16">
     <l n="46"> Se si trattasse poi di fare un'Ode</l>
     <l n="47">un Inno, un Salmo, una Romanza, un Dramma,</l>
     <l n="48">che? Ve li soffia l'angelo custode.</l>
    </lg>
    <lg n="17">
     <l n="49"> Quanto a facezie io credo che la mamma</l>
     <l n="50">quando col babbo o con altri vi fece,</l>
     <l n="51">masticasse in quel punto un Epigramma.</l>
    </lg>
    <lg n="18">
     <l n="52"> Questa mia penna raggrinzata invece</l>
     <l n="53">in un giorno un Sonetto non infilza</l>
     <l n="54">e dodici quinari appena rece,</l>
    </lg>
    <lg n="19">
     <l n="55"> e mi ci duole il fegato e la milza:</l>
     <l n="56">intanto voi nel vostro parosismo</l>
     <l n="57">sciorinate d'opuscoli una filza.</l>
    </lg>
    <lg n="20">
     <l n="58"> L'arco mi scocca appena un sillogismo</l>
     <l n="59">che già s'è rotto, e voi quanto scrivete</l>
     <l n="60">più, tanto più vi cresce il priapismo,</l>
    </lg>
    <lg n="21">
     <l n="61"> voi per aria le immagini prendete</l>
     <l n="62">come farfalle, ché la spola estranea</l>
     <l n="63">per tali uccelli vi tessé la rete.</l>
    </lg>
    <lg n="22">
     <l n="64"> Chi non vuol far Centone o Miscellanea</l>
     <l n="65">chi non s'affida alla semisaccente</l>
     <l n="66">ciarliera nulleria contemporanea,</l>
    </lg>
    <lg n="23">
     <l n="67"> riesce proprio un uom buono da niente,</l>
     <l n="68">uno che affoga dentro un bicchier d'acqua,</l>
     <l n="69">un Pedante grottesco e inconcludente.</l>
    </lg>
    <lg n="24">
     <l n="70"> Io vo' pregar qualcuno se m'annacqua</l>
     <l n="71">il crevellaccio sterile e salvatico,</l>
     <l n="72">qualcun di quei che l'otre apre e scialacqua</l>
    </lg>
    <lg n="25">
     <l n="73"> l'onda, e allor anch'io l'enfatico</l>
     <l n="74">farò, aprirò bottega di sublime</l>
     <l n="75">Tedesco, Italo–Gallo ed Asiatico.</l>
    </lg>
    <lg n="26">
     <l n="76"> Ché trullo è quei che mite oggi s'esprime.</l>
    </lg>
    <lg n="27">
     <l n="77"> Leggendo allora le gioconde insanie</l>
     <l n="78">onde sovente il cranio mi gorgoglia</l>
     <l n="79">un uom non sembrerò preso alle panie,</l>
    </lg>
    <lg n="28">
     <l n="80"> come sembro qualor taluno ha voglia</l>
     <l n="81">d'udir quei quattro ghiribizzi miei</l>
     <l n="82">che sudo e trema il cor come una foglia.</l>
    </lg>
    <lg n="29">
     <l n="83"> Fra tante mie grettezze anco vorrei</l>
     <l n="84">guarir di questa e con disinvoltura</l>
     <l n="85">ciarlar coi dotti al par che co' babbei.</l>
    </lg>
    <lg n="30">
     <l n="86"> Perdio! Cosa si fa senza impostura?</l>
     <l n="87">Datemi il tuono, datemi il cipiglio</l>
     <l n="88">e bravo mi diran dalla paura.</l>
    </lg>
    <lg n="31">
     <l n="89"> Anch'io mediterò nel nascondiglio,</l>
     <l n="90">né la gente vedrà nel mio procedere</l>
     <l n="91">il cavadenti di lontano un miglio.</l>
    </lg>
    <lg n="32">
     <l n="92"> Ma no: al vostro mestier non voglio ledere:</l>
     <l n="93">contento di pochissimi al suffragio</l>
     <l n="94">starò a veder quel che potrà succedere.</l>
    </lg>
    <lg n="33">
     <l n="95"> Intanto nel continuo naufragio</l>
     <l n="96">dei cari condiscepoli e maestri</l>
     <l n="97">imparo l'arte di remare adagio.</l>
    </lg>
    <lg n="34">
     <l n="98"> Ma se a parlar di me consumo gli estri</l>
     <l n="99">messere io temo che contro di me</l>
     <l n="100">il Della Casa alfin non si scapestri.</l>
    </lg>
    <lg n="35">
     <l n="101"> Di voi parliamo. Al mondo ormai non c'è</l>
     <l n="102">cosa che non sappiate; avete a mente</l>
     <l n="103">de' Gerofanti i libri e di Mosè,</l>
    </lg>
    <lg n="36">
     <l n="104"> di Brama, di Confucio e d'altra gente:</l>
     <l n="105">potreste disegnar l'itinerario</l>
     <l n="106">dal Nord al Sud, dall'Ostro all'Occidente.</l>
    </lg>
    <lg n="37">
     <l n="107"> Per voi fare un sistema od un Lunario</l>
     <l n="108">è tutt'una. Sapete quanti lumi</l>
     <l n="109">contien di tutti i cieli il lampadario,</l>
    </lg>
    <lg n="38">
     <l n="110"> e vi son noti della Luna i fiumi</l>
     <l n="111">più del patrio rigagnolo e del gelo</l>
     <l n="112">vedeste e del calorico i costumi.</l>
    </lg>
    <lg n="39">
     <l n="113"> Voi della terra i codici e del cielo</l>
     <l n="114">conoscete e traete le sentenze</l>
     <l n="115">dall'Alcorano al par che dal Vangelo.</l>
    </lg>
    <lg n="40">
     <l n="116"> Tutte le discipline e le scienze</l>
     <l n="117">voi possedete insomma e vi son noti</l>
     <l n="118">più l'universo e sue adiacenze.</l>
    </lg>
    <lg n="41">
     <l n="119"> Se i vostri libri ai secoli remoti</l>
     <l n="120">trasmigreran per la via del progresso</l>
     <l n="121">ai nostri perfettissimi nepoti,</l>
    </lg>
    <lg n="42">
     <l n="122"> giocherei che più d'un starà perplesso</l>
     <l n="123">se siate nato nell'età dell'oro;</l>
     <l n="124">o se all'eroicomico e sconnesso</l>
    </lg>
    <lg n="43">
     <l n="125"> decimonono secolo, il decoro</l>
     <l n="126">d'aver prodotto agli uomini si debbia</l>
     <l n="127">d'una mente sì nobile il tesoro.</l>
    </lg>
    <lg n="44">
     <l n="128"> Il mio gracile fior nato alla nebbia</l>
     <l n="129">passerà sconosciuto al par di quello</l>
     <l n="130">che si coglie, s'annosa e poi si trebbia;</l>
    </lg>
    <lg n="45">
     <l n="131"> e sulla breve zolla, unico avello,</l>
     <l n="132">non che del genio la perpetua face,</l>
     <l n="133">non brucerà nemmeno un zolfanello.</l>
    </lg>
    <lg n="46">
     <l n="134"> Andate voi che ne siete capace</l>
     <l n="135">per il mar dello scibile a vapore,</l>
     <l n="136">e zoppicar lasciate in santa pace</l>
    </lg>
    <lg n="47">
     <l n="137"> per questa uggiosa via me, che nel core</l>
     <l n="138">ho un reumatismo che mi fa dir ohi,</l>
     <l n="139">né dell'alloro sentirò l'odore.</l>
    </lg>
    <lg n="48">
     <l n="140"> Scordatevi di me che temo il poi</l>
     <l n="141">giù nella flemma sonnolento ed ebro:</l>
     <l n="142">e allegramente svolazzate voi</l>
    </lg>
    <lg n="49">
     <l n="143"> col vostro aereostatico cerebro.</l>
    </lg>
   </lg>
  </body>
 </text>
</TEI>