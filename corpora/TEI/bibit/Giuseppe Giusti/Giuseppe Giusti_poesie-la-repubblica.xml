<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA REPUBBLICA</title>
    <author>Giuseppe Giusti</author>
   </titleStmt>
   <extent>
    <measure unit="stanza">34</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-la-repubblica</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA REPUBBLICA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA REPUBBLICA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Non mi pare idea sì strana</l>
     <l n="2">la repubblica italiana</l>
     <l n="3">una e indivisibile,</l>
    </lg>
    <lg n="2">
     <l n="4"> da sentirmene sciupare</l>
     <l n="5">per un tuffo atrabiliare</l>
     <l n="6">il cervello, o il fegato.</l>
    </lg>
    <lg n="3">
     <l n="7"> Fossi re, certo, confesso</l>
     <l n="8">che il vedermi intorno adesso</l>
     <l n="9">balenare i popoli,</l>
    </lg>
    <lg n="4">
     <l n="10"> e sapere, affeddiddio! ,</l>
     <l n="11">che cotesto balenio</l>
     <l n="12">significa: «vattene»,</l>
    </lg>
    <lg n="5">
     <l n="13"> io vedrei questa tendenza,</l>
     <l n="14">a parlare in confidenza,</l>
     <l n="15">proprio contro stomaco.</l>
    </lg>
    <lg n="6">
     <l n="16"> Pietro mio, siamo sinceri;</l>
     <l n="17">la vedrei mal volentieri</l>
     <l n="18">anche, per esempio,</l>
    </lg>
    <lg n="7">
     <l n="19"> se ogni sedici del mese,</l>
     <l n="20">alla barba del paese</l>
     <l n="21">trottassi a riscuotere.</l>
    </lg>
    <lg n="8">
     <l n="22"> Non essendo coronato,</l>
     <l n="23">non essendo salariato,</l>
     <l n="24">ma pagando l'estimo;</l>
    </lg>
    <lg n="9">
     <l n="25"> che mi decimi il sacchetto</l>
     <l n="26">o la clamide o il berretto</l>
     <l n="27">mi par la medesima.</l>
    </lg>
    <lg n="10">
     <l n="28"> Anzi, a dirla tale e quale,</l>
     <l n="29">vagheggiando l'ideale</l>
     <l n="30">per vena poetica,</l>
    </lg>
    <lg n="11">
     <l n="31"> nella cima del pensiero,</l>
     <l n="32">senza fartene mistero,</l>
     <l n="33">sento la repubblica.</l>
    </lg>
    <lg n="12">
     <l n="34"> Ma se poi discendo all'atto</l>
     <l n="35">dalla sfera dell'astratto,</l>
     <l n="36">qui mi casca l'asino.</l>
    </lg>
    <lg n="13">
     <l n="37"> E gl'inciampi che ci vedo</l>
     <l n="38">non mi svogliano del credo;</l>
     <l n="39">temo degli apostoli.</l>
    </lg>
    <lg n="14">
     <l n="40"> Come! appena stuzzicato</l>
     <l n="41">il moderno apostolato,</l>
     <l n="42">Pietro, ti rannuvoli?</l>
    </lg>
    <lg n="15">
     <l n="43"> Mi terrai sì scimunito,</l>
     <l n="44">che grettezza di partito</l>
     <l n="45">mi raggrinzi l'anima?</l>
    </lg>
    <lg n="16">
     <l n="46"> Oh lo so: tu, poveretto,</l>
     <l n="47">senza casa, senza tetto,</l>
     <l n="48">senza refrigerio,</l>
    </lg>
    <lg n="17">
     <l n="49"> ventott'anni hai tribolato,</l>
     <l n="50">ostinato nel peccato</l>
     <l n="51">dell'amor di patria!</l>
    </lg>
    <lg n="18">
     <l n="52"> All'amico, al galantuomo,</l>
     <l n="53">che sbattuto egro e non domo</l>
     <l n="54">sorge di martirio,</l>
    </lg>
    <lg n="19">
     <l n="55"> dò la sferza nelle mani;</l>
     <l n="56">e sul capo ai ciarlatani</l>
     <l n="57">trattengo le forbici.</l>
    </lg>
    <lg n="20">
     <l n="58"> Dunque, via, raggranellate</l>
     <l n="59">queste genti sparpagliate</l>
     <l n="60">tornino in famiglia.</l>
    </lg>
    <lg n="21">
     <l n="61"> Senza indugio, senza chiasso,</l>
     <l n="62">ogni spalla il proprio sasso</l>
     <l n="63">porti alla gran fabbrica.</l>
    </lg>
    <lg n="22">
     <l n="64"> E sia casa, curia, ospizio,</l>
     <l n="65">officina, sodalizio,</l>
     <l n="66">torre e tabernacolo,</l>
    </lg>
    <lg n="23">
     <l n="67"> e non sia nuova Babelle</l>
     <l n="68">che t'arruffi le favelle</l>
     <l n="69">per toccar le nuvole.</l>
    </lg>
    <lg n="24">
     <l n="70"> Perché, vedi, avendo testa</l>
     <l n="71">di cercare a mente desta</l>
     <l n="72">popolo per popolo,</l>
    </lg>
    <lg n="25">
     <l n="73"> ogni Cura in fondo in fondo</l>
     <l n="74">si rannicchia a farsi un mondo</l>
     <l n="75">del suo paesucolo;</l>
    </lg>
    <lg n="26">
     <l n="76"> e alla barba del vicino</l>
     <l n="77">tira l'acqua al suo mulino</l>
     <l n="78">per amor del prossimo.</l>
    </lg>
    <lg n="27">
     <l n="79"> La concordia, l'eguaglianza,</l>
     <l n="80">l'unità, la fratellanza,</l>
     <l n="81">eccetera, eccetera,</l>
    </lg>
    <lg n="28">
     <l n="82"> son discorsi buoni e belli;</l>
     <l n="83">tre fratelli, tre castelli,</l>
     <l n="84">eccoti l'Italia.</l>
    </lg>
    <lg n="29">
     <l n="85"> O si svolge in largo amore</l>
     <l n="86">il gomitolo del cuore</l>
     <l n="87">(passa la metafora),</l>
    </lg>
    <lg n="30">
     <l n="88"> e faremo in compagnia</l>
     <l n="89">una tela, che non sia</l>
     <l n="90">quella di Penelope;</l>
    </lg>
    <lg n="31">
     <l n="91"> o diviso e suddiviso</l>
     <l n="92">questo nostro paradiso</l>
     <l n="93">col sistema d'Hahnemann,</l>
    </lg>
    <lg n="32">
     <l n="94"> ottocento San Marini</l>
     <l n="95">comporranno i Governini</l>
     <l n="96">dell'Italia in pillole.</l>
    </lg>
    <lg n="33">
     <l n="97"> Se non credi all'apparenze,</l>
     <l n="98">fa' repubblica Firenze,</l>
     <l n="99">e vedrai Peretola.</l>
    </lg>
    <lg n="34">
     <l n="100"> E così, spezzato il pane,</l>
     <l n="101">le ganasce oltramontane</l>
     <l n="102">mangeranno meglio.</l>
    </lg>
   </lg>
  </body>
 </text>
</TEI>