<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - AVVISO PER UN SETTIMO CONGRESSO CHE È DI LÀ DA VENIRE</title>
    <author>Giuseppe Giusti</author>
   </titleStmt>
   <extent>
    <measure unit="stanza">18</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-avviso-per-un-settimo-c</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - AVVISO PER UN SETTIMO CONGRESSO CHE È DI LÀ DA VENIRE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - AVVISO PER UN SETTIMO CONGRESSO CHE È DI LÀ DA VENIRE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Su' Altezza Serenissima,</l>
     <l n="2">veduta l'innocenza</l>
     <l n="3">di quelli che almanaccano</l>
     <l n="4">d'intorno alla scienza;</l>
    </lg>
    <lg n="2">
     <l n="5"> visto che tutti all'ultimo</l>
     <l n="6">son rimasti gli stessi,</l>
     <l n="7">e pagan sempre l'estimo</l>
     <l n="8">dopo tanti Congressi;</l>
    </lg>
    <lg n="3">
     <l n="9"> nelle paterne viscere</l>
     <l n="10">chiuso il primo sospetto,</l>
     <l n="11">spalanca uno spiraglio</l>
     <l n="12">in pro dell'intelletto.</l>
    </lg>
    <lg n="4">
     <l n="13"> Sia noto alla penisola</l>
     <l n="14">dall'Alpe a Lilibeo;</l>
     <l n="15">noto a tutto il chiarissimo</l>
     <l n="16">dottume europeo,</l>
    </lg>
    <lg n="5">
     <l n="17"> che ci farà la grazia</l>
     <l n="18">d'aprire alla dottrina</l>
     <l n="19">gli Stati felicissimi</l>
     <l n="20">e la real cucina.</l>
    </lg>
    <lg n="6">
     <l n="21"> Per questo a tutti i singoli</l>
     <l n="22">chiamati nei dominî</l>
     <l n="23">(nel caso che non trovino</l>
     <l n="24">oppilati i confini)</l>
    </lg>
    <lg n="7">
     <l n="25"> dice di lasciar correre,</l>
     <l n="26">per lo stile oramai,</l>
     <l n="27">l'apostrofi all'Italia</l>
     <l n="28">non ascoltate mai.</l>
    </lg>
    <lg n="8">
     <l n="29"> Anzi, purché non tocchino</l>
     <l n="30">il pastorale e il soglio,</l>
     <l n="31">ai dotti cantastorie</l>
     <l n="32">rilascia il Campidoglio;</l>
    </lg>
    <lg n="9">
     <l n="33"> che di lassù millantino,</l>
     <l n="34">scordando il tempo perso,</l>
     <l n="35">d'avere in illo tempore</l>
     <l n="36">spoppato l'universo.</l>
    </lg>
    <lg n="10">
     <l n="37"> Questa, quando la trappola</l>
     <l n="38">muta i leoni in topi,</l>
     <l n="39">è roba di rettorica;</l>
     <l n="40">l'insegnan gli Scolopi.</l>
    </lg>
    <lg n="11">
     <l n="41"> E, tolta la statistica</l>
     <l n="42">che pubblica i segreti,</l>
     <l n="43">la chimica e la fisica</l>
     <l n="44">che impermalisce i preti;</l>
    </lg>
    <lg n="12">
     <l n="45"> tolto il commercio libero,</l>
     <l n="46">tolta l'economia,</l>
     <l n="47">gli studî geologici</l>
     <l n="48">e la frenologia;</l>
    </lg>
    <lg n="13">
     <l n="49"> posto un sacro silenzio</l>
     <l n="50">d'ogni e qualunque scuola,</l>
     <l n="51">del resto a tutti libera</l>
     <l n="52">concede la parola.</l>
    </lg>
    <lg n="14">
     <l n="53"> Ora che il suo buon animo</l>
     <l n="54">è chiaro e manifesto,</l>
     <l n="55">a scanso d'ogni equivoco</l>
     <l n="56">si ponga mente al resto.</l>
    </lg>
    <lg n="15">
     <l n="57"> Il Progresso è una favola:</l>
     <l n="58">e Su' Altezza è di quelli</l>
     <l n="59">rimasti tra gl'immobili,</l>
     <l n="60">e crede ai ritornelli.</l>
    </lg>
    <lg n="16">
     <l n="61"> Perciò, da savio Principe</l>
     <l n="62">che in pro dei vecchi Stati</l>
     <l n="63">ritorce il veneficio</l>
     <l n="64">dei nuovi ritrovati,</l>
    </lg>
    <lg n="17">
     <l n="65"> ha con fino criterio</l>
     <l n="66">pensato e stabilito</l>
     <l n="67">di promettere un premio</l>
     <l n="68">a chi sciolga un quesito:</l>
    </lg>
    <lg n="18">
     <l n="69">«Dato che torni un secolo</l>
     <l n="70">agli arrosti propizio,</l>
     <l n="71">se possa il carbon fossile</l>
     <l n="72">servire al Sant'Uffizio».</l>
    </lg>
   </lg>
  </body>
 </text>
</TEI>