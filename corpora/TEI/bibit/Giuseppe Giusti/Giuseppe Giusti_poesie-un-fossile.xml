<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - UN FOSSILE</title>
    <author>Giuseppe Giusti</author>
   </titleStmt>
   <extent>
    <measure unit="stanza">13</measure>
    <measure unit="line">78</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-un-fossile</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - UN FOSSILE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - UN FOSSILE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Ecco un bue pietrificato,</l>
     <l n="2">che rammenta il vecchio mondo:</l>
     <l n="3">fuma, beve, sta sdraiato,</l>
     <l n="4">fa il vanesio, il vagabondo,</l>
     <l n="5">e si dondola e si culla</l>
     <l n="6">in un dolce non far nulla.</l>
    </lg>
    <lg n="2">
     <l n="7"> Se gli parli del Piemonte,</l>
     <l n="8">o di Napoli, o di Roma,</l>
     <l n="9">ei ti sta con una fronte</l>
     <l n="10">che ti pare un vero automa;</l>
     <l n="11">e sul conto di Radeschi</l>
     <l n="12">fa sbadigli arciasineschi.</l>
    </lg>
    <lg n="3">
     <l n="13"> Hanno voglia i deputati</l>
     <l n="14">di sgolarsi per se' ore!</l>
     <l n="15">regalando agli abbonati</l>
     <l n="16">la tribuna e l'oratore,</l>
     <l n="17">va dai sarti ciondoloni</l>
     <l n="18">a parlar di pantaloni.</l>
    </lg>
    <lg n="4">
     <l n="19"> Per avere una modista</l>
     <l n="20">dà la Civica, lo Stato,</l>
     <l n="21">il codino, il progressista,</l>
     <l n="22">l'arrabbiato, il moderato,</l>
     <l n="23">lo Statuto, il Ministero</l>
     <l n="24">e la Chiesa coll'Impero.</l>
    </lg>
    <lg n="5">
     <l n="25"> Nel diluvio universale</l>
     <l n="26">di proclami e di gazzette,</l>
     <l n="27">l'imperterrito animale</l>
     <l n="28">non si tuffa per un ette,</l>
     <l n="29">e fa vela in lontananza</l>
     <l n="30">in un'arca d'ignoranza.</l>
    </lg>
    <lg n="6">
     <l n="31"> Ma rendendogli giustizia,</l>
     <l n="32">se non porse mai la mano</l>
     <l n="33">alla nobile dovizia</l>
     <l n="34">del grand'alber Baconiano,</l>
     <l n="35">si distingue oltre il dovere</l>
     <l n="36">in più comodo sapere:</l>
    </lg>
    <lg n="7">
     <l n="37"> oltre a storia e biografia</l>
     <l n="38">di cantanti e ballerine,</l>
     <l n="39">e una certa geografia</l>
     <l n="40">che non passa le Cascine,</l>
     <l n="41">ma gli guida l'intelletto</l>
     <l n="42">nell'Atlante del picchetto;</l>
    </lg>
    <lg n="8">
     <l n="43"> senza perdere le notti,</l>
     <l n="44">imparò francese e inglese</l>
     <l n="45">su i cartelli poliglotti</l>
     <l n="46">che allumacano il paese,</l>
     <l n="47">l'aritmetica in cantina,</l>
     <l n="48">e la chimica in cucina.</l>
    </lg>
    <lg n="9">
     <l n="49"> Oh! se avesse somigliato</l>
     <l n="50">questo suo nipote, Adamo!</l>
     <l n="51">Il serpente disperato</l>
     <l n="52">s'impiccava al primo ramo</l>
     <l n="53">della pianta proibita;</l>
     <l n="54">e la cosa era finita.</l>
    </lg>
    <lg n="10">
     <l n="55"> In sostanza, il caro bove,</l>
     <l n="56">nella sveglia delle genti,</l>
     <l n="57">non si desta, non si muove</l>
     <l n="58">da' begli ozii sonnolenti;</l>
     <l n="59">come quando eran padroni</l>
     <l n="60">il Ciantelli e il Fossombroni.</l>
    </lg>
    <lg n="11">
     <l n="61"> La cagion dell'apatia</l>
     <l n="62">che l'ha preso di traverso,</l>
     <l n="63">è una mezza porcheria;</l>
     <l n="64">ma schermendomi col verso,</l>
     <l n="65">la dirò con quel pudore</l>
     <l n="66">che si merita il lettore.</l>
    </lg>
    <lg n="12">
     <l n="67"> Educato alla demenza</l>
     <l n="68">in un mar di pasta frolla,</l>
     <l n="69">dalla prima adolescenza</l>
     <l n="70">gli salì come una colla</l>
     <l n="71">di correnti priapee</l>
     <l n="72">alla sede dell'idee;</l>
    </lg>
    <lg n="13">
     <l n="73"> e il cervello immantinente</l>
     <l n="74">disfacendosi in quel bagno,</l>
     <l n="75">si sentì naturalmente</l>
     <l n="76">attirar verso il calcagno;</l>
     <l n="77">e mutata abitazione,</l>
     <l n="78">ne provò consolazione.</l>
    </lg>
   </lg>
  </body>
 </text>
</TEI>