<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - STORIA CONTEMPORANEA</title>
    <author>Giuseppe Giusti</author>
   </titleStmt>
   <extent>
    <measure unit="stanza">6</measure>
    <measure unit="line">47</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-storia-contemporanea</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - STORIA CONTEMPORANEA</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - STORIA CONTEMPORANEA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Nel marzo andato, un asino di spia,</l>
     <l n="2">fissato il chiodo in certa paternale</l>
     <l n="3">buscata a conto di poltroneria,</l>
     <l n="4">fu rinchiuso per matto allo spedale.</l>
     <l n="5">Dopo se' mesi e più di frenesia,</l>
     <l n="6">ripreso lume e svaporato il male,</l>
     <l n="7">tornò di schiena al solito mestiere</l>
     <l n="8">per questa noia di mangiare e bere.</l>
    </lg>
    <lg n="2">
     <l n="9"> Si butta a girellar per la città,</l>
     <l n="10">s'imbuca ne' caffè, nell'osterie,</l>
     <l n="11">e sente tutti di qua e di là:</l>
     <l n="12">— Saette a' birri, saette alle spie,</l>
     <l n="13">popolo, Italia, unione, libertà,</l>
     <l n="14">morte a' Tedeschi, — ed altre porcherie;</l>
     <l n="15">porcherie per orecchi come i suoi</l>
     <l n="16">quasi puliti dal trentuno in poi.</l>
    </lg>
    <lg n="3">
     <l n="17"> «Corpo di Giuda! che faccenda è questa?»,</l>
     <l n="18">dicea tra sé quel povero soffione;</l>
     <l n="19">«o io vagello sempre colla testa,</l>
     <l n="20">o qui vanno i dementi a processione.</l>
     <l n="21">Basta, meglio così: così alla lesta,</l>
     <l n="22">senza ficcarmi o star qui di piantone,</l>
     <l n="23">vado, m'affaccio sulla via maestra,</l>
     <l n="24">e sbrigo il fatto mio dalla finestra».</l>
    </lg>
    <lg n="4">
     <l n="25"> Entra in casa, spalanca la vetrata</l>
     <l n="26">con lì pronta la carta e il calamaio,</l>
     <l n="27">e un'ora sana non era passata</l>
     <l n="28">che già n'avea bollati un centinaio.</l>
     <l n="29">Contento per quel dì della retata,</l>
     <l n="30">chiappa le scale e trotta arzillo e gaio,</l>
     <l n="31">de' tanti commissari al più vicino,</l>
     <l n="32">e là, te gli spiattella il taccuino.</l>
    </lg>
    <lg n="5">
     <l n="33"> Con una gran risata il commissario,</l>
     <l n="34">lette tre righe, lo guardò nel muso,</l>
     <l n="35">e disse: — Bravo il sor referendario!</l>
     <l n="36">La fa l'obbligo suo secondo l'uso:</l>
     <l n="37">si vede proprio che ha perso il lunario,</l>
     <l n="38">e che ne' pazzerelli è stato chiuso.</l>
     <l n="39">La non sa, signor mio, che Su' Altezza</l>
     <l n="40">ora al buon senso ha sciolta la cavezza?</l>
    </lg>
    <lg n="6">
     <l n="41"> — Su' Altezza? al Buonsenso? E non corbello!</l>
     <l n="42">Al Buonsenso...? O non era un crimenlese?</l>
     <l n="43">ma qui c'è da riperdere il cervello!</l>
     <l n="44">O dunque adesso chi mi fa le spese? —</l>
     <l n="45">— So io dimolto? — gli rispose quello; —</l>
     <l n="46">che fo l'oste alle birbe del paese?</l>
     <l n="47">Animo, venga qua, la si consoli, la metterò di guardia a' borsaioli.</l>
    </lg>
   </lg>
  </body>
 </text>
</TEI>