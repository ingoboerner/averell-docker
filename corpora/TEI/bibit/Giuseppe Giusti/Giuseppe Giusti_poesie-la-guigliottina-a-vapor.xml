<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA GUIGLIOTTINA A VAPORE</title>
    <author>Giuseppe Giusti</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-la-guigliottina-a-vapor</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA GUIGLIOTTINA A VAPORE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA GUIGLIOTTINA A VAPORE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Hanno fatto nella China</l>
     <l n="2">una macchina a vapore</l>
     <l n="3">per mandar la guigliottina:</l>
     <l n="4">questa macchina in tre ore</l>
     <l n="5">fa la testa a centomila</l>
     <l n="6">messi in fila.</l>
    </lg>
    <lg n="2">
     <l n="7"> L'istrumento ha fatto chiasso,</l>
     <l n="8">e quei preti han presagito</l>
     <l n="9">che il paese passo passo</l>
     <l n="10">sarà presto incivilito:</l>
     <l n="11">rimarrà come un babbeo</l>
     <l n="12">l'Europeo.</l>
    </lg>
    <lg n="3">
     <l n="13"> L'Imperante è un uomo onesto,</l>
     <l n="14">un po' duro, un po' tirato,</l>
     <l n="15">un po' ciuco, ma del resto</l>
     <l n="16">ama i sudditi e lo Stato,</l>
     <l n="17">e protegge i bell'ingegni</l>
     <l n="18">de' suoi regni.</l>
    </lg>
    <lg n="4">
     <l n="19"> V'era un popolo ribelle</l>
     <l n="20">che pagava a malincuore</l>
     <l n="21">i catasti e le gabelle:</l>
     <l n="22">il benigno imperatore</l>
     <l n="23">ha provato in quel paese</l>
     <l n="24">quest'arnese.</l>
    </lg>
    <lg n="5">
     <l n="25"> La virtù dell'istrumento</l>
     <l n="26">ha fruttato una pensione</l>
     <l n="27">a quel boia di talento</l>
     <l n="28">col brevetto d'invenzione,</l>
     <l n="29">e l'ha fatto mandarino</l>
     <l n="30">di Pekino.</l>
    </lg>
    <lg n="6">
     <l n="31"> Grida un frate: Oh bella cosa!</l>
     <l n="32">gli va dato anche il battesimo.</l>
     <l n="33">Ah perché (dice al Canosa</l>
     <l n="34">un Tiberio in diciottesimo)</l>
     <l n="35">questo genio non m'è nato</l>
     <l n="36">nel Ducato!</l>
    </lg>
   </lg>
  </body>
 </text>
</TEI>