<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - DELLO SCRIVERE PER LE GAZZETTE</title>
    <author>Giuseppe Giusti</author>
   </titleStmt>
   <extent>
    <measure unit="stanza">16</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-dello-scrivere-per-le-g</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - DELLO SCRIVERE PER LE GAZZETTE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - DELLO SCRIVERE PER LE GAZZETTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Sdegno di far più misere</l>
     <l n="2">con diuturno assalto</l>
     <l n="3">le splendide miserie</l>
     <l n="4">di chi vacilla in alto:</l>
     <l n="5">sdegno, vigliacco astuto,</l>
     <l n="6">insultare al cadavere</l>
     <l n="7">dell'orgoglio caduto.</l>
    </lg>
    <lg n="2">
     <l n="8"> Né bassa contumelia</l>
     <l n="9">che l'uomo in volto accenna</l>
     <l n="10">né svergognato ossequio</l>
     <l n="11">mi brutterà la penna;</l>
     <l n="12">la penna, a cui frementi</l>
     <l n="13">spirano un vol più libero</l>
     <l n="14">più liberi ardimenti.</l>
    </lg>
    <lg n="3">
     <l n="15"> Oh! se talor, negl'impeti</l>
     <l n="16">ciechi dell'ira prima,</l>
     <l n="17">in aperto motteggio</l>
     <l n="18">travierà la rima,</l>
     <l n="19">a lacerar le carte,</l>
     <l n="20">tu vergognando aiutami,</l>
     <l n="21">o casto amor dell'arte.</l>
    </lg>
    <lg n="4">
     <l n="22"> Il riso malinconico</l>
     <l n="23">non suoni adulterato</l>
     <l n="24">dell'odio o dell'invidia</l>
     <l n="25">dal ghigno avvelenato,</l>
     <l n="26">né ambizion delusa</l>
     <l n="27">sfiori la guancia ingenua</l>
     <l n="28">alla vergine Musa.</l>
    </lg>
    <lg n="5">
     <l n="29"> Nell'utile silenzio</l>
     <l n="30">dei giorni sonnolenti,</l>
     <l n="31">con periglioso aculeo</l>
     <l n="32">osai tentar le genti:</l>
     <l n="33">osai ritrarmi, quando</l>
     <l n="34">cadde Seiano e sorsero</l>
     <l n="35">i Bruti cinguettando.</l>
    </lg>
    <lg n="6">
     <l n="36"> Seco Licurghi e Socrati,</l>
     <l n="37">Catoni, e Cincinnati,</l>
     <l n="38">e Gracchi pullularono</l>
     <l n="39">d'ozio nell'ozio nati;</l>
     <l n="40">come in pianura molle</l>
     <l n="41">scoppia fungaia marcida</l>
     <l n="42">di suolo che ribolle.</l>
    </lg>
    <lg n="7">
     <l n="43"> Ahi, rapita nel mobile</l>
     <l n="44">baglior della speranza,</l>
     <l n="45">non vide allora il vacuo</l>
     <l n="46">di facile iattanza</l>
     <l n="47">l'illusa anima mia,</l>
     <l n="48">che s'abbandona a credere</l>
     <l n="49">il ben che più desia!</l>
    </lg>
    <lg n="8">
     <l n="50"> E le fu gioia il sùbito</l>
     <l n="51">gridar di tutti a festa,</l>
     <l n="52">e sparir nelle tenebre</l>
     <l n="53">la ciurma disonesta,</l>
     <l n="54">ed io pago e sicuro</l>
     <l n="55">aver posato il pungolo</l>
     <l n="56">che ripigliar m'è duro.</l>
    </lg>
    <lg n="9">
     <l n="57"> O Libertà, magnanimo</l>
     <l n="58">freno e desio severo</l>
     <l n="59">di quanti in petto onorano</l>
     <l n="60">con te l'onesto e il vero;</l>
     <l n="61">se del tuo vecchio amico</l>
     <l n="62">saldo tuttor nell'animo</l>
     <l n="63">vive l'amore antico;</l>
    </lg>
    <lg n="10">
     <l n="64"> reggi all'usato termine</l>
     <l n="65">la mano e la parola,</l>
     <l n="66">quando in argute pagine</l>
     <l n="67">caldo il pensier mi vola,</l>
     <l n="68">quando in civile arringo</l>
     <l n="69">la combattuta patria</l>
     <l n="70">a sostener m'accingo.</l>
    </lg>
    <lg n="11">
     <l n="71"> Teco, in aperta insidia</l>
     <l n="72">o in pubblico bordello,</l>
     <l n="73">dell'adulato popolo</l>
     <l n="74">non mi farò sgabello;</l>
     <l n="75">all'amico le gote</l>
     <l n="76">non segnerò col bacio</l>
     <l n="77">di Giuda Iscariote.</l>
    </lg>
    <lg n="12">
     <l n="78"> Dell'orgia, ove frenetica</l>
     <l n="79">licenza osa e schiamazza,</l>
     <l n="80">con alta verecondia</l>
     <l n="81">respingerò la tazza:</l>
     <l n="82">con verecondia eguale</l>
     <l n="83">respinsi un tempo i calici</l>
     <l n="84">di Circe in regie sale.</l>
    </lg>
    <lg n="13">
     <l n="85"> O veneranda Italia,</l>
     <l n="86">sempre al tuo santo nome</l>
     <l n="87">religioso brivido</l>
     <l n="88">il cor mi scosse, come</l>
     <l n="89">nomando un caro obietto</l>
     <l n="90">lega le labbra il trepido</l>
     <l n="91">e reverente affetto.</l>
    </lg>
    <lg n="14">
     <l n="92"> Povera madre! il gaudio</l>
     <l n="93">vano, i superbi vanti,</l>
     <l n="94">le garrule discordie,</l>
     <l n="95">perdona ai figli erranti;</l>
     <l n="96">perdona a me le amare</l>
     <l n="97">dubbiezze, e il labbro attonito</l>
     <l n="98">nelle fraterne gare.</l>
    </lg>
    <lg n="15">
     <l n="99"> Sai che nel primo strazio</l>
     <l n="100">di colpo impreveduto,</l>
     <l n="101">per l'abbondar soverchio</l>
     <l n="102">anche il dolore è muto;</l>
     <l n="103">e sai qual duro peso</l>
     <l n="104">m'ha tronchi i nervi e l'igneo</l>
     <l n="105">vigor dell'alma offeso.</l>
    </lg>
    <lg n="16">
     <l n="106"> Se trarti di miseria</l>
     <l n="107">a me non si concede,</l>
     <l n="108">basti l'amor non timido</l>
     <l n="109">e l'incorrotta fede;</l>
     <l n="110">basti che in tresca oscena</l>
     <l n="111">mano non pòrsi a cingerti</l>
     <l n="112">nuova e peggior catena.</l>
    </lg>
   </lg>
  </body>
 </text>
</TEI>