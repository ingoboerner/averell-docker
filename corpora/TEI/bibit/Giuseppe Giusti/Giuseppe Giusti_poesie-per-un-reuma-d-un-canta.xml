<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - PER UN REUMA D'UN CANTANTE</title>
    <author>Giuseppe Giusti</author>
   </titleStmt>
   <extent>
    <measure unit="stanza">21</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-per-un-reuma-d-un-canta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - PER UN REUMA D'UN CANTANTE</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - PER UN REUMA D'UN CANTANTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> V'è tal che mentre canti, e in bella guisa</l>
     <l n="2">lodi e monete accatastando vai,</l>
     <l n="3">rammenta i dolci, che non tornan mai,</l>
     <l n="4">tempi di Pisa.</l>
    </lg>
    <lg n="2">
     <l n="5"> Quando di notte per la via maestra,</l>
     <l n="6">il duo teco vociando e la romanza,</l>
     <l n="7">prendea diletto di chiamar la ganza</l>
     <l n="8">alla finestra;</l>
    </lg>
    <lg n="3">
     <l n="9"> e a lui gli amici concedeano vanto</l>
     <l n="10">di ben temprato orecchio all'armonia</l>
     <l n="11">e dalla gola giovinetta uscìa</l>
     <l n="12">facile il canto.</l>
    </lg>
    <lg n="4">
     <l n="13"> Pazzo, che almanaccò per farsi nome</l>
     <l n="14">con un libraccio polveroso e vieto,</l>
     <l n="15">lasciando per il suon dell'alfabeto</l>
     <l n="16">crome e biscrome!</l>
    </lg>
    <lg n="5">
     <l n="17"> Or tu Mida doventi in una notte;</l>
     <l n="18">e via portato da veloce ruota,</l>
     <l n="19">sorridi a lui che lascia nella mota</l>
     <l n="20">le scarpe rotte:</l>
    </lg>
    <lg n="6">
     <l n="21"> ed ei lieto risponde al tuo sorriso,</l>
     <l n="22">e l'antica amistà sente nel seno,</l>
     <l n="23">che a te lo ravvicina, a te che almeno</l>
     <l n="24">lo guardi in viso.</l>
    </lg>
    <lg n="7">
     <l n="25"> Vedi? passa e calpesta il galateo</l>
     <l n="26">Lindoro, amor d'inverniciate dame,</l>
     <l n="27">e d'elegante anonimo bestiame</l>
     <l n="28">tisico Orfeo.</l>
    </lg>
    <lg n="8">
     <l n="29"> Eccolo; ognun si scansa, ognun trattiene</l>
     <l n="30">l'alito, e schianta ansando dalla tosse;</l>
     <l n="31">e creste all'aria e seggiole commosse...</l>
     <l n="32">Ei viene, ei viene.</l>
    </lg>
    <lg n="9">
     <l n="33"> Svenevole s'inoltra e sdolcinato;</l>
     <l n="34">gira, ciarla, s'inchina, e l'occhio pesto</l>
     <l n="35">languidamente volge, e fa il modesto</l>
     <l n="36">e lo svogliato.</l>
    </lg>
    <lg n="10">
     <l n="37"> Pregato e ripregato, ecco sorride</l>
     <l n="38">in atto di far grazia ai supplicanti;</l>
     <l n="39">i baffi arriccia in su, si tira i guanti</l>
     <l n="40">e poi si asside.</l>
    </lg>
    <lg n="11">
     <l n="41"> La giovinetta convulsa e sbiadita</l>
     <l n="42">très–bien gorgoglia con squarrata
voce,</l>
     <l n="43">mentr'ei tartassa il cembalo, e veloce</l>
     <l n="44">mena le dita;</l>
    </lg>
    <lg n="12">
     <l n="45"> e nelle orecchie imbriacate muore</l>
     <l n="46">semifrancese lambiccato gergo</l>
     <l n="47">di frollo Adon, che le improvvisa a tergo</l>
     <l n="48">frizzi d'amore.</l>
    </lg>
    <lg n="13">
     <l n="49"> Piange intanto il filosofo imbecille,</l>
     <l n="50">e dietro l'arte tua chiama sprecato</l>
     <l n="51">l'oro, che può lo stomaco aggrinzato</l>
     <l n="52">spianare a mille:</l>
    </lg>
    <lg n="14">
     <l n="53"> piange di Romagnosi, che coll'ale</l>
     <l n="54">dell'alto ingegno a tanti andò di sopra,</l>
     <l n="55">e i giorni estremi sostentò coll'opra</l>
     <l n="56">d'un manovale.</l>
    </lg>
    <lg n="15">
     <l n="57"> Pianto sguaiato, che del mondo vecchio</l>
     <l n="58">in noi l'uggia trapianta e il malumore!</l>
     <l n="59">Purché la pancia il cuoco, ed un tenore</l>
     <l n="60">c'empia l'orecchio.</l>
    </lg>
    <lg n="16">
     <l n="61"> Che importa a noi del nobile intelletto,</l>
     <l n="62">che per l'utile nostro anela e stenta,</l>
     <l n="63">del poeta che bela e ci sgomenta</l>
     <l n="64">con un sonetto?</l>
    </lg>
    <lg n="17">
     <l n="65"> Dell'ugola il tesoro e dei registri</l>
     <l n="66">di noi stuccati gli sbadigli appaga:</l>
     <l n="67">torni Dante, tre paoli; a te, la paga</l>
     <l n="68">di sei ministri.</l>
    </lg>
    <lg n="18">
     <l n="69"> Signor! Tu che alla pecora tosata</l>
     <l n="70">volgi in aprile il mese di gennaio,</l>
     <l n="71">e secondo il mantel tarpi a rovaio</l>
     <l n="72">l'ala gelata,</l>
    </lg>
    <lg n="19">
     <l n="73"> salva l'educatrice arte del canto;</l>
     <l n="74">a te gridano i palchi e la platea:</l>
     <l n="75">Miserere, Signor, d'una trachea</l>
     <l n="76">che costa tanto.</l>
    </lg>
    <lg n="20">
     <l n="77"> Anzi del cranio rattrappiti e monchi</l>
     <l n="78">gli organi lascia che non dànno pane,</l>
     <l n="79">e la poca virtù che vi rimane</l>
     <l n="80">cali ne' bronchi.</l>
    </lg>
    <lg n="21">
     <l n="81"> S'usa educar, lo so; ma è pur corbello,</l>
     <l n="82">bimbi, chi spende per tenervi a scuola!</l>
     <l n="83">gola e orecchi ci vuole, orecchi e gola:</l>
     <l n="84">peste al cervello!</l>
    </lg>
   </lg>
  </body>
 </text>
</TEI>