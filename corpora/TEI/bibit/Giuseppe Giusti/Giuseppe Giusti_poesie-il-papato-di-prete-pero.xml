<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IL PAPATO DI PRETE PERO</title>
    <author>Giuseppe Giusti</author>
   </titleStmt>
   <extent>
    <measure unit="stanza">32</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-il-papato-di-prete-pero</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IL PAPATO DI PRETE PERO</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IL PAPATO DI PRETE PERO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Prete Pero è un buon cristiano,</l>
     <l n="2">lieto, semplice, alla mano;</l>
     <l n="3">vive e lascia vivere.</l>
    </lg>
    <lg n="2">
     <l n="4"> Si rassegna, si tien corto,</l>
     <l n="5">colla rendita d'un orto</l>
     <l n="6">sbarca il suo lunario.</l>
    </lg>
    <lg n="3">
     <l n="7"> Or m'accadde di sognare</l>
     <l n="8">che quest'uomo singolare</l>
     <l n="9">doventò Pontefice.</l>
    </lg>
    <lg n="4">
     <l n="10"> Sulla Cattedra di Piero,</l>
     <l n="11">sopraffatto dal pensiero</l>
     <l n="12">di pagare i debiti,</l>
    </lg>
    <lg n="5">
     <l n="13"> si serbò l'ultimo piano;</l>
     <l n="14">e del resto al Vaticano</l>
     <l n="15">messe l'appigionasi.</l>
    </lg>
    <lg n="6">
     <l n="16"> Abolì la Dateria,</l>
     <l n="17">lasciò fare un'osteria</l>
     <l n="18">di Castel sant'Angelo;</l>
    </lg>
    <lg n="7">
     <l n="19"> e sbrogliato il Quirinale,</l>
     <l n="20">ci fe' scrivere: «Spedale</l>
     <l n="21">per i preti idrofobi».</l>
    </lg>
    <lg n="8">
     <l n="22"> Decimò frati e prelati;</l>
     <l n="23">licenziò birri, legati,</l>
     <l n="24">gabellieri e Svizzeri;</l>
    </lg>
    <lg n="9">
     <l n="25"> e quel vil servitorame,</l>
     <l n="26">spugna, canchero e letame</l>
     <l n="27">del romano ergastolo;</l>
    </lg>
    <lg n="10">
     <l n="28"> promettendo che lo Stato,</l>
     <l n="29">ripurgato e sdebitato,</l>
     <l n="30">ricadrebbe al popolo.</l>
    </lg>
    <lg n="11">
     <l n="31"> Fece poi sui Cardinali</l>
     <l n="32">mille cose originali</l>
     <l n="33">dello stesso genere.</l>
    </lg>
    <lg n="12">
     <l n="34"> Diè di frego agl'ignoranti,</l>
     <l n="35">e rimesse tutti quanti</l>
     <l n="36">gli altri a fare il parroco.</l>
    </lg>
    <lg n="13">
     <l n="37"> Del pensiero ogni pastoia</l>
     <l n="38">abolì: per man del boia</l>
     <l n="39">fece bruciar l'Indice;</l>
    </lg>
    <lg n="14">
     <l n="40"> e tagliato a perdonare,</l>
     <l n="41">dove stava a confessare</l>
     <l n="42">scrisse: «Datur
omnibus».</l>
    </lg>
    <lg n="15">
     <l n="43"> Poi veduto che gli eccessi</l>
     <l n="44">son ridicoli in se stessi,</l>
     <l n="45">anzi che si toccano,</l>
    </lg>
    <lg n="16">
     <l n="46"> nella sua greggia cristiana</l>
     <l n="47">non ci volle in carne umana</l>
     <l n="48">Angioli né Diavoli.</l>
    </lg>
    <lg n="17">
     <l n="49"> Vale a dir, volle che l'uomo</l>
     <l n="50">fosse un uomo, e un galantuomo,</l>
     <l n="51">e del resto transeat.</l>
    </lg>
    <lg n="18">
     <l n="52"> Bacchettoni e libertini</l>
     <l n="53">mascolini e femminini</l>
     <l n="54">messe in contumacia</l>
    </lg>
    <lg n="19">
     <l n="55"> in un borgo segregato,</l>
     <l n="56">che per celia fu chiamato</l>
     <l n="57">il Ghetto cattolico.</l>
    </lg>
    <lg n="20">
     <l n="58"> Parimente i miscredenti,</l>
     <l n="59">senza prenderla coi denti,</l>
     <l n="60">chiuse tra gl'invalidi;</l>
    </lg>
    <lg n="21">
     <l n="61"> e tappò ne' pazzarelli</l>
     <l n="62">i riunti cristianelli,</l>
     <l n="63">rifritture d'ateo.</l>
    </lg>
    <lg n="22">
     <l n="64"> Proibì di ristacciare</l>
     <l n="65">i puntigli del collare,</l>
     <l n="66">pena la scomunica;</l>
    </lg>
    <lg n="23">
     <l n="67"> proibì di belare inni</l>
     <l n="68">con quei soliti tintinni,</l>
     <l n="69">pena la scomunica;</l>
    </lg>
    <lg n="24">
     <l n="70"> proibì che fosse in chiesa</l>
     <l n="71">più l'entrata che la spesa,</l>
     <l n="72">pena la scomunica.</l>
    </lg>
    <lg n="25">
     <l n="73"> Nel veder quell'armeggìo,</l>
     <l n="74">fosse il sogno o che so io,</l>
     <l n="75">mi parea di scorgere</l>
    </lg>
    <lg n="26">
     <l n="76"> che in quel Papa, a chiare note,</l>
     <l n="77">risorgesse il sacerdote</l>
     <l n="78">e sparisse il Principe.</l>
    </lg>
    <lg n="27">
     <l n="79"> Vo per mettermi in ginocchio,</l>
     <l n="80">quando a un tratto volto l'occhio</l>
     <l n="81">a una voce esotica,</l>
    </lg>
    <lg n="28">
     <l n="82"> e ti veggo in un cantone</l>
     <l n="83">una fitta di corone</l>
     <l n="84">strette a conciliabolo.</l>
    </lg>
    <lg n="29">
     <l n="85"> Arringava il concistoro</l>
     <l n="86">un figuro, uno di loro,</l>
     <l n="87">dolce come un istrice.</l>
    </lg>
    <lg n="30">
     <l n="88"> — No, — dicea, — non va lasciato,</l>
     <l n="89">questo Papa spiritato,</l>
     <l n="90">che vuol far l'Apostolo,</l>
    </lg>
    <lg n="31">
     <l n="91"> ripescare in pro del Cielo</l>
     <l n="92">colle reti del Vangelo</l>
     <l n="93">pesci che ci scappino.</l>
    </lg>
    <lg n="32">
     <l n="94"> Questo è un Papa in buona fede:</l>
     <l n="95">è un Papaccio che ci crede!</l>
     <l n="96">Diamogli l'arsenico —.</l>
    </lg>
   </lg>
  </body>
 </text>
</TEI>