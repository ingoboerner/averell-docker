<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I BRINDISI</title>
    <author>Giuseppe Giusti</author>
   </titleStmt>
   <extent>
    <measure unit="stanza">22</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-i-brindisi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I BRINDISI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I BRINDISI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io vi ho promesso un brindisi, ma poi</l>
     <l n="2">di scrivere una predica ho pensato,</l>
     <l n="3">perché nessuno mormori di noi,</l>
     <l n="4">perché non abbia a dir qualche sguaiato</l>
     <l n="5">che noi facciamo la vita medesima</l>
     <l n="6">tanto di carneval che di quaresima.</l>
    </lg>
    <lg n="2">
     <l n="7"> Senza stare a citarvi il Mementomo</l>
     <l n="8">o quell'uggia del Passio o il Miserere,</l>
     <l n="9">col testo proverò che un galantuomo</l>
     <l n="10">può divertirsi, può mangiare e bere,</l>
     <l n="11">e fare anche un tantin di buscherio,</l>
     <l n="12">senza offender Messer Domine Dio.</l>
    </lg>
    <lg n="3">
     <l n="13"> Narra l'antica e la moderna storia</l>
     <l n="14">che i gran guerrieri, gli uomini preclari,</l>
     <l n="15">eran famosi per la pappatoria;</l>
     <l n="16">tutto finiva in cene e in desinari:</l>
     <l n="17">e di fatto un eroe senza appetito</l>
     <l n="18">ha tutta l'aria d'un rimminchionito.</l>
    </lg>
    <lg n="4">
     <l n="19"> Perché credete voi che il vecchio Omero</l>
     <l n="20">da tanto tempo sia letto e riletto?</l>
     <l n="21">Forse perché lanciandosi il pensiero</l>
     <l n="22">sull'orme di quel nobile intelletto</l>
     <l n="23">va lontano da noi le mille miglia</l>
     <l n="24">sempre di meraviglia in meraviglia?</l>
    </lg>
    <lg n="5">
     <l n="25"> Ma vi pare! nemmanco per idea:</l>
     <l n="26">sapete voi perché l'aspra battaglia</l>
     <l n="27">di Troia piace, e piace l'
Odissea?</l>
     <l n="28">Perché ogni po' si stende la tovaglia;</l>
     <l n="29">perché Ulisse e quegli altri, a tempo e loco,</l>
     <l n="30">sanno farla da eroe come da coco.</l>
    </lg>
    <lg n="6">
     <l n="31"> Socrate, che fu tanto riverito,</l>
     <l n="32">e tanto onora l'umana ragione,</l>
     <l n="33">se vi faceste a leggere il Convito</l>
     <l n="34">scritto da Senofonte e da Platone,</l>
     <l n="35">vedreste che tra i piatti e l'allegria</l>
     <l n="36">insegnava la sua filosofia.</l>
    </lg>
    <lg n="7">
     <l n="37"> Ma via, lasciamo i tempi dell'
Iliade,</l>
     <l n="38">i sapienti e gli eroi del gentilesimo;</l>
     <l n="39">passiamo ai tempi della Santa Triade,</l>
     <l n="40">della Circoncisione e del Battesimo:</l>
     <l n="41">piacque sotto la Genesi il mangiare,</l>
     <l n="42">e piace adesso nell'èra volgare.</l>
    </lg>
    <lg n="8">
     <l n="43"> Tutti siam d'una tinta, e per natura</l>
     <l n="44">ci tira la bottiglia e la cucina:</l>
     <l n="45">dunque accordiam la ghiotta alla Scrittura:</l>
     <l n="46">anzi, portando il pulpito in cantina,</l>
     <l n="47">vediam di fare un corso di buccolica</l>
     <l n="48">tutto di balla alla chiesa cattolica.</l>
    </lg>
    <lg n="9">
     <l n="49"> Papa Gregorio è un papa di criterio,</l>
     <l n="50">e di Dio degnamente occupa il posto;</l>
     <l n="51">eppur si sa che il timpano e il salterio</l>
     <l n="52">accorda all'armonia del girarrosto;</l>
     <l n="53">e se i preti diluviano di cuore,</l>
     <l n="54">lo potete vedere a tutte l'ore.</l>
    </lg>
    <lg n="10">
     <l n="55"> La Bibbia è piena di ghiottonerie:</l>
     <l n="56">il nostro padre Adamo per un pomo</l>
     <l n="57">la prima fe' delle corbellerie,</l>
     <l n="58">e la rósa ne' denti infuse all'uomo.</l>
     <l n="59">S'ei per un pomo si giuocò il giardino,</l>
     <l n="60">cosa faremo noi per un tacchino?</l>
    </lg>
    <lg n="11">
     <l n="61"> Niente dirò di Lot e di Noè</l>
     <l n="62">né d'altri patriarchi bevitori,</l>
     <l n="63">né di quel popol ghiotto che Mosè</l>
     <l n="64">strascinò seco per sì lunghi errori,</l>
     <l n="65">che, male avvezzo, sospirò da folle</l>
     <l n="66">perfin gli agli d'Egitto e le cipolle.</l>
    </lg>
    <lg n="12">
     <l n="67"> Giacobbe, dalla madre messo su,</l>
     <l n="68">Isacco trappolò con un cibreo,</l>
     <l n="69">e inoltre al primogenito Esaù</l>
     <l n="70">le lenticchie vendé da vero Ebreo:</l>
     <l n="71">anzi, gli Ebrei, per dirla qui tra noi,</l>
     <l n="72">chiedono il doppio da quel tempo in poi.</l>
    </lg>
    <lg n="13">
     <l n="73"> Vo' dire anco di Gionata, che mentre</l>
     <l n="74">Saùlle intìma ai forti d'Israele</l>
     <l n="75">di tener vuoto per tant'ore il ventre,</l>
     <l n="76">ruppe il divieto per un po' di miele;</l>
     <l n="77">tanto è ver che la fame è sì molesta,</l>
     <l n="78">che per essa si giuoca anco la testa.</l>
    </lg>
    <lg n="14">
     <l n="79"> Venendo poi dal vecchio Testamento</l>
     <l n="80">a ripassar le cronache del nuovo,</l>
     <l n="81">cariche, uffici, più d'un sacramento,</l>
     <l n="82">parabole, precetti, esempi, trovo</l>
     <l n="83">(se togli qua e là qualche miracolo)</l>
     <l n="84">che Cristo li fe' tutti nel Cenacolo.</l>
    </lg>
    <lg n="15">
     <l n="85"> Sembra che quella mente sovrumana</l>
     <l n="86">prediligesse il gusto e l'appetito;</l>
     <l n="87">come fu visto alle nozze di Cana</l>
     <l n="88">che sul più bello il vino era finito,</l>
     <l n="89">ed ei col suo potere almo e divino</l>
     <l n="90">lì su due piedi cangiò l'acqua in vino.</l>
    </lg>
    <lg n="16">
     <l n="91"> Ed oltre a ciò rammentano i cristiani,</l>
     <l n="92">e nemmeno l'eretico s'oppone,</l>
     <l n="93">ch'egli con cinque pesci e cinque pani</l>
     <l n="94">un dì sfamò cinquemila persone,</l>
     <l n="95">e che gliene avanzâr le sporte piene,</l>
     <l n="96">né si sa se quei pesci eran balene.</l>
    </lg>
    <lg n="17">
     <l n="97"> Ne volete di più? L'ultimo giorno</l>
     <l n="98">ch'ei stette in terra, e che alla mensa mistica</l>
     <l n="99">ebbe mangiato il quarto cotto in forno,</l>
     <l n="100">istituì la legge eucaristica,</l>
     <l n="101">e lasciò nell'andare al suo destino</l>
     <l n="102">per suoi rappresentanti il pane e il vino.</l>
    </lg>
    <lg n="18">
     <l n="103"> Anzi, condotto all'ultimo supplizio,</l>
     <l n="104">fra l'altre voci ch'egli articolò,</l>
     <l n="105">dicon gli Evangelisti che fu sitio;</l>
     <l n="106">ed allorquando poi risuscitò,</l>
     <l n="107">la prima volta apparve, e non è favola,</l>
     <l n="108">agli apostoli, in Emaus, a tavola.</l>
    </lg>
    <lg n="19">
     <l n="109"> E per ultima prova, il luogo eletto</l>
     <l n="110">onde servire a Dio di ricettacolo,</l>
     <l n="111">se dall'ebraico popolo fu detto</l>
     <l n="112">Arca, Santo dei Santi e Tabernacolo,</l>
     <l n="113">i cristiani lo chiamano Ciborio,</l>
     <l n="114">con vocabolo preso in refettorio.</l>
    </lg>
    <lg n="20">
     <l n="115"> Lascerò stare esempi e citazioni,</l>
     <l n="116">e cosa vi dirò da pochi intesa,</l>
     <l n="117">da consolar di molto i briaconi:</l>
     <l n="118">è tanto vero che la Madre Chiesa</l>
     <l n="119">tiene il sugo dell'uva in grande onore,</l>
     <l n="120">che si chiama la vigna del Signore.</l>
    </lg>
    <lg n="21">
     <l n="121"> Dunque destino par di noi credenti</l>
     <l n="122">nel padre, in quel di mezzo e nel figliuolo,</l>
     <l n="123">di bere e di mangiare a due palmenti,</l>
     <l n="124">e tener sui ginocchi il tovagliolo:</l>
     <l n="125">e se questa vi pare un'eresia,</l>
     <l n="126">lasciatemela dire, e così sia.</l>
    </lg>
    <lg n="22">
     <l n="127"> Allegri, amici: il muso lungo un palmo</l>
     <l n="128">tenga il minchion che soffre d'itterizia;</l>
     <l n="129">noi siamo sani, e David in un salmo</l>
     <l n="130">dice Servite Domìno in laetitia:</l>
     <l n="131">sì, facciam buona tavola e buon viso,</l>
     <l n="132">e anderemo ridendo in Paradiso.</l>
    </lg>
   </lg>
  </body>
 </text>
</TEI>