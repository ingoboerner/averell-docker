<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - LA TERRA DEl MORTI</title>
    <author>Giuseppe Giusti</author>
   </titleStmt>
   <extent>
    <measure unit="stanza">15</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giuseppe Giusti_poesie-la-terra-del-morti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - LA TERRA DEl MORTI</title>
     <author>Giuseppe Giusti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - LA TERRA DEl MORTI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> A noi, larve d'Italia,</l>
     <l n="2">mummie dalla matrice,</l>
     <l n="3">è becchino la balia,</l>
     <l n="4">anzi la levatrice;</l>
     <l n="5">con noi sciupa il priore</l>
     <l n="6">l'acqua battesimale,</l>
     <l n="7">e quando si rimuore</l>
     <l n="8">ci ruba il funerale.</l>
    </lg>
    <lg n="2">
     <l n="9"> Eccoci qui confitti</l>
     <l n="10">coll'effigie d'Adamo;</l>
     <l n="11">si par di carne, e siamo</l>
     <l n="12">costole e stinchi ritti.</l>
     <l n="13">O anime ingannate,</l>
     <l n="14">che ci fate quassù?</l>
     <l n="15">Rassegnatevi, andate</l>
     <l n="16">nel numero dei più.</l>
    </lg>
    <lg n="3">
     <l n="17"> Ah d'una gente morta</l>
     <l n="18">non si giova la storia!</l>
     <l n="19">Di libertà, di gloria,</l>
     <l n="20">scheletri, che v'importa?</l>
     <l n="21">A che serve un'esequie</l>
     <l n="22">di ghirlande o di torsi?</l>
     <l n="23">Brontoliamoci un requie</l>
     <l n="24">senza tanti discorsi.</l>
    </lg>
    <lg n="4">
     <l n="25"> Ecco, su tutti i punti</l>
     <l n="26">della tomba funesta</l>
     <l n="27">vagar di testa in testa</l>
     <l n="28">ai miseri defunti</l>
     <l n="29">il pensiero abbrunato</l>
     <l n="30">d'un panno mortuario.</l>
     <l n="31">L'artistico, il togato,</l>
     <l n="32">il regno letterario</l>
    </lg>
    <lg n="5">
     <l n="33"> è tutto una morìa.</l>
     <l n="34">Niccolini è spedito,</l>
     <l n="35">Manzoni è seppellito</l>
     <l n="36">co' morti in libreria.</l>
     <l n="37">E tu giunto a compieta,</l>
     <l n="38">Lorenzo, come mai</l>
     <l n="39">infondi nella creta</l>
     <l n="40">la vita che non hai?</l>
    </lg>
    <lg n="6">
     <l n="41"> Cos'era Romagnosi?</l>
     <l n="42">Un'ombra che pensava,</l>
     <l n="43">e i vivi sgomentava</l>
     <l n="44">dagli eterni riposi.</l>
     <l n="45">Per morto era una cima,</l>
     <l n="46">ma per vivo era corto;</l>
     <l n="47">difatto, dopo morto</l>
     <l n="48">è più vivo di prima.</l>
    </lg>
    <lg n="7">
     <l n="49"> Dei morti nuovi e vecchi</l>
     <l n="50">l'eredità giacenti</l>
     <l n="51">arricchiron parecchi</l>
     <l n="52">in terra di viventi;</l>
     <l n="53">campando in buona fede</l>
     <l n="54">sull'asse ereditario,</l>
     <l n="55">lo scrupoloso erede</l>
     <l n="56">ci fa l'anniversario.</l>
    </lg>
    <lg n="8">
     <l n="57"> Con che forza si campa</l>
     <l n="58">in quelle parti là!</l>
     <l n="59">La gran vitalità</l>
     <l n="60">si vede dalla stampa.</l>
     <l n="61">Scrivi, scrivi e riscrivi,</l>
     <l n="62">que' Geni moriranno</l>
     <l n="63">dodici volte l'anno,</l>
     <l n="64">e son lì sempre vivi.</l>
    </lg>
    <lg n="9">
     <l n="65"> O voi, genti piovute</l>
     <l n="66">di là dai vivi, dite,</l>
     <l n="67">con che faccia venite</l>
     <l n="68">tra i morti per salute?</l>
     <l n="69">Sentite, o prima o poi</l>
     <l n="70">quest'aria vi fa male,</l>
     <l n="71">quest'aria anco per voi</l>
     <l n="72">è un'aria sepolcrale.</l>
    </lg>
    <lg n="10">
     <l n="73"> O frati soprastanti,</l>
     <l n="74">o birri inquisitori,</l>
     <l n="75">posate di censori</l>
     <l n="76">le forbici ignoranti.</l>
     <l n="77">Proprio de' morti, o ciuchi,</l>
     <l n="78">è il ben dell'intelletto:</l>
     <l n="79">perché volerci eunuchi</l>
     <l n="80">anco nel cataletto?</l>
    </lg>
    <lg n="11">
     <l n="81"> Perché ci stanno addosso</l>
     <l n="82">selve di baionette</l>
     <l n="83">e s'ungono a quest'osso</l>
     <l n="84">le nordiche basette?</l>
     <l n="85">Come! guardate i morti</l>
     <l n="86">con tanta gelosia?</l>
     <l n="87">Studiate anatomia,</l>
     <l n="88">che il diavolo vi porti.</l>
    </lg>
    <lg n="12">
     <l n="89"> Ma il libro di natura</l>
     <l n="90">ha l'entrata e l'uscita;</l>
     <l n="91">tocca a loro la vita</l>
     <l n="92">e a noi la sepoltura.</l>
     <l n="93">E poi, se lo domandi,</l>
     <l n="94">assai siamo campati:</l>
     <l n="95">Gino, eravamo grandi,</l>
     <l n="96">e là non eran nati.</l>
    </lg>
    <lg n="13">
     <l n="97"> O mura cittadine,</l>
     <l n="98">sepolcri maestosi,</l>
     <l n="99">fin le vostre ruine</l>
     <l n="100">sono un'apoteosi.</l>
     <l n="101">Cancella anco la fossa,</l>
     <l n="102">o barbaro inquïeto,</l>
     <l n="103">ché temerarie l'ossa</l>
     <l n="104">scuotono il sepolcreto.</l>
    </lg>
    <lg n="14">
     <l n="105"> Veglia sul monumento,</l>
     <l n="106">perpetuo lume, il sole,</l>
     <l n="107">e fa da torcia a vento:</l>
     <l n="108">le rose, le vïole,</l>
     <l n="109">i pampani, gli olivi,</l>
     <l n="110">son simboli di pianto:</l>
     <l n="111">oh che bel camposanto</l>
     <l n="112">da fare invidia ai vivi!</l>
    </lg>
    <lg n="15">
     <l n="113"> Cadaveri, alle corte,</l>
     <l n="114">lasciamoli cantare,</l>
     <l n="115">e vediam questa morte</l>
     <l n="116">dov'anderà a cascare.</l>
     <l n="117">Tra i salmi dell'Uffizio</l>
     <l n="118">c'è anco il Dies irae:</l>
     <l n="119">o che non ha a venire</l>
     <l n="120">il giorno del Giudizio?</l>
    </lg>
   </lg>
  </body>
 </text>
</TEI>