<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXII</title>
    <author>Matteo Bandello</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-clxxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Occhi leggiadri, amorosetti e vaghi,</l>
     <l n="2">che 'n fuoco mi poneste,</l>
     <l n="3">ov'ardo e qual fenice mi rinovo,</l>
     <l n="4">quanto mi giova che per voi s'appaghi</l>
     <l n="5">il cor, e che si deste</l>
     <l n="6">l'alma a seguir il lume altiero e novo!</l>
     <l n="7">Per cui dolcezze i' provo</l>
     <l n="8">tante e sì dolci che d'ambrosia il cibo,</l>
     <l n="9">quello che 'n voi delibo,</l>
     <l n="10">avanza, e quanta mai dolcezza avesse</l>
     <l n="11">chiunque Amor per più beato elesse.</l>
    </lg>
    <lg n="2">
     <l n="12">Ma perché l'alma in l'incredibil gioia</l>
     <l n="13">tutta s'immerge ed altro</l>
     <l n="14">non cerca, né gustar vuol più diletto,</l>
     <l n="15">resta la lingua muta, e sì m'annoia</l>
     <l n="16">che 'l viver mio no scaltro,</l>
     <l n="17">né 'l piacer posso dir quant'è perfetto.</l>
     <l n="18">Ch'un vostro solo effetto,</l>
     <l n="19">se si potesse con parole dire,</l>
     <l n="20">farebbe ogni uom gioire;</l>
     <l n="21">ed io mostrato a dito ne sarei</l>
     <l n="22">detto beato e cinque volte e sei.</l>
    </lg>
    <lg n="3">
     <l n="23">E pur mi sforzo di vostr'alti effetti,</l>
     <l n="24">mirabili e divini,</l>
     <l n="25">quel poco dirne di ch'io son capace.</l>
     <l n="26">Ai vostri raggi, al mondo sol perfetti,</l>
     <l n="27">tutti gli altri occhi chini</l>
     <l n="28">stanno, così gli abbaglia vostra face.</l>
     <l n="29">E dov'a quelli piace</l>
     <l n="30">volger l'onesto e fiammeggiante giro,</l>
     <l n="31">attorno attorno, in giro,</l>
     <l n="32">ride la terra, il mar s'acqueta, e l'aria</l>
     <l n="33">le nubi sgombra ed in seren le varia.</l>
    </lg>
    <lg n="4">
     <l n="34">Ch'esce un splendor da vostre sante luci,</l>
     <l n="35">e tanta apporta grazia,</l>
     <l n="36">che potrebbe allumar l'oscuro inferno.</l>
     <l n="37">E dove sète voi le scorte e duci</l>
     <l n="38">ogni contento spazia,</l>
     <l n="39">simile a quel che rende l'uomo eterno,</l>
     <l n="40">tal che per quant'i' scerno</l>
     <l n="41">lume più bel il ciel non mira o copre.</l>
     <l n="42">Né credo che s'adopre</l>
     <l n="43">per far, Natura, cosa mai sì vaga,</l>
     <l n="44">ove del mondo tutto 'l bel s'appaga.</l>
    </lg>
    <lg n="5">
     <l n="45">Voi sète que' begli occhi che donate</l>
     <l n="46">del paradiso l'arra</l>
     <l n="47">a chi divoto il vostro lume segue.</l>
     <l n="48">Sì gaiamente ognora vi girate,</l>
     <l n="49">che spesso in voi s'inarra</l>
     <l n="50">eterna pace, senza guerre o tregue.</l>
     <l n="51">E tanto si consegue</l>
     <l n="52">lieti e gioiosi in vista a contemplarvi,</l>
     <l n="53">ch'eternamente starvi</l>
     <l n="54">vorria dinanzi ogni uom; e quest'i' bramo</l>
     <l n="55">n'altra a voi grazia, che mirarvi, chiamo.</l>
    </lg>
    <lg n="6">
     <l n="56">I' non vorrei già mai vedermi privo</l>
     <l n="57">della vostra presenza,</l>
     <l n="58">u' la mia vita sol si fa felice.</l>
     <l n="59">Mor'io, begli occhi, moro, né son vivo</l>
     <l n="60">allor che resto senza</l>
     <l n="61">vostr'alma vista, ond'ogni ben s'elice.</l>
     <l n="62">E tanto dir mi lice,</l>
     <l n="63">che tutto quel che spira in questo clima,</l>
     <l n="64">(se 'l dritto, e ver si stima),</l>
     <l n="65">tant'ha di bello, e tanto par che vaglia,</l>
     <l n="66">quant'a voi par che di mirarlo caglia.</l>
    </lg>
    <lg n="7">
     <l n="67">Però s'io cerco in ogni luogo e tempo</l>
     <l n="68">starvi, begli occhi, innanzi,</l>
     <l n="69">e tutto 'l resto poi non curo o prezzo;</l>
     <l n="70">e se mi doglio, che non più per tempo</l>
     <l n="71">vi vidi, e vuo' ch'avanzi</l>
     <l n="72">questa voglia tutt'altre senza mezzo,</l>
     <l n="73">vogliate omai che 'l rezzo</l>
     <l n="74">d'i miei sospiri angoscïosi e amari</l>
     <l n="75">dilegui, e i vostri chiari</l>
     <l n="76">raggi ver' me volgete, e quelle ciglia,</l>
     <l n="77">ch'al mondo son l'ottava meraviglia.</l>
    </lg>
    <lg n="8">
     <l n="78">Se guarderai, canzone,</l>
     <l n="79">ch'ignuda se' e parli in basso stile</l>
     <l n="80">del bel lume gentile,</l>
     <l n="81">sola star non vorrai nel sacro fondo</l>
     <l n="82">di quest'acque tranquille, ov'io t'ascondo.</l>
    </lg>
   </lg>
  </body>
 </text>
</TEI>