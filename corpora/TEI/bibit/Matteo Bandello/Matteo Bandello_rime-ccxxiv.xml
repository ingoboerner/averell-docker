<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXXIV</title>
    <author>Matteo Bandello</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXXIV</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amante non fu mai sì fuor di speme,</l>
     <l n="2">n'alcun mai visse con sì fiero pianto,</l>
     <l n="3">come viv'io che dal mattino a sera</l>
     <l n="4">e, quando poi s'asconde il sol, la notte,</l>
     <l n="5">mai sempre piango e cerco far mia vita</l>
     <l n="6">con le silvestri fiere in antri e boschi.</l>
    </lg>
    <lg n="2">
     <l n="7">Errando vo per solitarii boschi,</l>
     <l n="8">ove Amor mi conduce senza speme</l>
     <l n="9">d'aver tranquilla un giorno questa vita,</l>
     <l n="10">e tanto sono avezzo al duol, al pianto,</l>
     <l n="11">ch'altro non faccio ne la scura notte,</l>
     <l n="12">quando veggio imbrunir la tarda sera.</l>
    </lg>
    <lg n="3">
     <l n="13">Anzi pur tutto il giorno, sin' a sera,</l>
     <l n="14">come fera cacciata in piagge e boschi,</l>
     <l n="15">fuggo piangendo e quando vien la notte,</l>
     <l n="16">d'ogni allegrezza privo e d'ogni speme,</l>
     <l n="17">allargo il freno al più dirotto pianto</l>
     <l n="18">per finir presto questa amara vita.</l>
    </lg>
    <lg n="4">
     <l n="19">Or chi vol cerchi di godersi in vita</l>
     <l n="20">e lieto viva notte giorno e sera;</l>
     <l n="21">me tanto afflige questo acerbo pianto</l>
     <l n="22">che paio un cittadin de' folti boschi,</l>
     <l n="23">n'altro m'avanza più che sol la speme</l>
     <l n="24">di chiuder gli occhi con perpetua notte.</l>
    </lg>
    <lg n="5">
     <l n="25">Morte è colei che sola questa notte</l>
     <l n="26">può darmi, se mi tronca l'aspra vita;</l>
     <l n="27">ma sì mi fugge d'ogni ben la speme</l>
     <l n="28">ch'io non spero trovar pur una sera</l>
     <l n="29">che lieto mi conduca fuor de' boschi,</l>
     <l n="30">ove son chiuso in sempiterno pianto.</l>
    </lg>
    <lg n="6">
     <l n="31">Né creggio mai finir l'amaro pianto</l>
     <l n="32">che più m'afflige ogn'or, e giorno e notte;</l>
     <l n="33">non vive augel in ramo o fiera in boschi</l>
     <l n="34">ch'abbian di me più travagliata vita,</l>
     <l n="35">a cui finisce il giorno inanzi sera</l>
     <l n="36">privo di pace, di conforto e speme.</l>
    </lg>
    <lg n="7">
     <l n="37">Manca la speme e cresce ogn'or il pianto</l>
     <l n="38">e dal mattino a sera, e poi la notte,</l>
     <l n="39">meno mia vita come augel di boschi.</l>
    </lg>
   </lg>
  </body>
 </text>
</TEI>