<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXXXV</title>
    <author>Matteo Bandello</author>
   </titleStmt>
   <extent>
    <measure unit="stanza">6</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccxxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXXXV</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Debb'io mai sempre, Amore,</l>
     <l n="2">viver lontan da quella</l>
     <l n="3">ne' cui begli occhi impenni e spieghi l'ali?</l>
     <l n="4">Devrà mai sempre il core</l>
     <l n="5">lontan da la sua stella</l>
     <l n="6">esser albergo d'infiniti mali?</l>
     <l n="7">So pur che molto vali</l>
     <l n="8">quando il fier arco tendi,</l>
     <l n="9">però se mai ti calse</l>
     <l n="10">di me, né prego valse,</l>
     <l n="11">rendi a la vista il vago obietto, rendi,</l>
     <l n="12">acciò ch'io possa 'l viso</l>
     <l n="13">mirar, cui senza son da me diviso.</l>
    </lg>
    <lg n="2">
     <l n="14">Ché senza l'alma vista</l>
     <l n="15">io son come terreno</l>
     <l n="16">ove non scaldi il sol, negletto e incolto,</l>
     <l n="17">e la mia vita trista</l>
     <l n="18">sento venirsi meno</l>
     <l n="19">tanta è la doglia ov'io mi trovo involto.</l>
     <l n="20">Né a me lo mondo tolto</l>
     <l n="21">sì mi dorei com'io</l>
     <l n="22">viver lontan mi doglio</l>
     <l n="23">da quella per cui soglio</l>
     <l n="24">d'ogn'altra vista aver eterno oblio;</l>
     <l n="25">ch'un suo bel sguardo solo</l>
     <l n="26">di terra può levarmi in cielo a volo.</l>
    </lg>
    <lg n="3">
     <l n="27">Deh dimmi, Amor, che fora</l>
     <l n="28">senza lei la tua forza,</l>
     <l n="29">l'arco, gli strali e le facelle ardenti?</l>
     <l n="30">Le tue quadrella indora</l>
     <l n="31">il suo chiar raggio, e sforza</l>
     <l n="32">seguirti le più sagge e salde menti;</l>
     <l n="33">gli sguardi suoi cocenti</l>
     <l n="34">ti danno eterno impero</l>
     <l n="35">sovra mortali, e puoi</l>
     <l n="36">oprar ciò che tu vuoi</l>
     <l n="37">tal è virtù fra 'l vivo bianco e nero!</l>
     <l n="38">Fammi dunque sentire</l>
     <l n="39">come dinanzi a lei si suol gioire.</l>
    </lg>
    <lg n="4">
     <l n="40">Fin qui son stato in vita</l>
     <l n="41">sperando pur un giorno</l>
     <l n="42">sul Mincio ritrovarmi a le grat'ombre.</l>
     <l n="43">Or la mia speme è gita,</l>
     <l n="44">ché troppo, ahimè, soggiorno,</l>
     <l n="45">e par ch'eterna notte omai m'adombre;</l>
     <l n="46">poi temo non si sgombre</l>
     <l n="47">dal bianco e casto petto</l>
     <l n="48">quella memoria, ch'ivi</l>
     <l n="49">talor tu me scolpivi</l>
     <l n="50">quand'era apresso al sommo mio diletto.</l>
     <l n="51">Ché pria morir vorrei</l>
     <l n="52">che di me fusse oblio, Amor, in lei.</l>
    </lg>
    <lg n="5">
     <l n="53">Però, signor, se brami</l>
     <l n="54">ch'io segua il tuo vexillo,</l>
     <l n="55">cui da culla seguir fui destinato,</l>
     <l n="56">fa' che quest'occhi grami</l>
     <l n="57">il limpido e tranquillo</l>
     <l n="58">lume conforti, che mi fa beato.</l>
     <l n="59">Che dico, ahi sfortunato?</l>
     <l n="60">Tanto sperar non oso,</l>
     <l n="61">ma prego sol che sia</l>
     <l n="62">dinanzi a lei la mia</l>
     <l n="63">fede scolpita e 'l stato mio penoso.</l>
     <l n="64">Se questo Amor mi dai</l>
     <l n="65">qual dolcezza pareggia li miei guai?</l>
    </lg>
    <lg n="6">
     <l n="66">Questo bastar mi dè, canzon mia rozza,</l>
     <l n="67">se del servir mi' fido</l>
     <l n="68">'nanzi a' begli occhi Amor compone un nido.</l>
    </lg>
   </lg>
  </body>
 </text>
</TEI>