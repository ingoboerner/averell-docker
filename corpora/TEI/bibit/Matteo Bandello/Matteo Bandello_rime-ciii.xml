<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CIII</title>
    <author>Matteo Bandello</author>
   </titleStmt>
   <extent>
    <measure unit="stanza">11</measure>
    <measure unit="line">153</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ciii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CIII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se tu snodassi, Amore,</l>
     <l n="2">alla mia lingua il nodo,</l>
     <l n="3">come m'ingombri il cor di bei pensieri,</l>
     <l n="4">l'estremo e fier ardore</l>
     <l n="5">che m'arde senza modo</l>
     <l n="6">non mi darìa martir sì crudi e fieri.</l>
     <l n="7">E tu, come prima eri,</l>
     <l n="8">lodato ne saressi,</l>
     <l n="9">che forse si vedrìa</l>
     <l n="10">l'aspra nemica mia</l>
     <l n="11">di tant'orgoglio subito spogliarsi,</l>
     <l n="12">e più benigna farsi,</l>
     <l n="13">dolce ascoltando ciò ch'i' le dicessi.</l>
     <l n="14">Ond'io andrei a volo</l>
     <l n="15">seco poggiando all'uno e all'altro polo.</l>
    </lg>
    <lg n="2">
     <l n="16">Ma tu mi lasci sempre</l>
     <l n="17">al cominciar senz'armi,</l>
     <l n="18">né del mio scorno par ch'unqua ti caglia.</l>
     <l n="19">E pur con varie tempre</l>
     <l n="20">non cessi d'invitarmi</l>
     <l n="21">ch'i' canti come m'arde e ancor abbaglia.</l>
     <l n="22">Or lascia ch'io mi vaglia</l>
     <l n="23">di quanto in cor m'inspiri</l>
     <l n="24">e pingi d'ora in ora,</l>
     <l n="25">ché se dimostro fora</l>
     <l n="26">fosse come colà, u' tu l'informe,</l>
     <l n="27">giammai più belle forme</l>
     <l n="28">non fur dipinte, né sì bei desiri;</l>
     <l n="29">ché ciò che 'n petto i' celo</l>
     <l n="30">è cosa d'allegrar la terra e 'l cielo.</l>
    </lg>
    <lg n="3">
     <l n="31">E se dinanzi a quella,</l>
     <l n="32">a quell'Amor che sola</l>
     <l n="33">m'arde ed agghiaccia, non mi lasci dire,</l>
     <l n="34">(ché l'una e l'altra stella</l>
     <l n="35">così 'l poter m'invola</l>
     <l n="36">ch'ivi tremando resto senz'ardire),</l>
     <l n="37">lasciami almen scoprire</l>
     <l n="38">a queste limpid'acque</l>
     <l n="39">parte di quel che 'n petto,</l>
     <l n="40">con sommo mio diletto,</l>
     <l n="41">di nove ognor dolcezze l'alma ingombra,</l>
     <l n="42">e for di quella sgombra</l>
     <l n="43">ciò che tu sai ch'a lei mai sempre spiacque.</l>
     <l n="44">E fa' che in modo i' dica,</l>
     <l n="45">che 'n lode torni all'alta mia nemica.</l>
    </lg>
    <lg n="4">
     <l n="46">Tranquillo e altiero fiume,</l>
     <l n="47">che da Benaco prendi</l>
     <l n="48">queste bell'acque, e queste picciol'onde,</l>
     <l n="49">prima ch'io mi consume</l>
     <l n="50">odi, ti prego, e attendi</l>
     <l n="51">l'alte mie voglie a null'altre seconde.</l>
     <l n="52">Che ciò che l'alma asconde</l>
     <l n="53">pensier sì fatto move</l>
     <l n="54">ch'ognor la donna nostra</l>
     <l n="55">leggiadra le dimostra,</l>
     <l n="56">e così bella e vaga la discopre,</l>
     <l n="57">che questa di quell'opre</l>
     <l n="58">è pur che il ciel di rado in terra piove.</l>
     <l n="59">Né palesar si sanno</l>
     <l n="60">così perfette, come in l'alma stanno.</l>
    </lg>
    <lg n="5">
     <l n="61">Dico che 'l giorno quando</l>
     <l n="62">i' qui la vidi prima</l>
     <l n="63">seder sì vaga sull'erbetta e ' fiori,</l>
     <l n="64">stavasi Amor scherzando</l>
     <l n="65">dentro a' begli occhi, prima</l>
     <l n="66">cagion de' miei felici e santi ardori.</l>
     <l n="67">I pargoletti Amori</l>
     <l n="68">sovra quel casto seno</l>
     <l n="69">spiegavan le bell'ali,</l>
     <l n="70">scoccando mille strali</l>
     <l n="71">per gli occhi al freddo cor in un momento,</l>
     <l n="72">che m'arser sì ch'io sento</l>
     <l n="73">la fiamma ognor del guardo almo e sereno.</l>
     <l n="74">Ed odo il dir che face,</l>
     <l n="75">fra mille guerre e mille, vera pace.</l>
    </lg>
    <lg n="6">
     <l n="76">Dal fondo allor usciro</l>
     <l n="77">guizzando i pesci snelli,</l>
     <l n="78">tratti dal fuoco di que' vivi rai.</l>
     <l n="79">E ratto si sentiro</l>
     <l n="80">i vaghi e pinti augelli</l>
     <l n="81">cantar più dolce dell'usato assai.</l>
     <l n="82">Ben tel ricordi e sai</l>
     <l n="83">com'in quell'ora e punto</l>
     <l n="84">per mirar la beltate</l>
     <l n="85">con tanta maestate</l>
     <l n="86">quanta ne mostra quel divino volto,</l>
     <l n="87">che Febo a lei rivolto</l>
     <l n="88">rattenne il carro a mezzo il corso giunto:</l>
     <l n="89">ch'innanzi al vago viso</l>
     <l n="90">vide la gloria d'un bel paradiso</l>
    </lg>
    <lg n="7">
     <l n="91">Ella volgendo gli occhi</l>
     <l n="92">(ma chi dir puote come?)</l>
     <l n="93">rasserenava l'aria d'ognintorno:</l>
     <l n="94">e par ch'ancor mi tocchi</l>
     <l n="95">quando le bionde chiome</l>
     <l n="96">vidi scherzar al vago viso intorno.</l>
     <l n="97">In quel felice giorno</l>
     <l n="98">l'umil e altiero sguardo</l>
     <l n="99">qui fe' venir i monti,</l>
     <l n="100">e fermi star i fonti,</l>
     <l n="101">a sé tirando l'aspre fere a canto,</l>
     <l n="102">ché 'l vago lume e santo,</l>
     <l n="103">ond'io sì dolcemente agghiaccio ed ardo,</l>
     <l n="104">tal ha valor e forza,</l>
     <l n="105">che cangiar puote gli elementi a forza.</l>
    </lg>
    <lg n="8">
     <l n="106">L'erbette al vivo caldo</l>
     <l n="107">di que' begli occhi ardenti</l>
     <l n="108">di mille fior' vestiro allor la piaggia,</l>
     <l n="109">che tutta di smeraldo</l>
     <l n="110">parea, che bei lucenti</l>
     <l n="111">rubin, zaffiri e perle per dentr'aggia.</l>
     <l n="112">Questa dura e selvaggia</l>
     <l n="113">Quercia che per colonna</l>
     <l n="114">al vago fianco pose,</l>
     <l n="115">con gigli, nardo e rose,</l>
     <l n="116">produr si vide e d'oro far le ghiande.</l>
     <l n="117">E l'ombra fresca e grande,</l>
     <l n="118">mentre vi ste' la glorïosa donna,</l>
     <l n="119">odor così soave</l>
     <l n="120">spirò, ch'Arabia più gentil non l'have.</l>
    </lg>
    <lg n="9">
     <l n="121">E tu, famoso rivo,</l>
     <l n="122">il corso allor fermasti</l>
     <l n="123">per meglio vagheggiar tanta bellezza,</l>
     <l n="124">ch'al Re de' fiumi il vivo</l>
     <l n="125">tributo non mandasti:</l>
     <l n="126">sì t'abbagliò di quella la chiarezza.</l>
     <l n="127">Chi vide mai vaghezza</l>
     <l n="128">ch'a par di questa fusse?</l>
     <l n="129">Eterna la memoria</l>
     <l n="130">serberà l'alta gloria,</l>
     <l n="131">ch'alla mia donna aver allor qui vidi.</l>
     <l n="132">Lieti e riposti nidi,</l>
     <l n="133">u' de' begli occhi il lume sì rilusse,</l>
     <l n="134">e più felice l'erba,</l>
     <l n="135">che del bel piede alcun vestigio serba.</l>
    </lg>
    <lg n="10">
     <l n="136">Giammai non vide il sole</l>
     <l n="137">congiunte in un sol loco</l>
     <l n="138">tante donnesche doti, e tanti doni.</l>
     <l n="139">Né sì dolci parole</l>
     <l n="140">piene di casto fuoco</l>
     <l n="141">s'udiro unquanco in quai si sian sermoni.</l>
     <l n="142">Ma che val ch'io ragioni,</l>
     <l n="143">se par che si dilegue</l>
     <l n="144">quant'in la mente accoglio,</l>
     <l n="145">e ciò che dir i' voglio</l>
     <l n="146">com'ivi sta nel mio parlar non mostro?</l>
     <l n="147">Indarno a quest'i' giostro,</l>
     <l n="148">perché 'l pensier la lingua poi non segue.</l>
     <l n="149">E meno il mio pensiero,</l>
     <l n="150">aguaglia di costei il merto vero.</l>
    </lg>
    <lg n="11">
     <l n="151">Ciò che tu parli a par del vero è nulla,</l>
     <l n="152">però sì rozza e ignuda</l>
     <l n="153">meglio è, canzon, tra l'erbe ch'io ti chiuda.</l>
    </lg>
   </lg>
  </body>
 </text>
</TEI>