<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXXXVII</title>
    <author>Matteo Bandello</author>
   </titleStmt>
   <extent>
    <measure unit="stanza">10</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXXXVII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lasciare il freno omai al largo pianto</l>
     <l n="2">chi mi divieta e disfogar il duolo</l>
     <l n="3">poi che ramingo e solo</l>
     <l n="4">morte mi lascia e colmo d'ogni doglia?</l>
     <l n="5">Fermate augelli il vostro altero volo,</l>
     <l n="6">né più si senta in voi l'usato canto;</l>
     <l n="7">ma meco il viso santo</l>
     <l n="8">morto piangete che di ben mi spoglia.</l>
     <l n="9">Arbor non sia che mova al vento foglia,</l>
     <l n="10">le fiere snelle fra gl' erbosi chiostri</l>
     <l n="11">restino quete al mio dolore atroce;</l>
     <l n="12">ecco la mesta voce</l>
     <l n="13">mai sempre segno al lacrimar mi mostri.</l>
     <l n="14">Fermesi il Mincio a gl'occhi tanto umore</l>
     <l n="15">dando, che basti a distillarm'il core.</l>
    </lg>
    <lg n="2">
     <l n="16">Almo, felice e fortunato spirto</l>
     <l n="17">che lasciando le membra in terra sparte</l>
     <l n="18">or sei salito in parte</l>
     <l n="19">ch'apresso il tuo Fattor, beato godi,</l>
     <l n="20">per quella fé che mai da me no[n] parte,</l>
     <l n="21">ma sempre è verde come alloro e mirto,</l>
     <l n="22">per l'annellato ed irto</l>
     <l n="23">tuo crin, ch'al cor mi fe' cotanti nodi</l>
     <l n="24" />
     <l n="25">non mi lasciar solingo star in terra,</l>
     <l n="26">ma fa' che questa travagliata vita,</l>
     <l n="27">ch'ad ogni modo è gita,</l>
     <l n="28">co' 'l pianto ponga fine a tanta guerra,</l>
     <l n="29">che di te privo il viver mio non vive</l>
     <l n="30">onde pietà sarà ch'a morte arrive.</l>
    </lg>
    <lg n="3">
     <l n="31">Ché la mia vita avea da' tuoi begl'occhi</l>
     <l n="32">favor che vivo allor mi mantenea,</l>
     <l n="33">né sorte acerba o rea</l>
     <l n="34">era possente a darmi alcuna noia;</l>
     <l n="35">ogni piacer il cor in te godea,</l>
     <l n="36">né creggia che già mai tal grazia fiocchi</l>
     <l n="37">(dicalo amante), o tocchi</l>
     <l n="38">ad altri una scintilla di mia gioia;</l>
     <l n="39">quanto di bene al mondo un uom disnoia</l>
     <l n="40">tutto era accolto ne 'l tuo vago viso</l>
     <l n="41">ove bellezza ed onestade a paro,</l>
     <l n="42">com'al presente imparo,</l>
     <l n="43">facevan dolcemente un paradiso,</l>
     <l n="44">la cui memoria ancor ha tanta forza</l>
     <l n="45">che di niente la doglia scema o smorza.</l>
    </lg>
    <lg n="4">
     <l n="46">Ma poi che morte tanto ben ha tolto,</l>
     <l n="47">anzi riposto per più gloria in cielo,</l>
     <l n="48">ardendo in mezzo al gielo</l>
     <l n="49">stòmi, e nel giaccio son ne 'l vivo foco.</l>
     <l n="50">L'invisibil sua forza senza velo,</l>
     <l n="51">o dorma o sia dal sonno in tutto sciolto,</l>
     <l n="52">con più sereno volto</l>
     <l n="53">colma si mostra di diletto e gioco</l>
     <l n="54">e 'l largo pianto asciuga a poco a poco,</l>
     <l n="55">e cose assai mi dice che redire</l>
     <l n="56">i' non saprei, ché tremo a ripensarle;</l>
     <l n="57">né voglio ch'altri parle</l>
     <l n="58">ché mortal lingua tanto non può dire.</l>
     <l n="59">Ond'io tornando al duro pianto sempre</l>
     <l n="60">piango, né so cangiar costumi e tempre.</l>
    </lg>
    <lg n="5">
     <l n="61">Ché teco allor da terra ogni conforto</l>
     <l n="62">partì, per cui mendico qui rimasi</l>
     <l n="63">anzi pur morto o quasi,</l>
     <l n="64">ché senza te la vita non mi piace.</l>
     <l n="65">Ben diede segno de' miei duri casi</l>
     <l n="66">il ciel, quel dì che Febo freddo e smorto,</l>
     <l n="67">il gran publico scorto,</l>
     <l n="68">pianse celando a noi la chiara face!</l>
     <l n="69">Il Mincio, che d'intorno armato giace,</l>
     <l n="70">con torbid'onde allor mostrossi e corse</l>
     <l n="71">subito in dietro al gran Benaco in grembo.</l>
     <l n="72">D'oscura pioggia un nembo</l>
     <l n="73">con focosi baleni Giove porse,</l>
     <l n="74">l'erbe aduggiate diventorno e i fiori</l>
     <l n="75">tutti perser quel dì suoi grandi odori.</l>
    </lg>
    <lg n="6">
     <l n="76">Che debb'io, ahi lasso, far, alma cortese,</l>
     <l n="77">se nulla è qui che mi diletti o piaccia</l>
     <l n="78">e 'l cor di duol s'aggiaccia</l>
     <l n="79">bramoso di morir per seguitarti?</l>
     <l n="80">Quando mai rivedrò quell'alma faccia,</l>
     <l n="81">che per mio ben mi fe' tante contese</l>
     <l n="82">e le mie voglie accese</l>
     <l n="83">temprò più volte con suoi modi ed arti?</l>
     <l n="84">O mie fatiche, o passi indarno sparti,</l>
     <l n="85">o travagliate notti, o mie speranze,</l>
     <l n="86">o martir duri per me sempre vivi,</l>
     <l n="87">quando sarà ch'arrivi</l>
     <l n="88">a fine il duol che par ch'ogn'or avanze?</l>
     <l n="89">Ché pur è gionto a fin di quanto bene</l>
     <l n="90">mai mi promise Amor in tante pene.</l>
    </lg>
    <lg n="7">
     <l n="91">E voi, leggiadre Ninfe, cui l'ondoso</l>
     <l n="92">nido de 'l Mincio in dote diè Natura,</l>
     <l n="93">la bella sepoltura</l>
     <l n="94">di vari odor spargete d'ogn'intorno.</l>
     <l n="95">Io per me, lasso, con perpetua cura</l>
     <l n="96">negando alla mia spoglia ogni riposo,</l>
     <l n="97">il loco aventuroso</l>
     <l n="98">piangendo bagnarò la notte e 'l giorno,</l>
     <l n="99">e dello fiume l'un e l'altro corno</l>
     <l n="100">a gl'occhi prestarà sì larga vena</l>
     <l n="101">ch'al fine, lacrimando, la trist'alma</l>
     <l n="102">in polve questa salma</l>
     <l n="103">vedrà disfarsi per soverchia pena</l>
     <l n="104">e poi volando andar alla sua donna,</l>
     <l n="105">che così morta ancor in me s'indonna.</l>
    </lg>
    <lg n="8">
     <l n="106">Tra questi marmi adunque e freddi sassi,</l>
     <l n="107">chiuse le belle membra son di quella</l>
     <l n="108">cui par né sol né stella</l>
     <l n="109">vider in terra né vedran più mai?</l>
     <l n="110">In questa tomba, in questa fosca cella,</l>
     <l n="111">in così poco spazio lieta stassi,</l>
     <l n="112">ahi lasso, e terra fassi,</l>
     <l n="113">colei che mi mantiene in duri lai.</l>
     <l n="114">Dunque ha compiuti, ahi dura e cruda sorte,</l>
     <l n="115">la bella donna mia suoi giorni gai?</l>
     <l n="116">Perché son vivo ancor, perché non moro</l>
     <l n="117">e vado tra coloro</l>
     <l n="118">che gionti in vita son congionti in morte?</l>
     <l n="119">Perché non resi 'l spirto allora seco,</l>
     <l n="120">s'ella più non dovea trovarsi meco?</l>
    </lg>
    <lg n="9">
     <l n="121">Ahi dispietate Parche, che sì presto</l>
     <l n="122">da l'onorato capo il biondo crine</l>
     <l n="123">troncaste e le divine</l>
     <l n="124">luci chiudeste troppo acerbamente;</l>
     <l n="125">tra quante mai faceste qui rapine,</l>
     <l n="126">s'al parangon si metteran di questo</l>
     <l n="127">caso così funesto,</l>
     <l n="128">nulla stimate fian da tutta gente</l>
     <l n="129">che vide il mondo, ahi lasso, in un repente,</l>
     <l n="130">al dipartir di quest'alma gentile,</l>
     <l n="131">Amor, ignudo e privo d'ogni grazia,</l>
     <l n="132">e poi pietosa e sazia</l>
     <l n="133">farsi la morte allor cangiando stile:</l>
     <l n="134">ché ben le parve quando questa scelse,</l>
     <l n="135">sembianze non veder mai tanto eccelse.</l>
    </lg>
    <lg n="10">
     <l n="136">Tu vedi ben, canzon, ch'io non dimostro</l>
     <l n="137">di for com'è di dentro il mio tormento,</l>
     <l n="138">ché chi può dir di duol poco si dole.</l>
     <l n="139">Però le mie parole</l>
     <l n="140">al ciel le porti sospirando il vento,</l>
     <l n="141">fin che dinanzi a quel che il tutto vede</l>
     <l n="142">possi scoprir co 'l duol la ferma fede.</l>
    </lg>
   </lg>
  </body>
 </text>
</TEI>