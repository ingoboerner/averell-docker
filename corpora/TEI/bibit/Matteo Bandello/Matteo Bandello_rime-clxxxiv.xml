<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXIV</title>
    <author>Matteo Bandello</author>
   </titleStmt>
   <extent>
    <measure unit="stanza">9</measure>
    <measure unit="line">93</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-clxxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXIV</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Stancar si può la lingua in dir, begli occhi,</l>
     <l n="2">le vostre grazie e doti,</l>
     <l n="3">ma non già tutte, n'io restar mai sazio;</l>
     <l n="4">ch'un pensier vuol Amor ch'ognor mi fiocchi</l>
     <l n="5">in mezzo l'alma, e noti</l>
     <l n="6">cose a lodarvi di gran tempo e spazio.</l>
     <l n="7">Ond'io lodo e ringrazio</l>
     <l n="8">la sua virtù, che m'ha di voi sì accenso,</l>
     <l n="9">che d'altro mai non penso,</l>
     <l n="10">né parlar posso, che di vostra fiamma,</l>
     <l n="11">benché ne scriva appena una sol dramma.</l>
    </lg>
    <lg n="2">
     <l n="12">Tolto di me v'avete sì l'impero,</l>
     <l n="13">ch'ad ogni vostra voglia</l>
     <l n="14">quel di me fate che vi piace e aggrada.</l>
     <l n="15">Ed io di voi contento più non chiero,</l>
     <l n="16">né vuo' ch'altro mai voglia</l>
     <l n="17">quest'alma, fin che 'l corpo in terra cada.</l>
     <l n="18">Voi di virtù la strada</l>
     <l n="19">prima m'apriste col tremante raggio,</l>
     <l n="20">onde timor non aggio</l>
     <l n="21">smarrir la via, poi ch'ei m'è fatto guida,</l>
     <l n="22">tant'è vostr'alma luce chiara e fida.</l>
    </lg>
    <lg n="3">
     <l n="23">Per voi la vita or non mi spiace ch'era</l>
     <l n="24">a me noiosa, e a sdegno,</l>
     <l n="25">quando viveva peggio assai che morto.</l>
     <l n="26">Occhi beati, senza cui si spera</l>
     <l n="27">indarno gir al segno,</l>
     <l n="28">che di riposo scopre il vero porto.</l>
     <l n="29">Ond'io, ch'accese porto</l>
     <l n="30">vostre dolci faville in mezzo l'alma,</l>
     <l n="31">con così cara salma</l>
     <l n="32">vommene lieto, e d'alto desir vago,</l>
     <l n="33">né più di basse voglie il cor appago.</l>
    </lg>
    <lg n="4">
     <l n="34">Veggio, begli occhi, che temprate in modo</l>
     <l n="35">il fuoco ond'io m'incendo,</l>
     <l n="36">che d'eterno gioir mi fate erede.</l>
     <l n="37">E sì m'acqueto, e dolcemente godo,</l>
     <l n="38">che chiaro pur comprendo</l>
     <l n="39">che questa gioia ogn'altra gioia eccede.</l>
     <l n="40">E tengo ferma fede,</l>
     <l n="41">che s'io son vivo in tant'affanni e pene</l>
     <l n="42">da voi non d'altro viene.</l>
     <l n="43">Ché da' bei vostri raggi, e lor aìta</l>
     <l n="44">nasce il vigor, che mi nodrisce in vita.</l>
    </lg>
    <lg n="5">
     <l n="45">Vile era anzi pur morto prima ch'io</l>
     <l n="46">del vostr'altiero sguardo,</l>
     <l n="47">luci serene, avessi ancor contezza.</l>
     <l n="48">Ma com'il vago lume m'infollìo</l>
     <l n="49">col fuoco, ove sempre ardo,</l>
     <l n="50">ratto conobbi allor la mia bassezza.</l>
     <l n="51">Ed ebbi per certezza,</l>
     <l n="52">che chi per voi sospira, al vostro fuoco,</l>
     <l n="53">come s'infiamma un poco,</l>
     <l n="54">si cangia tutto, e tutto si trasforma</l>
     <l n="55">e nova prende qualitate e forma.</l>
    </lg>
    <lg n="6">
     <l n="56">Lasso, se l'ombra poi del fragil velo,</l>
     <l n="57">ond'io vo basso e grave,</l>
     <l n="58">in me di voi la luce non ombrasse,</l>
     <l n="59">amante mai non visse sotto 'l cielo</l>
     <l n="60">vita dolce e soave,</l>
     <l n="61">ch'al mio piacer di dietro non restasse.</l>
     <l n="62">Ma le mie forze casse</l>
     <l n="63">di virtute al gentil vostro gran carco</l>
     <l n="64">fan che nel dir son parco,</l>
     <l n="65">per ciò che cosa voi divina e santa,</l>
     <l n="66">ed io vile e mortal di terra pianta.</l>
    </lg>
    <lg n="7">
     <l n="67">Pur ciò ch'io scorgo, e spesso in carte spiego,</l>
     <l n="68">così m'acqueta il core,</l>
     <l n="69">ch'altro non bramo, tanto mi diletta;</l>
     <l n="70">né mai dal mio voler punto mi piego,</l>
     <l n="71">ché 'l vostro gran favore</l>
     <l n="72">ogni dolcezza ed ogni pace alletta.</l>
     <l n="73">Né credo che perfetta</l>
     <l n="74">in terra senza voi più cosa viva,</l>
     <l n="75">perché da voi deriva</l>
     <l n="76">tutto quel ben, che qui s'agogna e cerca,</l>
     <l n="77">che vostra grazia, non tesoro merca.</l>
    </lg>
    <lg n="8">
     <l n="78">Già l'ho ben detto, Amor, che la mia lingua</l>
     <l n="79">non è bastante e forte</l>
     <l n="80">de' begli occhi scoprir la gran virtute.</l>
     <l n="81">E se talor avvien, che 'n me distingua</l>
     <l n="82">la lor beata sorte,</l>
     <l n="83">onde dipende sol la mia salute,</l>
     <l n="84">i' veggio allor che mute</l>
     <l n="85">sarìan le lingue dotte ed ispedite.</l>
     <l n="86">Perch' a' begli occhi unite</l>
     <l n="87">son tante grazie e parti sì divine,</l>
     <l n="88">ch'umano ingegno non vi scorge il fine.</l>
    </lg>
    <lg n="9">
     <l n="89">Tu viverai con l'altre,</l>
     <l n="90">povra canzon, tra queste canne e rive</l>
     <l n="91">delle bell'acque vive,</l>
     <l n="92">ed io col fuoco d'i bei raggi ardenti</l>
     <l n="93">starò per far i giorni miei contenti.</l>
    </lg>
   </lg>
  </body>
 </text>
</TEI>