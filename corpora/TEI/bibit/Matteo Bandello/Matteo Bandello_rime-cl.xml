<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CL</title>
    <author>Matteo Bandello</author>
   </titleStmt>
   <extent>
    <measure unit="stanza">13</measure>
    <measure unit="line">113</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-cl</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CL</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CL</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È questo il luogo, la spelonca e 'l sasso,</l>
     <l n="2">la fredda neve e 'l ghiaccio duro e alpino,</l>
     <l n="3">u' Maddalena il corpo stanco e lasso</l>
     <l n="4">tant'anni tenne col favor divino?</l>
     <l n="5">È questo il fonte fresco e cristallino</l>
     <l n="6">che for del sasso stilla</l>
     <l n="7">e l'onda fa tranquilla,</l>
     <l n="8">ch'ambrosia e nettar porse</l>
     <l n="9">a lei che 'l vero ben nel mondo scorse?</l>
    </lg>
    <lg n="2">
     <l n="10">Tra questi boschi sì selvaggi ed ermi,</l>
     <l n="11">cui par che maligna ombra sempre adugge,</l>
     <l n="12">fra 'l sibillar di serpi e crudi vermi,</l>
     <l n="13">fra' fieri mostri che natura fugge,</l>
     <l n="14">qui dove fieramente Borea rugge,</l>
     <l n="15">né mai si vede Flora,</l>
     <l n="16">ma ghiaccio e nevi ognora,</l>
     <l n="17">la stanza fu di quella</l>
     <l n="18">che peccatrice il Vangelista appella?</l>
    </lg>
    <lg n="3">
     <l n="19">Colei che di bellezza un chiaro sole,</l>
     <l n="20">visse gran tempo delicata e molle;</l>
     <l n="21">colei che vide in carne il vero sole</l>
     <l n="22">che nostre colpe per sua grazia tolle,</l>
     <l n="23">queste deserte rupi abitar volle,</l>
     <l n="24">questi luoghi silvestri,</l>
     <l n="25">orridi, incolti e alpestri,</l>
     <l n="26">e sola star romita,</l>
     <l n="27">che dal sommo Fattor fu sì gradita?</l>
    </lg>
    <lg n="4">
     <l n="28">Da queste grotte dunque e gravi orrori</l>
     <l n="29">(grazia ch'a pochi il Re donò del cielo)</l>
     <l n="30">era levata fra i divini cori</l>
     <l n="31">sette fïate il giorno, al caldo e al gelo?</l>
     <l n="32">Quindi partiva con ardente zelo,</l>
     <l n="33">e sovra l'aria queta</l>
     <l n="34">Maria gioiva lieta</l>
     <l n="35">sentendo in dolce canto</l>
     <l n="36">l'angelico concento vago e santo?</l>
    </lg>
    <lg n="5">
     <l n="37">Questi pur sono i ricchi suoi palagi,</l>
     <l n="38">l'aurate logge, i palchi aprici e grati;</l>
     <l n="39">trent'anni in questi boschi in gran disagi</l>
     <l n="40">a quel servì a cui servir siam nati;</l>
     <l n="41">e quanto lunge fu da le cittati</l>
     <l n="42">da le castella e ville,</l>
     <l n="43">dalle sonanti squille,</l>
     <l n="44">tanto più fue appresso</l>
     <l n="45">a quell'in cui lo cor avea già messo.</l>
    </lg>
    <lg n="6">
     <l n="46">Che qui più volte il dolce a lei Maestro</l>
     <l n="47">apparve seco stando dolcemente,</l>
     <l n="48">e ben che fosse il luogo duro e alpestro,</l>
     <l n="49">rideva d'ogn'intorno lietamente.</l>
     <l n="50">Ché dove il Re del cielo sta presente,</l>
     <l n="51">appar dolcezza e gioia,</l>
     <l n="52">fugge il martir e noia;</l>
     <l n="53">ch'a Lui dinanzi mai</l>
     <l n="54">cosa non sta che dia tormento o guai.</l>
    </lg>
    <lg n="7">
     <l n="55">In ogni canto l'aria ancora spira</l>
     <l n="56">di quel favor celeste somma grazia,</l>
     <l n="57">e con sì occulta forza a sé mi tira,</l>
     <l n="58">che del terrestre mondo l'alma è sazia.</l>
     <l n="59">[Questo è quel ben che l'appetito sazia]</l>
     <l n="60">né mai fa l'alma stanca,</l>
     <l n="61">anzi l'anima e affranca</l>
     <l n="62">e fa bramar la morte</l>
     <l n="63">per trovar quel ch'aprì del ciel le porte.</l>
    </lg>
    <lg n="8">
     <l n="64">D'un certo non so che lo cor s'ingombra,</l>
     <l n="65">che mi fa gli occhi rugiadosi e molli,</l>
     <l n="66">e for del petto arditamente sgombra</l>
     <l n="67">quanti pensier ci son bugiardi e folli.</l>
     <l n="68">Parmi che d'ogni banda questi colli,</l>
     <l n="69">le quercie, i cerri e i faggi,</l>
     <l n="70">e gli augelli selvaggi,</l>
     <l n="71">faccian sì bel concento</l>
     <l n="72">che qui dolcezza inusitata i' sento.</l>
    </lg>
    <lg n="9">
     <l n="73">Chi mi darà ch'io resti e viva vosco,</l>
     <l n="74">riposti luoghi, ombre segrete e dive?</l>
     <l n="75">Qual grazia fia la mia se 'n questo bosco</l>
     <l n="76">restin le membra de lo spirto prive?</l>
     <l n="77">Oh valli, oh sassi, oh monti, oh boschi, oh rive!</l>
     <l n="78">Maria pregate meco</l>
     <l n="79">che qui mi tenga seco,</l>
     <l n="80">ov'il morir fia dolce</l>
     <l n="81">morendo in grazia a quel che 'l mondo folce.</l>
    </lg>
    <lg n="10">
     <l n="82">Lo piede in alcun luogo mai non poso,</l>
     <l n="83">che non mostri di lei vestigio ed orma.</l>
     <l n="84">Beate selve e sasso aventuroso,</l>
     <l n="85">cui tanta Donna d'ogni parte informa;</l>
     <l n="86">ecco, né già m'inganno, vera forma</l>
     <l n="87">della persona schietta,</l>
     <l n="88">imago benedetta</l>
     <l n="89">che nardo e rose spiri</l>
     <l n="90">ed al ciel volgi tutti i miei desiri.</l>
    </lg>
    <lg n="11">
     <l n="91">Questo fu pur un tempo il sacro albergo,</l>
     <l n="92">ove riposo al corpo talor desti;</l>
     <l n="93">a questa pietra quante volte il tergo,</l>
     <l n="94">gli occhi levando al cielo, già mettesti?</l>
     <l n="95">Oh quante grazie a Dio di qui rendesti</l>
     <l n="96">piagnendo di dolcezza,</l>
     <l n="97">ch'al piagner tant'avezza</l>
     <l n="98">fusti con ferma fede</l>
     <l n="99">ch'a Dio lavasti l'uno e l'altro piede.</l>
    </lg>
    <lg n="12">
     <l n="100">L'ottima parte veramente è stata</l>
     <l n="101">ciò ch'elegesti, n'esser ti può tolta;</l>
     <l n="102">s'ogni tua colpa fu da Dio purgata</l>
     <l n="103">è ch'ad amarlo tutta t'eri volta.</l>
     <l n="104">E già lo disse Cristo alcuna volta,</l>
     <l n="105">per farti in terra esempio,</l>
     <l n="106">ch'ogni cor brutto ed empio,</l>
     <l n="107">se vuol tornar a Dio,</l>
     <l n="108">pietà ritrova del suo fallo rio.</l>
    </lg>
    <lg n="13">
     <l n="109">Alma beata e santa Peccatrice,</l>
     <l n="110">fa' che 'l mio senso sempre</l>
     <l n="111">da la ragion si tempre,</l>
     <l n="112">né mai l'ingorda voglia</l>
     <l n="113">altro che 'l tuo voler desidri o voglia.</l>
    </lg>
   </lg>
  </body>
 </text>
</TEI>