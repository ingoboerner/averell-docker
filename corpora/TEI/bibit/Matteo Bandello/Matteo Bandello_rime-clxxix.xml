<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXIX</title>
    <author>Matteo Bandello</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-clxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXIX</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È questo il lieto e avventuroso giorno</l>
     <l n="2">fatto da quel che pose in ciel le stelle,</l>
     <l n="3">allor che volle, all'apparir dell'alba</l>
     <l n="4">(quando levò d'inferno all'atra notte</l>
     <l n="5">tant'almi spirti), suscitarsi, e 'l fine</l>
     <l n="6">dar alla legge scritta in dura pietra?</l>
    </lg>
    <lg n="2">
     <l n="7">Né chiaro fiume uscir di viva pietra,</l>
     <l n="8">né nube più s'attenda in l'aria il giorno,</l>
     <l n="9">ch'alle carte di Mose è dato il fine,</l>
     <l n="10">perché la vera stella delle stelle</l>
     <l n="11">levato 'l velo dall'oscura notte</l>
     <l n="12">fiameggiando risorge presso l'alba.</l>
    </lg>
    <lg n="3">
     <l n="13">O veramente fortunata l'alba,</l>
     <l n="14">che dalla tomba senza mover pietra</l>
     <l n="15">vide uscir Cristo e disparir la notte.</l>
     <l n="16">Che qual si mostra il sol a mezzo giorno</l>
     <l n="17">diedero 'l lume le dorate stelle,</l>
     <l n="18">il Re del ciel lodando senza fine.</l>
    </lg>
    <lg n="4">
     <l n="19">Così ne venga alla mia vita il fine,</l>
     <l n="20">se ben venisse pria che venga l'alba,</l>
     <l n="21">perché spero trovar con l'alte stelle</l>
     <l n="22">la trasparente di giustizia pietra</l>
     <l n="23">fatta già sole al glorïoso giorno,</l>
     <l n="24">che non vide, né mai vedrà più notte.</l>
    </lg>
    <lg n="5">
     <l n="25">E s'io son ito errando lunga notte</l>
     <l n="26">in mezzo l'acque né trovai la fine,</l>
     <l n="27">che mi scorgesse più tranquillo giorno,</l>
     <l n="28">or veggio presso il rosseggiar dell'alba,</l>
     <l n="29">chi del cor rompe l'indurata pietra;</l>
     <l n="30">mercé di più benigne e sante stelle.</l>
    </lg>
    <lg n="6">
     <l n="31">Dunque Tu, cui senza il voler le stelle</l>
     <l n="32">non fanno il corso, n'alluman la notte,</l>
     <l n="33">e la tua Sposa sovra ferma pietra</l>
     <l n="34">fondasti, acciò che duri senza fine,</l>
     <l n="35">fa' che 'n me nasca omai quella chiara alba,</l>
     <l n="36">di cui sei fatto sempiterno giorno.</l>
    </lg>
    <lg n="7">
     <l n="37">Felice giorno e fortunate stelle,</l>
     <l n="38">quando la notte nel fuggir dell'alba</l>
     <l n="39">la viva pietra diede a morte il fine.</l>
    </lg>
   </lg>
  </body>
 </text>
</TEI>