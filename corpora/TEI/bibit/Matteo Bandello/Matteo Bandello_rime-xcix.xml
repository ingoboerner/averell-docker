<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XCIX</title>
    <author>Matteo Bandello</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-xcix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XCIX</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XCIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di quanto scalda il sol, e copre il cielo,</l>
     <l n="2">tutta la grazia, e tutto 'l bel ch' è 'n terra,</l>
     <l n="3">raccolto splende in questa vaga donna,</l>
     <l n="4">così quant'acque al mar da monti e valli</l>
     <l n="5">rendon tributo, e stagnan per li campi,</l>
     <l n="6">sormonta il Mencio, onor degli altri fiumi.</l>
    </lg>
    <lg n="2">
     <l n="7">L'Eridano, chiamato Re de' fiumi,</l>
     <l n="8">ora soggiace per destin del cielo</l>
     <l n="9">al figlio di Benaco in questi campi,</l>
     <l n="10">di cui le limpide onde l'alma terra</l>
     <l n="11">in grembo accoglie, e sparge per le valli,</l>
     <l n="12">ove son l'ossa della maga donna,</l>
    </lg>
    <lg n="3">
     <l n="13">che fuggendo da Tebe, quella donna,</l>
     <l n="14">dopo i solcati laghi, mari e fiumi,</l>
     <l n="15">la stanza elesse in queste acquose valli.</l>
     <l n="16">E prima che morisse, alzati al cielo</l>
     <l n="17">il viso e gli occhi dalla bassa terra,</l>
     <l n="18">disse cantando in mezzo a questi campi:</l>
    </lg>
    <lg n="4">
     <l n="19">– vedrete dopo lunga etate, o campi,</l>
     <l n="20">posarsi qui sì glorïosa donna,</l>
     <l n="21">che simil non sarà sovra la terra,</l>
     <l n="22">ch'ella col lume de' begli occhi i fiumi</l>
     <l n="23">arder farà sovente. Allor il cielo</l>
     <l n="24">benigno guarderà le nostre valli.</l>
    </lg>
    <lg n="5">
     <l n="25">Ché per veder il Mencio e queste valli</l>
     <l n="26">mille elevati spirti i proprii campi</l>
     <l n="27">lasciati ne verran cangiando cielo,</l>
     <l n="28">e poi dinanzi alla felice donna,</l>
     <l n="29">spargendo d'Elicona i dotti fiumi</l>
     <l n="30">faran le Muse aver il seggio in terra.</l>
    </lg>
    <lg n="6">
     <l n="31">E tal ch' allor ritroverassi in terra,</l>
     <l n="32">alla fama di queste ondose valli</l>
     <l n="33">verrà sprezzando Schirmia e Po, soi fiumi,</l>
     <l n="34">e fatto agricoltor di questi campi</l>
     <l n="35">canterà sempre della bella donna,</l>
     <l n="36">che gli destina per sua guida il cielo –.</l>
    </lg>
    <lg n="7">
     <l n="37">Diede il ciel segno allor, che questa terra</l>
     <l n="38">con la donna le Muse in mezzo ai campi</l>
     <l n="39">vedrebbe, e seco gir le valli e i fiumi.</l>
    </lg>
   </lg>
  </body>
 </text>
</TEI>