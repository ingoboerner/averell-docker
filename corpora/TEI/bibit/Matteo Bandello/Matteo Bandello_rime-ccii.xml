<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCII</title>
    <author>Matteo Bandello</author>
   </titleStmt>
   <extent>
    <measure unit="stanza">8</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come potrò mai dire</l>
     <l n="2">ch'io viva, e vita questo viver sia,</l>
     <l n="3">s'è senza vita ognor la vita mia?</l>
    </lg>
    <lg n="2">
     <l n="4">Il vivo raggio, che dagli occhi viene</l>
     <l n="5">della mia donna, Amore,</l>
     <l n="6">l'esca porgeva al lasso viver mio;</l>
     <l n="7">onde tal forza ne prendeva il core,</l>
     <l n="8">che fra l'acerbe pene</l>
     <l n="9">mi dava d'ogni strazio sempre oblìo,</l>
     <l n="10">e sol intent' er'io</l>
     <l n="11">al dolce sfavillar di quella pia</l>
     <l n="12">vista, che 'n terra un paradiso cria.</l>
    </lg>
    <lg n="3">
     <l n="13">Ben mi potea chiamar contento e vivo,</l>
     <l n="14">allor ch'a lei presente</l>
     <l n="15">gustava in que' bei lumi ogni dolcezza;</l>
     <l n="16">or che mia sorte me ne tiene absente,</l>
     <l n="17">né veggio il lume divo,</l>
     <l n="18">questa mia vita il viver più non prezza.</l>
     <l n="19">Né vita è pur, ché mezza,</l>
     <l n="20">anzi già tutta, è morta. Ahi sorte ria,</l>
     <l n="21">di me senz'il favor di quel che fia?</l>
    </lg>
    <lg n="4">
     <l n="22">Quand'io lasciai sul Mencio quella vaga</l>
     <l n="23">luce amorosa, allora</l>
     <l n="24">lasciai la vita innanzi alla mia vita.</l>
     <l n="25">Quivi da me lontana ella dimora</l>
     <l n="26">sol di quel lume vaga,</l>
     <l n="27">ov'ogni grazia il ciel tien sempr' unita.</l>
     <l n="28">Ivi quel ben s'addita,</l>
     <l n="29">che fa ch'un uom senz'alma in vita stia</l>
     <l n="30">e paia vivo come già solìa.</l>
    </lg>
    <lg n="5">
     <l n="31">I' non son vivo, Amor, né mai potrei</l>
     <l n="32">viver lontan da quella,</l>
     <l n="33">che, come vuol, il cor or m'apre or serra.</l>
     <l n="34">Così mi diede il ciel, e la mia stella,</l>
     <l n="35">il dì che mi rendei</l>
     <l n="36">a lei del Mencio in la famosa terra.</l>
     <l n="37">Quivi mia pace e guerra</l>
     <l n="38">tempra mai sempre, e me da me disvìa,</l>
     <l n="39">per cui se stesso il cor disprezza e oblia;</l>
    </lg>
    <lg n="6">
     <l n="40">onde non so se morto o vivo sono</l>
     <l n="41">da poi che 'l mio conforto,</l>
     <l n="42">come mia stella vuol, abbandonai.</l>
     <l n="43">E se di vita il segno in viso porto,</l>
     <l n="44">vien così raro dono</l>
     <l n="45">da' begli occhi più chiar che 'l sol assai.</l>
     <l n="46">Ché fanno ancor que' rai,</l>
     <l n="47">con la virtù di lor pietà natìa,</l>
     <l n="48">spirar la vita in me, com'era pria.</l>
    </lg>
    <lg n="7">
     <l n="49">Ahi strana vita, che pur morta spiri,</l>
     <l n="50">ond'io tal provo strazio,</l>
     <l n="51">che giunto son di Stige sulla riva:</l>
     <l n="52">quanto di fiumi, mari e monti spazio</l>
     <l n="53">da que' soavi giri</l>
     <l n="54">mi tien diviso, e posso dir ch'i' viva?</l>
     <l n="55">In tutto l'alma schiva</l>
     <l n="56">meco restar a farmi compagnia,</l>
     <l n="57">né trova a darmi aìta più la via.</l>
    </lg>
    <lg n="8">
     <l n="58">Così mi veggio, Amor, già giunto a tale</l>
     <l n="59">ch'io vivo non vivendo</l>
     <l n="60">e d'uomo sono un'ombra sol e un segno.</l>
     <l n="61">E pur mi meraviglio, morto essendo,</l>
     <l n="62">che 'l pianto in me sì sale</l>
     <l n="63">qual era allor ch'entrai dentro il tuo regno.</l>
     <l n="64">Però per fermo i' tegno</l>
     <l n="65">morendo non morir, e tutta via</l>
     <l n="66">per fuggir morte il cor morir disia.</l>
    </lg>
   </lg>
  </body>
 </text>
</TEI>