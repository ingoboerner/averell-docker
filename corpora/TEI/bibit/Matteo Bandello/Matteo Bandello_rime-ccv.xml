<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCV</title>
    <author>Matteo Bandello</author>
   </titleStmt>
   <extent>
    <measure unit="stanza">9</measure>
    <measure unit="line">123</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCV</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor più volte mostro</l>
     <l n="2">m'ha nei begli occhi della donna mia,</l>
     <l n="3">come per lor trïonfa e spiega l'ali;</l>
     <l n="4">e dicemi: – i' ti mostro,</l>
     <l n="5">amante, cosa ch'impossibil fia,</l>
     <l n="6">che mai si veggia più fra voi mortali.</l>
     <l n="7">Ché quante sono, o fur mai donne uguali</l>
     <l n="8">non vedi a questa, ond'io men vado altiero:</l>
     <l n="9">ché senza il suo favor nulla sarei –.</l>
     <l n="10">Poi scopre agli occhi miei</l>
     <l n="11">cose, che dir altrui poter non spero.</l>
     <l n="12">Ma tant'è quel desìo,</l>
     <l n="13">ch'accende questo dolce lusinghiero</l>
     <l n="14">di scoprir ciò ch'ognor in lei vegg'io,</l>
     <l n="15">che di parlarne alquanto, almen desìo.</l>
    </lg>
    <lg n="2">
     <l n="16">Ma come posso, Amore,</l>
     <l n="17">mostrar parlando tanta maestate</l>
     <l n="18">se l'intelletto non la scorge a pena?</l>
     <l n="19">Ché ciò che splende fore</l>
     <l n="20">(non pur l'interna e sacra chiaritate</l>
     <l n="21">al volgo ascosa e d'alte doti piena)</l>
     <l n="22">ogn'alto ingegno abbaglia, avanza e affrena,</l>
     <l n="23">e ratto fallo andar for di se stesso,</l>
     <l n="24">per tant'eccelse e rare meraviglie.</l>
     <l n="25">E pur tu vuoi ch'io piglie</l>
     <l n="26">ardir di palesar, e far espresso</l>
     <l n="27">ciò ch'impossibil parme</l>
     <l n="28">ch'io dica, e dove indarno mi son messo.</l>
     <l n="29">I' nol potrò scoprir, ché 'l ciel levarme</l>
     <l n="30">non vuol tant'alto, ov'io potrei bearme.</l>
    </lg>
    <lg n="3">
     <l n="31">Ché s'io potessi, o donna,</l>
     <l n="32">tanto di voi parlar quant'è 'l desire,</l>
     <l n="33">e quanto meco, e con Amor ragiono,</l>
     <l n="34">voi diverreste donna</l>
     <l n="35">di quanto vuol Iddio che 'l ciel rimire:</l>
     <l n="36">tante in voi doti, e tante grazie sono,</l>
     <l n="37">che un sol de' vostri discoperto dono,</l>
     <l n="38">come l'indica pietra il ferro fura,</l>
     <l n="39">tirerebbe ciascuno a contemplarvi;</l>
     <l n="40">e china ad adorarvi</l>
     <l n="41">vedreste in terra ogni opra di Natura.</l>
     <l n="42">Ond'io, che vosco a lato</l>
     <l n="43">sempre mi trovo (oh forte mia ventura!),</l>
     <l n="44">a dito mostro, lieto e fortunato</l>
     <l n="45">(vostra mercé), sarei talor chiamato.</l>
    </lg>
    <lg n="4">
     <l n="46">Indi avverrebbe poi,</l>
     <l n="47">ch'al vostro pregio, e all'alta gloria vostra,</l>
     <l n="48">ed al mio bene invidia il mondo avrebbe.</l>
     <l n="49">Così posta per voi</l>
     <l n="50">in colmo d'ogni gloria l'età nostra</l>
     <l n="51">vedrei, ché tanta grazia mai non ebbe.</l>
     <l n="52">E fora il grido tal, ch'ogni uom direbbe,</l>
     <l n="53">oh ben divino, oh grazia mai non vista,</l>
     <l n="54">né sotto il ciel da riveder più mai!</l>
     <l n="55">Questa coi santi rai</l>
     <l n="56">ch'escon sì ardenti dalla vaga vista,</l>
     <l n="57">a' corpi l'alme invola,</l>
     <l n="58">e questi col suo dir ognor le acquista</l>
     <l n="59">eterna fama, e seco al ciel se 'n vola:</l>
     <l n="60">egli beato, ella felic' e sola.</l>
    </lg>
    <lg n="5">
     <l n="61">Or lasso, il ciel mi nega</l>
     <l n="62">ingegno e forza a tant'eccelsa impresa,</l>
     <l n="63">e resta sol ardita in me la voglia.</l>
     <l n="64">Ma sotto 'l peso piega</l>
     <l n="65">la debil forza sì, che l'è contesa</l>
     <l n="66">quell'alta guida, ch'a cantar l'invoglia.</l>
     <l n="67">E questo è quel che fa, che sempre in doglia</l>
     <l n="68">vivendo stommi, e resto for di spene</l>
     <l n="69">d'aver al vostro merto uguale il canto.</l>
     <l n="70">Ché ciò che mai da canto</l>
     <l n="71">mette il pensier, ch'al mio voler s'attiene,</l>
     <l n="72">com'egli è sculto in mente,</l>
     <l n="73">così perfetto poi di for non viene.</l>
     <l n="74">Perciò la lingua sì confusamente</l>
     <l n="75">parla, ch'a par del ver nulla si sente.</l>
    </lg>
    <lg n="6">
     <l n="76">Almen mi desse il cielo</l>
     <l n="77">che come in chiaro, fresco e puro rivo</l>
     <l n="78">si vede tutto quel che serba al fondo,</l>
     <l n="79">così 'l terrestre velo</l>
     <l n="80">ciò che nel cor pensando formo e scrivo,</l>
     <l n="81">non mi togliesse rimirar profondo.</l>
     <l n="82">Ivi vedreste, allor, ch'amante al mondo</l>
     <l n="83">non ha pensier uguali a' miei pensieri,</l>
     <l n="84">ch'affina Amor nel vostro vago viso.</l>
     <l n="85">Ivi mirando fiso</l>
     <l n="86">quanti ho di voi concetti santi e altieri,</l>
     <l n="87">e ciò che 'n verso e 'n prosa,</l>
     <l n="88">di dir la lingua par che si disperi,</l>
     <l n="89">direste sospirando: – questa è cosa</l>
     <l n="90">da farmi eterna, chiara e glorïosa –.</l>
    </lg>
    <lg n="7">
     <l n="91">E ben ch'ognor m'avveggia</l>
     <l n="92">come non giungo di tant'opra al segno,</l>
     <l n="93">che non la scerne appena l'intelletto,</l>
     <l n="94">lo spirto pur vaneggia</l>
     <l n="95">d'eccelse voglie e d'alto desir pregno,</l>
     <l n="96">sforzandosi scoprir ciò ch'ho nel petto.</l>
     <l n="97">Ma non segue al desir ugual l'effetto.</l>
     <l n="98">Ond'appo voi il non poter mi vaglia</l>
     <l n="99">a giusta scusa, acciò ch'al mondo avaro</l>
     <l n="100">sia manifesto e chiaro,</l>
     <l n="101">che sì il vostro valor mi preme e abbaglia,</l>
     <l n="102">che di quell'il gran carco</l>
     <l n="103">contende, che di for lo stil non saglia,</l>
     <l n="104">come la mente ognor n'informo e carco,</l>
     <l n="105">tal che, nel dir, or resto vinto or parco.</l>
    </lg>
    <lg n="8">
     <l n="106">A che dunque s'ammira,</l>
     <l n="107">chi vede 'n mezzo ai bei vostr'occhi ognora</l>
     <l n="108">trovarsi Amor dalla sua madre Dea,</l>
     <l n="109">se chi ben fiso mira</l>
     <l n="110">vede ch'Amor voi senz'Amor non fora,</l>
     <l n="111">che quella sète, dov'Amor si crea?</l>
     <l n="112">Voi d'Amor madre, voi del mondo Idea,</l>
     <l n="113">che fra' fastidi dell'umana vita</l>
     <l n="114">pace porgete a chi v'adora e segue.</l>
     <l n="115">E tanto si consegue,</l>
     <l n="116">che gioia date eterna ed infinita,</l>
     <l n="117">che d'ogni ben n'appaga,</l>
     <l n="118">tant'è il favor di vostra dolce aìta.</l>
     <l n="119">Onde la Fama ognor gridando vaga</l>
     <l n="120">la divina Lucrezia di Gonzaga.</l>
    </lg>
    <lg n="9">
     <l n="121">Se forza al mio desir, donna, darete,</l>
     <l n="122">i' canterò di voi cose sì belle</l>
     <l n="123">che fermerò col sol tutte le stelle.</l>
    </lg>
   </lg>
  </body>
 </text>
</TEI>