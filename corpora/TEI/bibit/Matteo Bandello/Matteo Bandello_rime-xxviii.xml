<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXVIII</title>
    <author>Matteo Bandello</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXVIII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un dolce folgorar di duo begli occhi,</l>
     <l n="2">che fan d'oscura notte chiaro giorno,</l>
     <l n="3">un celar e scoprir il viso adorno,</l>
     <l n="4">ond'Amor l'arco in van non vuol che scocchi;</l>
    </lg>
    <lg n="2">
     <l n="5">l'andar celeste, il far che 'l piede tocchi</l>
     <l n="6">la terra a pena, il bel girar intorno</l>
     <l n="7">quell'aurea testa, e dar di sé soggiorno,</l>
     <l n="8">sì che bellezza e castità vi fiocchi;</l>
    </lg>
    <lg n="3">
     <l n="9">il portamento pien di leggiadrìa,</l>
     <l n="10">que' santi modi fatti in paradiso,</l>
     <l n="11">l'alte accoglienze, il parlar dolce e schivo;</l>
    </lg>
    <lg n="4">
     <l n="12">mostrar rubini e perle al suon d'un riso,</l>
     <l n="13">con quanta grazia fu giammai, né fia,</l>
     <l n="14">son l'esca al fuoco, dov'ardend'i' vivo.</l>
    </lg>
   </lg>
  </body>
 </text>
</TEI>