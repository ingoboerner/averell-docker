<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXXXIX</title>
    <author>Matteo Bandello</author>
   </titleStmt>
   <extent>
    <measure unit="stanza">8</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-clxxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXXXIX</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O bella man gentile,</l>
     <l n="2">che sovr'ogn'altra mano</l>
     <l n="3">di beltà rara il pregio porti e 'l vanto,</l>
     <l n="4">come potrà 'l mio stile</l>
     <l n="5">umìle, basso e piano,</l>
     <l n="6">appien lodarti con sonoro canto?</l>
     <l n="7">O cara mano quanto</l>
     <l n="8">merti ch'io lodi e prezze</l>
     <l n="9">quel vivo, bel colore,</l>
     <l n="10">ch'al mondo mostra 'l fiore</l>
     <l n="11">di tante doti tue, di tai bellezze;</l>
     <l n="12">ché tu sei quella sola</l>
     <l n="13">che l'alme ai corpi in un momento invola.</l>
    </lg>
    <lg n="2">
     <l n="14">Tu sei quell'una, quella,</l>
     <l n="15">man delicata e molle</l>
     <l n="16">ch'hai d'avorio color e d'alabastro;</l>
     <l n="17">tu sei la man sì bella,</l>
     <l n="18">cui sovr' il ciel estolle</l>
     <l n="19">l'alto favor del tuo superno mastro.</l>
     <l n="20">O ciel benigno, ed astro</l>
     <l n="21">a me propizio sempre,</l>
     <l n="22">o forte mia ventura;</l>
     <l n="23">lasso, chi m'assicura,</l>
     <l n="24">che di dolcezza il cor non si distempre?</l>
     <l n="25">E qual amante al mondo</l>
     <l n="26">ha stato sì tranquillo e sì giocondo?</l>
    </lg>
    <lg n="3">
     <l n="27">Ma chi potrà mai dire</l>
     <l n="28">della dolcezza mia</l>
     <l n="29">l'incredibil piacer e immensa gioia?</l>
     <l n="30">Chi fia che discoprire,</l>
     <l n="31">quale e quanto sia,</l>
     <l n="32">possa il diletto che non teme noia?</l>
     <l n="33">E ben che tosto i' moia,</l>
     <l n="34">i' ne morrò contento</l>
     <l n="35">d'aver provato prima,</l>
     <l n="36">che morte mai m'opprima,</l>
     <l n="37">il ben che l'uom eterna in un momento,</l>
     <l n="38">in cui dolcezza sede,</l>
     <l n="39">che quanta mai dolcezza fosse eccede.</l>
    </lg>
    <lg n="4">
     <l n="40">Ch' i replicati baci</l>
     <l n="41">su quella man soave,</l>
     <l n="42">che 'l cor m'annoda e come vuol discioglie,</l>
     <l n="43">fur tutti ardenti faci</l>
     <l n="44">che m'arser sì, che m'have</l>
     <l n="45">qual fenice rifatto alle sue voglie.</l>
     <l n="46">Da me stesso mi toglie</l>
     <l n="47">la bella mano schietta,</l>
     <l n="48">con tanta maestate,</l>
     <l n="49">ch'allora mille fiate,</l>
     <l n="50">«questa», diss'io, «dal volgo a sé m'alletta;</l>
     <l n="51">e all'uno, e all'altro polo</l>
     <l n="52">seco m'innalza con famoso volo».</l>
    </lg>
    <lg n="5">
     <l n="53">Quai d'orïente perle,</l>
     <l n="54">ben lucide e polite,</l>
     <l n="55">l'India ne mandi o qual più ricco mare,</l>
     <l n="56">non sarà, ch'a vederle</l>
     <l n="57">non paian scolorite</l>
     <l n="58">a par dell'unghie così terse e chiare?</l>
     <l n="59">O candor singolare</l>
     <l n="60">di que' diti sì vaghi,</l>
     <l n="61">così leggiadri e snelli,</l>
     <l n="62">che 'l cor da me divelli,</l>
     <l n="63">e dolcemente nel martìr m'appaghi;</l>
     <l n="64">rara beltà divina,</l>
     <l n="65">cui tutto 'l mondo onora, e ognor s'inchina.</l>
    </lg>
    <lg n="6">
     <l n="66">Quando la bocca posi</l>
     <l n="67">su quella per baciarla,</l>
     <l n="68">soave albergo d'ogni mio desìo,</l>
     <l n="69">chi 'l crederà ch'ascosi,</l>
     <l n="70">per più leggiadra farla,</l>
     <l n="71">i pargoletti Amor in lei vid'io?</l>
     <l n="72">E l'alma quasi uscìo</l>
     <l n="73">dalle mie labbra fori</l>
     <l n="74">per istar sempre seco,</l>
     <l n="75">né dir saprei chi meco</l>
     <l n="76">la ritenesse allor in quei favori.</l>
     <l n="77">Che s'io n'avessi morte,</l>
     <l n="78">qual mai più bel morir o lieta sorte?</l>
    </lg>
    <lg n="7">
     <l n="79">I' non dovea levarmi,</l>
     <l n="80">o bella man giammai,</l>
     <l n="81">ma mille e mille baci ancora darti,</l>
     <l n="82">ché sol beato farmi,</l>
     <l n="83">e trarmi for di guai,</l>
     <l n="84">tu puoi: tant'è quel ben, ch'in me comparti.</l>
     <l n="85">E di poter baciarti</l>
     <l n="86">non fu già poca grazia,</l>
     <l n="87">perché fatta sei tale,</l>
     <l n="88">che tua bellezza vale</l>
     <l n="89">ogni voglia acquetar e render sazia.</l>
     <l n="90">Ond'io mi fermo e grido,</l>
     <l n="91">che d'ogni gioia in te riposto è 'l nido.</l>
    </lg>
    <lg n="8">
     <l n="92">Chi può, canzon, ad una ad una, tutte</l>
     <l n="93">annoverar le stelle,</l>
     <l n="94">dirà di questa le bellezze belle.</l>
    </lg>
   </lg>
  </body>
 </text>
</TEI>