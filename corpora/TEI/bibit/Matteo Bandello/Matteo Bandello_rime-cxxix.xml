<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXXIX</title>
    <author>Matteo Bandello</author>
   </titleStmt>
   <extent>
    <measure unit="stanza">13</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-cxxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXXIX</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di campo in campo, e d'una in altra piaggia,</l>
     <l n="2">giva piangendo il mio perduto tempo,</l>
     <l n="3">quando nuovo pastor in ripa all'acque</l>
     <l n="4">del figlio di Benaco in dolce stile</l>
     <l n="5">udi' cantar, ond'io lungo il bel fiume</l>
     <l n="6">assiso stetti, ed egli disse i versi.</l>
    </lg>
    <lg n="2">
     <l n="7">– O biondo Apollo, che celesti versi</l>
     <l n="8">all'ombra d'un bel lauro in quella piaggia,</l>
     <l n="9">ove l'Eurota corre altiero fiume,</l>
     <l n="10">cantasti, se rammenti di quel tempo,</l>
     <l n="11">alza, ti prego, il mio debile stile,</l>
     <l n="12">tal che 'l suon ne rimbombi per quest'acque.</l>
    </lg>
    <lg n="3">
     <l n="13">E voi, qual vetro pure e lucid'acque,</l>
     <l n="14">u' nacque il buon testor di tanti versi,</l>
     <l n="15">che dalle gregge e ' campi alza lo stile</l>
     <l n="16">alle fiere armi, questa verde piaggia</l>
     <l n="17">di varii fior vestite, né sia tempo</l>
     <l n="18">che manchi vostra vena al dotto fiume.</l>
    </lg>
    <lg n="4">
     <l n="19">Qual rivo, stagno, fonte, mare o fiume</l>
     <l n="20">sparge di voi più cristalline l'acque?</l>
     <l n="21">Al più cocente, e al più gelato tempo</l>
     <l n="22">chi ode di voi più dotte Muse e versi?</l>
     <l n="23">Qual arbor è, che 'n quest'antica piaggia</l>
     <l n="24">non senta novi carmi e novo stile?</l>
    </lg>
    <lg n="5">
     <l n="25">Ch'al gran Gonzaga innalza altri lo stile,</l>
     <l n="26">altri dispiega d'eloquenza un fiume</l>
     <l n="27">cantando l'alma Elisa in bosco e 'n piaggia.</l>
     <l n="28">Altri poi sparge d'Elicona l'acque,</l>
     <l n="29">e loda l'arboscel con alti versi,</l>
     <l n="30">che venne di Damasco è già gran tempo.</l>
    </lg>
    <lg n="6">
     <l n="31">Così per me finché fia moto e tempo,</l>
     <l n="32">se nulla ponno insieme col mio stile</l>
     <l n="33">tant'intagliati in mille pioppe versi,</l>
     <l n="34">eterna fia madonna, e tu, chiar fiume,</l>
     <l n="35">pomposo te n'andrai gonfiando l'acque,</l>
     <l n="36">e sempre avrai poeti in questa piaggia.</l>
    </lg>
    <lg n="7">
     <l n="37">Ceda di Tempe la fiorita piaggia,</l>
     <l n="38">che presso a Pindo è verde in ogni tempo,</l>
     <l n="39">a questi campi, ceda a voi, bell'acque,</l>
     <l n="40">il chiar Peneo, o qual si trova in stile</l>
     <l n="41">cantato lago, o più superbo fiume,</l>
     <l n="42">ed a costei le più lodate in versi.</l>
    </lg>
    <lg n="8">
     <l n="43">Quant'ho mai messo in prosa, o scritto in versi,</l>
     <l n="44">di quest'allegra e avventurosa piaggia,</l>
     <l n="45">e del corrente e limpido bel fiume,</l>
     <l n="46">e di costei, ch'onora il nostro tempo,</l>
     <l n="47">è breve stilla d'infinito stile:</l>
     <l n="48">tai son, madonna, il Mencio, il luogo e l'acque.</l>
    </lg>
    <lg n="9">
     <l n="49">Qual meraviglia dunque, se dell'acque,</l>
     <l n="50">che sorgon qui d'intorno gli miei versi</l>
     <l n="51">parlan mai sempre, n'altro nel mio stile</l>
     <l n="52">ribomba, ed ho cangiato in questa piaggia</l>
     <l n="53">il nido mio natìo per ogni tempo,</l>
     <l n="54">bramando far mia vita in mezzo 'l fiume?</l>
    </lg>
    <lg n="10">
     <l n="55">Tranquillo, chiaro ed onorato fiume,</l>
     <l n="56">che quinci e quindi spargi le bell'acque,</l>
     <l n="57">perché non ti conobbi io più per tempo?</l>
     <l n="58">Perché non ho sonori ed alti versi,</l>
     <l n="59">che 'l nome di madonna in ogni piaggia</l>
     <l n="60">facesser noto con soave stile?</l>
    </lg>
    <lg n="11">
     <l n="61">So ben che non aguaglio col mio stile,</l>
     <l n="62">tante tue lode, o glorïoso fiume,</l>
     <l n="63">né dell'aprica e ognor ridente piaggia,</l>
     <l n="64">u' così fresche e chiare corron l'acque,</l>
     <l n="65">né di madonna ponno, cetre o versi,</l>
     <l n="66">la gran virtù cantar in alcun tempo.</l>
    </lg>
    <lg n="12">
     <l n="67">Sacri Poeti che per ogni tempo</l>
     <l n="68">immortali vi fate con lo stile,</l>
     <l n="69">gli alti e sottili vostri ornati versi</l>
     <l n="70">a tanta donna, a sì famoso fiume,</l>
     <l n="71">lieti sacrate, e meco di quest'acque</l>
     <l n="72">cantate in questa al ciel sì cara piaggia –.</l>
    </lg>
    <lg n="13">
     <l n="73">Qui 'l pastor tacque, e la piaggia in quel tempo</l>
     <l n="74">e l'acque segno fer, che 'l novo stile</l>
     <l n="75">gradiva al fiume dei cantati versi.</l>
    </lg>
   </lg>
  </body>
 </text>
</TEI>