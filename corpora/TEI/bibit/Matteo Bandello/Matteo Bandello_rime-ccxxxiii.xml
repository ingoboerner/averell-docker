<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCXXXIII</title>
    <author>Matteo Bandello</author>
   </titleStmt>
   <extent>
    <measure unit="stanza">8</measure>
    <measure unit="line">168</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-ccxxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCXXXIII</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCXXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che furor santo, che splendor, che luce,</l>
     <l n="2">che novo ardor il petto già m'ingombra</l>
     <l n="3">di tant'alto desir, ch'indi disgombra</l>
     <l n="4">ciò che di bassa voglia vi dipende?</l>
     <l n="5">Come sì tosto si dilegua l'ombra,</l>
     <l n="6">che m'offoscav'il cor, onde riluce</l>
     <l n="7">sì chiaro lume, che mi guida e duce</l>
     <l n="8">ove del sacro lume il lume splende?</l>
     <l n="9">Già scalda il sol del ciel il mezzo, e istende</l>
     <l n="10">per valli, colli e piagge il vivo fuoco,</l>
     <l n="11">né giace sott'il nostro clima luoco</l>
     <l n="12">u' non penetri il nodritivo raggio:</l>
     <l n="13">e pur, tra il globo della fredda luna</l>
     <l n="14">e 'l nostro, miro gir dorata stella,</l>
     <l n="15">ch'or basso or alto scintillando corre</l>
     <l n="16">dal Borea all'Austro, in questa parte e 'n quella,</l>
     <l n="17">e nova gente vedo che s'aduna,</l>
     <l n="18">anzi adunata segu' il bon vïaggio,</l>
     <l n="19">ch'a Cristo mena, che nasciuto in terra</l>
     <l n="20">l'intricata catena vuol disciorre,</l>
     <l n="21">che la strada del ciel al mondo serra,</l>
     <l n="22">privo di pace e pieno d'ogni guerra.</l>
    </lg>
    <lg n="2">
     <l n="23">Ma come mai potrò, se non m'aiuti,</l>
     <l n="24">Verbo del Padre, quel ch'io veggio dire?</l>
     <l n="25">Dammi ch'io possa i tuoi misteri aprire</l>
     <l n="26">che senza par in terr'e 'n ciel tu fai.</l>
     <l n="27">Ove comincia Febo ad apparire,</l>
     <l n="28">quando l'aurora ei vuol che si tramuti</l>
     <l n="29">di gialla in ranza ed ella par rifuti</l>
     <l n="30">sentir il caldo d'i pongenti rai,</l>
     <l n="31">un popol fuvi, che con dolci lai</l>
     <l n="32">pregava che venisse tosto l'ora</l>
     <l n="33">ch'il mago Balaam predisse allora</l>
     <l n="34">ch'a maledir Giacob in alto ascese;</l>
     <l n="35">onde, nascend' il Re del ciel, apparve</l>
     <l n="36">lor la stella con rai così lucenti</l>
     <l n="37">ch'ei disser: – quest' è 'l segno che dimostra</l>
     <l n="38">colui che dè salvar l'umane genti</l>
     <l n="39">levand' a profezie l'oscure larve –.</l>
     <l n="40">Poi, seguendo la stella, il bel paese</l>
     <l n="41">d'orïente lasciaro, in ver' Giudea</l>
     <l n="42">drizzand' i dromedarii per la chiostra</l>
     <l n="43">d'erbose piagge, dove risplendea</l>
     <l n="44">la stella, ch'il camino antecedea.</l>
    </lg>
    <lg n="3">
     <l n="45">Cossì passando d'un in altro colle,</l>
     <l n="46">per vie deserte, per boschetti e dumi,</l>
     <l n="47">per folte selve, mari, laghi e fiumi,</l>
     <l n="48">dentro Gerusalem al fine entraro.</l>
     <l n="49">Quivi la stella ascose i vaghi lumi,</l>
     <l n="50">ch'il suo favor Iddio all'uomo tolle,</l>
     <l n="51">quand'ei si volge al mondo errante e folle,</l>
     <l n="52">come fer questi ch'ad Erode andaro.</l>
     <l n="53">Ma com'Erode e la città lasciaro,</l>
     <l n="54">ratto mostrossi la fidata scorta,</l>
     <l n="55">onde ciascun di quei si riconforta</l>
     <l n="56">e segue allegramente il bon camino.</l>
     <l n="57">Indi ella poi sovragiungendo dove</l>
     <l n="58">nato giaceva nel tugurio Iddio,</l>
     <l n="59">parea fermata che dicesse loro:</l>
     <l n="60">– qui fia contento il vostro bon disìo –.</l>
     <l n="61">Ferma è la stella, n'indi più si move,</l>
     <l n="62">ond'egli entrati dentr' a capo chino</l>
     <l n="63">dinanzi al Re del ciel prostrati stanno</l>
     <l n="64">cui del portato ricco gran tesoro</l>
     <l n="65">novo tributo lietamente fanno,</l>
     <l n="66">ch'incenso, mirra ed oro a quello dànno.</l>
    </lg>
    <lg n="4">
     <l n="67">Chi vi sospinge, o sacri Reggi, fare</l>
     <l n="68">quel che voi fate sì devoti e umìli</l>
     <l n="69">ad un fanciul tra panni involto vili</l>
     <l n="70">e posto in un presepe sovr'il feno?</l>
     <l n="71">Chi stringe i vostri petti signorili,</l>
     <l n="72">quel ch'a Dio deve ogn'uom, a questo dare?</l>
     <l n="73">È quest'il Re che fatto v'ha lasciare</l>
     <l n="74">l'orïental paese, almo, sereno?</l>
     <l n="75">Un uomo vi trovate d'anni pieno,</l>
     <l n="76">e seco una fanciulla, né vedete</l>
     <l n="77">un servo sol, e pur constanti sete</l>
     <l n="78">ch'egli sia quel ch'in terra ricercate.</l>
     <l n="79">Ov'è 'l reame, u' le cittadi e ville,</l>
     <l n="80">u' son i servi, dov'è 'l lett' aurato,</l>
     <l n="81">gl'alti pallazzi, le pompose sale,</l>
     <l n="82">l'ostro, le perle e l'oro sì apprezzato?</l>
     <l n="83">U' son le trombe e le sonanti squille,</l>
     <l n="84">u' son le squadre de' giostranti armate,</l>
     <l n="85">le pompe, i giochi e le gioiose feste?</l>
     <l n="86">Tu, Re del ciel, eterno ed immortale,</l>
     <l n="87">tu quello sei che fai quest'opre, queste,</l>
     <l n="88">acciò ch'il tuo poter si manifeste.</l>
    </lg>
    <lg n="5">
     <l n="89">Tu sei fanciul nel vil tugurio, e 'n cielo</l>
     <l n="90">nova stella dimostri e de i Sabei</l>
     <l n="91">accendi a gl'alti Reggi il petto, e quei</l>
     <l n="92">per longhe strade meni ad adorarti.</l>
     <l n="93">Né perché veggian come nato sei</l>
     <l n="94">d'un'umil donna, nel più algente gielo,</l>
     <l n="95">di nostra carn'avolto in fragil velo,</l>
     <l n="96">lascian per questo riverenza farti.</l>
     <l n="97">Tra l'asinello e 'l bue miran posarti,</l>
     <l n="98">e tu (la tua mercé) gl'allum' il core,</l>
     <l n="99">ch'ei dicon: – quest'è pur il ver Signore,</l>
     <l n="100">ch'in principio creò di nulla il tutto –.</l>
     <l n="101">Iddio ti dice il dato incenso, e vero</l>
     <l n="102">uomo mortal la mirra, e l'oro Regge,</l>
     <l n="103">ché sotto questi sacri doni aperto</l>
     <l n="104">t'adoran per colui ch'il tutto regge.</l>
     <l n="105">Cossì dinanzi a te co' 'l cor sincero,</l>
     <l n="106">tremando e ardendo e non co' 'l viso asciutto</l>
     <l n="107">stanno pregando che lor doni accetti,</l>
     <l n="108">e per tua grazia sol, senz'alcun merto,</l>
     <l n="109">troppo mercé gli par se tu gli metti</l>
     <l n="110">tra 'l numero de' tuoi beati eletti.</l>
    </lg>
    <lg n="6">
     <l n="111">E dicon pur sovente: – è questo quello,</l>
     <l n="112">quello promesso agnel ne 'l tempo antico,</l>
     <l n="113">che dè caciar del mondo il fier nemico</l>
     <l n="114">e poi le porte aprir del Paradiso?</l>
     <l n="115">È questo quel che l'uom dè far amico</l>
     <l n="116">a Dio, cui prima è stato sì rubello?</l>
     <l n="117">È quest'il sacro, immaculato agnello,</l>
     <l n="118">che su la croce al fin vedrassi anciso –?</l>
     <l n="119">O veramente in ciel formato viso,</l>
     <l n="120">ove chi 'ntentamente gl'occhi gira</l>
     <l n="121">ogni bellezza, ogni dolcezza mira,</l>
     <l n="122">possent'a rasciugar ogni gran pianto,</l>
     <l n="123">quanto debiamo a te, ch'a' nostri giorni</l>
     <l n="124">degnato sei vestir umana carne!</l>
     <l n="125">Queste mani gentil perché non lice</l>
     <l n="126">mille volte basciar, che puon salvarne?</l>
     <l n="127">Non è donque stupor, se l'aria adorni</l>
     <l n="128">di nova stella, ché tu sei quel santo,</l>
     <l n="129">cui senza non son santi, e per te stesso</l>
     <l n="130">te stesso bei e l'uomo fai felice,</l>
     <l n="131">ché tu sei quel che sei, quel bene espresso</l>
     <l n="132">ov'ogni grazia il Padre etern' ha messo.</l>
    </lg>
    <lg n="7">
     <l n="133">Del Padr'eterno eterno sei figliuolo,</l>
     <l n="134">a quel ugual, cagion d'ogni cagione,</l>
     <l n="135">Dio ver di ver Iddio, u' la ragione</l>
     <l n="136">d' i nostri ingegni non distende l'ali.</l>
     <l n="137">In te, da te, per te ciò si dispone,</l>
     <l n="138">che scalda il sol, ovunque spiega il volo.</l>
     <l n="139">Tu luce, tu bellezza e bene solo,</l>
     <l n="140">de 'l tutto fin, che sovr'il tutto sali,</l>
     <l n="141">tu per pietà de' miseri mortali,</l>
     <l n="142">ch'eran pregioni sott'il Re d'inferno,</l>
     <l n="143">lasciat'il bel reame sempiterno,</l>
     <l n="144">uomo sei nato quale semo noi.</l>
     <l n="145">Buono, perfetto, immenso, indefinito,</l>
     <l n="146">fonte del vero, sol in te ristretto,</l>
     <l n="147">diffuso in tutto, il ventre de Maria</l>
     <l n="148">per degn'albergo t'hai qui 'n terr'eletto.</l>
     <l n="149">Come si trove l'uom al verbo unito,</l>
     <l n="150">e quel che sei, Signor, quel che tu puoi</l>
     <l n="151">dir non si può, ché nostri ingegni avanza.</l>
     <l n="152">Cossì dicean con voce bassa e pia</l>
     <l n="153">del vil tugurio dentr'all'umil stanza</l>
     <l n="154">i santi Magi pieni di speranza.</l>
    </lg>
    <lg n="8">
     <l n="155">Ond'io, Signor, a te con quest'insieme</l>
     <l n="156">vengo, che fur primizie della gente,</l>
     <l n="157">acciò ch'allumi la mia cieca mente,</l>
     <l n="158">ch'altro ch'il tuo voler unqua non voglia.</l>
     <l n="159">Dammi, Signor, ch'offrir ti possa sempre</l>
     <l n="160">con cor perfett'incenso, mirra ed auro,</l>
     <l n="161">e de' commessi per adietro errori</l>
     <l n="162">senta l'alma per te da te restauro.</l>
     <l n="163">Non permetter ch'in me l'error s'ensempre,</l>
     <l n="164">anzi fa' che da me ratto si toglia,</l>
     <l n="165">e viva, al fin di questa vita, degno</l>
     <l n="166">in ciel fruir i tuoi felici amori,</l>
     <l n="167">di cui te stess'a noi desti per pegno,</l>
     <l n="168">com'arra in terra del celeste regno.</l>
    </lg>
   </lg>
  </body>
 </text>
</TEI>