<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXXIV</title>
    <author>Matteo Bandello</author>
   </titleStmt>
   <extent>
    <measure unit="stanza">4</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Matteo Bandello_rime-cxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXXIV</title>
     <author>Matteo Bandello</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da que' begli occhi, da' begli occhi ond'io</l>
     <l n="2">involo l'esca alla mia vita frale,</l>
     <l n="3">un sì bel fuoco folgorando sale,</l>
     <l n="4">che ride l'alma mentre s'arde il core.</l>
     <l n="5">Ed egli tutt'acceso divien tale,</l>
     <l n="6">che si trasforma in lor, e a me restìo</l>
     <l n="7">qualità cangia, e volge ogni desìo</l>
     <l n="8">come l'informa quel divin splendore.</l>
     <l n="9">Manda poi spesso dal mio petto fore</l>
     <l n="10">d'alti sospiri una gran nebbia ardente</l>
     <l n="11">con un pensier, che la mia donna e 'l fuoco,</l>
     <l n="12">sì chiari mi dimostra in ogni loco,</l>
     <l n="13">che null'altro da me si vede o sente.</l>
     <l n="14">I' veggio allor presente</l>
     <l n="15">quel dolce lume lampeggiar in modo</l>
     <l n="16">che senza fine i' godo,</l>
     <l n="17">e bramo eternamente mirar fiso</l>
     <l n="18">tant'alte meraviglie del bel viso.</l>
    </lg>
    <lg n="2">
     <l n="19">Or ciò ch'io senta, s'ella poi ragiona</l>
     <l n="20">come suol sempre, di cose alte e nuove</l>
     <l n="21">ed oda quanta in quelle labbra piove</l>
     <l n="22">grazia il parlar umanamente grave,</l>
     <l n="23">dicalo Amor, che vuol ch'allor si prove</l>
     <l n="24">una dolcezza tal che m'abbandona</l>
     <l n="25">subito l'alma, e vola dove suona</l>
     <l n="26">dei dolci accenti il ragionar soave.</l>
     <l n="27">Ben potrà dir ch'a par di lei non s'have</l>
     <l n="28">diletto o gioia: oh s'io il sapessi dire!</l>
     <l n="29">Certo so ben che 'l mondo invidia avrebbe</l>
     <l n="30">al viver mio felice, e ogni uom direbbe,</l>
     <l n="31">ch'avanza il mio piacer ogni gioire.</l>
     <l n="32">Vedesi allor scoprire</l>
     <l n="33">il trionfo d'Amor fra bei rubini,</l>
     <l n="34">perle e coralli fini,</l>
     <l n="35">e s'io vi guardo intentamente allora,</l>
     <l n="36">moro senza sentir come si mora.</l>
    </lg>
    <lg n="3">
     <l n="37">Ma che dirà, se 'n parte si discopre</l>
     <l n="38">il casto petto albergo d'ogni grazia,</l>
     <l n="39">ov'ei trïonfa, né giammai si sazia,</l>
     <l n="40">l'alte sue pompe farne manifeste?</l>
     <l n="41">Ivi ridendo dolcemente spazia,</l>
     <l n="42">ed or l'un poggio, ed ora l'altro copre</l>
     <l n="43">con tanta maestà che di quell'opre,</l>
     <l n="44">che 'n terra senza par si fan, son queste.</l>
     <l n="45">Ma se per grazia la pomposa veste</l>
     <l n="46">talor dà luogo a tanta meraviglia,</l>
     <l n="47">come balena il ciel, vive faville</l>
     <l n="48">si veggion scintillar a mille a mille</l>
     <l n="49">onde fa strali Amor, e 'l fuoco piglia.</l>
     <l n="50">E s'egli mi consiglia</l>
     <l n="51">mirar intento quel candor sì vivo,</l>
     <l n="52">alla mia morte arrivo,</l>
     <l n="53">perché m'abbaglia sì quel chiaro lampo</l>
     <l n="54">che come solfo in mezzo 'l fuoco avvampo.</l>
    </lg>
    <lg n="4">
     <l n="55">Così dagli occhi, dal parlar, da quello,</l>
     <l n="56">da quel candido petto i' veggio sempre</l>
     <l n="57">nuove dolcezze uscir, ch'ognor mi fanno</l>
     <l n="58">tremando e ardendo in dolce e lieto affanno</l>
     <l n="59">viver cangiando mille volte tempre;</l>
     <l n="60">né so come mi tempre,</l>
     <l n="61">tra sì soave e dilettevol noia.</l>
     <l n="62">Ma perché tanta gioia</l>
     <l n="63">mal si può dir e avanza ogni diletto,</l>
     <l n="64">tu viverai, canzon, sovra 'l bel petto.</l>
    </lg>
   </lg>
  </body>
 </text>
</TEI>