<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - AMOR FUGGITIVO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-amor-fuggitivo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - AMOR FUGGITIVO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - AMOR FUGGITIVO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Venere il figlio Amor cercando giva,</l>
     <l n="2">E chiamandol dicea per ogni riva:</l>
     <l n="3">A chi m'insegna Amor da me fuggito,</l>
     <l n="4">Dono un bacio in mercede; a chi sia ardito</l>
     <l n="5">Di rimenarlo a me, prometto e giuro,</l>
     <l n="6">Che assai più gli darò che un bacio puro.</l>
     <l n="7">Ha tai segni il fanciullo, ha tali arnesi</l>
     <l n="8">Ch'al suo primo apparir saran palesi.</l>
     <l n="9">Non ha bianco il color, ma sembra foco,</l>
     <l n="10">Gli occhi ardenti, moventi, e pien di gioco,</l>
     <l n="11">Dolce voce e parlar, crudele il core,</l>
     <l n="12">Né quel dentro vorria che mostra fuore.</l>
     <l n="13">Mentitor, disleale, e s'ei s'adira,</l>
     <l n="14">Furor, fiamma, veneno e rabbia spira.</l>
     <l n="15">Traditor, garzoncel fallace, e scherza</l>
     <l n="16">Sempre in danno d'altrui con laccio o sferza.</l>
     <l n="17">Ben crinita è la fronte, e fero il volto,</l>
     <l n="18">Picciol braccio e sottil, ma snello e sciolto,</l>
     <l n="19">Ch'ei può lunge avventar un dardo acuto</l>
     <l n="20">Fin nel basso Acheronte in grembo a Pluto.</l>
     <l n="21">Ha velato il pensiero, il corpo nudo,</l>
     <l n="22">Alato come augel che ardito e crudo</l>
     <l n="23">Or in questo or in quello addrizza il volo,</l>
     <l n="24">E nel mezzo dei cori alloggia solo.</l>
     <l n="25">Un piccol arco ha in man, sovr'esso sempre</l>
     <l n="26">Un pungente quadrel d'amare tempre.</l>
     <l n="27">Ben è breve il quadrel, ma il cielo offende:</l>
     <l n="28">Una faretra d'oro all'omer pende</l>
     <l n="29">U' son l'empie saette; ed io talora</l>
     <l n="30">Impiagata ne fui dolente ancora.</l>
     <l n="31">Aspro e duro con tutti, ed io m'avveggio</l>
     <l n="32">Che a' suoi propri ed a sé fa quello e peggio.</l>
     <l n="33">Porta facella in man, ch'io vidi spesso</l>
     <l n="34">Far nell'acque avvampar Nettuno istesso.</l>
     <l n="35">Se tu 'l puoi ripigliar, per forza il mena,</l>
     <l n="36">E non ne aver pietà se 'l vedi in pena</l>
     <l n="37">Lagrimando restar; pon mente fiso</l>
     <l n="38">Ch'ei non ti fugga in quel; s'ei muove un riso</l>
     <l n="39">E tu 'l ritira allor; s'ei vuol baciarte</l>
     <l n="40">Fuggi ohimè, ché le labbra in ogni parte</l>
     <l n="41">Son di tosco ripiene; e s'ei dicesse:</l>
     <l n="42">Prendi quest'armi mie, vatten con esse,</l>
     <l n="43">Non le ardir di toccar, rifiuta il dono.</l>
     <l n="44">Fiamma, peste, tormento e morte sono.</l>
    </lg>
   </lg>
  </body>
 </text>
</TEI>