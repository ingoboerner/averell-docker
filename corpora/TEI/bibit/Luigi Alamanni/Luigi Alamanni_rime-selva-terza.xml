<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA TERZA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA TERZA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA TERZA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne amorose, che il bel fiume d'Arno</l>
     <l n="2">Di vostra alta beltà gir fate altero,</l>
     <l n="3">So ben che spesso e meraviglia e duolo</l>
     <l n="4">E forse invidia nei cor vostri avete</l>
     <l n="5">Di quel che io narro a voi della mia Pianta,</l>
     <l n="6">Della mia Pianta che Liguria onora,</l>
     <l n="7">Tal ch'ella va di par con Cipro e Delo.</l>
     <l n="8">Deh! perché non poss'io mostrarvi il vero</l>
     <l n="9">Con la presenza sua, che pur direste</l>
     <l n="10">Che in ragionar di lei son tanto avaro,</l>
     <l n="11">Quanto ella a me delle sue frondi e fiori,</l>
     <l n="12">De' quai mostrarmi più non m'è cortese.</l>
     <l n="13">Non si può questa dir terrena cosa,</l>
     <l n="14">Che da celesti man fra noi formata</l>
     <l n="15">Vien d'altro seme, a cui non vide eguale</l>
     <l n="16">L'Atlante, l'Indo, il Nil, la Tana e l'Orse.</l>
     <l n="17">Fu d'alta nobiltà l'invitto seme</l>
     <l n="18">Nel liguro giardin fra noi piantato</l>
     <l n="19">Da chi Giove si tien sorella e sposa.</l>
     <l n="20">Né sì chiare onde ha questo o l'altro polo</l>
     <l n="21">Che là bagnasser mai la terra intorno;</l>
     <l n="22">Che di sua propria man Giunone stessa,</l>
     <l n="23">Pria che scaldasse il Sol, poi ch'era ascoso</l>
     <l n="24">Tutto il calor del dì, la sete estinse</l>
     <l n="25">D'ambrosia sempre e di celeste umore,</l>
     <l n="26">Onde ella ebbe il divin che a noi si mostra.</l>
     <l n="27">Lappole, e rovi, e sterili erbe e gravi</l>
     <l n="28">Non prendevan vigor presso al suo nido;</l>
     <l n="29">Non nocenti animai, che al primo incontro</l>
     <l n="30">Del suo possente odor correano a morte.</l>
     <l n="31">Poi che aprendo il terren vivace e verde</l>
     <l n="32">Cominciò sormontar l'altero germe</l>
     <l n="33">Ch'esser poscia dovea sì bella Pianta.</l>
     <l n="34">Non fu pianeta in ciel, né ferma stella,</l>
     <l n="35">Che non si fesse allor più che mai lieta.</l>
     <l n="36">Ebber pace quel di Nettuno e i venti,</l>
     <l n="37">Ché l'aria e l'onde al gran miracol novo</l>
     <l n="38">Fermaro il corso che natura impose;</l>
     <l n="39">Cantar più dolce gli augelletti allora</l>
     <l n="40">Che al più fiorito April, se surge Apollo.</l>
     <l n="41">Le fere e gregge lascivette e snelle,</l>
     <l n="42">Senza il giorno temer d'artiglio e dente,</l>
     <l n="43">Gioivan tutte per campagne e boschi.</l>
     <l n="44">Gli arbor, le frondi, i fior, gli arbusti e l'erbe</l>
     <l n="45">Ben mostraron quel dì, ch'al mondo fosse</l>
     <l n="46">Chi dovea sopra lor tenere il regno.</l>
     <l n="47">Come Zefir venìa ridente in vista</l>
     <l n="48">A prender vaga di nutrirla cura!</l>
     <l n="49">Ma i pargoletti Amor, le Grazie e l'Ore,</l>
     <l n="50">Al bello ufficio pur dal cielo elette,</l>
     <l n="51">Di così raro onor lo fêro indegno.</l>
     <l n="52">Quei sempre intorno a lei sì chiari spirti</l>
     <l n="53">Movean con l'ali sue, che l'aure in noi</l>
     <l n="54">Presso d'ognun di lor son turbo oscuro.</l>
     <l n="55">L'altre facean sopra 'l ben nato germe</l>
     <l n="56">Di rose e gigli e fior sì dolce nembo</l>
     <l n="57">Ch'offender nol potea l'agosto o 'l gelo.</l>
     <l n="58">Così nodrita, a più grandezza sorse</l>
     <l n="59">L'onesta cima, e le sue frondi aperse:</l>
     <l n="60">Già più indurata la novella scorza,</l>
     <l n="61">Con più salda virtù stendeva in rami</l>
     <l n="62">Quelle che in prima fur tenere gemme.</l>
     <l n="63">Scese Venere allor dal terzo giro,</l>
     <l n="64">E notte e giorno con divine tempre</l>
     <l n="65">Diè forma e legge alla futura Pianta.</l>
     <l n="66">Chi vuol negar, santa amorosa Dea,</l>
     <l n="67">Che quanto ha bello il ciel, la terra e l'onda,</l>
     <l n="68">Tutto non sia della tua stessa mano,</l>
     <l n="69">Venga meco a veder la Pianta mia.</l>
     <l n="70">Si dirà ben che a te medesma appena</l>
     <l n="71">Lasciato hai più di quel c'hai dato a lei.</l>
     <l n="72">Tu la facesti tal, che forse carca</l>
     <l n="73">(E perdonimi Amor, s'ell'è menzogna)</l>
     <l n="74">Di penitenza e duol talvolta vai,</l>
     <l n="75">Com'io sempre per lei pensoso e lieto.</l>
     <l n="76">Ma non ti caglia, ché chi dona altrui</l>
     <l n="77">Ha più gloria fra i buon, che il ricco avaro.</l>
     <l n="78">Tu la facesti tal, che 'l tuo gran regno</l>
     <l n="79">Altra colonna par forse non ave;</l>
     <l n="80">Né potrà forse aver, quanto ella dura,</l>
     <l n="81">Ché dee sempre durar (se il vero estimo).</l>
     <l n="82">Ben più cortese poi fosti a lei sola</l>
     <l n="83">Di grazia e leggiadria, d'atti soavi,</l>
     <l n="84">Che per lo addietro a tutte l'altre insieme.</l>
     <l n="85">Quanto ha senno e valor, quanto ha virtude</l>
     <l n="86">Chi venne fuor dalla paterna fronte</l>
     <l n="87">Scolpìo nel tronco che crescendo andava,</l>
     <l n="88">Onde ancor giovinetta alzò il suo nome,</l>
     <l n="89">Sì ch'a Liguria eterna vita diede.</l>
     <l n="90">Venner le frondi tai, ch'ogni smeraldo</l>
     <l n="91">Ivi men pregio avea che il ghiaccio o il vento.</l>
     <l n="92">Non volle Febo allor le bionde chiome</l>
     <l n="93">Coronar più del sempre verde alloro,</l>
     <l n="94">Ché il tessalico amor posto in oblio,</l>
     <l n="95">Al liguro giardin donò la palma.</l>
     <l n="96">Perché non pur del più cruccioso Giove</l>
     <l n="97">Sprezza lo stral, ma, quel che più m'aggreva,</l>
     <l n="98">È che per nostro mal non ha più cura</l>
     <l n="99">Di quanti porta Amor saette e dardi,</l>
     <l n="100">Che 'l torrido African di ghiacci e nevi.</l>
     <l n="101">I leggiadretti fior, che al caldo e al gelo</l>
     <l n="102">Stan sempre vivi in l'onorate frondi,</l>
     <l n="103">Han seco tal virtù che il ciel gli adora.</l>
     <l n="104">Clizia, Giacinto, Adon, Narciso, quelli</l>
     <l n="105">Che con più bello onor nel mondo fûro,</l>
     <l n="106">Sono, ove questa appar, negletti o vinti.</l>
     <l n="107">Non son di Citerea, non son di Febo,</l>
     <l n="108">Non sono opra d'un sol, ché tutti insieme</l>
     <l n="109">A fabbricarli fur, come a Pandora.</l>
     <l n="110">Il frutto è poscia tal, ch'occhio mortale</l>
     <l n="111">Nol può scerner giammai, ché a quei si serba</l>
     <l n="112">Che la mandâr quaggiù per farsi onore.</l>
     <l n="113">Questa è la Pianta ond'io cantando scrivo</l>
     <l n="114">Che mi fa men gradir le tosche rive,</l>
     <l n="115">E forse odiar da voi, donne mie care.</l>
     <l n="116">Questa è la Pianta mia, ch'entro 'l mio core</l>
     <l n="117">Così profonde tien le sue radici,</l>
     <l n="118">Ch'indi non la può trar tempesta o vento.</l>
     <l n="119">Ligura Pianta mia, se il mondo insieme</l>
     <l n="120">Sapesse, com'io sôl, quel che tu vali,</l>
     <l n="121">Non sarei solo a dir de' tuoi bei rami.</l>
     <l n="122">Se pur quel ch'io dirò parrà menzogna,</l>
     <l n="123">Venga il liguro mar, Durenza e Sorga</l>
     <l n="124">A dir per me quanto più largo onore</l>
     <l n="125">Convenga a te, che la mia rozza cetra.</l>
     <l n="126">Né ti sdegnar però, ché quel ch'io canto</l>
     <l n="127">Nol canterei se nol dettasse amore,</l>
     <l n="128">Ch'oltre ogni mio voler vuol pur ch'io voglia,</l>
     <l n="129">E più del mio poter vuol pur ch'io possa,</l>
     <l n="130">Ond'io più fo quel che men far dovrei.</l>
     <l n="131">Credo sovente pur che quel ch'io veggio</l>
     <l n="132">Dipinger sappia altrui la penna mia.</l>
     <l n="133">Poi tanto trovo men quel ch'io ne dico,</l>
     <l n="134">Quant'altri pensa ch'io trapassi 'l vero;</l>
     <l n="135">E ben dritto mi par, che così vada</l>
     <l n="136">Chi ragiona del ciel fra noi mortali.</l>
    </lg>
   </lg>
  </body>
 </text>
</TEI>