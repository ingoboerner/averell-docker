<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE PRIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE PRIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE PRIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O sola del mio cor vera beatrice,</l>
     <l n="2">Venuta a partir meco i duri affanni</l>
     <l n="3">Ch'io sostengo nel mondo, ove mi fate</l>
     <l n="4">Della vostra presenza esser felice,</l>
     <l n="5">Ed obliar tutt'i passati danni:</l>
     <l n="6">Son pur questi i begli occhi, in cui mostrate</l>
     <l n="7">Quanto la nostra etate</l>
     <l n="8">Ha fra noi di leggiadro e di gentile.</l>
     <l n="9">Veggio certo quel viso almo e sereno</l>
     <l n="10">Che d'altezza il cor pieno</l>
     <l n="11">M'ha in breve fatto a sé tanto simile,</l>
     <l n="12">Che ciò ch'ei sdegna ho per malvagio e vile.</l>
     <l n="13">Ma troppo è verso me tanto d'onore</l>
     <l n="14">Che a voi cosa del ciel punto non grave</l>
     <l n="15">Di star in luogo sì dispetto e strano.</l>
     <l n="16">Vostra pietà fu prima a tormi il core,</l>
     <l n="17">A farlo col parlar dolce e soave</l>
     <l n="18">Dalli studi del vulgo esser lontano;</l>
     <l n="19">Onde alcun basso e vano</l>
     <l n="20">Pensiero innanzi a lui punto non dura.</l>
     <l n="21">Poi con atto d'amor leggiadro e santo,</l>
     <l n="22">Tolto dagli occhi il pianto,</l>
     <l n="23">M'avete spesso incontro ogni sventura</l>
     <l n="24">Renduta a contrastar l'alma secura.</l>
     <l n="25">Or veggendo allo estremo il duro passo</l>
     <l n="26">Ove il protervo mondo e la fortuna</l>
     <l n="27">M'avea giunto, e mancata esser la speme,</l>
     <l n="28">Me per soverchio duol di viver lasso</l>
     <l n="29">Con quel valor, che glorïosa ed una</l>
     <l n="30">Vi mostra in terra sì ch'altri ne geme,</l>
     <l n="31">Presta e pietosa insieme</l>
     <l n="32">Siete stata al mio scampo, i sdegni e l'ire</l>
     <l n="33">Che mi tenean d'ogni allegrezza in bando,</l>
     <l n="34">In tal modo acquetando</l>
     <l n="35">Che fier destin più non m'addoglia o gira:</l>
     <l n="36">Tale amor forza da' bei lumi spira.</l>
     <l n="37">E non contenta d'aver posto fine</l>
     <l n="38">Alli miei guai con più tranquilla vita,</l>
     <l n="39">Volto il mio fosco in più quïeto stato,</l>
     <l n="40">Per quai virtuti al ciel l'uom s'avvicina</l>
     <l n="41">Mi mostrate, e qual è breve salita</l>
     <l n="42">Al vero onor, perché da me sprezzato</l>
     <l n="43">Sia il ben mondan, cercato</l>
     <l n="44">Sempre dal più di noi cupidamente.</l>
     <l n="45">Poi d'arte m'afforzate e di consigli</l>
     <l n="46">Incontra alli perigli,</l>
     <l n="47">Temendo non la cieca e instabil mente</l>
     <l n="48">Si rivolga al piacer falso presente.</l>
     <l n="49">Dal terso, puro e prezïoso argento</l>
     <l n="50">Che nella vostra man luce dall'auro,</l>
     <l n="51">Nèttare io beo, ch'ogni futura doglia</l>
     <l n="52">Non men disperde che la nebbia il vento,</l>
     <l n="53">Ed è d'ogni mio danno ampio restauro.</l>
     <l n="54">Il sacro mirto onde non muove foglia</l>
     <l n="55">La stagion che dispoglia</l>
     <l n="56">D'onor le selve, io pregherò che stanco</l>
     <l n="57">Mai non si veggia di far ombra al viso</l>
     <l n="58">Fatto nel paradiso,</l>
     <l n="59">E che tanto appressar vi voglia almanco,</l>
     <l n="60">Che vi s'appoggi il delicato fianco.</l>
     <l n="61">Deh qual error sì forte mi disvia</l>
     <l n="62">Ch'io stia a parlar come a persona viva,</l>
     <l n="63">A un morto segno, e in ciò diletto prenda!</l>
     <l n="64">Ma grato anco l'error par che mi sia</l>
     <l n="65">E in odio ho il ver che di tal ben mi priva;</l>
     <l n="66">E però voglio dir che ognun m'intenda,</l>
     <l n="67">Acciò che onor si renda</l>
     <l n="68">Là dove leggiadria s'ama ed apprezza.</l>
     <l n="69">Se della donna mia l'immagin sola</l>
     <l n="70">Tutti i sensi m'invola,</l>
     <l n="71">E porge all'alma singolar dolcezza,</l>
     <l n="72">Or ch'è dunque a veder tanta bellezza?</l>
    </lg>
   </lg>
  </body>
 </text>
</TEI>