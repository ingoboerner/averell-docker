<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE SETTIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-settima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE SETTIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE SETTIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da poi che il mio terreno</l>
     <l n="2">Vie più ch'ogn'altro asciutto</l>
     <l n="3">Amor della sua grazia incende e bagna,</l>
     <l n="4">Forza è che del sereno</l>
     <l n="5">Sembiante e di quel tutto</l>
     <l n="6">Che in voi risplende n'empia ogni campagna,</l>
     <l n="7">Sì che il piacer che stagna</l>
     <l n="8">Dentro gran tempo accolto,</l>
     <l n="9">Come al desire aggrada,</l>
     <l n="10">Risuoni ogni contrada,</l>
     <l n="11">Ma più di voi, che il cor m'avete tolto</l>
     <l n="12">Sovra gli altri concenti</l>
     <l n="13">Dolci beati accenti.</l>
     <l n="14">Dico che una sol voce,</l>
     <l n="15">Uno interrotto spirto</l>
     <l n="16">Fu in me, vostra mercede, ésca maggiore,</l>
     <l n="17">Né a soggiogar veloce</l>
     <l n="18">Fu tanto il vago ed irto</l>
     <l n="19">Crine, né de' begli occhi il santo ardore</l>
     <l n="20">Il mio debile core,</l>
     <l n="21">Quanto il parlar soave</l>
     <l n="22">E l'amorose note</l>
     <l n="23">Onde Amor mi percote</l>
     <l n="24">L'alma sì dolcemente, che non ave</l>
     <l n="25">Dardi di più dolcezza</l>
     <l n="26">Che ugualmente non sprezza.</l>
     <l n="27">Qual miracolo è quando</l>
     <l n="28">Pur un poco dappresso</l>
     <l n="29">Movete a salutarmi il grato ciglio!</l>
     <l n="30">Ogni tristezza in bando</l>
     <l n="31">Ponete, e così espresso</l>
     <l n="32">Portate alle mie voglie alto consiglio,</l>
     <l n="33">Al cui senno mi appiglio,</l>
     <l n="34">Siccome il disio fôra.</l>
     <l n="35">Da me viene il difetto</l>
     <l n="36">E non dal vostro obbietto,</l>
     <l n="37">Che sol della memoria m'innamora,</l>
     <l n="38">E in mezzo al cor m'adduce</l>
     <l n="39">La via che al ciel conduce.</l>
     <l n="40">E se fra' bei rubini</l>
     <l n="41">Avorio schietto e puro</l>
     <l n="42">Talor si scopre, mentre d'onestate</l>
     <l n="43">Detti chiari e divini</l>
     <l n="44">Formate, orrido e scuro</l>
     <l n="45">È in tutto chi da tanta alma beltate</l>
     <l n="46">Non prende qualitate,</l>
     <l n="47">E parte non vi assembra.</l>
     <l n="48">Così forbite eguali</l>
     <l n="49">Mai perle orïentali</l>
     <l n="50">Ornaro grazïose e rare membra</l>
     <l n="51">Di vezzosa fanciulla,</l>
     <l n="52">Che non foss'ombra o nulla?</l>
     <l n="53">Qual di vago donzello</l>
     <l n="54">In sul fiorir degli anni</l>
     <l n="55">Mutasi in dolce sì la voce prima,</l>
     <l n="56">Che con dir terso e bello</l>
     <l n="57">I più gravosi affanni</l>
     <l n="58">Rivolge in gioia da chi ben l'estima,</l>
     <l n="59">È tal perché si esprima</l>
     <l n="60">Il parlar dolce accorto</l>
     <l n="61">Altamente nell'alma</l>
     <l n="62">Che di sì dolce salma</l>
     <l n="63">M'ingombri il cor, che ferma fede io porto</l>
     <l n="64">Che a por qui questo velo</l>
     <l n="65">Quasi mi sforza il cielo.</l>
     <l n="66">Chi disia di sapere</l>
     <l n="67">Del celeste parlare</l>
     <l n="68">Ch'è del ben di lassù forma novella,</l>
     <l n="69">Pruovi questo piacere,</l>
     <l n="70">E venga ad ascoltare</l>
     <l n="71">Riverente di voi, dolce mia stella,</l>
     <l n="72">L'accorta umil favella.</l>
     <l n="73">So ben che dirà poi,</l>
     <l n="74">Da sé stesso diviso:</l>
     <l n="75">È ver che in paradiso</l>
     <l n="76">Si tace sempre, o che pur, come voi</l>
     <l n="77">Con riverenza molta,</l>
     <l n="78">Vi si parla ed ascolta.</l>
     <l n="79">Canzon, tu puoi affermare in ciascun loco,</l>
     <l n="80">Che tutto il mio gioire</l>
     <l n="81">Ho posto nell'udire.</l>
    </lg>
   </lg>
  </body>
 </text>
</TEI>