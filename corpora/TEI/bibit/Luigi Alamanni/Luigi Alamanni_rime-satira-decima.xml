<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA DECIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-decima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA DECIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA DECIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poscia che lunge voi lasciando vidi,</l>
     <l n="2">Magnanimo signor, Durenza e Sorga,</l>
     <l n="3">E del gallico mar gli amati lidi,</l>
     <l n="4">Temo che nova maraviglia sorga</l>
     <l n="5">In voi, sentendo che sì tardo e lento</l>
     <l n="6">Alla penna la man già stanca porga,</l>
     <l n="7">Forse pensando in me scemato o spento</l>
     <l n="8">Quello ardente desir, ch'eterno fia</l>
     <l n="9">Al chiaro onor di vostro nome intento.</l>
     <l n="10">E perché più senza scusar non sia</l>
     <l n="11">Questo silenzio, se di udir vi cale,</l>
     <l n="12">Dirò qual è, signor, la vita mia.</l>
     <l n="13">Qui canto ognor colle mie muse, quale</l>
     <l n="14">Mi sforza il tempo, coll'usanza antica,</l>
     <l n="15">Ch'altro rimedio al mio languir non vale.</l>
     <l n="16">Ma perch'assai pensar la mente intrica,</l>
     <l n="17">E 'l gran diletto che soverchio dura</l>
     <l n="18">Torna col tempo, altrui doglia e fatica;</l>
     <l n="19">Dallo stil mio condotto e da natura,</l>
     <l n="20">Men vo talor fra vaghe donne e belle,</l>
     <l n="21">Forse compunto d'amorosa cura.</l>
     <l n="22">E mentre colla vista or queste or quelle</l>
     <l n="23">Vo misurando, e commendando in parte,</l>
     <l n="24">Mi risovvien delle mie chiare stelle.</l>
     <l n="25">E nei lor volti cerco a parte a parte</l>
     <l n="26">L'angeliche beltà, gli alti sembianti</l>
     <l n="27">Onde son piene, oimè! cotante carte.</l>
     <l n="28">Una tra l'altre m'appresenta quanti</l>
     <l n="29">Dolci atti e sguardi la mia Coppia cara</l>
     <l n="30">Usò il dì primo de' miei lunghi pianti.</l>
     <l n="31">Questa con tale ardor si mostra avara</l>
     <l n="32">Della mia libertà, che a poco sono</l>
     <l n="33">Di non sentir la terza piaga amara.</l>
     <l n="34">E nel primo apparir congiunti sono</l>
     <l n="35">Di Cintia il vago, e la beltà di Flora,</l>
     <l n="36">Che mi fan pur amar quand'io ragiono.</l>
     <l n="37">E se tanto splendor quaggiù non fôra</l>
     <l n="38">(Che pure è sozzo a dir) nato in Provenza,</l>
     <l n="39">Sarei più vinto che mai fossi ancora.</l>
     <l n="40">Oh se, com'ella ha qui Sorga e Durenza,</l>
     <l n="41">Così gustato avesse Arno e Mugnone,</l>
     <l n="42">Il terzo chiaro onor vedria Fiorenza.</l>
     <l n="43">Ma qual può farmi amar dritta cagione</l>
     <l n="44">Gli spirti provenzal? che affermo e giuro</l>
     <l n="45">Che son bruti animal senza ragione.</l>
     <l n="46">Ma lasciam questo andar, di ch'io non curo,</l>
     <l n="47">Che di porci parlar sarìa più degno,</l>
     <l n="48">Onde ogni chiaro stil verrebbe oscuro.</l>
     <l n="49">Ma quel che andar mi fa pien d'ira e sdegno,</l>
     <l n="50">È 'l trovar fra le donne un tal costume</l>
     <l n="51">Torto nel tutto dal diritto segno.</l>
     <l n="52">Io mancherò di dir come ogni lume</l>
     <l n="53">Di valor, di virtù, di gentilezza,</l>
     <l n="54">Fugga da lor, come dall'alpi il fiume.</l>
     <l n="55">Qui tra i servi d'amor s'annulla e sprezza</l>
     <l n="56">Nobiltà d'alma, lealtade e fede,</l>
     <l n="57">Quanto gemme e tesor si onora e prezza.</l>
     <l n="58">Ben vi so dir che qui negletto siede</l>
     <l n="59">Parnaso e i lauri, e che all'argento e all'oro</l>
     <l n="60">Febo, Vener, Minerva, e Marte cede.</l>
     <l n="61">Qui non bisogna ordir sottil lavoro</l>
     <l n="62">Per adempir te sue bramose voglie,</l>
     <l n="63">Che ricchezze mostrar basta con loro.</l>
     <l n="64">E per parlar di chi talor mi toglie</l>
     <l n="65">I pensier delle muse, e in sé gli porta</l>
     <l n="66">Del mio piagato cor cercando spoglie,</l>
     <l n="67">Questa men forse che molt'altre accorta</l>
     <l n="68">Pensa in me molti, né conosce in cui,</l>
     <l n="69">Dei ben ch'al mondo la fortuna apporta.</l>
     <l n="70">Né pensar può che omai gran tempo fui</l>
     <l n="71">Nuovo Biante, se già più che mio</l>
     <l n="72">Dir non volesse quel ch'io debbo altrui.</l>
     <l n="73">E bench'io il giuri, allor pensa ella ch'io</l>
     <l n="74">Saggio più d'altri le ricchezze asconda,</l>
     <l n="75">E più le vien d'incendermi desio.</l>
     <l n="76">Qui più di grazia ingiusta mercè abonda,</l>
     <l n="77">Che il povero cortese, il ricco avaro;</l>
     <l n="78">E più che il frutto buon, la bella fronda.</l>
     <l n="79">Così tenuto son pregiato e caro,</l>
     <l n="80">Non perch'io doni, ché il poter m'è tolto,</l>
     <l n="81">Ma falso immaginar mi rende chiaro.</l>
     <l n="82">Sono, ov'io vegna, dolcemente accolto;</l>
     <l n="83">Né pensate, signor, che quanto io dico</l>
     <l n="84">Oltre un dolce parlar s'estenda molto.</l>
     <l n="85">Ben si chiama signor, fratello, amico</l>
     <l n="86">Altrui portando fronde, erbette e fiori,</l>
     <l n="87">Ognor dagli orti, ovver dal campo aprico.</l>
     <l n="88">E di dolci baciar gli accesi amori</l>
     <l n="89">Pascon sovente, ché in men pregio gli hanno</l>
     <l n="90">Che non ha il porco i più soavi odori.</l>
     <l n="91">O Flora o Cintia, in che doglioso affanno</l>
     <l n="92">Pregai gran tempo che mi déssi un solo</l>
     <l n="93">Di quei che queste a tutto il mondo danno!</l>
     <l n="94">E tal uccel qui pensa al primo volo</l>
     <l n="95">Giunger la preda, ch'è più lunge assai</l>
     <l n="96">Che la torrida zona al freddo polo.</l>
     <l n="97">Io nel primiero di meco pensai,</l>
     <l n="98">Alle grate accoglienze, ai detti e sguardi,</l>
     <l n="99">D'esser caro a costei più d'altro mai.</l>
     <l n="100">Né dir potrei con che pungenti dardi</l>
     <l n="101">M'entrò speranza d'aver quello in breve</l>
     <l n="102">Ch'io non aspetto or più per tempo o tardi.</l>
     <l n="103">E pur m'accorsi alfin quanto di lieve</l>
     <l n="104">Diano a ciascun menzogne sì soavi</l>
     <l n="105">Da metter fuoco nell'alpestre neve.</l>
     <l n="106">E l'ultimo a venir tenga le chiavi</l>
     <l n="107">In man di queste, e mille volte e mille</l>
     <l n="108">Falsamente giurar nïente aggravi.</l>
     <l n="109">E colei che d'amor vive faville</l>
     <l n="110">Accenda in altri, lei restando un ghiaccio,</l>
     <l n="111">Ha più nome ed onor per queste ville.</l>
     <l n="112">Poi, come uno han nell'amoroso laccio,</l>
     <l n="113">Con mille sdegni, scherni e gelosie</l>
     <l n="114">Van procacciando alla trista alma impaccio.</l>
     <l n="115">Usar nei servi oneste cortesie</l>
     <l n="116">Hanno in vergogna, e colle abiette genti</l>
     <l n="117">Assai più del dover son larghe e pie.</l>
     <l n="118">E questo fan, perché le basse menti</l>
     <l n="119">Sempre hanno in pregio chi le sprezza e fugge,</l>
     <l n="120">Gli altri fuggendo all'onor d'esse intenti.</l>
     <l n="121">Ora io, che ho l'alma che s'intende e strugge</l>
     <l n="122">Di poca fiamma per l'antica usanza,</l>
     <l n="123">Non so che, sento, nella mente rugge.</l>
     <l n="124">Ma di tosto guarir porto speranza,</l>
     <l n="125">Ché amar chi inganni, e che ben mostri amarme,</l>
     <l n="126">Sarìa vergogna che ogni doglia avanza.</l>
     <l n="127">Tempo è venuto omai ch'io mi disarme</l>
     <l n="128">D'ogni altro amore, e vo' che Cintia porte</l>
     <l n="129">L'ultima del mio cor le spoglie e l'arme.</l>
     <l n="130">Ma mentre io cerco di novelle scorte</l>
     <l n="131">Per trarre il piè da sì dannosa strada,</l>
     <l n="132">Si fuggon l'ore al mio disegno corte.</l>
     <l n="133">Ma se ben tolto m'è, quanto m'aggrada,</l>
     <l n="134">L'esser con voi, con la mia penna almeno,</l>
     <l n="135">Magnanimo signor, ovunque io vada,</l>
     <l n="136">Son con voi sempre, e voi ritengo in seno.</l>
    </lg>
   </lg>
  </body>
 </text>
</TEI>