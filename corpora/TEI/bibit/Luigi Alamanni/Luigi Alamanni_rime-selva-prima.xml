<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA PRIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA PRIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA PRIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non lunge al varco ove Durenza aggiunge</l>
     <l n="2">Al veloce amator le sue chiar'onde,</l>
     <l n="3">Non molto lunge al glorïoso mare</l>
     <l n="4">Che al bel gallico lido il fianco bagna,</l>
     <l n="5">Nel campo stesso ove sanguigno il fiume</l>
     <l n="6">Fece con tanto onor quel gran Romano</l>
     <l n="7">Che al cimbrico furor frenò l'orgoglio;</l>
     <l n="8">Del più bel seme che Liguria porte</l>
     <l n="9">Ivi s'asconde sì leggiadra Pianta,</l>
     <l n="10">Che gli Arabi e i Sabei non vider tale.</l>
     <l n="11">O felice giardin dov'ella alberga,</l>
     <l n="12">O beato terren che in te ricevi</l>
     <l n="13">L'ombra sua vaga che ti adorna e stampa,</l>
     <l n="14">Quanto esser sempre dêi più d'altro chiaro!</l>
     <l n="15">Nelle sue verdi fronde ha nido Amore,</l>
     <l n="16">Cotal che Cipro si lamenta e piange;</l>
     <l n="17">Ch'ogni sua gloria in te conosce accolta.</l>
     <l n="18">Sotto i bei rami suoi cantando stanno</l>
     <l n="19">Le nove Muse, onde Parnaso ognora</l>
     <l n="20">Vedovo e nudo le rappella indarno.</l>
     <l n="21">Ch'elle, schernendo i cedri, i lauri e i mirti,</l>
     <l n="22">Sola hanno in pregio la mia Pianta altera.</l>
     <l n="23">Quante ha virtuti Amor, le Grazie e l'Ore,</l>
     <l n="24">Son con lei sempre, ove superba stassi,</l>
     <l n="25">Né le ritien del ciel né d'altro cura.</l>
     <l n="26">Alma mia Pianta, oh come sol vorrei</l>
     <l n="27">Esserti appresso pur com'io son lunge,</l>
     <l n="28">Né mel potesse tôr fortuna o morte!</l>
     <l n="29">Se venir morte può fra tanto bene.</l>
     <l n="30">Qualor mi torna in mente, alma mia Pianta,</l>
     <l n="31">Il natìo vostro mar, Durenza e Sorga,</l>
     <l n="32">Non so in vista soffrir Mugnone ed Arno.</l>
     <l n="33">Arno e Mugnon, se voi sapeste quale</l>
     <l n="34">È la mia Pianta ond'io piangendo scrivo,</l>
     <l n="35">Non vi sarian questi lamenti a sdegno,</l>
     <l n="36">Ma notte e dì lacrimereste meco.</l>
     <l n="37">Non vider gli occhi miei per queste rive</l>
     <l n="38">Frondi sì vaghe ancor come son quelle,</l>
     <l n="39">Quelle mie frondi che vi affermo e giuro</l>
     <l n="40">Che m'han fatto obliar, né il giuro indarno,</l>
     <l n="41">Quanto bel vidi mai di Cintia e Flora.</l>
     <l n="42">Quanta ha dolcezza Amor, quanto il ciel chiaro,</l>
     <l n="43">Quanta ha Vener beltà, quanto altri onore,</l>
     <l n="44">Pur cangerei con quella vista sola</l>
     <l n="45">Che d'appresso m'abbaglia e lunge ancide.</l>
     <l n="46">Deh! come or povertà più certo mostra</l>
     <l n="47">Come fui ricco allor che monte o colle</l>
     <l n="48">Non contendea il suo bene agli occhi miei!</l>
     <l n="49">Non avea il mio destin più bello inganno</l>
     <l n="50">Per men farmi gradir voi, tosche rive,</l>
     <l n="51">E lei mostrarmi allor presso a Durenza,</l>
     <l n="52">Poi riportarmi a te, bel fiume d'Arno.</l>
     <l n="53">Vedi ch'or son dove bramai già tanto,</l>
     <l n="54">E vuole Amor ch'io voglia essere altrove.</l>
     <l n="55">Quand'esser dunque deo dove più chieggio,</l>
     <l n="56">Se sempre lunge son da quel ch'io bramo.</l>
     <l n="57">Ah se il tronco gentil de' miei pensieri</l>
     <l n="58">Così come è lontan qui fosse meco!</l>
     <l n="59">Non ebbe o Cipro o Cinto, Delfo o Delo,</l>
     <l n="60">Tanto forse d'onor, quant'oggi avrebbe</l>
     <l n="61">Dalla mia penna il mio fiorito nido.</l>
     <l n="62">E la sua libertà, che in terra adoro,</l>
     <l n="63">Tornata pur con altrui danno e scorno</l>
     <l n="64">Cantando andrei con la mia vaga Pianta,</l>
     <l n="65">Dove or qui senza lei l'adoro e taccio.</l>
     <l n="66">Ligura Pianta mia, se in voi pietate,</l>
     <l n="67">Se in voi regnasse amor quanto virtute,</l>
     <l n="68">Non schernireste le campagne tosche,</l>
     <l n="69">Né il fido servo che voi chiama ognora;</l>
     <l n="70">Anzi, lasciando star Durenza e Sorga,</l>
     <l n="71">A noi verreste in più famoso albergo,</l>
     <l n="72">A sentir dir degli onorati rami.</l>
     <l n="73">Io sotto quei che mi pôn far sì lieto</l>
     <l n="74">Con l'amorosa cetra al giorno e all'ombra</l>
     <l n="75">Le rare sue beltà farei palesi,</l>
     <l n="76">Tal che l'alloro, il pin, l'abete e 'l faggio</l>
     <l n="77">Forân d'invidia allor pallidi e secchi:</l>
     <l n="78">Voi soli avreste primavera eterna.</l>
     <l n="79">Poi forse un dì fra' men famosi spirti</l>
     <l n="80">Per voi, vostra mercè, ghirlanda avrei;</l>
     <l n="81">Ma se non fia di vostre frondi e fiori,</l>
     <l n="82">Stia da me lunge, ch'io non prezzo onore</l>
     <l n="83">Che non venga da voi, né queste tempie</l>
     <l n="84">Altra mai non sarà che cinga intorno.</l>
     <l n="85">Vengami sol da voi, leggiadra Pianta,</l>
     <l n="86">Se io deggio aver questo onorato segno;</l>
     <l n="87">Ché ben potrò col mio chiar'Arno insieme</l>
     <l n="88">Ricordar poscia a' suoi più chiari figli</l>
     <l n="89">Quanto sia raro don trovarsi sciolti</l>
     <l n="90">Dall'artiglio crudel del fero augello,</l>
     <l n="91">Che sol pascer si sa dello altrui sangue;</l>
     <l n="92">E quanto da spregiar nel mondo sia</l>
     <l n="93">Morte, carcere, esilio e povertade,</l>
     <l n="94">Per conservar fra noi libere e scarche</l>
     <l n="95">Le giuste insegne del fiorito nido;</l>
     <l n="96">E più cose altre assai, che detta Apollo.</l>
     <l n="97">Venite adunque ove per valli e monti</l>
     <l n="98">Da me cantato il vostro nome suona,</l>
     <l n="99">Se non ch'io pur verrò (ché amor mi sforza),</l>
     <l n="100">Pianta soave mia, dove voi siete.</l>
    </lg>
   </lg>
  </body>
 </text>
</TEI>