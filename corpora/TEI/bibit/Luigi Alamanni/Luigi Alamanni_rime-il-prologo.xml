<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - IL PROLOGO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-il-prologo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - IL PROLOGO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - IL PROLOGO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">So che questi rozzi veli, e negletto abito</l>
     <l n="2">Non conoscerete bene, Enrico invittissimo,</l>
     <l n="3">E Caterina Cristianissima, né voi</l>
     <l n="4">Realissimo spirito, e Margherita unica;</l>
     <l n="5">Però che all'un Giove, e Marte sol conoscere</l>
     <l n="6">Conviene, che quel del mondo tutto l'imperio</l>
     <l n="7">Gli darà in mano, e questo pria di vittorie</l>
     <l n="8">Gli empierà 'l seno: e l'altre Giunone, Pallade,</l>
     <l n="9">Le Virtudi, l'Ore, le Muse, le Grazie</l>
     <l n="10">Conoscono sole, che sempre l'accompagnano.</l>
     <l n="11">Non me, che una sono delle popolari Dee,</l>
     <l n="12">Che ardisco sol d'andare co i bassi, e co' poveri.</l>
     <l n="13">Dirò adunque chi io sono: io sono l'Obbedienzia,</l>
     <l n="14">Pregata da un poeta vecchio, e comico</l>
     <l n="15">Novello, che a voi venga in forma di prologo,</l>
     <l n="16">Scusandol, che se a mia cagion questa favola</l>
     <l n="17">Indegna vi presenta, che perdoniategli,</l>
     <l n="18">Et io per non farmi a me stessa contraria</l>
     <l n="19">Ho ubbidito, e quanto posso pregovene:</l>
     <l n="20">Non ho ancor fornito, però che imposemi</l>
     <l n="21">Ch'io vi narrassi l'argomento; ascoltatelo.</l>
     <l n="22">Questa è Fiorenza, e ben nota vi debbe essere</l>
     <l n="23">Per la divina sua pianta, che è qui, e poi</l>
     <l n="24">Per la sincera fede, e per l'amore umile,</l>
     <l n="25">Che a' gigli d'oro porta, più che a se medesima.</l>
     <l n="26">Or seguitando, indi un mercatante partendosi</l>
     <l n="27">La moglie lascia e una figliuola, e in Sicilia</l>
     <l n="28">Passato in Palermo, di una donna nobile,</l>
     <l n="29">Rivolto il quarto sole, che ivi arrivato era,</l>
     <l n="30">Ha un'altra figliuola, e Flora nominala</l>
     <l n="31">Per cagione della patria; onde la Comedia</l>
     <l n="32">È così chiamata; e l'anno quinto e decimo</l>
     <l n="33">Tornando a casa, lascia che sia condottagli</l>
     <l n="34">Da uno amico, ma per mare, e a Tunisi</l>
     <l n="35">Menata, ove venduta e portata a Napoli,</l>
     <l n="36">Dopo cinque anni per un ruffiano conducesi</l>
     <l n="37">A Fiorenza, di cui innamorato Ippolito</l>
     <l n="38">Figliuolo di Simone, per amor la compera.</l>
     <l n="39">Onde il padre irato discacciar volendolo,</l>
     <l n="40">Trovato il ver, di comun accordo sposala:</l>
     <l n="41">Fin qui intenderete. Or tosto che fu in Sicilia</l>
     <l n="42">Geri, che così il padre di Flora chiamasi,</l>
     <l n="43">Clemenza sua moglie maritò la Porzia</l>
     <l n="44">Lor figlia, senza al padre novelle scriverne;</l>
     <l n="45">Fece un figliuolo morendo in parto, e Attilio</l>
     <l n="46">Chiamasi, di cui il padre morto davanti era,</l>
     <l n="47">E per timor di Geri ad una donna povera</l>
     <l n="48">Il diede in guardia, e per suo figliuolo tenevasi.</l>
     <l n="49">Il quale per vicinanza visse amicissimo</l>
     <l n="50">D'Ippolito, e della sorella Virginia</l>
     <l n="51">Caldamente amoroso, alfin chi era scuopresi,</l>
     <l n="52">E sposa lei, e ne la sera medesima,</l>
     <l n="53">Dopo assai faticarsi, Tonchio e Flamminia,</l>
     <l n="54">L'un servo e l'altra meretrice, celebrano</l>
     <l n="55">Le nozze de i due amici, e contenti godono.</l>
     <l n="56">Voleva ancor parlar de' versi, e de' numeri</l>
     <l n="57">Nuovi, né più in questa lingua posti in opera,</l>
     <l n="58">Simili a quelli già di Plauto e di Terenzio,</l>
     <l n="59">Affermando che mal conviensi in Comedia,</l>
     <l n="60">Ch'è pur poema, la prosa in uso mettere.</l>
     <l n="61">I versi scritti in sonetti, e ne gli eroici,</l>
     <l n="62">Od in soggetto grave son disdicevoli;</l>
     <l n="63">Però il poeta, come in altre materie</l>
     <l n="64">Ha arricchita la sua lingua, così ora</l>
     <l n="65">Cerca in questa di fare, s'ei potesse, il simile;</l>
     <l n="66">Ma mi vietò il parlarne, perché al giudizio</l>
     <l n="67">Vostro benigno; senza allegarvi regole,</l>
     <l n="68">E al tempo conoscitor ragionevole,</l>
     <l n="69">Si vuol rimettere obbediente, e tacito.</l>
     <l n="70">Restami adunque sol pregarvi, che piacciavi</l>
     <l n="71">Dargli udienza con quel più cortese animo</l>
     <l n="72">Che voi solete a' vostri servi umilissimi.</l>
    </lg>
   </lg>
  </body>
 </text>
</TEI>