<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Della coltivazione - LIBRO SESTO.</title>
    <author>Luigi Alamanni</author>
   </titleStmt>
   <extent>
    <measure unit="stanza">8</measure>
    <measure unit="line">510</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_della-coltivazione-libro-sesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Della coltivazione - LIBRO SESTO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Della coltivazione - LIBRO SESTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or, perché tutti in ciel non vanno eguali</l>
     <l n="2">I dì che volge il Sol, ma tristi, e lieti,</l>
     <l n="3">Come piacque a Colui che vario infuse</l>
     <l n="4">Nelle stelle il valor che muove il mondo;</l>
     <l n="5">Molto val l'osservar del buon cultore,</l>
     <l n="6">La malizia o bontà ch'è in questo o in quello.</l>
     <l n="7">Cerchi prima fra sé, che il freddo lume</l>
     <l n="8">Del gran vecchio Saturno in parte giri,</l>
     <l n="9">Ove contento stia; dove aggia pace,</l>
     <l n="10">E riguarde i minor con dolce aspetto:</l>
     <l n="11">Che il fiammeggiante Dio del quinto cerchio</l>
     <l n="12">Senta in luogo lontan, ch'appena il veggia,</l>
     <l n="13">E non sia testimon dell'opre altrui:</l>
     <l n="14">L'amorosa Ciprigna e 'l pio Parente,</l>
     <l n="15">Da cui quanto è di ben ci piove in terra,</l>
     <l n="16">Si vagheggin fra sé con lieto sguardo:</l>
     <l n="17">Che 'l figliuol di Latona, e la sorella</l>
     <l n="18">Non sian contrari lor, non giunti insieme,</l>
     <l n="19">E non divisi ancor dal quarto albergo,</l>
     <l n="20">Ma gli possin mirar tra 'l terzo e 'l quinto.</l>
     <l n="21">Quando vedi allumar l'Aquario e 'l Toro</l>
     <l n="22">Dalla notturna Dea che Cinto onora,</l>
     <l n="23">Pianta le vigne allor, sotterra i frutti;</l>
     <l n="24">Se la capra Amaltea, se 'l Cancro avverso,</l>
     <l n="25">Se la donzella Astrea, se quella parte</l>
     <l n="26">Ch'al dì con spazio egual la notte libra,</l>
     <l n="27">O 'l cornuto Animal che in mezzo il mare</l>
     <l n="28">Condusse Europa; e tu nel grembo allora</l>
     <l n="29">Versa del tuo terren le biade e 'l grano.</l>
     <l n="30">Ma più di tutti, ben ci segna i giorni</l>
     <l n="31">Giocondi e gravi, trascorrendo in giro</l>
     <l n="32">Dal luminoso Sol, la casta Luna;</l>
     <l n="33">Ch'al nostro umano oprar tanto ha vicina</l>
     <l n="34">La possente sua luce, e in così breve</l>
     <l n="35">Tempo quante ha nel cielo erranti e fisse</l>
     <l n="36">Studia di visitar, che ciò che in esse</l>
     <l n="37">Truova di bene o mal, lo versa in noi.</l>
     <l n="38">Non dee molto impiagar le piagge e i colli</l>
     <l n="39">Il discreto bifolco, s'ella giace</l>
     <l n="40">Ascosa col fratello. Il quarto giorno</l>
     <l n="41">Che cornuta rivien, coi tre vicini,</l>
     <l n="42">Sacrati in terra son; ché in questo nacque</l>
     <l n="43">Già di Latona in Delo il biondo Apollo:</l>
     <l n="44">Pur l'agnello e 'l vitel potrà nel sesto</l>
     <l n="45">Di quel membro privar ch'è sposo e padre;</l>
     <l n="46">Benché l'ottavo in ciò più lode porte.</l>
     <l n="47">Nei cinque altri miglior che vengon dietro,</l>
     <l n="48">Può le piante innestar, spander i semi;</l>
     <l n="49">Può il frumento segar, tosar le gregge,</l>
     <l n="50">E donarle al monton chi maschio brami;</l>
     <l n="51">Tesser da ricoprir le mense e i letti,</l>
     <l n="52">E difender dal giel la sua famiglia.</l>
     <l n="53">Quel che segue costor, contrario al seme,</l>
     <l n="54">È secondo al piantar: ché 'l troppo umore,</l>
     <l n="55">Come in quello è nemico, in questo è caro.</l>
     <l n="56">Quando ella contro al Sol, con larga fronte,</l>
     <l n="57">Del fraterno suo raggio tutta splende,</l>
     <l n="58">Si den l'opre fuggir; ch'è lor molesto:</l>
     <l n="59">Sol aprir si convien con lieto canto</l>
     <l n="60">Del prezïoso vin l'antico vaso,</l>
     <l n="61">Che conservi il sapor nell'ultime ore:</l>
     <l n="62">Solo è il tempo a domar col nuovo giogo</l>
     <l n="63">L'aspro, torvo giovenco; e con lo sprone</l>
     <l n="64">E col morso al caval frenar l'orgoglio:</l>
     <l n="65">E chi femmine vuol, marite il giorno,</l>
     <l n="66">Delle mandre ch'ei tiene, il forte duce.</l>
     <l n="67">Fugga il quinto ciascun, con quelli insieme</l>
     <l n="68">Ch'hanno il nome da lui: ché in cotali ore</l>
     <l n="69">L'impie Furie infernali intorno vanno</l>
     <l n="70">Tutte, empiendo d'orror la terra e l'onde.</l>
     <l n="71">Quel che ne vien da poi ch'ella ha più lume,</l>
     <l n="72">Non si tocchin le piante; e l'altro appresso</l>
     <l n="73">Per ventilar il gran n'apporta l'ora:</l>
     <l n="74">Puosse in questo atterrar nei boschi alpestri</l>
     <l n="75">L'alto robusto pin, l'abete e 'l faggio,</l>
     <l n="76">Nel verno, a fabbricar palazzi e navi;</l>
     <l n="77">Benché forse indugiar, quando è più scema</l>
     <l n="78">L'alma sua luce in ciel, non spiace a molti.</l>
     <l n="79">Nel vigesimo dì, nell'altro innanzi,</l>
     <l n="80">Così benigno il Sol ci apporta l'ore,</l>
     <l n="81">Che ben puote il villan con ferma speme,</l>
     <l n="82">In quel che pregia più, dispensar l'opre:</l>
     <l n="83">E se creder si può, questo è quel giorno</l>
     <l n="84">In cui nascon color ch'hanno arte e senno</l>
     <l n="85">Di misurar fra noi le stelle e 'l cielo,</l>
     <l n="86">E narrar quel che può natura e fato.</l>
     <l n="87">Gli altri quattro dipoi speranza e tema</l>
     <l n="88">Di quel ch'aggia a venir, ne danno eguale:</l>
     <l n="89">I due son da fuggir che vengon poscia.</l>
     <l n="90">Negli altri giorni, allor ch'ella è vicina</l>
     <l n="91">Per ripigliar dal Sol novella face,</l>
     <l n="92">Puosse il toro domar, romper la terra,</l>
     <l n="93">Tirar le navi al mar, tagliar i legni,</l>
     <l n="94">E le sue botti aprir. Né sia schernita</l>
     <l n="95">L'antica osservazion; ché spesso alfine</l>
     <l n="96">Lo spregiar cose tali apporta danno:</l>
     <l n="97">Ché matrigna talor, talvolta madre</l>
     <l n="98">Vien la luce del dì nell'opre umane;</l>
     <l n="99">E sol l'incominciar può t"rre e dare</l>
     <l n="100">Tutto quel che si cerca: e ciò n'avviene</l>
     <l n="101">Perché piacque a Colui che tutto muove.</l>
     <l n="102">Non dico io già, che se 'l buon tempo e l'opra</l>
     <l n="103">Perde l'occasïon che non si deggia</l>
     <l n="104">Pur invocando Dio, tirar alfine</l>
     <l n="105">Quei che troppo indugiar gran danno f"ra.</l>
     <l n="106">E perch'il crudo giel, la pioggia e 'l vento</l>
     <l n="107">Che improvviso ci vien, può nuocer molto;</l>
     <l n="108">Qui il perfetto cultor la mente inchini</l>
     <l n="109">Al suo sommo Fattor, divoto, umìle</l>
     <l n="110">Sacrifici porgendo, preghi e voti,</l>
     <l n="111">Che il nostro in lui sperar non caggia indarno;</l>
     <l n="112">Né ch'al nostro sudor sia tolto il pregio:</l>
     <l n="113">Poi fra le stelle in ciel riguardi, e 'mpari</l>
     <l n="114">Qual ci dà troppo umor, qual troppa sete;</l>
     <l n="115">Chi ci muova Aquilon, chi ghiaccio apporte,</l>
     <l n="116">E con qual compagnia qual parte lustri;</l>
     <l n="117">Chi surga o scenda: e la natura e 'l nome,</l>
     <l n="118">Tutto aver si convien, né men che quelli</l>
     <l n="119">Ch'al tempestoso mar credon la vita,</l>
     <l n="120">O che il rozzo guardian che 'n parte dorme,</l>
     <l n="121">Ove ha capanna il ciel, la terra letto.</l>
     <l n="122">Questi i primi già fur, cui lunga pruova</l>
     <l n="123">Mostrò il corso lassù coi vari effetti</l>
     <l n="124">Ch'or di sì gran dottrina empion le carte,</l>
     <l n="125">Che dei primi inventor vergogna ha seco.</l>
     <l n="126">Non si sgomenti adunque, e certo speri</l>
     <l n="127">Il discreto villan poter d'altrui</l>
     <l n="128">Quell'imparar, che da sé stesso apprese</l>
     <l n="129">E 'l pastore e 'l nocchier tra i boschi e l'onde</l>
     <l n="130">Qualor Delia vedrem contraria o giunta;</l>
     <l n="131">O che dal quarto albergo irata guarde</l>
     <l n="132">Quel Pianeta crudel che mangia i figli;</l>
     <l n="133">Piogge porta in april, nel luglio nebbia,</l>
     <l n="134">Gran pruine all'ottobre, e nevi al verno.</l>
     <l n="135">Quando il padre riguarda, ovunque sia,</l>
     <l n="136">Rende in ogni stagion dolcezza e pace.</l>
     <l n="137">Scaccia il freddo e l'umor ch'al mondo truova,</l>
     <l n="138">Mirando Marte: e quando incontra o guarda</l>
     <l n="139">Ben vicino il fratel, turba ogni stato;</l>
     <l n="140">L'onda, l'aria, il terren rimuove e cangia.</l>
     <l n="141">Colla ciprigna Dea, secondo i tempi,</l>
     <l n="142">Umor reca e calor; pur nebbia e nevi</l>
     <l n="143">L'autunno e 'l verno, ma soavi e piane;</l>
     <l n="144">Ché dal regno d'Amor non cade asprezza.</l>
     <l n="145">Col divin Messaggier, maisempre quasi</l>
     <l n="146">Suole i giorni voltar ventosi e foschi.</l>
     <l n="147">Tutto quel che diciam, la vaga Luna</l>
     <l n="148">In men di trenta dì compie e rinnuova,</l>
     <l n="149">Trapassando in viaggio or questo or quello.</l>
     <l n="150">Ma quelli altri maggior ch'han sopra il corso,</l>
     <l n="151">Non così spessi già, ma di più forza</l>
     <l n="152">Fanno effetti quaggiù, secondo il loco</l>
     <l n="153">Che si truovan tra lor, secondo il tempo</l>
     <l n="154">Che 'l suo propio valor giungendo ad essi,</l>
     <l n="155">Puon crescer e scemar quel ch'ave in seno.</l>
    </lg>
    <lg n="2">
     <l n="156">Qualunque errante in ciel incontri e guardi</l>
     <l n="157">L'alato Ambasciador, nell'aria sveglia</l>
     <l n="158">Sempre il rabbioso suon di Borea o Noto,</l>
     <l n="159">O di Zeffiro o d'Euro; o torbo o chiaro,</l>
     <l n="160">O con nevi o con piogge, come aggrada</l>
     <l n="161">Al compagno ch'egli ha; ch'a tutti è servo.</l>
    </lg>
    <lg n="3">
     <l n="162">La stella Citerea, coll'avo antico,</l>
     <l n="163">Talor raffredda il ciel, talor lo bagna,</l>
     <l n="164">Ma dolcemente pur; ché mal si accorda</l>
     <l n="165">Col suo secco venen nemico a tutti:</l>
     <l n="166">Col gran pio genitor, in chiare tempre</l>
     <l n="167">Più soave il calor, meno aspro il gielo</l>
     <l n="168">Rende; e l'aria e la terra e l'onde insieme,</l>
     <l n="169">Di vaghezza e d'amor tutto riempie.</l>
     <l n="170">Al suo fero amator la fiamma e l'ira</l>
     <l n="171">Colle piogge e col gielo ammorza o spegne:</l>
     <l n="172">Al luminoso Sol, con fosche nubi</l>
     <l n="173">Pregne di largo umor la vista ingombra;</l>
     <l n="174">Forse temendo ancor, ch'un'altra volta</l>
     <l n="175">Non l'accusi a Vulcan, se Marte alloggia.</l>
     <l n="176">Grandini, piogge, nevi, lampi e tuoni</l>
     <l n="177">Tempestoso e crudel ci porta Apollo,</l>
     <l n="178">Ove incontri Saturno, ovunque il guardi.</l>
     <l n="179">Folgori, venti, giel raddoppia in terra</l>
     <l n="180">(Benché sì dolce sia), s'ei corre a Giove:</l>
     <l n="181">S'al bellicoso Dio, rabbiosi e secchi</l>
     <l n="182">E caldi fiati aviam; né stanno in posa</l>
     <l n="183">Tra i liti sicilian l'eterne incudi.</l>
    </lg>
    <lg n="4">
     <l n="184">Con più terribil suon procelle e turbi,</l>
     <l n="185">Qualor Libra o Monton pareggia i giorni,</l>
     <l n="186">Saette al caldo ciel, poi folte nevi</l>
     <l n="187">Quando è più breve il dì, dal quinto foco</l>
     <l n="188">Nascon, dove ei talor rivolga il guardo</l>
     <l n="189">Nel gran Superïor: se Giove ha in vista,</l>
     <l n="190">Tempestoso pur vien, ventoso e torbo;</l>
     <l n="191">Né per nuova stagion la voglia cangia.</l>
     <l n="192">Se 'l gran padre e 'l figliuol ch'ebbero ognora</l>
     <l n="193">Sì diverso il voler s'incontran pure</l>
     <l n="194">O coll'occhio o col piè (che raro avviene);</l>
     <l n="195">Torbido e grave umor, tempeste e fuoco</l>
     <l n="196">Mandan per l'aria; e fanno al mondo fede</l>
     <l n="197">Che mai nulla fra lor fu pace e tregua.</l>
    </lg>
    <lg n="5">
     <l n="198">Vuolsi saper ancor chi monti o scenda,</l>
     <l n="199">E chi sia presso al Sol, chi sia lontano</l>
     <l n="200">Dei celesti Animai, dell'altre stelle</l>
     <l n="201">Che stan fisse tra lor, né cangian loco,</l>
     <l n="202">Se non quanto le vien dal cerchio ottavo</l>
     <l n="203">Che nei cento anni appena un passo muove.</l>
     <l n="204">Quando al tempo novel dapprima il Sole</l>
     <l n="205">Al felice Monton le corna indora,</l>
     <l n="206">L'accompagnan quel dì Favonio e Coro.</l>
     <l n="207">Poiché verso il mattin, quasi in un punto</l>
     <l n="208">Il Corsier pegaseo si mostra e cela</l>
     <l n="209">Tra i crin di Apollo, si rinnuova il fiato</l>
     <l n="210">Che da settentrion le forze prende.</l>
     <l n="211">Indi che 'l buon Frisseo si mostra in parte</l>
     <l n="212">Scarco dal suo signor, tre giorni almeno</l>
     <l n="213">Soglion turbi venir tra piogge e nevi.</l>
     <l n="214">Già s'avvicina april; già verso l'alba</l>
     <l n="215">Il crudele Scorpion la coda asconde,</l>
     <l n="216">Che ci suol risvegliar Zeffiro ed Ostro</l>
     <l n="217">Con minaccioso ciel: poi quando al vespro</l>
     <l n="218">Si comincian veder tuffar fra l'onde</l>
     <l n="219">Le figliuole di Atlante, allor ne sembra</l>
     <l n="220">Ch'altro verno novel ci guasti aprile.</l>
     <l n="221">Quinci che il vago Sol, montando al Tauro,</l>
     <l n="222">S'accompagna con lor; ci dona spesso</l>
     <l n="223">Ai crescenti arbucei soavi piogge.</l>
     <l n="224">Quando al primo imbrunir di notte oscura,</l>
     <l n="225">Già in orïente appar d'Orfeo la Lira,</l>
     <l n="226">Ben minaccia il terren d'aspra procella.</l>
     <l n="227">Se la Capra al mattin si mostra aperta,</l>
     <l n="228">E si asconde tra i monti al tardo oscuro</l>
     <l n="229">L'ardente Sirio, allor pruine o piogge,</l>
     <l n="230">O 'l ciel cruccioso ci s'attenda intorno.</l>
     <l n="231">Or si mostra il Centauro, e seco adduce</l>
     <l n="232">Piovose nubi: e poi le sette stelle</l>
     <l n="233">Ch'or vanno innanzi al Sol sereno e dolce,</l>
     <l n="234">Ci rendon vento, e cel ritoglie Arturo,</l>
     <l n="235">Che cadendo sul dì, minaccia il cielo.</l>
     <l n="236">Qui tra i due buon German s'accoglie Apollo;</l>
     <l n="237">E l'Aquila vien fuor ventosa e molle:</l>
     <l n="238">Il pietoso Delfin da sera monta</l>
     <l n="239">Coi suoi Zeffiri in sen: or nell'aurora</l>
     <l n="240">Il suo crudo veneno asconde l'Angue</l>
     <l n="241">Tra l'onde salse, e fa turbar il tempo,</l>
     <l n="242">Non però sì, che col Favonio e l'Austro</l>
     <l n="243">Non sia sommo calor: poi la Corona</l>
     <l n="244">Della vaga Arianna, al primo aspetto</l>
     <l n="245">Del mattutino albòr si attuffa in mare</l>
     <l n="246">Con affanno e sudor: né lunge a lei,</l>
     <l n="247">E nel tempo medesmo, già in occaso</l>
     <l n="248">Va il Capricorno in parte: e 'nver la sera</l>
     <l n="249">Si può Cefeo veder, che ci minaccia</l>
     <l n="250">Pioggia e tempesta: e pur nel mondo sveglia</l>
     <l n="251">Quel soffiar di Aquilon, che il sermon greco</l>
     <l n="252">Prodromo appella, ch'a predir ci viene</l>
     <l n="253">Che l'uno e l'altro Can che han seggio in alto,</l>
     <l n="254">Tosto denno apparir là vêr l'aurora</l>
     <l n="255">Con sete e rabbia: e dopo lui riprende</l>
     <l n="256">L'Etesio il corso, e con più forza assai</l>
     <l n="257">Ci fa il mar tremolar, crollar le fronde,</l>
     <l n="258">Mentre che luce il Sol; poi dorme il vespro,</l>
     <l n="259">Così la notte ancor; né cangia stilo</l>
     <l n="260">Fino in quaranta dì. Già lassa Febo</l>
     <l n="261">Più che mezzo il Leon, sicché ci mostra</l>
     <l n="262">Poco avanti al mattino in mezzo il petto</l>
     <l n="263">La sua stella maggior ch'ogni altra avanza</l>
     <l n="264">Di possanza e d'onor; ma in quello stato,</l>
     <l n="265">L'aer puro e seren fa torbo e fosco.</l>
     <l n="266">Guarde il chiaro splendor ch'è il tesor primo</l>
     <l n="267">Della vergine Astrea, che 'l nome porta</l>
     <l n="268">Del buon vendemmiator, ch'or surge avanti</l>
     <l n="269">Al ritornar del Sole; e 'l freddo Arturo,</l>
     <l n="270">Già bagnando il terren, si asconde e fugge.</l>
     <l n="271">La Donna di Etiopia, amata e culta</l>
     <l n="272">Dal volator Perseo, nel primo bruno</l>
     <l n="273">Si mostra in oriente, e turba il mondo.</l>
     <l n="274">I due Pesci e 'l Monton, sotto all'occaso</l>
     <l n="275">Discendendo al mattin, di Noto e d'onde</l>
     <l n="276">Lascian segnati i dì che veggion giunto,</l>
     <l n="277">Per le notti adeguar, già in Libra il Sole.</l>
     <l n="278">Or nel tempo medesmo, al loco istesso</l>
     <l n="279">Si attuffa irato il tempestoso Auriga</l>
     <l n="280">Che sovente al villan fa guerra e danno.</l>
     <l n="281">Quando al freddo Scorpion Delio ritorna,</l>
     <l n="282">Si vede ir nel mattin con austro e pioggia</l>
     <l n="283">Il principio del Tauro all'occidente:</l>
     <l n="284">Or con brina o con giel caggiono in mare,</l>
     <l n="285">Quando ci spunta il Sol, le sette stelle</l>
     <l n="286">Ch'ei porta in fronte; e la sementa invita:</l>
     <l n="287">Or si asconde da noi Cassiopeia</l>
     <l n="288">Ventosa e turba; e tra ghiacciosi spirti</l>
     <l n="289">Il lucente Scorpion la fronte scuopre.</l>
     <l n="290">Già del canuto verno i dì son giunti,</l>
     <l n="291">Che 'l famoso Chiron riscalda Apollo:</l>
     <l n="292">Già minaccioso in ciel, tra piogge e venti,</l>
     <l n="293">Quando si colca il Sol, nasce Orïone.</l>
     <l n="294">Or quanti segni ha in ciel, quante facelle,</l>
     <l n="295">E surgendo e cadendo, a pruova fanno</l>
     <l n="296">Chi più nevi, tempeste e piogge adduca.</l>
     <l n="297">Poco creda il villan, poca aggia spene,</l>
     <l n="298">Quando va sotto il Can ch'innanzi caccia</l>
     <l n="299">La paventosa Lepre; e quando torna</l>
     <l n="300">L'Aquila nel mattin cogli altri insieme</l>
     <l n="301">Ch'ai buon tempi miglior vedea la sera;</l>
     <l n="302">E mentre scorre il Sol l'irsuto vello</l>
     <l n="303">Del barbato Animal ch'a noi furando</l>
     <l n="304">Sì gran spazio del dì, lo dona altrui;</l>
     <l n="305">E mentre umidi tien gli aurati crini,</l>
     <l n="306">Quasi rubello a noi, di Aquario in seno,</l>
     <l n="307">Ch'ogni sforzo lassù soggiace al verno.</l>
     <l n="308">Quando ripiglia alfin l'albergo in Pesci,</l>
     <l n="309">Già cresce il giorno assai, che viene appunto</l>
     <l n="310">Quando il fero Leon tutto è in occaso.</l>
     <l n="311">Qui dal settentrion, soave spira</l>
     <l n="312">Certo fiato gentil ch'Ornitio ha nome:</l>
     <l n="313">Fugge Calisto allora, e fuor ci manda,</l>
     <l n="314">Per le nevi addolcir, Favonio amato</l>
     <l n="315">Che quanto compie in ciel la Luna un corso,</l>
     <l n="316">Tien qui l'impero, e ci rimanda allora</l>
     <l n="317">O dai liti affricani o d'altra parte</l>
     <l n="318">Sopra i tetti a garrir la vaga Progne.</l>
     <l n="319">La celeste Saetta inver la sera</l>
     <l n="320">Pur con varie tempeste in alto sale;</l>
     <l n="321">Quella onde già pietoso il forte Alcide</l>
     <l n="322">Uccise il fero uccel ch'a Prometeo</l>
     <l n="323">Il rinascente cor gran tempo rose.</l>
     <l n="324">Poi si rivede il ciel aperto e chiaro;</l>
     <l n="325">E sette giorni e sette al tristo sposo,</l>
     <l n="326">Alla fida Alcïone Eolo prestare</l>
     <l n="327">Tranquillo e queto il mar, mentre ei fra l'onde</l>
     <l n="328">Van tessendo e formando il nido ai figli:</l>
     <l n="329">Ma quando veggion poi che tutta appare</l>
     <l n="330">Argo la nave in ciel; cotal gli accora</l>
     <l n="331">La rimembranza ancor del legno antico</l>
     <l n="332">Ove solcando già morì Ceice,</l>
     <l n="333">Che si ascondon temendo; e 'l re dei venti</l>
     <l n="334">Riprende il corso, e con Nettuno giostra.</l>
    </lg>
    <lg n="6">
     <l n="335">Or non pur il saper come e 'n qual loco</l>
     <l n="336">Segghin le stelle in ciel, chi scenda o monti,</l>
     <l n="337">E la forza e 'l valor di questa e quella,</l>
     <l n="338">Pòn mostrar il seren, la pioggia e i venti</l>
     <l n="339">Al pratico cultor, ch'appresso vanno;</l>
     <l n="340">Ma il gran Padre del ciel pietoso ancora</l>
     <l n="341">Al suo buon seme uman, per mille modi</l>
     <l n="342">In aria, in terra, in mar, la notte e 'l giorno</l>
     <l n="343">Ci dà fermo segnal del suo pensiero,</l>
     <l n="344">Tanto innanzi al seguir, che ben si puote</l>
     <l n="345">Molti danni schivar per chi gli ha cura.</l>
     <l n="346">Quando tornando a noi novella Luna</l>
     <l n="347">Mostri oscure le corna, e dentro abbracci</l>
     <l n="348">L'aer che fosco sia; tema il pastore,</l>
     <l n="349">Tema il saggio cultor; ché larga pioggia</l>
     <l n="350">Debbe tutte inondar le gregge e i campi:</l>
     <l n="351">Ma se dipinte avrà le guance intorno</l>
     <l n="352">D'un virgineo rossor; di Borea in preda</l>
     <l n="353">Darà la terra e 'l ciel più giorni e 'l mare:</l>
     <l n="354">E s'al quarto suo dì ch'agli altri è duce,</l>
     <l n="355">Lieta la rivedrem, di puro argento,</l>
     <l n="356">Senza volto cangiar, lucente e chiara;</l>
     <l n="357">Non pur quel giorno allor, ma quanti appresso</l>
     <l n="358">Saran nel corso suo, sereni e scarchi</l>
     <l n="359">E di venti e di piogge andranno intorno.</l>
     <l n="360">Allor potrà il nocchier sicuro al porto</l>
     <l n="361">Drizzar la prora, e scior cantando i voti</l>
     <l n="362">A Glauco, Panopea, Nettuno e Teti.</l>
     <l n="363">Non men ci dona il Sol non dubbi segni,</l>
     <l n="364">Quando surge al mattin, quando s'attuffa</l>
     <l n="365">Tra l'onde al vespro; ; e ci ammaestra e 'nsegna</l>
     <l n="366">Qual si deve aspettar la luce e l'ombra.</l>
     <l n="367">S'al suo primo apparir ne mostra il volto</l>
     <l n="368">D'alcun nuovo color turbato o tinto,</l>
     <l n="369">E i dorati capei non sparge in lungo,</l>
     <l n="370">Ma gli annoda alla fronte, e gli inghirlanda</l>
     <l n="371">D'un doloroso vel; sia certo il mondo</l>
     <l n="372">Di bagnarse quel dì: ché 'l mar turbando,</l>
     <l n="373">Ci vien Noto a trovar, mortal nemico</l>
     <l n="374">Alle piante, alle gregge, ai culti colli.</l>
     <l n="375">Se riportando a noi la fronte ascosa</l>
     <l n="376">Tra spesse nubi pur, se in più d'un loco</l>
     <l n="377">Qualche raggio veggiam romper la gonna,</l>
     <l n="378">Spuntando intorno; o se la bianca Aurora,</l>
     <l n="379">Lassando il suo Titon, pallida surge;</l>
     <l n="380">Triste le vigne allor! ch'a salvar l'uve</l>
     <l n="381">Non è il pampino assai, sì folta il cielo</l>
     <l n="382">Con orribil romor grandine avventa.</l>
     <l n="383">Poi quando i suoi corsier vanno all'occaso,</l>
     <l n="384">Più si deve osservar; ch'assai sovente</l>
     <l n="385">Suol da noi dipartir con vario aspetto.</l>
     <l n="386">Il suo rancio color ci annunzia umore,</l>
     <l n="387">Borea il vermiglio; e se 'l pallor dell'oro</l>
     <l n="388">Già il fiammeggiante crin meschiato avesse</l>
     <l n="389">Di triste macchie ancor, vedrasse il mondo</l>
     <l n="390">Andar preda di par tra piogge e venti;</l>
     <l n="391">Non discioglia il nocchier dal lito il legno</l>
     <l n="392">In simil notte mai; né il buon pastore</l>
     <l n="393">Meni, il dì che verrà, le gregge ai boschi,</l>
     <l n="394">Né il discreto arator nel campo i buoi.</l>
     <l n="395">Ma quando ei ci ritoglie o rende il giorno,</l>
     <l n="396">S'ei mostra il lume suo lucente e puro,</l>
     <l n="397">Non avrem piogge allor; ma dolce e chiara</l>
     <l n="398">Verrà l'aura gentil crollando i rami.</l>
    </lg>
    <lg n="7">
     <l n="399">Così ne mostra il Sol, chi ben l'intende,</l>
     <l n="400">Quel che la notte, il dì, l'estate e 'l verno</l>
     <l n="401">Deggia Zeffiro far, Coro, Euro e Noto,</l>
     <l n="402">E l'ore a noi portar serene o fosche.</l>
    </lg>
    <lg n="8">
     <l n="403">Or senza alta tener la vista al cielo,</l>
     <l n="404">Mill'altri segni aviam, ch'aperto fanno</l>
     <l n="405">Quel che ci dee venir. Non sentiam noi,</l>
     <l n="406">Quando s'arma Aquilon per farci guerra,</l>
     <l n="407">Sonar d'alto romor gran tempo innanzi</l>
     <l n="408">Le selve alpestri, e minacciar da lunge</l>
     <l n="409">Con feroce mugghiar Nettuno i liti?</l>
     <l n="410">I presaghi dalfin fuggirse a schiera,</l>
     <l n="411">Ove il futuro mal men danno apporte?</l>
     <l n="412">E se dall'alto mar, con più stese ali</l>
     <l n="413">Rivolando tornar si sente il mergo,</l>
     <l n="414">E con roco gridar fra cruccio e tema</l>
     <l n="415">D'un non solito suono empier gli scogli;</l>
     <l n="416">O se l'ingorde folaghe intra loro</l>
     <l n="417">Sopra il secco sentier vagando stanno;</l>
     <l n="418">O il montante aghiron, poste in oblio</l>
     <l n="419">Le native onde sue, paludi e stagni,</l>
     <l n="420">Consideriam fra noi volando a giuoco</l>
     <l n="421">Sopra le nubi alzarse; allor chi puote</l>
     <l n="422">Ratto schivar il mar, si tiri al porto;</l>
     <l n="423">E chi ne sta lontan, nei voti appelli</l>
     <l n="424">E Castore e 'l fratel; ch'ei n'ha mestiero.</l>
     <l n="425">Or dal notturno ciel cader vedrai,</l>
     <l n="426">Quando il vento è vicin, lucente stella,</l>
     <l n="427">Di fiammeggiante albor lassando l'orme;</l>
     <l n="428">Or secchissima fronde, or sottil paglia</l>
     <l n="429">Gir per l'aria volando; or sopra l'onde</l>
     <l n="430">Leve piuma apparir, vagando in giro.</l>
     <l n="431">Ma se 'nvêr l'Aquilon son lampi e fuochi,</l>
     <l n="432">Se di Zeffiro o di Euro il ciel rintuona;</l>
     <l n="433">Nuotan le biade allor, né fia torrente</l>
     <l n="434">Che non voglia adeguar l'Eufrate e 'l Nilo;</l>
     <l n="435">E bagnandosi i crin, gravose e molli</l>
     <l n="436">Il turbato nocchier le vele accoglie.</l>
     <l n="437">Quanti son gli animai che ti fan segno</l>
     <l n="438">Della pioggia che vien! l'esterno grue</l>
     <l n="439">Dalle palustri valli al ciel volando,</l>
     <l n="440">La mostra aperta: il bue coll'ampie nari,</l>
     <l n="441">Sollevando la fronte, l'aria accoglie:</l>
     <l n="442">La rondinella vaga, intorno all'onde</l>
     <l n="443">S'avvolge e cerca; e dal lotoso albergo</l>
     <l n="444">Il noioso garrir la rana addoppia.</l>
     <l n="445">Or l'accorta formica a ratto corso</l>
     <l n="446">Con lunga schiera a ritrovar l'albergo</l>
     <l n="447">Intende, e bada alla crescente prole.</l>
     <l n="448">Puossi verso il mattin, tra giallo e smorto</l>
     <l n="449">Talor l'Arco veder, che l'onde beve</l>
     <l n="450">Per riversarle poi: dei tristi corvi</l>
     <l n="451">Veggionsi attorno andar le spesse gregge,</l>
     <l n="452">Di spaventoso suon l'aria ingombrando:</l>
     <l n="453">Ogni marino uccello, ogni altro insieme</l>
     <l n="454">Ch'aggia in stagno, in palude o 'n fiumi albergo,</l>
     <l n="455">Sopra il lito scherzar ripien di gioia</l>
     <l n="456">Veggiam sovente; e chi la fronte attuffa</l>
     <l n="457">Sott'acqua, e bagna il sen; chi nell'asciutto</l>
     <l n="458">S'accorca e s'alza, e ne dimostra aperto</l>
     <l n="459">Van desìo di levarse, e dolce speme.</l>
     <l n="460">Or l'impura cornice a lenti passi</l>
     <l n="461">Stampar l'arena, e con voci alte e fioche</l>
     <l n="462">Veggiam sola fra sé chiamar la pioggia.</l>
     <l n="463">Né men la notte ancor sotto il suo tetto</l>
     <l n="464">La semplice donzella il dì piovoso</l>
     <l n="465">Può dappresso sentir, qualor cantando</l>
     <l n="466">Trae dalla rocca sua l'inculta chioma:</l>
     <l n="467">Ché 'l nutritivo umor montando in cima</l>
     <l n="468">Dell'ardente lucerna ingombra il lume,</l>
     <l n="469">E scintillando vien di fungo in guisa.</l>
     <l n="470">Cotal si può veder tra l'acque e i venti</l>
     <l n="471">Il buon tempo seren ch'appresso viene,</l>
     <l n="472">A mille segni ancor: ciascuna stella</l>
     <l n="473">Mostra il suo fiammeggiar più vago e lieto;</l>
     <l n="474">E la Luna e 'l fratel più chiaro il volto:</l>
     <l n="475">Non si veggion volar per l'aria il giorno</l>
     <l n="476">Le leggier foglie, né sul lito asciutto</l>
     <l n="477">Spande il tristo alcïon le piume al sole:</l>
     <l n="478">Non coll'immonda bocca il lordo porco</l>
     <l n="479">Or di paglia or di fien sciogliendo i fasci,</l>
     <l n="480">Gli getta in alto, e già seggon le nebbie</l>
     <l n="481">Dentro le chiuse valli in basso sito,</l>
     <l n="482">Né quel notturno uccel ch'Atene onora,</l>
     <l n="483">Già spiato del Sol l'ultimo occaso,</l>
     <l n="484">Di noioso cantar intuona i tetti.</l>
     <l n="485">Vedesi spesso allor per l'aër puro</l>
     <l n="486">Niso in alto volar, seguendo i passi</l>
     <l n="487">Della figlia crudel, per far vendetta</l>
     <l n="488">Del suo purpureo crin: ma quella leve,</l>
     <l n="489">Pur coll'ali tremanti il ciel segando,</l>
     <l n="490">Va quinci e quindi, e già del padre irato</l>
     <l n="491">Troppo sente vicin l'adunco piede.</l>
     <l n="492">Sentonsi i corvi allor di chiare voci</l>
     <l n="493">Empier più spesso il ciel, poi lieti insieme,</l>
     <l n="494">Di dolcezza ripien, per gli altri rami</l>
     <l n="495">Menar festa tra lor, ché già le piogge</l>
     <l n="496">Veggion passate, e con desio sen vanno</l>
     <l n="497">I figli a riveder nel nido ascosi.</l>
     <l n="498">Già non voglio io pensar ch'augello o fera</l>
     <l n="499">Per segreto divin prevegga il tempo</l>
     <l n="500">Chiaro o fosco che vien, né sian per fato</l>
     <l n="501">Di più senno o veder creati al mondo;</l>
     <l n="502">Ma dove o la tempesta o 'l leve umore</l>
     <l n="503">Van cangiando il sentier (ché 'l padre Giove</l>
     <l n="504">Or con Austro or con Borea or grossa or rara</l>
     <l n="505">Fa l'aria divenir), gli spirti e l'alme</l>
     <l n="506">Diversi hanno i pensier che nascon dentro</l>
     <l n="507">Dal varïar del ciel: però veggiamo,</l>
     <l n="508">Quando torna il seren, tra i verdi rami</l>
     <l n="509">Dolce cantar gli augei, scherzar le gregge,</l>
     <l n="510">E più lieto apparir cantando il corvo.</l>
    </lg>
   </lg>
  </body>
 </text>
</TEI>