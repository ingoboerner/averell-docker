<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DECIMASESTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">138</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-decimasesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DECIMASESTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DECIMASESTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Notturno Dio, che al gran silenzio oscuro</l>
     <l n="2">Dal suo terrestre vel l'alma disciogli</l>
     <l n="3">E la fai dimorar dove a te piace,</l>
     <l n="4">Poi la ritorni al rischiarar del giorno;</l>
     <l n="5">Ai miseri mortai dal ciel non venne,</l>
     <l n="6">Se conoscesser ben quel che tu vali,</l>
     <l n="7">Più bel, più dolce, e più soave pegno</l>
     <l n="8">Di te, che tanto puoi quanto t'aggrada.</l>
     <l n="9">Tu sol puoi ristorar le membra stanche</l>
     <l n="10">E render forza agli affannati spirti,</l>
     <l n="11">Che senza il tuo valor sen vanno a morte.</l>
     <l n="12">Non può star senza te cosa mortale,</l>
     <l n="13">E la natura pur sé stessa ancide,</l>
     <l n="14">Senza soccorso aver dal tuo gran regno.</l>
     <l n="15">Ma quel ch'è più, tu sol puoi far beato,</l>
     <l n="16">E malgrado d'altrui, qual uom più sia</l>
     <l n="17">Miseramente da Fortuna oppresso.</l>
     <l n="18">Qual scettro, quale onor, qual gemma ed auro,</l>
     <l n="19">Son possenti a sgombrar le ardenti cure,</l>
     <l n="20">I pungenti desir, l'accesa sete,</l>
     <l n="21">Che ci fan travïar dal dritto calle?</l>
     <l n="22">Quello è dei servi suoi soggetto e servo</l>
     <l n="23">Che ha di segno real le tempie ornate.</l>
     <l n="24">Quell'altro ne' trionfi e nelle spoglie</l>
     <l n="25">Quanto più in alto va, più d'ora in ora</l>
     <l n="26">Gli va in alto il desir, che tanto sale</l>
     <l n="27">Che con danno e sudor gli adduce il fine.</l>
     <l n="28">Quell'altro in posseder terre e tesori</l>
     <l n="29">Pensa sbramar la scellerata fame,</l>
     <l n="30">Che più pascendo in noi più pasto agogna.</l>
     <l n="31">Non saggio ricordar, non dotto esempio,</l>
     <l n="32">Non certa prova pôn mostrarne il vero;</l>
     <l n="33">Tal che chi punto sia da questi strali,</l>
     <l n="34">Possa al dritto sentier drizzar la mente.</l>
     <l n="35">Tu sol puoi richiamar, notturno Dio,</l>
     <l n="36">I fallaci pensier dai danni loro,</l>
     <l n="37">E riportargli in più sicuro porto</l>
     <l n="38">Dal periglioso mar che s'hanno eletto.</l>
     <l n="39">Tu, dolce sonno, con tranquillo oblio</l>
     <l n="40">Chiudi in un punto le miserie umane.</l>
     <l n="41">Non amor, non dolor, non sdegno od ira,</l>
     <l n="42">Non speranza, o timor, non povertade,</l>
     <l n="43">Non invidia crudel, non mille sproni,</l>
     <l n="44">Che senza mai posar ne pungon l'alma,</l>
     <l n="45">Posson lor forze oprar nel tuo bel regno.</l>
     <l n="46">Tu puoi solo adeguar l'ingiusta lance</l>
     <l n="47">D'empia Fortuna, che qui dona e toglie</l>
     <l n="48">Senza riguardo aver di tempo o loco.</l>
     <l n="49">Sotto il governo tuo son quello stesso,</l>
     <l n="50">Il superbo rettor d'arme e d'impero,</l>
     <l n="51">E il semplice cultor di piccol orto.</l>
     <l n="52">Così felice è quel che viva fuore</l>
     <l n="53">D'ogni suo ben, come colui che il goda;</l>
     <l n="54">E sovente addivien che fai beato</l>
     <l n="55">Coi dolci inganni tuoi chi vive in doglia,</l>
     <l n="56">E nel contrario suo contrario mesci.</l>
     <l n="57">Ben, lasso! il so, ché mentre qui dimoro</l>
     <l n="58">Lunge da' miei desir, s'io fossi privo</l>
     <l n="59">Del tuo cortese oprar, polve sarei.</l>
     <l n="60">Ben, lasso! il so, ché mi dimostri ognora</l>
     <l n="61">Che mi concede il ciel posarmi teco,</l>
     <l n="62">Il mio caro tesor ovunque sia.</l>
     <l n="63">La bella Pianta mia quand'a te piace</l>
     <l n="64">Veggio al mio sospirar dogliosa in vista,</l>
     <l n="65">E parlar meco in così dolci note,</l>
     <l n="66">Ch'io non ho invidia a chi possegga il vero.</l>
     <l n="67">O cara Pianta mia, se voi sapeste</l>
     <l n="68">Spesso che largo don mi fa di voi,</l>
     <l n="69">Dir non saprei, qual più si fosse allora</l>
     <l n="70">O il vostro alto disdegno o il mio diletto.</l>
     <l n="71">Ben giuro a voi per gli onorati rami</l>
     <l n="72">C'hanno in le frondi sue tutto il mio bene,</l>
     <l n="73">Ch'io non l'oso pensar, non che ridire,</l>
     <l n="74">Così m'estimo a tanta altezza indegno.</l>
     <l n="75">Pur ne ringrazio il Sonno, e spesso il prego</l>
     <l n="76">Che mi riduca a tal, ch'io veggia come</l>
     <l n="77">Il bello Endimïon fu già beato.</l>
     <l n="78">Poi ripensando a voi, tanta m'assale</l>
     <l n="79">Riverenza e timor, che ben vorrei</l>
     <l n="80">Potermi ripentir; ma s'egli è fallo,</l>
     <l n="81">Accusatene Amor, che, a dirne il vero,</l>
     <l n="82">Nuovo desir, non penitenza adduce.</l>
     <l n="83">Almo notturno Dio, chi non t'adora,</l>
     <l n="84">Chi non ti brama ognor, ben torto vede</l>
     <l n="85">E mal sa ragionar dei frutti tuoi.</l>
     <l n="86">Corregga pur chi può cittadi e imperi,</l>
     <l n="87">Conduca pur chi può l'armate squadre,</l>
     <l n="88">Cerchi chi vuol che sia natura e il cielo,</l>
     <l n="89">Aduni pur chi vuol gemme e tesori,</l>
     <l n="90">Che s'io ti debbo odiar, sian da me lunge</l>
     <l n="91">Regni, trionfi, onor, ricchezze, e quanto</l>
     <l n="92">Il vulgo infermo scioccamente agogna.</l>
     <l n="93">Né pur vorrei della mia intera etade</l>
     <l n="94">Donarti il mezzo, anzi i miei giorni ancora</l>
     <l n="95">Teco partir, non pur le notti sole.</l>
     <l n="96">Taccia chi te fratel di morte estima;</l>
     <l n="97">Che s'ei sapesse il ver, direbbe meco</l>
     <l n="98">O che vita immortal sia tua sorella,</l>
     <l n="99">O che dolce è morir più d'altra vita!</l>
     <l n="100">Che può di più donar nei lieti campi,</l>
     <l n="101">Ove chi vuol andar trapassa Lete,</l>
     <l n="102">Giove a color che gli onorati ingegni</l>
     <l n="103">Drizzâr vivendo a glorïosa lode?</l>
     <l n="104">Che può di più sentir l'invitto Alcide,</l>
     <l n="105">Che di più il forte che dintorno a Troia</l>
     <l n="106">Fece più sol che tutti gli altri insieme?</l>
     <l n="107">Non han tanta laggiù dolcezza e pace</l>
     <l n="108">Anchise e il figlio, e chi solcando il mare</l>
     <l n="109">Fece troppo aspettar la casta sposa,</l>
     <l n="110">Quant'io talor che mi dimoro teco,</l>
     <l n="111">Sonno gentil, che mi ritogli a morte,</l>
     <l n="112">E mi conduci a più tranquilla vita,</l>
     <l n="113">Che si possa gustar la notte almeno.</l>
     <l n="114">Ivi non han poter gli sdegni e l'ire;</l>
     <l n="115">Non l'altere sembianze, e il crudo orgoglio,</l>
     <l n="116">Ligura Pianta mia, c'han fatto spesso</l>
     <l n="117">L'ardenti voglie in me di ghiaccio e pietra.</l>
     <l n="118">Ivi non mi pôn tôr montagne e fiumi</l>
     <l n="119">Il voi sempre mirar, né forza avete,</l>
     <l n="120">O superbo Appennin, Varo, e Durenza,</l>
     <l n="121">Di furar tanto bene agli occhi miei.</l>
     <l n="122">Né mi convien, per ritrovarla, gire</l>
     <l n="123">Tutto il liguro mar cercando e il gallo</l>
     <l n="124">Con mio tanto sudor, tempo e periglio;</l>
     <l n="125">Ch'ivi un momento sol mi porta a lei,</l>
     <l n="126">E là mi fa sentir quanto io più bramo.</l>
     <l n="127">Notturno Dio, così durasse eterno</l>
     <l n="128">L'esser con teco, e mai non fosse l'alba,</l>
     <l n="129">O tu del Sol non paventassi i raggi,</l>
     <l n="130">Com'io stando lontan, te solo adoro,</l>
     <l n="131">Te sol chiamo ad ognor, te vorrei solo</l>
     <l n="132">Aver compagno a' miei tormenti, e guida,</l>
     <l n="133">Fin che m'adduca il ciel dove Durenza</l>
     <l n="134">Di quel ch'io piango qui s'allegra in seno.</l>
     <l n="135">Ma s'io la veggio un dì, ti prego allora</l>
     <l n="136">Che mi torni aspettar tra l'onde d'Arno,</l>
     <l n="137">Ché quand'io sono ov'è la Pianta mia,</l>
     <l n="138">Chi mi chiude il veder, m'ancide e strugge.</l>
    </lg>
   </lg>
  </body>
 </text>
</TEI>