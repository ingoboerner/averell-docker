<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA SECONDA</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">103</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA SECONDA</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA SECONDA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oggi riporta il Sol quel chiaro giorno</l>
     <l n="2">Che annunzia il parto onde nel mondo nacque</l>
     <l n="3">Chi il fa di speme e di salute adorno.</l>
     <l n="4">Vergin beata, per cui sola piacque</l>
     <l n="5">Al gran Padre del ciel mostrarsi in terra,</l>
     <l n="6">Ove all'estate e al gel tant'anni giacque;</l>
     <l n="7">Oggi per te cantando si disserra</l>
     <l n="8">Il santo Olimpo, e vien l'Uccel divino</l>
     <l n="9">Che ripon l'alme in pace, e trae di guerra.</l>
     <l n="10">Quanto di là dal natural confino</l>
     <l n="11">Ti sembrâr di colui l'alte parole</l>
     <l n="12">A cui stella non val, fato, o destino?</l>
     <l n="13">Unico esempio, e grazie eterne e sole</l>
     <l n="14">Il sentir sé fra tutte albergo eletta</l>
     <l n="15">Dell'alma luce sua dal sommo Sole!</l>
     <l n="16">Scaccia ogni dubbio, o Vergin benedetta;</l>
     <l n="17">Ben di te nascer può chi tutto puote,</l>
     <l n="18">Né tu, Vergin, sarai men pura e netta.</l>
     <l n="19">O pensier casti, umil voci e devote!</l>
     <l n="20">Ecco, o caro Signor, la fida ancella:</l>
     <l n="21">Non sian le voglie tue d'effetto vôte.</l>
     <l n="22">Da quel tempo stagion più chiara e bella</l>
     <l n="23">Venne nel mondo, che vicin vedea</l>
     <l n="24">Il fin promesso all'aspra sua procella.</l>
     <l n="25">E chi nutriti i foschi giorni avea</l>
     <l n="26">Di lunga speme, allor sicuro intese</l>
     <l n="27">Morte appressarsi d'ogni morte rea.</l>
     <l n="28">Quanta dolcezza al cor la vecchia prese</l>
     <l n="29">Che già portava in lei sì nobil pegno,</l>
     <l n="30">Oltre ogni creder suo nel sesto mese!</l>
     <l n="31">O santo frutto, e non del seme indegno</l>
     <l n="32">Che ancor non fatto, a lui non fatto ancora</l>
     <l n="33">Così chiaro d'onor mostrasti segno!</l>
     <l n="34">Ben pensar si potea per pruova allora</l>
     <l n="35">Ch'altro maggior non fia di donna nato,</l>
     <l n="36">Come or sa ben chi te secondo onora.</l>
     <l n="37">Sempre udirassi il suon sacro ed ornato</l>
     <l n="38">Della voce che chiama nel deserto:</l>
     <l n="39">Sia il cammino al Signor per voi parato.</l>
     <l n="40">A te sol si servò per dritto merto</l>
     <l n="41">Il versar l'onde alla divina fronte,</l>
     <l n="42">Or di nostro ire al ciel segno più certo.</l>
     <l n="43">Tu pria facesti al cieco mondo conte</l>
     <l n="44">L'alte avventure, e che a tornarlo in vita</l>
     <l n="45">A morte andrebbe d'ogni bene il fonte.</l>
     <l n="46">E tu, Vergine Madre alma e gradita,</l>
     <l n="47">Qual divenisti allor, ch'ogni virtude</l>
     <l n="48">Che il ciel contempla, in te sentisti unita?</l>
     <l n="49">Vergine Madre sola, in te si chiude</l>
     <l n="50">Quanto la terra e il ciel comprende appena</l>
     <l n="51">Per risaldar l'antiche piaghe e crude.</l>
     <l n="52">Ben sei, Madre del ciel, di grazia piena,</l>
     <l n="53">Poiché il tuo gran Signor dimora teco,</l>
     <l n="54">Che i rubelli al suo regno in pace mena.</l>
     <l n="55">O primo padre, o fragil troppo e cieco,</l>
     <l n="56">Che mal servasti al Sommo Creatore</l>
     <l n="57">Le giuste condizion, ch'avesti seco!</l>
     <l n="58">In principio creò l'alto Fattore</l>
     <l n="59">La terra e il ciel; ma tutti insieme tali,</l>
     <l n="60">Che nulla avean da lor forma e colore.</l>
     <l n="61">Fabbricò il tempo, e poi gli aggiunse l'ali</l>
     <l n="62">Onde sen fugge e di notte e di luce,</l>
     <l n="63">Gli anni involando ai miseri mortali.</l>
     <l n="64">Il polo appresso che più in alto luce</l>
     <l n="65">Trasse in disparte il Santo Verbo, e disse:</l>
     <l n="66">Sia proprio albergo alle mie stelle e duce.</l>
     <l n="67">Dintorno il mar, la terra in mezzo fisse,</l>
     <l n="68">Acciò che all'erbe, frondi, arbori e fiori</l>
     <l n="69">Questa il suo vago sen talvolta aprisse.</l>
     <l n="70">La Luna fece e il Sol, che quella fuori</l>
     <l n="71">Lucesse allor che il suo fratel s'asconde</l>
     <l n="72">Che al mondo rende i propri suoi colori.</l>
     <l n="73">Diede all'aere gli augelli, i pesci all'onde,</l>
     <l n="74">Serpi e fere alla terra, e giunse loro:</l>
     <l n="75">Crescete omai, che il vostro seme abonde.</l>
     <l n="76">Poiché in tal forma sì bell'opre fôro</l>
     <l n="77">Al fin produtte, pensier sacro volse</l>
     <l n="78">Nel giorno sesto al caro suo lavoro.</l>
     <l n="79">E dall'immagin sua l'esempio tolse,</l>
     <l n="80">E formò l'uomo, e quanto avea di bene</l>
     <l n="81">Scarso in molt'altri, solo in esso accolse;</l>
     <l n="82">Dicendo: Quanto il mar volge e contiene,</l>
     <l n="83">Quanto la terra in lui si stende e gira,</l>
     <l n="84">Tanto oggi sotto al tuo governo viene.</l>
     <l n="85">E tutto ciò che in lor si muove e spira</l>
     <l n="86">Sia per te fatto, e contro al tuo potere</l>
     <l n="87">Non vaglia d'animal veleno od ira.</l>
     <l n="88">Di pace adorno e di divin piacere,</l>
     <l n="89">Nel santo loco con la tua compagna</l>
     <l n="90">Vien tutto il tempo tuo lieto a godere.</l>
     <l n="91">Ma del frutto gustar che vi scompagna</l>
     <l n="92">Dalla grazia del ciel, fa' che ti guardi,</l>
     <l n="93">Ché a nulla giova chi dipoi si lagna.</l>
     <l n="94">O umani ingegni al bene oprar sì tardi!</l>
     <l n="95">Pure il gustaste, al vostro e nostro male</l>
     <l n="96">Vieppiù veloci allor che cervi e pardi.</l>
     <l n="97">Ma tu, Vergine bella, alta, immortale,</l>
     <l n="98">Porti oggi quel, che a questo esilio antico</l>
     <l n="99">La pace apporta onde lassù si sale.</l>
     <l n="100">O fausto giorno, all'uman gregge amico,</l>
     <l n="101">Luci sovra il mortal sereno e chiaro,</l>
     <l n="102">Poscia che il santo ventre almo e pudico</l>
     <l n="103">Ritorna in dolce il nostro lungo amaro.</l>
    </lg>
   </lg>
  </body>
 </text>
</TEI>