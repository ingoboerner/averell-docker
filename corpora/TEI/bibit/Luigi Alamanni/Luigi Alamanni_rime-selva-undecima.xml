<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA UNDECIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">139</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-undecima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA UNDECIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA UNDECIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alto Signor, che dal celeste nido</l>
     <l n="2">Scerni del gregge tuo gli erranti passi,</l>
     <l n="3">Né mai senza pietà, pur ch'uom la chiegga,</l>
     <l n="4">Lasci passar quel periglioso varco</l>
     <l n="5">Che ne conduce in morte o torna in vita;</l>
     <l n="6">Poiché ti piacque di privarne in terra,</l>
     <l n="7">Nel suo più bello oprar, di quanta spene</l>
     <l n="8">Avesse il bel paese ov'Arno irriga,</l>
     <l n="9">Del Buondelmonte, in cui ponesti solo</l>
     <l n="10">Tante virtù, quante in molti altri appena,</l>
     <l n="11">Apri nel suo venir le sante braccia</l>
     <l n="12">Che non fur chiuse al primo antico padre,</l>
     <l n="13">Che dannò tutti noi, peccando ei solo:</l>
     <l n="14">Truovi riposo al glorïoso albergo</l>
     <l n="15">Dalle fatiche sue, che tante e tali</l>
     <l n="16">Quaggiù sostenne in la terrena vita.</l>
     <l n="17">Chi guarda ben quanto sia frale e leve</l>
     <l n="18">La natura mortal, quanto ne toglie</l>
     <l n="19">Dal contemplar lassù l'umana scorza,</l>
     <l n="20">Non dirà il nostro oprar di scusa indegno.</l>
     <l n="21">Guarda, Signor, questo terrestre incarco</l>
     <l n="22">Come c'inchina a quel che più ti spiace.</l>
     <l n="23">Noi siam di fango, e non possiam per noi,</l>
     <l n="24">Senza la grazia tua, levarci al cielo:</l>
     <l n="25">Non possiam senza te servare interi</l>
     <l n="26">Gli alti comandi al divin vecchio dati</l>
     <l n="27">Nel santo monte, e da tua stessa mano.</l>
     <l n="28">Senza il tuo lume in questo sentier fosco,</l>
     <l n="29">E senza tua pietà nel suo partire</l>
     <l n="30">Chi potè mai del ciel trovar le porte?</l>
     <l n="31">Ben travïò talor dal dritto calle</l>
     <l n="32">Il Buondelmonte tuo, ch'alzò la vista</l>
     <l n="33">Alla gloria mortal più ch'al tuo nome.</l>
     <l n="34">Ma tu vedesti pur, con quanto zelo</l>
     <l n="35">Del comun patrio ben tra tanti affanni</l>
     <l n="36">Cercò più libertà, che lunga vita.</l>
     <l n="37">Tu lo vedesti pur ch'argento ed oro</l>
     <l n="38">Non fur cagion, che alle presenti noie</l>
     <l n="39">Più che al viver di poi, la mente volse;</l>
     <l n="40">Non desio di montar più che convegna</l>
     <l n="41">Allo stato civil, ma giusta voglia</l>
     <l n="42">Di non aver maggiori, e tutti pari.</l>
     <l n="43">Nol mosse, no, di vendicarsi sprone.</l>
     <l n="44">E taccia 'l vulgo, che poi scòrse in esso</l>
     <l n="45">Com'anima gentil dal suo nemico</l>
     <l n="46">Più ricerchi umiltà, che sangue o morte.</l>
     <l n="47">Sol per vera bontà disio lo punse</l>
     <l n="48">Di non veder così nel fango avvolto</l>
     <l n="49">Sott'altrui giogo il suo fiorito nido,</l>
     <l n="50">E di svegliar tra noi le pigre insegne</l>
     <l n="51">Di quella Libertà, che morta giacque,</l>
     <l n="52">Non pur dormì, press'al quindecim'anno.</l>
     <l n="53">Questo fu sol che lo rivolse e spinse</l>
     <l n="54">Per questo corso uman tanto, che forse</l>
     <l n="55">Il suo troppo voler quaggiù ti spiacque.</l>
     <l n="56">Sapea bensì che per tua santa mano</l>
     <l n="57">Potea sol derivar quel che poi venne.</l>
     <l n="58">Ben tra sé conoscea, che il vento in ramo</l>
     <l n="59">Senza il tuo consentir non muove fronda;</l>
     <l n="60">Ma sperò ei forse, e i suoi più chiari amici,</l>
     <l n="61">Che fosse tuo piacer per l'opra loro</l>
     <l n="62">Dar fine a quel che poi durò molt'anni.</l>
     <l n="63">Guarda, o sommo Fattor, quant'esche ed ami,</l>
     <l n="64">Quante reti e lacciuoi ne stan dintorno</l>
     <l n="65">Per questo tenebroso angusto calle.</l>
     <l n="66">Tu vedi pur come sovente avviene</l>
     <l n="67">Che più saggio di noi s'inveschi l'ali,</l>
     <l n="68">Tosto che sol dalla tua scorta resta;</l>
     <l n="69">Senza la qual, valor, senno e virtute,</l>
     <l n="70">Che non tengan da te le sue radici,</l>
     <l n="71">Han men forza che il Sol se piove o neva.</l>
     <l n="72">Qual maraviglia, in sul fiorir degli anni,</l>
     <l n="73">Se un generoso cor disdegno prese</l>
     <l n="74">Di sentirsi gravar dall'empia soma</l>
     <l n="75">D'ingiusta servitù che allor n'oppresse?</l>
     <l n="76">Qual maraviglia, se con gli altri insieme</l>
     <l n="77">S'accinse, ohimè! nell'onorata impresa,</l>
     <l n="78">E se gloria mortal lo punse in guisa,</l>
     <l n="79">Che gli fece obliar la bassa strada</l>
     <l n="80">Più sicura al cammin che a te conduce?</l>
     <l n="81">Non dirò già, Signor, che umana mente</l>
     <l n="82">Possa al mondo trovar degna cagione</l>
     <l n="83">Al fallir contr'a te, che tutto vedi.</l>
     <l n="84">Non gloria o libertà, terre e tesoro,</l>
     <l n="85">Quant'ebbe il mondo e quant'avrà giammai,</l>
     <l n="86">Ci dovrian traviar d'un passo solo</l>
     <l n="87">Dal verace sentier che n'hai dimostro.</l>
     <l n="88">Il nostro faticar, le ardenti cure,</l>
     <l n="89">I desir, le speranze, i van disegni,</l>
     <l n="90">Se bene al destinato fin s'arrive,</l>
     <l n="91">Ch'altro son poi da dir che fumo ed ombra,</l>
     <l n="92">Che di falso parer la vista adugge?</l>
     <l n="93">Tu sol sei sommo ben, tu vera pace;</l>
     <l n="94">Tu salute d'ogn'uom, tu vita eterna,</l>
     <l n="95">Tu riposo a ciascun, tu luce e speglio</l>
     <l n="96">Al cieco mondo, che non scorge il vado</l>
     <l n="97">Di questo alpestre e misero torrente,</l>
     <l n="98">Che chi va senza te conduce a morte.</l>
     <l n="99">Oh misero quell'uom che si confida</l>
     <l n="100">In aiuto mortal; beato quello</l>
     <l n="101">Che ogni cosa sprezzando a te ricorre!</l>
     <l n="102">Or se il troppo desio l'addusse in parte</l>
     <l n="103">In cui se stesso e 'l tuo gran nome offese;</l>
     <l n="104">E se non fu di sofferenza armato</l>
     <l n="105">E di quella umiltà che a noi domandi,</l>
     <l n="106">E con l'esempio tuo mostrasti in terra;</l>
     <l n="107">Non scuso il suo fallir col giusto amore</l>
     <l n="108">Ch'ebbe al patrio terren più che a se stesso,</l>
     <l n="109">Non col dritto bramar l'alta ruina</l>
     <l n="110">Di chi 'l bel nido suo sotterra mise:</l>
     <l n="111">Ch'io non vengo oggi al gran giudizio eterno</l>
     <l n="112">Teco, o Signor, con la giustizia ignuda;</l>
     <l n="113">Anzi sola per lui pietà richiamo.</l>
     <l n="114">Chiamo solo per lui quella pietade</l>
     <l n="115">Tanta in quel dì, che se medesma vinse,</l>
     <l n="116">Che pe' tuoi percussor pregasti il Cielo.</l>
     <l n="117">Questa chiamo io, Signor, che teco vegna</l>
     <l n="118">A riveder così le andate colpe</l>
     <l n="119">Del tuo servo fedel, che t'è davanti,</l>
     <l n="120">E del vïaggio suo racconta i passi.</l>
     <l n="121">Deh, Signor, la pieta, che per lui chiamo,</l>
     <l n="122">Adempia ove mancò l'umana vita,</l>
     <l n="123">Che troppo alto di sé gli accese amore.</l>
     <l n="124">Non guardar lui, Signor, guarda te stesso,</l>
     <l n="125">Non quel che dovea far, ma il pianto nostro,</l>
     <l n="126">Chi ti prega per lui, non chi il condanna.</l>
     <l n="127">Deh non sian chiuse le celesti strade</l>
     <l n="128">Al suo dubbio venir tra tema e spene;</l>
     <l n="129">Deh non resti oggi al gran giudicio vinta</l>
     <l n="130">Dal suo lungo fallir la tua clemenza.</l>
     <l n="131">Deh ricevi, Signor, nel sommo nido</l>
     <l n="132">Quest'anima gentil che a te ritorna.</l>
     <l n="133">Se mai pianto o dolor di noi mortali,</l>
     <l n="134">Se devoto pregar giammai percosse</l>
     <l n="135">Di pietoso clamor le sante orecchie,</l>
     <l n="136">Tutto oggi insieme il bel paese t¢sco,</l>
     <l n="137">Di lagrime e sospir bagnato e cinto,</l>
     <l n="138">Per la mia lingua umìl ti prega e chiama</l>
     <l n="139">Che 'l Bondelmonte suo con pace accolga.</l>
    </lg>
   </lg>
  </body>
 </text>
</TEI>