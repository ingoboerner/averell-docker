<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA TERZA</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA TERZA</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA TERZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O chiaro giorno! oggi nel mondo è nato</l>
     <l n="2">Per cui quant'è nel mondo e nasce e vive:</l>
     <l n="3">Oggi si crea chi tutto ha già creato.</l>
     <l n="4">Vestite l'erbe e i fior, campagne e rive:</l>
     <l n="5">O piante e boschi, e voi le verdi fronde:</l>
     <l n="6">Rasserenate il ciel, dolci aure estive.</l>
     <l n="7">Rendete il puro argento alle vostr'onde,</l>
     <l n="8">Sacrati fiumi; e voi ruscelli e fonti,</l>
     <l n="9">Il cristallo gentil ch'in voi s'asconde.</l>
     <l n="10">Spogliate il bianco, voi canuti monti,</l>
     <l n="11">E d'un più bel color cingete intorno</l>
     <l n="12">Le spalle antiche e le rugose fronti.</l>
     <l n="13">Chi non vien lieto in sì beato giorno,</l>
     <l n="14">Quando esser puote? e quando ornar si deve,</l>
     <l n="15">Se per colui nol fa che il fece adorno?</l>
     <l n="16">O padre antico, il tuo peccar sì greve</l>
     <l n="17">Fa ch'oggi umana forma al caldo e al gelo</l>
     <l n="18">Il gran Fattor del Sol fra noi riceve.</l>
     <l n="19">Di qual profondo abisso oscuro velo</l>
     <l n="20">T'ombrò la mente, che di tanta pace</l>
     <l n="21">Privasti il mondo, e di salire al cielo?</l>
     <l n="22">Non lunge al Tigri in fra bei colli giace</l>
     <l n="23">Loco sì colmo di diletto e gioia,</l>
     <l n="24">Che a chi ne parla pur null'altro piace.</l>
     <l n="25">Ivi il fero aquilon non porta noia,</l>
     <l n="26">Non ghiaccio o nevi; e quando il verno arriva,</l>
     <l n="27">Al suo primo apparir convien che muoia.</l>
     <l n="28">Nasce un bel fiume di fontana viva</l>
     <l n="29">Che irriga tal, che Capricorno stesso</l>
     <l n="30">Non spoglia i fior dall'una e l'altra riva.</l>
     <l n="31">Ciascuna pianta ch'è dintorno ad esso</l>
     <l n="32">Mostra fuor tutt'i tempi e frutti e foglie,</l>
     <l n="33">Né invidia porta al pin, faggio e cipresso.</l>
     <l n="34">Non la spiga dell'erbe il verde toglie,</l>
     <l n="35">Ché dall'agosto non si scerne aprile,</l>
     <l n="36">Ma in una sola ogni stagion s'accoglie.</l>
     <l n="37">Ivi, senza involar l'api e l'ovile,</l>
     <l n="38">Menan correnti i fiumi e latte e mêle,</l>
     <l n="39">Viepiù del nostro qui dolce e gentile.</l>
     <l n="40">Non bisogna alla terra esser crudele,</l>
     <l n="41">Che, senza piaghe aver, campagna o colle</l>
     <l n="42">Non è che il cibo a chi il domanda cele.</l>
     <l n="43">La sacra pianta in alto i rami estolle</l>
     <l n="44">Con foglie di smeraldo e pomi d'oro,</l>
     <l n="45">Onde il poter dell'aspra morte tolle.</l>
     <l n="46">Questo, compìto ogni altro suo lavoro,</l>
     <l n="47">Il gran Padre del ciel concesse in dono</l>
     <l n="48">A chi prima di noi sementa fôro.</l>
     <l n="49">Ma tal fu posto, ahi folli! in abbandono</l>
     <l n="50">Il fren di Dio, che il santo messaggiero</l>
     <l n="51">Venne a scacciarvi dal celeste trono.</l>
     <l n="52">Tornò qualunque in voi vivea pensiero</l>
     <l n="53">Sereno e dolce allor, fosco ed amaro,</l>
     <l n="54">Tardi avveduto del cammin del vero.</l>
     <l n="55">Nudi eran prima, e poi tutte velaro</l>
     <l n="56">Di lor le parti che vergogna scerse,</l>
     <l n="57">Non nata in essi ancor quando peccaro.</l>
     <l n="58">Il crudel sen l'oscuro centro aperse,</l>
     <l n="59">E mill'altri peccati, e invidia e inganni</l>
     <l n="60">Tosto signori e donni al mondo fêrse.</l>
     <l n="61">Né senza altrui sudor colmo d'affanni</l>
     <l n="62">Porse più da nutrir la terra stanca,</l>
     <l n="63">E la vita mortal s'arrese agli anni.</l>
     <l n="64">L'età fugace che c'incurva e imbianca</l>
     <l n="65">A predar cominciò gl'ingegni e forze,</l>
     <l n="66">Di giorno in giorno, fin che tutto manca.</l>
     <l n="67">Suggette fersi le terrene scorze</l>
     <l n="68">A febbri e morbi, onde talor conviene</l>
     <l n="69">Che in noi l'aura vital verde s'ammorze.</l>
     <l n="70">Poi quel che duol più di tutt'altre pene</l>
     <l n="71">È che tolto ne fu montar là dove</l>
     <l n="72">Siede perfetto e puro il sommo Bene.</l>
     <l n="73">Ma rallegriamci omai, che tanta piove</l>
     <l n="74">Grazia nel mondo, ch'è quaggiù disceso</l>
     <l n="75">Chi l'esilio del ciel da noi rimuove.</l>
     <l n="76">O gran Parente che l'hai primo offeso,</l>
     <l n="77">Ecco che vien per riportarten seco,</l>
     <l n="78">Non d'ira no, ma di pietade acceso.</l>
     <l n="79">Annunzia agli altri che per te son teco:</l>
     <l n="80">Oggi è nel mondo chi le chiavi apporta</l>
     <l n="81">Per trarne al ciel di questo abisso cieco.</l>
     <l n="82">O santa veramente e fida scorta</l>
     <l n="83">Che al glorïoso gran viaggio avrete,</l>
     <l n="84">Che dell'albergo suo ben sa la porta!</l>
     <l n="85">Tu, popol, che vivendo hai fame e sete,</l>
     <l n="86">Vedi un che reca sì dolce esca e vino,</l>
     <l n="87">Che non simil tra noi si coglie o miete.</l>
     <l n="88">Sceso è dall'ovil suo l'Agnel divino,</l>
     <l n="89">Che d'altrui fallo a se medesmo chiede</l>
     <l n="90">Pena, e s'astringe al natural confino.</l>
     <l n="91">E se non han di ciò miei detti fede,</l>
     <l n="92">Guarda orïente, ove la stella luce</l>
     <l n="93">A cui la notte il suo bel carro cede.</l>
     <l n="94">Va' verso lei che ti fia insegna e duce,</l>
     <l n="95">Ch'anco ai tre Saggi andò scorgendo i passi,</l>
     <l n="96">E segui pur dove il cammin t'adduce.</l>
     <l n="97">Vedrai la Vergin, che umilmente stassi</l>
     <l n="98">In picciola capanna, e il figlio accanto,</l>
     <l n="99">E il fido sposo, dal gel vinti e lassi.</l>
     <l n="100">Poveri tal, che non han tutti quanto</l>
     <l n="101">Basti a coprir le sante membra tue,</l>
     <l n="102">O Frutto al nostro ben bramato tanto.</l>
     <l n="103">Sopra il fien giaci, e l'asinello e il bue</l>
     <l n="104">Coi caldi spirti lor tornan talora</l>
     <l n="105">Al prezïoso cor le forze sue.</l>
     <l n="106">Colui che il cielo, il mar, la terra adora,</l>
     <l n="107">Umil, negletto e in tanta povertade?</l>
     <l n="108">Ahi folle è, Povertà, chi non t'onora!</l>
     <l n="109">Questa torna oggi l'aurea prima etade</l>
     <l n="110">Più che fosse ancor mai lieta nel mondo:</l>
     <l n="111">Per lei grazia rimonta, esilio cade.</l>
     <l n="112">O dì sacro, seren, chiaro e giocondo!</l>
    </lg>
   </lg>
  </body>
 </text>
</TEI>