<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - STANZE.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">464</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-stanze</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - STANZE.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - STANZE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io mi stava l'altrier, Francesco altero,</l>
     <l n="2">Dove qui Larco le campagne infiora</l>
     <l n="3">Nell'aprico terren, ch'il vostro impero</l>
     <l n="4">Più che Giove nel ciel, nel mondo adora;</l>
     <l n="5">E per me' contemplar l'acerbo e fero</l>
     <l n="6">Scempio crudel che a ripensar m'accora,</l>
     <l n="7">Sott'al monte m'assisi, ond'esce il rio</l>
     <l n="8">Tristo e doglioso del suo stato rio.</l>
     <l n="9">Ivi sorgea l'afflitta pastorella</l>
     <l n="10">Che le sue care gregge indarno chiama,</l>
     <l n="11">Il buon bifolco contra il ciel favella,</l>
     <l n="12">Ch'ha perduto i giovenchi, e morte brama.</l>
     <l n="13">Là piange l'angosciosa vecchierella,</l>
     <l n="14">Ch'odia gli anni soverchi, e sé disama,</l>
     <l n="15">E la sua famigliuola ha tutta intorno,</l>
     <l n="16">Né tanto ha pur da sostentarla un giorno.</l>
     <l n="17">Là spogliate vedea de' propri beni</l>
     <l n="18">Le campagne, le piagge e i colli aprici,</l>
     <l n="19">Già tutti d'ombra e di ricchezza pieni,</l>
     <l n="20">Del buon Bacco e di Palla antiqui amici:</l>
     <l n="21">Son fatti albergo i campicelli ameni</l>
     <l n="22">Di pungenti erbe, e lappole infelici,</l>
     <l n="23">Che il miser villanel non ebbe il seme</l>
     <l n="24">Da commetterli in sen l'usata speme.</l>
     <l n="25">L'alta soglia real, dove sedea</l>
     <l n="26">Il buon Sacro Senato in vostro nome,</l>
     <l n="27">In cui l'alma Giustizia il fren reggea</l>
     <l n="28">Raddrizzando col ver le torte some,</l>
     <l n="29">L'indegna fiamma per vil gente e rea,</l>
     <l n="30">Che per mille altre prove ha visto, come</l>
     <l n="31">La ragion, il ben far le grava e spiace,</l>
     <l n="32">Miseramente ancor distrutta giace.</l>
     <l n="33">O vilissimo suol, cui sendo tolto</l>
     <l n="34">Lo sperar di saziar l'odio e 'l veleno</l>
     <l n="35">Contro il tuo gran nimico a te rivolto</l>
     <l n="36">D'alta gloria, e d'ardir ornato il seno,</l>
     <l n="37">Fusti il lupo crudel che mira il volto</l>
     <l n="38">Del robusto pastor di tema pieno,</l>
     <l n="39">Che fugge al bosco, e sopra sterpo o legno</l>
     <l n="40">Sfoga rabbioso l'affannato sdegno.</l>
     <l n="41">Ahi barbaro crudel! dunque non sai</l>
     <l n="42">Che la gloria è domar chi l'arme ha in mano?</l>
     <l n="43">Tu le spoglie e 'l trionfo porterai</l>
     <l n="44">Che le vedove mura hai posto al piano;</l>
     <l n="45">Ma al tuo poco valor che scusa avrai?</l>
     <l n="46">Di fuggir presso, e minacciar lontano;</l>
     <l n="47">D'invitar l'avversario, e poi che venne,</l>
     <l n="48">Timid'a volo imbelle aprir le penne?</l>
     <l n="49">Come non cadde allor la iniqua mano?</l>
     <l n="50">Come non venne pia la cruda mente?</l>
     <l n="51">Quando vedesti ove il mio re sovrano</l>
     <l n="52">M'ha dato albergo, e dove dolcemente</l>
     <l n="53">Mi sto dal volgo, e dal pensier lontano,</l>
     <l n="54">Ch'hanno in noi le virtù le voglie spente,</l>
     <l n="55">Ove le Muse suo Pastor adorno</l>
     <l n="56">Vengon meco a cantar la notte e 'l giorno.</l>
     <l n="57">Forse invidia e dolor di quel ch'io canto</l>
     <l n="58">Di Francesco talor, t'armò il desio</l>
     <l n="59">Qui d'offender di Febo il nido santo,</l>
     <l n="60">E turbar l'onde del sacrato rio.</l>
     <l n="61">Ma il buon grido real salito è tanto</l>
     <l n="62">Che non ha più mestier del parlar mio.</l>
     <l n="63">Che dall'Atlante al Nil, dall'austro all'orse</l>
     <l n="64">Son l'alte virtù sue molt'anni corse.</l>
     <l n="65">Non tentar no, ch'ogni tua forza è vana,</l>
     <l n="66">D'abbassar di costui l'invitta gloria.</l>
     <l n="67">Il mortal senno, e la potenza umana</l>
     <l n="68">Non potrà contr'al Ciel aver vittoria;</l>
     <l n="69">Prima sorgerà il Sol dov'è lontana,</l>
     <l n="70">Che fiorita non sia la gran memoria</l>
     <l n="71">Del mio buon Gallo, e de' suoi fatti illustri,</l>
     <l n="72">Che stancheria le lingue, gli anni e i lustri.</l>
     <l n="73">Or non sai tu ch'al suo sommo valore</l>
     <l n="74">Si fa servo e prigion chi mai nol vide?</l>
     <l n="75">Guarda la gente, cui l'antiquo errore</l>
     <l n="76">Fuor del dritto sentier da noi divide,</l>
     <l n="77">Ch'entrò l'Ebro e 'l Peneo con tal furore</l>
     <l n="78">Abbatte dei cristian le schiere fide,</l>
     <l n="79">Come a lui torna umile, e non disdegna</l>
     <l n="80">Di seguir dove vuol la sacra insegna.</l>
     <l n="81">E qui si taccia chi biasmando accerta</l>
     <l n="82">Che non si debba aver sì fatti amici,</l>
     <l n="83">La cui colpa mortal tant'odio merta,</l>
     <l n="84">Che gli elementi e 'l ciel li sian nimici.</l>
     <l n="85">Deh come oggi riguardi, o invidia, aperta</l>
     <l n="86">Sol la scorza di fuor, non le radici</l>
     <l n="87">Della pianta real, né sai che il frutto</l>
     <l n="88">E non le fronde e i fior discerne il tutto.</l>
     <l n="89">Se cercava domar con questa mano</l>
     <l n="90">Del suo nemico uccel l'artiglio 'l volo,</l>
     <l n="91">Perché al tempo miglior si stè lontano</l>
     <l n="92">Senza muover dal nido un passo solo,</l>
     <l n="93">Quando tutto inondar l'aperto piano</l>
     <l n="94">Vide il Danubio d'infinito stuolo,</l>
     <l n="95">Ch'allor l'Adda, e 'l Tesino, e i vicin loro</l>
     <l n="96">Ne chiamaron più volte i gigli d'oro?</l>
     <l n="97">O quando vide poi l'Aquila stesa</l>
     <l n="98">A cercar nuove prede a mezzogiorno</l>
     <l n="99">Dove da troppo Sol la Libia accesa</l>
     <l n="100">Scalda assetate le campagne intorno,</l>
     <l n="101">Allor che abbandonò la bella impresa</l>
     <l n="102">Il duce orïental con tanto scorno;</l>
     <l n="103">Che si può dir che il ricevuto onore</l>
     <l n="104">Fussi dato dal vinto al vincitore.</l>
     <l n="105">Or non poteva allor con la sua gente</l>
     <l n="106">Senza contrasto alcun l'Alpi passare</l>
     <l n="107">Il mio famoso re, quasi torrente</l>
     <l n="108">Qualor scuote la pianta, e batte il mare;</l>
     <l n="109">E fa sparir la neve austro possente</l>
     <l n="110">Che il ciel turbato d'ogn'intorno appare</l>
     <l n="111">Converso in pioggia, ed ei lieva la fronte,</l>
     <l n="112">Poi scende ardito e minaccioso il monte:</l>
     <l n="113">Ciò che trova in cammin, seco ne mena</l>
     <l n="114">Arbor, legni, o muraglie, sterpo, o sasso,</l>
     <l n="115">Gregge, armenti, pastor, la mandria piena</l>
     <l n="116">Degl'infelici agnei conduce al basso:</l>
     <l n="117">Poi giunto alfin sopra l'antica arena,</l>
     <l n="118">Ratto e vittorïoso allarga il passo,</l>
     <l n="119">E quanto dalle valli al pian s'estende,</l>
     <l n="120">Al suo imperio novel soggetto rende.</l>
     <l n="121">Con tai forze o maggiori il Gallo altiero</l>
     <l n="122">Si potea ripigliar non pur l'antico</l>
     <l n="123">Nido d'Insubria, che per torto impero</l>
     <l n="124">Occupato li tien l'empio nemico.</l>
     <l n="125">Ma dal vecchio appennin aspro sentiero</l>
     <l n="126">Passar volando il dolce nido amico</l>
     <l n="127">D'Arno e di Tebro, e possedersi il seno</l>
     <l n="128">Ove il terrestre vel lasciò Miseno.</l>
     <l n="129">Ma quel spirto regal che gloria e lode</l>
     <l n="130">Più che regno o tesor al mondo cura,</l>
     <l n="131">Or che di ricercar virtudi o frode</l>
     <l n="132">Contra il nimico, che lo sforza o fura,</l>
     <l n="133">Queste parole, e simili non ode,</l>
     <l n="134">Tanto vuol bene oprar sopra misura,</l>
     <l n="135">E spera col valor ritorre altrui</l>
     <l n="136">Quel che per altra via fu tolto a lui.</l>
     <l n="137">Fiero ardito leon, non volpe astuta,</l>
     <l n="138">Vuol con l'armi acquistar, non con inganni;</l>
     <l n="139">Né quella troppa ahimè contraria avuta</l>
     <l n="140">Empia fortuna ne' passati danni</l>
     <l n="141">L'innato alto desìo rivolge, o muta,</l>
     <l n="142">Che gli abbatte il dolor, vince gli affanni,</l>
     <l n="143">Santa Palma Idumea ch'al maggior peso</l>
     <l n="144">Più si lieva in onor, d'onor acceso.</l>
     <l n="145">Forse alcun ne dirà che aver amica</l>
     <l n="146">Par la gente infedel gran biasmo sia,</l>
     <l n="147">Che dei Galli Signor la prole antica</l>
     <l n="148">Cristianissimo il nome solo avia,</l>
     <l n="149">Perch'in ogni stagion fu sua nimica,</l>
     <l n="150">E mille volte o più l'insegna pia</l>
     <l n="151">Contr'a quella spiegando alzava a volo</l>
     <l n="152">Il ver nome di Dio Padre e Figliolo.</l>
     <l n="153">Gloria dunque saria da te scacciare</l>
     <l n="154">Chi ti venga a trovar pian ed umìle,</l>
     <l n="155">E per mille perigli in terra e in mare</l>
     <l n="156">L'altrui buon faticar tener a vile?</l>
     <l n="157">Qual legge o qual ragion potrìa vietare</l>
     <l n="158">Per alcun tempo mai, ch'un cor gentile</l>
     <l n="159">Non deggia a chi l'onora esser cortese</l>
     <l n="160">Se ben fosse colui, che più l'offese?</l>
     <l n="161">Nuocer già non potrìa, ma giovar puote</l>
     <l n="162">Se la fama real disteso ha l'ale.</l>
     <l n="163">Non può dove l'Olimpo al vento scuote</l>
     <l n="164">L'invitta cima, che alle stelle sale,</l>
     <l n="165">Ma tra i monti Rifei, dove a Boote,</l>
     <l n="166">Girando il carro suo, del mal non cale,</l>
     <l n="167">E dove il Sol rifugge e dove riede,</l>
     <l n="168">E dove con più ardir le piagge fiede.</l>
     <l n="169">Non è saggio il pastor che può talora</l>
     <l n="170">Di van'esca nutrirsi i lupi amici.</l>
     <l n="171">Quelli e lontani e della selva fuora</l>
     <l n="172">Li trae per forza e se li tien nimici.</l>
     <l n="173">Piange il misero poi, ma tarda è l'ora</l>
     <l n="174">Che le sue care gregge alme e felici,</l>
     <l n="175">Già sì liete e gioconde, fatte vede</l>
     <l n="176">Sol per colpa di lui dogliose prede.</l>
     <l n="177">Non è sempre virtù trar l'armi fuore,</l>
     <l n="178">Né voler contrastar con chi si tace</l>
     <l n="179">Perché il van guerreggiar apporti onore,</l>
     <l n="180">Lo star contento alla sicura pace;</l>
     <l n="181">E chi ben non discerne il luogo e l'ore,</l>
     <l n="182">Spesso si trova dove più li spiace.</l>
     <l n="183">Non basta il disegnar, ma il senno l'opra</l>
     <l n="184">Fan lodar il miglior, e star di sopra.</l>
     <l n="185">Ben conosce il mio re contraria l'ora</l>
     <l n="186">Di porre in rischio le cristiane gregge,</l>
     <l n="187">Che dal diritto sentier fuggite fuora</l>
     <l n="188">Sprezzan l'alto Pastor che le corregge.</l>
     <l n="189">E divise tra lor colui s'onora</l>
     <l n="190">Che sa meglio innovar l'usata legge.</l>
     <l n="191">E quel saggio e fedel a tutti piace</l>
     <l n="192">Che più viene a turbar l'antica pace.</l>
     <l n="193">Chi il proprio albergo suo lascia in periglio,</l>
     <l n="194">Come puote assalir quel ch'è d'altrui?</l>
     <l n="195">Come de' danni altrui farem vermiglio</l>
     <l n="196">L'empio coltel, che insanguiniam tra nui?</l>
     <l n="197">Come vedrem già mai l'Aquila e il Giglio</l>
     <l n="198">Sopra gli altrui terren gir ambedui</l>
     <l n="199">Concordi in pace, se nel patrio stesso</l>
     <l n="200">Non può quella soffrir quell'altro appresso?</l>
     <l n="201">Spogliar prima convien gli sdegni e l'ire,</l>
     <l n="202">E rivestir il cor di ver amore,</l>
     <l n="203">E domar con ragion l'empio desire</l>
     <l n="204">Di dar sempre al fratel danno e dolore,</l>
     <l n="205">E l'ingordo voler troppo alto gire</l>
     <l n="206">Per crudel via di non lodato onore,</l>
     <l n="207">E render quel che il mondo tutto scorto</l>
     <l n="208">Conoscer può che si ritiene a torto.</l>
     <l n="209">Qual meraviglia fia s'un che si sente</l>
     <l n="210">Ricco e possente dell'altrui paese</l>
     <l n="211">Quell'a cui toglie il suo, chiami sovente</l>
     <l n="212">Che l'alma indrizzi alle lontane imprese,</l>
     <l n="213">Perché ponga in oblio più dolcemente</l>
     <l n="214">L'antico incarco delle avute offese,</l>
     <l n="215">E col non suo tesor acquisti fama</l>
     <l n="216">D'esser proprio colui, che pace brama.</l>
     <l n="217">Orsù, rapace Uccel, che brami in vista</l>
     <l n="218">Sopra nuovi terren distender l'ale,</l>
     <l n="219">Perché non drizzi pria l'acuta vista</l>
     <l n="220">Sopra quel che possiedi in tanto male?</l>
     <l n="221">Guarda l'Italia mia gravosa e trista</l>
     <l n="222">Per le fere ugne tue condott'a tale,</l>
     <l n="223">Che ha la fronte impiagata, il fianco e il piede,</l>
     <l n="224">E per men suo dolor la morte chiede.</l>
     <l n="225">Pon mente a' tuo' vicin tra l'Alpi e 'l Reno,</l>
     <l n="226">E racqueta tra lor l'ingiuste lite,</l>
     <l n="227">Onde il mal cresce e la ragion vien meno,</l>
     <l n="228">E le chiavi del Ciel sono schernite;</l>
     <l n="229">Poi volgi il guardo d'occidente al seno,</l>
     <l n="230">Dove indora le rive e fa fiorite,</l>
     <l n="231">Là 've il Tago e l'Ibero ivi dimora</l>
     <l n="232">Chi più che il Nazaren forse altri adora.</l>
     <l n="233">Quanto è più da lodar chi assai contento</l>
     <l n="234">Di picciol campicel ben culto vive,</l>
     <l n="235">In cui l'erbe miglior al ghiaccio, al vento,</l>
     <l n="236">Son fresche e verdi come all'aure estive,</l>
     <l n="237">Che chi di guadagnare è sempre intento</l>
     <l n="238">Mille aperte campagne e mille rive,</l>
     <l n="239">Poi le cura sì mal, che in abbandono</l>
     <l n="240">Alle felci, alle ortiche, ai rovi sono.</l>
     <l n="241">Come vuoi tu ch'il Ciel ti faccia degno</l>
     <l n="242">Di allargar i confin del nuovo impero,</l>
     <l n="243">Se di bene addrizzar ti prendi a sdegno</l>
     <l n="244">Quel che i parenti tuoi fra noi ti diero?</l>
     <l n="245">Chi vorrà camminar sotto il tuo segno</l>
     <l n="246">Qualora seco dirà nel pensiero:</l>
     <l n="247">Meno ha costui delle sue genti cura,</l>
     <l n="248">Che d'infermi giovenchi alla pastura.</l>
     <l n="249">Or correggi te stesso e 'l nido antico</l>
     <l n="250">Pria che a nuovo lavor le piume stenda.</l>
     <l n="251">Al buon Partenopeo che va mendico</l>
     <l n="252">Il rapito suo bene pria si renda.</l>
     <l n="253">Poi della vaga Insubria al lito aprico</l>
     <l n="254">Toi l'empio fascio, che riposo prenda.</l>
     <l n="255">Indi alla bella Etruria allenta il freno,</l>
     <l n="256">Posto da te per dominarla a pieno.</l>
     <l n="257">Al tuo gallico re ritorna omai</l>
     <l n="258">Quel che tolto di lui ti trovi in mano,</l>
     <l n="259">E così a chi nol crede mostrerai</l>
     <l n="260">Che il tuo giusto voler non narri invano,</l>
     <l n="261">E che alzar la vittoria, e trar di guai</l>
     <l n="262">Brami il buon nome e 'l vero onor cristiano,</l>
     <l n="263">E dell'odio ammorzar l'antica face</l>
     <l n="264">Perché il popol di Dio ritorni in pace.</l>
     <l n="265">Tu sei disceso pur, se scerni bene,</l>
     <l n="266">Dal franco invitto nel materno lato,</l>
     <l n="267">E del ventre medesmo al mondo viene,</l>
     <l n="268">E dello stesso tronco onde sei nato,</l>
     <l n="269">Chi del letto regal consorte tiene</l>
     <l n="270">L'alto Francesco in sì sublime stato,</l>
     <l n="271">E pur li nieghi il suo; che dunque fai</l>
     <l n="272">Di te sperar chi non ti vide mai?</l>
     <l n="273">Deh l'ingordo desir da te dispoglia</l>
     <l n="274">Di ricchezze adunar del dritto fuore,</l>
     <l n="275">E guarda pur alfin, che tropp'accoglia</l>
     <l n="276">Il ciel sovra di te sdegno e furore,</l>
     <l n="277">Quando e' vedrà pietoso in questa doglia</l>
     <l n="278">L'Europa tutta, e come langue e muore</l>
     <l n="279">La sua gente migliore, e ciò addiviene</l>
     <l n="280">Dal tuo torto voler che l'altrui tiene.</l>
     <l n="281">Mal si può navigar incontr'a l'onda,</l>
     <l n="282">Né troppo alto salir per torte strade:</l>
     <l n="283">Fa' pur che l'opra e l'animo risponda</l>
     <l n="284">A chi dritto discerne il bene e 'l male.</l>
     <l n="285">Quel di ricchezze e di terren abonda</l>
     <l n="286">Chi l'occhio ha fermo in chi non è mortale.</l>
     <l n="287">E chi si fa tesor di vera lode,</l>
     <l n="288">Di là vive in eterno, e qua si gode.</l>
     <l n="289">Se come al sangue tuo fatt'hai congiunto</l>
     <l n="290">Il Gallo al tuo valor facessi amico,</l>
     <l n="291">Tu vedresti fiorir tutt'in un punto</l>
     <l n="292">L'aurato tempo del buon vecchio antico,</l>
     <l n="293">E nel sommo vessillo al sommo giunto</l>
     <l n="294">Di Cristo il nome, e l'empio suo nemico</l>
     <l n="295">Per temenza di voi fuggir altronde,</l>
     <l n="296">O chinarsi devoto alle sacre onde.</l>
     <l n="297">Sgombra dunque da te l'ingiusto sdegno</l>
     <l n="298">E di perfetto amor riempi il core,</l>
     <l n="299">E ti sovvenga omai come sia indegno</l>
     <l n="300">Al gran nome che porti, al sommo onore,</l>
     <l n="301">Allo scettro, che tien di più d'un regno,</l>
     <l n="302">Il seguir d'Eteòcle il crudo errore,</l>
     <l n="303">E contr'al tuo fratel per poca terra</l>
     <l n="304">Tutto il popol di Dio tenere in guerra.</l>
     <l n="305">Se tu cerchi acquistar terreno e stato,</l>
     <l n="306">Poich'avrai per compagno il Gallo altero,</l>
     <l n="307">Il doppio stuolo ai vostri danni armato</l>
     <l n="308">D'Orïente addrizzate al lito fiero</l>
     <l n="309">Ch'è in vostro contro sol di gloria ornato:</l>
     <l n="310">N'acquisterete lì più largo impero,</l>
     <l n="311">Ch'or di voi l'uno e l'altro non possiede,</l>
     <l n="312">E che il Reno e l'Ibero e 'l Po non vede.</l>
     <l n="313">Fu quel chiaro terren del Sacro Epiro</l>
     <l n="314">Dei veloci corsier la palma antica,</l>
     <l n="315">Poi il gran regno di Pelope che in giro</l>
     <l n="316">L'Ionico e l' Mirtoo tra l'onda intrica,</l>
     <l n="317">Nel cui bel sen tante città fioriro,</l>
     <l n="318">Non pur Argo e Micene; e quella amica</l>
     <l n="319">Di ferro, di valor famosa Sparte,</l>
     <l n="320">Onde il nome si legge in mille carte.</l>
     <l n="321">Poi camminando all'orse il bel paese</l>
     <l n="322">Dell'altera città, che il nome tenne</l>
     <l n="323">Dall'ingegnosa Dea, quando contese</l>
     <l n="324">Nettuno invan, che a superarla venne:</l>
     <l n="325">Poscia ove il fero Alcide, e Bacco accese</l>
     <l n="326">La mortal vista che immortal divenne:</l>
     <l n="327">Presso all'onde sacrate il monte aprico</l>
     <l n="328">Delle muse e d'Apollo albergo antico.</l>
     <l n="329">Poi l'aperta Tessaglia ove Peneo</l>
     <l n="330">Le verdissime tempie intorno cigne,</l>
     <l n="331">Ove il popol roman più volte feo</l>
     <l n="332">De' suoi buon cittadin l'erbe sanguigne.</l>
     <l n="333">Poscia 'l patrio terren di quel ch'aveo</l>
     <l n="334">Le stelle al suo venir tanto benigne,</l>
     <l n="335">Ch'oltr'al Nilo, oltr'all'Indo, oltr'all'Arasse</l>
     <l n="336">L'alta fama real vincendo trasse.</l>
     <l n="337">Indi appar di Strimon quel lido aprico</l>
     <l n="338">Ch'ai pellegrini uccelli albergo dona,</l>
     <l n="339">Ov'al soffiar di Borea il crin antico</l>
     <l n="340">Or di Rodope, or..... in alto suona;</l>
     <l n="341">Press'al nido gentil ei fatto amico</l>
     <l n="342">Di cotanti che il proprio n'abbandona,</l>
     <l n="343">Di miserie lasciando eterna soma</l>
     <l n="344">All'Italia infelice, e morte a Roma.</l>
     <l n="345">Poi trapassâr ove più strinse il mare</l>
     <l n="346">In cui cadde il Monton di Frisso, o d'Elle</l>
     <l n="347">Ivi tant'è ch'io non saprei contare.</l>
     <l n="348">Onorate province altere e belle,</l>
     <l n="349">Dove ancor d'Ilïon la fama appare,</l>
     <l n="350">La cui fama immortal vola alle stelle;</l>
     <l n="351">Poi lungo il lito le famose ville,</l>
     <l n="352">Com'Efeso, e Mileto, ed altre mille.</l>
     <l n="353">Ivi furo i tesor tra Siria e Ponto</l>
     <l n="354">E fra Tigre e Pattolo; in cui si vide</l>
     <l n="355">Creso il gran Re, che lungamente conto</l>
     <l n="356">Fu tra' maggiori, e la Fortuna arride.</l>
     <l n="357">Poi seppe alfin come al cangiarsi pronto</l>
     <l n="358">Spesso abbi il corso, e le promesse infide,</l>
     <l n="359">E del gran saggio tardi li sovvenne</l>
     <l n="360">Quando nudo e prigion fra i Persi venne.</l>
     <l n="361">Or che deggio parlar più d'Orïente,</l>
     <l n="362">Delli Assir, delli Aràbi, Medi o Persi,</l>
     <l n="363">O de' Siri, o dell'Indi, ove la gente</l>
     <l n="364">Come quasi su in ciel potria godersi?</l>
     <l n="365">Ma guardiamo ove 'l Sole è meno ardente,</l>
     <l n="366">E dove bagna il Nil lidi diversi,</l>
     <l n="367">La fertil regïon, la nobil terra</l>
     <l n="368">Lungo tempo adorata in pace e in guerra.</l>
     <l n="369">Quinci ove arrossa il mar che bagna intorno</l>
     <l n="370">Il famoso terren de' Nabatei,</l>
     <l n="371">Qui più che altrove volentier soggiorno</l>
     <l n="372">Facien gli antichi e fabulosi Dei;</l>
     <l n="373">Qui d'incenso, e di mirra il seno adorno</l>
     <l n="374">Hanno i campi odorati dei Sabei,</l>
     <l n="375">E così delle piante, erbe e radici,</l>
     <l n="376">Che disse il ver chi li chiamò felici.</l>
     <l n="377">Non lungi a questi alla medesma via</l>
     <l n="378">Sorge 'l sacro terren concesso in dono</l>
     <l n="379">Ai primi padri antichi, ove 'l Messia</l>
     <l n="380">Scender dovesse dal celeste trono,</l>
     <l n="381">Che fu il pietoso Figlio di Maria</l>
     <l n="382">Ch'ivi poi prese, e pose in abbandono</l>
     <l n="383">Le santissime membra sopra il legno,</l>
     <l n="384">Che ha fatto il seme uman di grazia degno.</l>
     <l n="385">Come i feroci cuor questo non muove</l>
     <l n="386">A perdonar tra voi le antiche offese,</l>
     <l n="387">Per far con l'arme poi l'ultime prove</l>
     <l n="388">Di trar di bocca ai can l'almo paese;</l>
     <l n="389">Ove a nostra cagion del vero Giove</l>
     <l n="390">L'alto Verbo immortal la carne prese,</l>
     <l n="391">E li voll'ubbidir l'umana sorte,</l>
     <l n="392">E per noi vita dar sostenne morte?</l>
     <l n="393">Poiché non l'opra, il debito e l'onore,</l>
     <l n="394">Almen l'opri d'Iddio vergogna e tema,</l>
     <l n="395">Che il sacro loco, ove l'eterno Amore</l>
     <l n="396">Fe' del serpente rio l'impresa scema,</l>
     <l n="397">Già tant'anni veggiam in tal dolore</l>
     <l n="398">Giunto, ahi cor duro! alla ruina estrema,</l>
     <l n="399">E 'l Sepolcro di Cristo in forza sia</l>
     <l n="400">Di chi lui sprezza e la diritta via.</l>
     <l n="401">Se voi guardass'il ver, vedresti come</l>
     <l n="402">S'incomincia a spiegar le sacre insegne</l>
     <l n="403">Per gloria sol di quel celeste nome</l>
     <l n="404">Che le fa in terra sovra l'altre degne</l>
     <l n="405">Non per por l'uno all'altro ingiuste some,</l>
     <l n="406">E bagnare il terren che Dio disdegne,</l>
     <l n="407">Del pio sangue di quel, che in Cielo elegge</l>
     <l n="408">A mantener con voi la vera legge.</l>
     <l n="409">Deh rivolgete, che n'è tempo omai,</l>
     <l n="410">All'imprese miglior le dure menti;</l>
     <l n="411">Deh non vi par ancor che spente assai</l>
     <l n="412">Sieno a cagion di voi le nostre genti?</l>
     <l n="413">Quando avran posa l'infiniti guai,</l>
     <l n="414">Quando potrem noi dir lieti e contenti:</l>
     <l n="415">Pur è venuto il fin del tempo rio</l>
     <l n="416">Che a noi pace riporti, e gloria a Dio?</l>
     <l n="417">Aquila, io parlo a te che sei cagione</l>
     <l n="418">Di turbar all'Europa il sommo bene.</l>
     <l n="419">Tu sola eterna fai l'aspra questione,</l>
     <l n="420">Vita e radice delle nostre pene;</l>
     <l n="421">Tu non vuoi subiacer alla ragione,</l>
     <l n="422">Tal di troppo salir desio ti tiene:</l>
     <l n="423">Ma chi piglia piacer dell'altrui noia,</l>
     <l n="424">Non può lunga stagion restar in gioia.</l>
     <l n="425">Non ha voglia maggior il Gallo altiero,</l>
     <l n="426">E già il mondo lo sa, non pur tu solo,</l>
     <l n="427">Che d'esser teco il più fedel e vero</l>
     <l n="428">Fratel che scorga l'uno e l'altro polo.</l>
     <l n="429">Né poi cerca tesor, né cerca impero,</l>
     <l n="430">Ma estender brama l'onorato volo</l>
     <l n="431">Sopra quell'infedei, ch'han fatto e fanno</l>
     <l n="432">Troppo ai servi di Dio vergogna e danno.</l>
     <l n="433">Tu guasti pur la più famosa impresa</l>
     <l n="434">Che si sia fatta ancor da poi ch'in terra</l>
     <l n="435">Fu dal Spirto Divin la carne presa</l>
     <l n="436">Per trarne in pace dall'antiqua guerra.</l>
     <l n="437">Chi potria contro a noi trovar difesa</l>
     <l n="438">Se dei Cieli il Fattor, che li apre e serra,</l>
     <l n="439">Al vostro alto valor compagno fôra</l>
     <l n="440">Per ridurr'al cammin chi n'esce fuora?</l>
     <l n="441">Qual fato avverso di saper ti spoglia</l>
     <l n="442">Di fare al nome tuo sì largo onore?</l>
     <l n="443">Quant'avrai penitenza, quanta doglia,</l>
     <l n="444">Tardi avveduto di sì greve errore!</l>
     <l n="445">Che non puon ritornar perch'altri voglia,</l>
     <l n="446">Poiché son trapassati i giorni e l'ore,</l>
     <l n="447">Oggi hai modo di far più ch'altri mai,</l>
     <l n="448">E poi forse lontan tu l'averai.</l>
     <l n="449">Or che il tempo è miglior, incontro vieni</l>
     <l n="450">Al mio famoso re cortese e pia,</l>
     <l n="451">E fagli don de' suoi perduti beni</l>
     <l n="452">I quai più ritener torto sarìa.</l>
     <l n="453">E quelle altre corone, che sostieni</l>
     <l n="454">Sovr'al capo real, vie più che pria</l>
     <l n="455">Splender vedremo, e tutto il mondo poi</l>
     <l n="456">Sotto 'l giogo venir d'ambo due voi.</l>
     <l n="457">Ma s'ai primi pensier sei fermo e duro</l>
     <l n="458">Dell'altrui ritener con sì gran torto,</l>
     <l n="459">Gli anni avrai faticosi, e 'l nome oscuro,</l>
     <l n="460">Infinit'il dolor, breve 'l conforto.</l>
     <l n="461">A tuoi passi il cammin è mal sicuro,</l>
     <l n="462">Che ti fia non che il mar, sospetto il porto;</l>
     <l n="463">E chi fa tutto quel ch'al mondo spiace,</l>
     <l n="464">Anche spesso addivien che a se non piace.</l>
    </lg>
   </lg>
  </body>
 </text>
</TEI>