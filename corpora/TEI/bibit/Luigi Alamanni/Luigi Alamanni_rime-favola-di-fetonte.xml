<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - FAVOLA DI FETONTE</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">783</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-favola-di-fetonte</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - FAVOLA DI FETONTE</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - FAVOLA DI FETONTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Porgi aiuto al mio dir, sacrato Apollo,</l>
     <l n="2">Ch'io voglio oggi cantar l'acerbo fato</l>
     <l n="3">Del tuo caro figliuol Fetonte, il quale</l>
     <l n="4">Per troppo alto salir sì basso scese,</l>
     <l n="5">Ch'egli empiè di dolor le suore e 'l padre.</l>
     <l n="6">E s'ora il rimembrar gli antichi affanni,</l>
     <l n="7">Come il sentirgli allor, ti fia gravoso,</l>
     <l n="8">Sìeti conforto in ciò vederti appresso</l>
     <l n="9">Quel glorioso re ch'intento ascolta;</l>
     <l n="10">Quel glorioso re ch'i Galli affrena;</l>
     <l n="11">Il famoso Francesco, ai Franchi il primo</l>
     <l n="12">Per sua chiara virtù, non sol per nome,</l>
     <l n="13">Ch'oggi, se 'l guardi ben dentro e d'intorno,</l>
     <l n="14">Del poetico onor sostegno è solo,</l>
     <l n="15">E degno sol per gemino valore</l>
     <l n="16">Dell'alma fronda tua le tempie ornarse.</l>
     <l n="17">Dunque il primo tuo duol lasciando a parte,</l>
     <l n="18">Cantiam felici; e ti consoli ancora,</l>
     <l n="19">Che ben muore un mortal che guidi il Sole.</l>
     <l n="20">Pien di quella beltà, ch'aver conviene</l>
     <l n="21">Una pianta gentil d'Apollo uscita,</l>
     <l n="22">Già di tempo e d'onor crescendo giva</l>
     <l n="23">Fetonte il vago, e già toccava in parte</l>
     <l n="24">Quella più verde età ch'intorno cinge</l>
     <l n="25">Dei primi aurati fior le guance e 'l mento,</l>
     <l n="26">Ch'all'amorose ninfe amati e cari</l>
     <l n="27">Vie più furon talor, che fermi e fidi;</l>
     <l n="28">E volgendo i suoi dì tranquillo e lieto,</l>
     <l n="29">(Ché 'l venenoso amor, ch'è solo il tarlo</l>
     <l n="30">Del giovenil riposo, il dente ancora,</l>
     <l n="31">O suo fato o virtù che ciò vietasse,</l>
     <l n="32">Dentro 'l semplice petto oprava indarno)</l>
     <l n="33">Coi suoi dolci vicin, coi suoi congiunti</l>
     <l n="34">O di sangue o d'età, coi fidi amici,</l>
     <l n="35">Or per questa campagna, or per quel bosco,</l>
     <l n="36">Or quinci or quindi a suo diporto giva.</l>
     <l n="37">Or bramosi d'onor correndo insieme,</l>
     <l n="38">Or coi piè giunti in un, talor disgiunti,</l>
     <l n="39">Con tre volte da terra alzarse al cielo</l>
     <l n="40">In un impeto sol, faceano a pruova</l>
     <l n="41">Chi più spazio di lor lasciasse a dietro.</l>
     <l n="42">L'argin sublime poi, la larga fossa</l>
     <l n="43">Atte il cervo a frenar, non pur la damma,</l>
     <l n="44">Superate da lor sovente furo.</l>
     <l n="45">L'un contr'a l'altro poi le braccia insieme</l>
     <l n="46">Strette annodando, ogni suo ingegno adopra,</l>
     <l n="47">Ogni forza ciascun, tenendo lunge</l>
     <l n="48">L'alto avversario; ed or col piè si pruova,</l>
     <l n="49">Or col petto or col capo, or prende, or lascia,</l>
     <l n="50">Or si difende, or preme, or gira, or posa,</l>
     <l n="51">Or s'innalza, or s'abbassa, or segue, or fugge,</l>
     <l n="52">Or teme, or finge, fin che lieto ha scorto</l>
     <l n="53">(O sia sorte o virtù) sdegnoso e stanco</l>
     <l n="54">Quel, che già l'offendea, ch'a terra giace.</l>
     <l n="55">Ma più ch'in altro a dimostrare intento</l>
     <l n="56">Fu del buon saettar la forza e l'arte;</l>
     <l n="57">E siccome colui che venne al mondo</l>
     <l n="58">Dal luminoso arcier, ch'ogni altro avanza,</l>
     <l n="59">Che quel crudo Piton soletto uccise,</l>
     <l n="60">Quel serpente Piton che 'l mondo avea</l>
     <l n="61">Non pur fatto tremar, ma Giove in cielo;</l>
     <l n="62">Come adunque colui che venne al mondo</l>
     <l n="63">Dal biondo Febo, e che l'amo già tanto,</l>
     <l n="64">Pronto, snello e leggiero a tender l'arco,</l>
     <l n="65">E più dotto a ferir le fere e 'l segno</l>
     <l n="66">Di quanti ivi n'avea, Fetonte apparve.</l>
     <l n="67">Chi più lunge da sé tirasse il ferro,</l>
     <l n="68">Chi più la pietra in alto, e che più presso</l>
     <l n="69">Ai piè del gittator tornando caggia,</l>
     <l n="70">Spesso era in prova; e poi sovente il dorso</l>
     <l n="71">D'un feroce corsier premea sicuro.</l>
     <l n="72">E lo facea talor formando un giro</l>
     <l n="73">Levarse in aria, e talor dritto in salti,</l>
     <l n="74">Leve alzando coi piè le groppe al cielo,</l>
     <l n="75">Il fea l'orme trovar d'ond'era mosso:</l>
     <l n="76">Poscia ratto il moveva; e nel più caldo</l>
     <l n="77">Furor del corso suo, di lui mal grado</l>
     <l n="78">Così 'l frenò talor, ch'indietro o innanti</l>
     <l n="79">Fuor di quel che volea non mosse un piede.</l>
     <l n="80">Poi tutto sciolto per campagne e valli</l>
     <l n="81">Seguendo in caccia le fuggenti fere,</l>
     <l n="82">E la tigre e 'l leon sovente aggiunse.</l>
     <l n="83">In tai modi leggiadri, in tai costumi</l>
     <l n="84">Spendendo gli anni il giovinetto vago,</l>
     <l n="85">Era gloria e splendor di tutto intorno</l>
     <l n="86">Il bel paese suo, ch'in vita il vide.</l>
     <l n="87">Ma 'l suo fero destin, ch'avea promesso</l>
     <l n="88">Che con più bel lavor, con più gran nome</l>
     <l n="89">Si dovesse compir l'acerba etade,</l>
     <l n="90">Trovò il cammin; ché poi che stanchi un giorno</l>
     <l n="91">Del lungo affaticar gli eletti amici</l>
     <l n="92">Vide, e lui insieme, sotto un verde bosco</l>
     <l n="93">Lungo un bel rio gli fe posarse all'ombra,</l>
     <l n="94">Al suon dell'onde e di mill'altri augelli,</l>
     <l n="95">Che di dolcezza empiean la valle e 'l cielo.</l>
     <l n="96">Ivi poi che ciascun più verde il seggio</l>
     <l n="97">L'uno a l'altro vicin s'elesse in sorte,</l>
     <l n="98">Ripetendo tra lor gli andati casi</l>
     <l n="99">Del chiaro esercitar, scusava il vinto</l>
     <l n="100">Con mille altre cagion la sua ruina;</l>
     <l n="101">E 'l lieto vincitor con mille lode</l>
     <l n="102">L'alta vittoria sua portava al cielo;</l>
     <l n="103">Cominciaro a narrar del suo legnaggio</l>
     <l n="104">Ciascun la nobiltà, d'ond'era sceso</l>
     <l n="105">(Ch'ivi non era alcun che 'l nome e 'l sangue</l>
     <l n="106">O dal ciel non traesse, o d'uom mortale,</l>
     <l n="107">Che non avesse in ciel trovato il seggio).</l>
     <l n="108">Altri dicea venir dall'alta prole</l>
     <l n="109">D'Alcide invitto, e pur di Tebe ancora;</l>
     <l n="110">Altri tra i suoi maggior contava il primo</l>
     <l n="111">L'immortal Bacco; e di Mercurio alcuno</l>
     <l n="112">Ponea tra gli avi, o di Nettuno il nome.</l>
     <l n="113">Ivi Fetonte allor spregiando quasi</l>
     <l n="114">Il dir d'ogni altro, e sorridendo in vista,</l>
     <l n="115">Disse superbo: E chi sì folle ardisce</l>
     <l n="116">Di mostrar nobiltà, che trove in lui,</l>
     <l n="117">Ove Fetonte sia, che Bacco, o molti</l>
     <l n="118">De gli Dei popular, ch'appena sono</l>
     <l n="119">Contati in ciel tra' le divine gregge,</l>
     <l n="120">Non troverà tra suoi mill'anni innanti;</l>
     <l n="121">Non quel semplice Dio Nettuno, il quale</l>
     <l n="122">Soli i pesci, e le ninfe, e i mostri affrena</l>
     <l n="123">Sotto all'onde salate, ov'altro Dio</l>
     <l n="124">Non scende unquanco, e de' mortai quel solo,</l>
     <l n="125">Ch'è stolto, o cieco, o che morire agogna;</l>
     <l n="126">Non di Mercurio ancor, fallace e vano</l>
     <l n="127">Nunzio del ciel, ch'a tutti gli altri serve,</l>
     <l n="128">E che nulla ha per sé forza o valore</l>
     <l n="129">Se non quanta gli vien da chi s'appressa.</l>
     <l n="130">Io non dirò tra voi degli avi antichi</l>
     <l n="131">La gloria e 'l pregio, che sì lunge vegna,</l>
     <l n="132">Che discendendo poi di ramo in ramo,</l>
     <l n="133">Anzi ch'arrivi in me sia strutta e guasta:</l>
     <l n="134">Ma colui dirò sol, quel proprio e stesso,</l>
     <l n="135">Onde al mondo vestì terrestre velo</l>
     <l n="136">Quest'alma invitta; e fu mio padre il biondo,</l>
     <l n="137">Almo, sacro, divin, lucente Apollo,</l>
     <l n="138">Degli Dei, de' mortai lucerna altera,</l>
     <l n="139">Signor del tempo, per cui solo in terra</l>
     <l n="140">Vive oggi e spira quanto spira e vive.</l>
     <l n="141">Questo il mio padre fu, ch'è tanto e tale,</l>
     <l n="142">Che nessun degli Dei, non pur mortali,</l>
     <l n="143">Al suo sommo valor puote agguagliarse.</l>
     <l n="144">Tra l'onorato stuol ch'intorno udiva,</l>
     <l n="145">E non avea di sé parlato ancora,</l>
     <l n="146">Era il sacro figliuol di Giove e d'Io,</l>
     <l n="147">Io dall'alta Giunon conversa in vacca</l>
     <l n="148">Per geloso disdegno, e in guardia data</l>
     <l n="149">Al gran pastor ch'avea cent'occhi in fronte;</l>
     <l n="150">Dopo il cui trapassar rabbiosa corse</l>
     <l n="151">Quanto la terra e 'l mar nutrisce e bagna:</l>
     <l n="152">Poscia in riva del Nil placò pregando</l>
     <l n="153">L'impia inimica, e dispogliò dal volto</l>
     <l n="154">(Ritornando qual fu) le corna e 'l pelo,</l>
     <l n="155">E così partorì quel chiaro e vago</l>
     <l n="156">Epafo. Allor che di Fetonte udio</l>
     <l n="157">Il superbo parlar cruccioso e fero,</l>
     <l n="158">Disse: Io sono il figliuol del gran rettore,</l>
     <l n="159">Che l'universo intorno e tempra e move;</l>
     <l n="160">Dalla cui destra man discende in basso,</l>
     <l n="161">Pien di fuoco e terror, l'ardente tuono;</l>
     <l n="162">Al cui cenno real paventa e trema</l>
     <l n="163">Tutta la terra, il ciel, l'abisso e 'l mare.</l>
     <l n="164">Ma che più tanto dir? Non basta solo</l>
     <l n="165">Dirti, ch'uscito son del sommo Giove,</l>
     <l n="166">Di quel, che non pur mio, d'Apollo e Marte,</l>
     <l n="167">Ma di quanto fu mai, di tutto è Padre?</l>
     <l n="168">E che non sian menzogna i detti miei,</l>
     <l n="169">Sia vero testimon veder d'intorno</l>
     <l n="170">Là dove riccamente inonda il Nilo</l>
     <l n="171">La genitrice mia di templi ornata</l>
     <l n="172">Prender dall'altre e sacrifici e voti:</l>
     <l n="173">Iside è detta; e tanto chiaro è il nome,</l>
     <l n="174">Ch'ogni invidia mortal qua giuso abbaglia.</l>
     <l n="175">Ma dimmi or tu, che così altero vai</l>
     <l n="176">Del paterno valor; qual hai certezza</l>
     <l n="177">Da poterci mostrar per fede al vero?</l>
     <l n="178">Climene veggio andar con l'altre a schiera,</l>
     <l n="179">(Ch'è pur la madre tua) fatta consorte</l>
     <l n="180">D'un uom nato mortal, ch'indegno fôra,</l>
     <l n="181">Sendo a Febo, qual di', congiunta e cara.</l>
     <l n="182">Ma chi credesse ver quel ch'oggi sanno</l>
     <l n="183">Le lingue feminil fingendo dire,</l>
     <l n="184">Quanti portan dei boschi, selve e dumi,</l>
     <l n="185">Di servi e di pastor nel ventre seme,</l>
     <l n="186">Che di Giove e del ciel sarebben frutti!</l>
     <l n="187">Quanto è folle colui, ch'incerta cosa</l>
     <l n="188">Per certa afferma, e se ne pregia e vanta</l>
     <l n="189">Pria che senta apparir men dubbio segno!</l>
     <l n="190">Diceva Epafo ancor; ma 'l buon Fetonte</l>
     <l n="191">Di sdegnoso rossor dipinto il volto,</l>
     <l n="192">Tutto d'ira e di duol dentro e di fuore</l>
     <l n="193">Fremendo, ardendo, senz'alzar la vista,</l>
     <l n="194">E senz'altro parlar n'andò piangendo</l>
     <l n="195">Ove non lunge avea la dolce madre;</l>
     <l n="196">La qual presso il figliuol mirando, accorse,</l>
     <l n="197">E con cari abbracciar, con baci ardenti</l>
     <l n="198">Lieta volendo accorlo, il vide in fronte</l>
     <l n="199">Mesto e turbato, onde smarrita e trista</l>
     <l n="200">Dimandò la cagion dicendo: O figlio,</l>
     <l n="201">Qual desio, qual dolor t'infiamma o preme</l>
     <l n="202">Che non possi sfogar senz'altro affanno,</l>
     <l n="203">Sendo nato di quel che 'l mondo alluma?</l>
     <l n="204">Non temer, figlio, no, che 'l biondo Apollo</l>
     <l n="205">Non ci sarà del suo soccorso avaro;</l>
     <l n="206">Ch'un sì cocente amor, sì caro figlio</l>
     <l n="207">Non può porre in oblio sì picciol tempo.</l>
     <l n="208">Di pianto e di sospir bagnato e colmo,</l>
     <l n="209">Tal ch'appena poteo la voce accôrre,</l>
     <l n="210">Già nel materno collo intorno avvolte</l>
     <l n="211">Le braccia, e 'l volto sopra 'l volto assiso,</l>
     <l n="212">Così rispose a lei: Madre onorata,</l>
     <l n="213">Se di Fetonte mai ti calse, o cale;</l>
     <l n="214">Se mai del seme tuo ti strinse amore;</l>
     <l n="215">Se pietà nel tuo cor trovò mai loco;</l>
     <l n="216">Madre, non mi celar, se falso o vero</l>
     <l n="217">Corse il grido di me, ch'io fussi nato</l>
     <l n="218">Del biondo Apollo, perch'(ahi lasso) il fero</l>
     <l n="219">Epafo ingiusto, con orgoglio e scorno</l>
     <l n="220">M'ha chiamato del Sol mentita prole;</l>
     <l n="221">Ed io, che nullo ancor soffersi oltraggio,</l>
     <l n="222">Ch'io non pagassi altrui con doppia pena,</l>
     <l n="223">Tacqui sdegnando, non trovando come</l>
     <l n="224">False possa mostrar le sue parole.</l>
     <l n="225">Ma se fu il ver quel che tu m'hai narrato,</l>
     <l n="226">Donami un segno, perch'io possa appieno</l>
     <l n="227">Com'io venni dal ciel far fede in terra.</l>
     <l n="228">Se del figlio il pregar, se l'ira acerba</l>
     <l n="229">Più le movesse il cor, si vide stare</l>
     <l n="230">Climene in dubbio; e poi levando in alto</l>
     <l n="231">Le braccia aggiunte, e risguardando il Sole:</l>
     <l n="232">Per quel lume divin di raggi cinto,</l>
     <l n="233">Figliuol, ti giuro, e che n'ascolta e vede,</l>
     <l n="234">Disse, che di colui che gira e scalda,</l>
     <l n="235">Di quel che scorgi in ciel, di quello stesso</l>
     <l n="236">Che ci rischiara il dì, sei nato al mondo:</l>
     <l n="237">E s'io non dico il ver, mi neghi ogni ora</l>
     <l n="238">La sua vista sacrata, e questa, o figlio,</l>
     <l n="239">L'ultima luce sia degli occhi miei:</l>
     <l n="240">E quando altra vorrai certezza nuova;</l>
     <l n="241">Qui dai nostri confin non lunge siede</l>
     <l n="242">L'altero albergo, ond'ei ci mena 'l giorno:</l>
     <l n="243">Vanne a lui ratto, ch'ogni dubbio sgombre.</l>
     <l n="244">Tosto dopo il suo dir rivolse il passo</l>
     <l n="245">Lieto Fetonte alle celesti case;</l>
     <l n="246">E le abbruciate fronti, e i crin ritorti</l>
     <l n="247">Degli Etïopi pria, degl'Indi appresso,</l>
     <l n="248">Sotto più caldo ciel lasciando in dietro,</l>
     <l n="249">Giunse al patrio ricetto, in cui la notte</l>
     <l n="250">Coi suoi levi corsier si dorme il Sole.</l>
     <l n="251">Posto in alte colonne al ciel si leva</l>
     <l n="252">L'ampio palazzo, u' son le mura intorno</l>
     <l n="253">Di carbonchi e rubin contesti insieme;</l>
     <l n="254">Adamanti e zafir fan largo fregio</l>
     <l n="255">Al gran tetto vicin, ch'avorio cuopre,</l>
     <l n="256">Ch'al puro biancheggiar le perle avanza.</l>
     <l n="257">Son le finestre sue cristallo fino;</l>
     <l n="258">Le porte argento, in cui scolpito appare</l>
     <l n="259">Dal gran fabro Vulcan l'immenso mare,</l>
     <l n="260">Che tien in mezzo 'l sen la terra avvolta;</l>
     <l n="261">Poi lo stellato ciel che 'l tutto abbraccia.</l>
     <l n="262">Ivi sonando appar con labbia enfiate</l>
     <l n="263">Triton tra l'onde, e ricangiarse il volto</l>
     <l n="264">Proteo sovente, e d'Egeon crudele</l>
     <l n="265">Le smisurate membra ai pesci, e l'acque</l>
     <l n="266">Soverchio incarco, e le marine ninfe,</l>
     <l n="267">Di cui parte ne van natando a schiera,</l>
     <l n="268">Parte si stanno in alto scoglio assise,</l>
     <l n="269">Seccando i crini, e sopra i pesci alcune</l>
     <l n="270">Prendon diporto, e non lo stesso volto</l>
     <l n="271">Vedresti in tutte, e non diverso ancora,</l>
     <l n="272">Ma qual proprio convien tra suore e suore.</l>
     <l n="273">Piena poi di città, di boschi e selve,</l>
     <l n="274">Di sterpi e sassi, di montagne e fiumi,</l>
     <l n="275">Varïando il color la terra appare,</l>
     <l n="276">Delle fere e dell'uom sostegno e cibo.</l>
     <l n="277">Indi il lucido pol si gira intorno,</l>
     <l n="278">E i suoi dodici segni, e l'altre stelle,</l>
     <l n="279">Come son vere in sé mostra ivi appieno;</l>
     <l n="280">Ché chi 'l corre ogni dì, no 'l può fallire.</l>
     <l n="281">Qual è colui che maraviglia e gioia</l>
     <l n="282">Sente a cose mirar sì altere e nuove,</l>
     <l n="283">Ch'al suo stesso veder da fede appena;</l>
     <l n="284">Tal fu Fetonte; e nel sacrato seggio</l>
     <l n="285">Scorgendo il padre, si fermò da lunge</l>
     <l n="286">(Che d'appresso soffrir no 'l potea in vista):</l>
     <l n="287">D'una purpurea veste avvolto il vide</l>
     <l n="288">Di smeraldi, e di perle, e di topazi</l>
     <l n="289">Lucente e vaga, ove scherzando in giro</l>
     <l n="290">Leve il giorno volava, il mese e l'anno,</l>
     <l n="291">E 'n breve spazio egual l'ora e 'l momento:</l>
     <l n="292">Vedea di frondi e fior le tempie ornata</l>
     <l n="293">La primavera, e la sudante estate</l>
     <l n="294">Colma di spighe, e 'l tardo autunno e 'l verno,</l>
     <l n="295">Carco di pomi l'un, l'altro di neve.</l>
     <l n="296">Tosto ch'in vêr di lui rivolse il guardo,</l>
     <l n="297">Conobbe il figlio il biondo Apollo, e lieto</l>
     <l n="298">Con dolce salutar: Che fai, Fetonte,</l>
     <l n="299">Che fai qui? disse, o chiaro germe uscito</l>
     <l n="300">Del solar tronco, e de' miei raggi esempio?</l>
     <l n="301">Qual t'ha fatto cagion venir sì lunge</l>
     <l n="302">Nel nostro albergo? ché di raro avviene,</l>
     <l n="303">Ch'altra vista mortal sì addentro passe.</l>
     <l n="304">A cui Fetonte: O sacrosanto padre,</l>
     <l n="305">Del gran lume del ciel sostegno e guida,</l>
     <l n="306">S'io son nato di voi, se 'l ver mi dice</l>
     <l n="307">Climen la madre mia, datemi un segno,</l>
     <l n="308">Ond'io 'l possa mostrar cui ben nol crede.</l>
     <l n="309">Febo spogliato allor dai raggi il volto,</l>
     <l n="310">Onde suole abbagliar chi fisso il mira,</l>
     <l n="311">Fattosel più vicin l'abbraccia, il bacia,</l>
     <l n="312">Giungendo: O figlio mio, tal non mi sembri,</l>
     <l n="313">Ch'io ti deggia negar, né 'l falso ha detto</l>
     <l n="314">La bella madre tua; domanda aperto</l>
     <l n="315">Qual vuoi pegno da me, ch'affermo e giuro</l>
     <l n="316">Per quell'onda infernal che mai non vidi,</l>
     <l n="317">Che quanto oggi vorrai ti fia concesso.</l>
     <l n="318">I pennuti corsier guidar quel giorno,</l>
     <l n="319">E 'l carro, e i raggi suoi Fetonte chiese.</l>
     <l n="320">Tutto pien di dolor, d'affanno e d'ira</l>
     <l n="321">Contro 'l suo folle ardir, tacendo alquanto</l>
     <l n="322">Stette pensoso, e poi con meste voci</l>
     <l n="323">Del suo fermo giurar pentito il Padre,</l>
     <l n="324">Dicea: Dolce figliuol, che cosa è quella</l>
     <l n="325">Che senz'altro estimar ti venne in mente?</l>
     <l n="326">Se 'l tuo sommo destin, se 'l tuo pianeta</l>
     <l n="327">T'ha creato mortal, non voglia indarno</l>
     <l n="328">Sovra l'uso mondan la vista alzare.</l>
     <l n="329">Non è quel che tu vuoi cosa mortale,</l>
     <l n="330">Ma tanto è più ch'agli altri Dei si nega;</l>
     <l n="331">E sia pur qual si sia, che Giove istesso,</l>
     <l n="332">Quello al cui fulminar paventa il cielo,</l>
     <l n="333">Star non porìa sopra l'ardenti ruote</l>
     <l n="334">Dal mio carro divin; pensa a te stesso,</l>
     <l n="335">S'harai più d'altro Dio le forze e l'arte.</l>
     <l n="336">Surge il cammin ch'io fo penoso ed erto</l>
     <l n="337">Da prima tal, ch'i miei corsier talora</l>
     <l n="338">(Ben che lascin pur' or l'orzo e lo strame)</l>
     <l n="339">Tutti pien di sudor, d'affanno avvinti,</l>
     <l n="340">Ponno alla sommità venire appena.</l>
     <l n="341">Poi che 'l mezzo del ciel correndo varco</l>
     <l n="342">Sì mi veggio alto, e sì profonda appare</l>
     <l n="343">La terra e 'l mar, che con timor sovente,</l>
     <l n="344">E con petto tremante in basso guardo.</l>
     <l n="345">L'ultima strada poi repente scende,</l>
     <l n="346">Sì ch'io vidi talor Nettuno e Teti</l>
     <l n="347">Dubbiar, ch'entro 'l suo sen non caggia il sole.</l>
     <l n="348">Poi la mente, e 'l cammin travaglia, e turba</l>
     <l n="349">L'alto stellato ciel, ch'incontro gira,</l>
     <l n="350">E mi trasporta (ahi lasso) ond'io per forza</l>
     <l n="351">Muovo al suo contrastar contrario il corso.</l>
     <l n="352">Che degg'io dir delle rabbiose e crude,</l>
     <l n="353">Che si truovan là su celesti fere?</l>
     <l n="354">Cancri, scorpi, leon, centauri e tori,</l>
     <l n="355">E tanti altri vi son serpenti, e mostri,</l>
     <l n="356">Ch'a Marte, a Giove, a me temenza fanno.</l>
     <l n="357">Pai sì feroci son, sì pien d'orgoglio</l>
     <l n="358">I miei levi corsier, che fiamme pure</l>
     <l n="359">Spiran soffiando, che qualor più sono</l>
     <l n="360">Tutti accesi al valor, di spron, di morso,</l>
     <l n="361">O di mio minacciar fan nulla estima.</l>
     <l n="362">Non voler, figlio mio, salir tant'alto,</l>
     <l n="363">Che nel più bel volar sì basso scenda,</l>
     <l n="364">Che tu sia di chi 'l seppe esempio, e doglia.</l>
     <l n="365">Non generoso, no, chiamar si deve</l>
     <l n="366">(Bench'appaia ad alcun), ma stolto e insano</l>
     <l n="367">Quel che sovra 'l dever le voglie intende.</l>
     <l n="368">Non voler figlio (oimè) con la tua morte;</l>
     <l n="369">Cerca un altro cammin sicuro e piano</l>
     <l n="370">Per mostrar come sei d'Apollo erede.</l>
     <l n="371">Ma se pur vuoi, se 'l tuo destin crudele</l>
     <l n="372">Cerca al tuo bel mattin portar la sera,</l>
     <l n="373">Fatto sia 'l tuo voler: perché m'abbracci?</l>
     <l n="374">Perché mi preghi ancor? non sai ch'io deggio</l>
     <l n="375">Far (bench'a danno tuo) quant'oggi chiedi,</l>
     <l n="376">Poi che l'onda giurai, che Stige imbruna?</l>
     <l n="377">Così parlando, poich'indarno vede</l>
     <l n="378">Che dal corso fatal rimuove il figlio,</l>
     <l n="379">Il bel carro il menò che fe' Vulcano.</l>
     <l n="380">Era d'oro il timon, l'asse, e la somma</l>
     <l n="381">Parte più intorta, ove la ruota inchina:</l>
     <l n="382">L'altro era argento, e rilucente il giogo</l>
     <l n="383">Per mille e mille gemme i raggi indietro</l>
     <l n="384">Ripercotea del sol, ch'appresso siede.</l>
     <l n="385">Mentre l'opra gentil riguarda e tocca</l>
     <l n="386">Con magnanimo cor Fetonte altero;</l>
     <l n="387">Ecco già vede aprir la bella Aurora</l>
     <l n="388">L'aurata porta; e le purpuree soglie</l>
     <l n="389">Mostrar le rose e i fior; fuggon le stelle,</l>
     <l n="390">Che la bella Ciprigna a gregge a gregge,</l>
     <l n="391">Restando ultima lei, si caccia innanti.</l>
     <l n="392">Come la terra e 'l ciel si vide intorno</l>
     <l n="393">Rosseggiar Febo e impallidir la suora,</l>
     <l n="394">L'Ore al servigio suo veloci e preste</l>
     <l n="395">Chiamò d'intorno, e quelle i suoi corsieri</l>
     <l n="396">Dall'albergo menar pasciuti e grassi</l>
     <l n="397">Di dolce ambrosia, e i risonanti freni</l>
     <l n="398">Fer di celeste umor spumosi e molli:</l>
     <l n="399">Poi di sacro liquor la testa e 'l volto,</l>
     <l n="400">Che dal caldo vapor non fusse offeso,</l>
     <l n="401">Al suo dolce figliuol bagnando, il padre</l>
     <l n="402">Di bei raggi solar lo cinse intorno;</l>
     <l n="403">Dicendo: ahi lasso! i miei secondi detti</l>
     <l n="404">(Poscia ch'ai primi fur l'orecchie sorde)</l>
     <l n="405">Sian nel cor giovanil scolpiti almeno:</l>
     <l n="406">Assai più che gli spron, le briglie adopra,</l>
     <l n="407">Che corron tal, che 'l raffrenargli e pena.</l>
     <l n="408">Marte, il gran padre mio, Saturno il pigro</l>
     <l n="409">Lenti correr vedrai sopra 'l tuo corso:</l>
     <l n="410">Venere, il Messaggier, la mia Sorella</l>
     <l n="411">Volger sotto vedrai veloci e snelli:</l>
     <l n="412">E ben ch'ognun di lor dal dritto calle</l>
     <l n="413">Travïanti da te sovente veggia,</l>
     <l n="414">Tien fermo il corso pur dove tu scorgi</l>
     <l n="415">Del mio dritto cammin segnate l'orme.</l>
     <l n="416">Dei tre cerchi maggior ch'in mezzo stanno,</l>
     <l n="417">Non varcare i confin, né 'l passo piega</l>
     <l n="418">Nel destro fianco, o dal sinistro lato,</l>
     <l n="419">Dove neva Aquilon, dov'Austro piove,</l>
     <l n="420">Verso il serpe maggior vicino all'Orse,</l>
     <l n="421">O verso il sacro altar, ch'incontra giace.</l>
     <l n="422">Né ti prenda desir fuor del sentiero</l>
     <l n="423">D'alto, o di basso andar, girando a gioco,</l>
     <l n="424">Ch'arder vedresti (oimè) la terra, o 'l cielo.</l>
     <l n="425">Tien fermo il mezzo; e la Fortuna sia</l>
     <l n="426">Dei tuoi pensier più che tu stesso amica.</l>
     <l n="427">Mentre ch'io parlo ancor, la notte oscura,</l>
     <l n="428">L'ultimo suo confin toccando, chiama,</l>
     <l n="429">Ch'io porti il giorno, e ne convien seguire:</l>
     <l n="430">Prendi le briglie in man, se non suoi pure</l>
     <l n="431">Il mio parer più che 'l mio dono usare.</l>
     <l n="432">Sopra il dorato carro, ardito e presto</l>
     <l n="433">Il famoso garzon s'accinse all'opra;</l>
     <l n="434">E baldanzosamente il fren raccolto,</l>
     <l n="435">Al piangente signor grazie rendea.</l>
     <l n="436">In questo Eto, Piroo, Flegonte, Eoo,</l>
     <l n="437">I gran quattro destrier che pasce il sole,</l>
     <l n="438">D'infiammato annitrir l'albergo empiendo,</l>
     <l n="439">Preso il chiaro cammin, volaro al cielo:</l>
     <l n="440">E coi sonanti piè le nubi intorno</l>
     <l n="441">Levi sprezzando, s'han lasciato in breve</l>
     <l n="442">Euro, che gli seguia dietro alle spalle.</l>
     <l n="443">Ma come in alto mar spalmato legno,</l>
     <l n="444">Che men si truovi aver che 'l giusto incarco,</l>
     <l n="445">Va con dubbio mortal per l'acqua errando;</l>
     <l n="446">Tale i forti corsier sentendo il giogo,</l>
     <l n="447">E 'l lor carro divin più leve assai</l>
     <l n="448">Di quel ch'esser solea portando Apollo,</l>
     <l n="449">Cominciaro a menar senz'altra cura,</l>
     <l n="450">Senza legge, o timor Fetonte in giro,</l>
     <l n="451">Or quinci, or quindi, ove la voglia induce</l>
     <l n="452">Fuor del dritto sentier: l'afflitto e mesto</l>
     <l n="453">Non sa 'l cammino, e se 'l sapesse ancora,</l>
     <l n="454">Non sa, lasso, e non può frenare il corso.</l>
     <l n="455">Furo i settentrïon primi a sentire</l>
     <l n="456">Le disusate fiamme, e in van tentaro</l>
     <l n="457">Dentro 'l vietato mar tuffar la fronte.</l>
     <l n="458">Quella, ch'accanto al pol dormendo giace</l>
     <l n="459">Serpe agghiacciata sibilando il giorno,</l>
     <l n="460">Per l'insolito ardor levosse in alto.</l>
     <l n="461">Quantunque pigro allor, quantunque inteso</l>
     <l n="462">Al suo tardo lavor, fuggì Boote.</l>
     <l n="463">Il misero Fetonte in basso guarda,</l>
     <l n="464">Lasso, e si scorge in sì profonda altezza,</l>
     <l n="465">Ch'in van gli trema il cor, le gambe e l'alma:</l>
     <l n="466">La vista abbaglia, e già vorrebbe (indarno)</l>
     <l n="467">Ch'i suoi paterni onor fusser lontani:</l>
     <l n="468">Già si pente il meschin d'aver per pruova</l>
     <l n="469">Conosciuto il suo sangue; e già vorrebbe</l>
     <l n="470">Che di legnaggio uman creduto fusse.</l>
     <l n="471">Traportato sen va qual nave suole</l>
     <l n="472">Per l'onde irate, a cui 'l nocchier piangendo</l>
     <l n="473">Fuor di spene il timon commise ai fati.</l>
     <l n="474">Non sa più che si far: d'avanti e dietro</l>
     <l n="475">Tanto spazio del ciel restar si vede,</l>
     <l n="476">Che 'l tornare e 'l seguir gli apporta tema.</l>
     <l n="477">Non può reggere il fren, chiamar non puote</l>
     <l n="478">Gli sfrenati corsier, che non sa il nome;</l>
     <l n="479">E quei del suo gridar non tengon cura:</l>
     <l n="480">L'impie fere celesti, i mostri alteri,</l>
     <l n="481">Che minacciar gli sembra e quinci e quindi,</l>
     <l n="482">Tutto pien di timor d'intorno guarda:</l>
     <l n="483">Poi giunto al fin dove Scorpione irato</l>
     <l n="484">Con bocche intorte, e con l'arcata coda</l>
     <l n="485">Due segni ingombra, tal paura il prese,</l>
     <l n="486">Già scorgendol vicin, che 'l freno e l'alma</l>
     <l n="487">E di mano e del cor fuggì in un punto.</l>
     <l n="488">Gl'infiammati cavai, che lento il freno</l>
     <l n="489">Sentîr fra i denti, e sopra 'l collo assise</l>
     <l n="490">Le sue briglie giacer, con più furore</l>
     <l n="491">Cominciaro a cercar nuovi altri campi</l>
     <l n="492">Fuor d'ogni strada, ove non fu già mai</l>
     <l n="493">Altro lume del ciel, non pure Apollo.</l>
     <l n="494">Dal prescritto sentier ch'in ciel fu dato</l>
     <l n="495">All'erranti facelle, il carro ardente</l>
     <l n="496">Furïosi tirar, né fosso o muro</l>
     <l n="497">Lor contese il cammin (ma chi potrebbe</l>
     <l n="498">Lor vietare il cammin, se non Apollo?)</l>
     <l n="499">Per l'aperte campagne, ov'hanno il seggio</l>
     <l n="500">L'altre stelle minor, che fisse stanno,</l>
     <l n="501">O se si muovon pur, sì tardo è 'l corso,</l>
     <l n="502">Ch'acuto occhio mortal lo scorge appena;</l>
     <l n="503">Ivi il passo addrizzar fra l'ampie schiere;</l>
     <l n="504">Questa, e quella varcando, e quella, e questa</l>
     <l n="505">Con le ruote, e col piè talor premendo,</l>
     <l n="506">Infiammando talor; di doglia e tema</l>
     <l n="507">D'intorno empiero il cristallino olimpo;</l>
     <l n="508">Né potean rifuggir gli ardenti raggi,</l>
     <l n="509">Che 'l senato divin gli vieta il corso.</l>
     <l n="510">Poi dall'alta montagna il passo arditi</l>
     <l n="511">Volgendo in basso alla terrestre valle,</l>
     <l n="512">Di maraviglia empiér l'accesa luna,</l>
     <l n="513">Ch'i fraterni cavai si scorse ai piedi.</l>
     <l n="514">Già si veggion fumar le nubi in fiamma:</l>
     <l n="515">Già si sente scaldar la terra il seno:</l>
     <l n="516">Già le piante, le frondi e l'erte verdi</l>
     <l n="517">Nel più fiorito april si veggion bianche,</l>
     <l n="518">Già d'acceso color, già sparse in polve.</l>
     <l n="519">Che degg'io dir? le populose mura</l>
     <l n="520">Dell'altere città, le genti afflitte,</l>
     <l n="521">Le selve, i monti, e tutto ardea quel giorno.</l>
     <l n="522">Ato, Tauro, Cilice, Tmolo, Oete,</l>
     <l n="523">Non vi valse a scampar la neve e 'l ghiaccio,</l>
     <l n="524">Onde armaste la fronte: Ida famosa,</l>
     <l n="525">Casto Elicone, in voi le fonti e l'acque</l>
     <l n="526">Non potero ammorzar le fiamme ardenti.</l>
     <l n="527">Ardea dentro e di fuor con doppio foco</l>
     <l n="528">Etna, il sacro Parnasso, Erice e Cinto,</l>
     <l n="529">Otri, Rodope, Dindimo e Mimante,</l>
     <l n="530">L'aspro Caucaso, Micale e Citero.</l>
     <l n="531">Già l'altissimo Olimpo, e Pindo, ed Ossa</l>
     <l n="532">Tutti eran fiamma; e vêr l'Occaso ancora</l>
     <l n="533">Col pietroso Appennin, con l'Alpi altere</l>
     <l n="534">Lo steril Pireneo le spalle, e 'l volto</l>
     <l n="535">Con meraviglia e duol si vide in foco.</l>
     <l n="536">Il misero Fetonte (ahi lasso) sente</l>
     <l n="537">L'alto vapor, che di fornace in guisa</l>
     <l n="538">La fronte il fere; e le faville ardenti,</l>
     <l n="539">Ch'a mille a mille al ciel ne vanno a schiera,</l>
     <l n="540">Gli fan pur guerra, ed ei dal fumo involto</l>
     <l n="541">Più non vede il cammin, non sa che farse;</l>
     <l n="542">Non sa come fuggir, ch'è fatto preda</l>
     <l n="543">Del dannoso voler de' suoi corsieri.</l>
     <l n="544">Poi più bassando i rapidi torrenti,</l>
     <l n="545">I ruscelletti, i fonti, i fiumi, i laghi</l>
     <l n="546">Si vedevan seccar; la fronte trasse</l>
     <l n="547">Fuor del speco natio ciascuna ninfa</l>
     <l n="548">Per veder la cagion: sentito poscia</l>
     <l n="549">L'importabile ardor, fuggì sotterra</l>
     <l n="550">Dirce infelice, Amimone e Pirene</l>
     <l n="551">Con altre mille poi squarciando i crini,</l>
     <l n="552">Col pianto (ahi lasse) lagrimar non ponno;</l>
     <l n="553">Che non han da stillar per gli occhi umore.</l>
     <l n="554">Il primo partitor del freddo clima</l>
     <l n="555">Tra gli Sciti sicur non fu la Tana,</l>
     <l n="556">Ch'arse in quel giorno, e 'l Tessalo Peneo,</l>
     <l n="557">Erimato, Caico, Ismeno, il Xanto,</l>
     <l n="558">Che la seconda volta arder dovea;</l>
     <l n="559">Licorma il torbo, e quel ch'in mille giri</l>
     <l n="560">Torna in sé stesso pur, Meandro attorto.</l>
     <l n="561">Arse il Migdonio Mela, arse l'Eurota,</l>
     <l n="562">Arse il Tigre, l'Eufrate, arse l'Oronte,</l>
     <l n="563">Termodoonte, il Gange, il Fasi, e l'Istro,</l>
     <l n="564">L'innamorato Alfeo, lo Sperchio ondoso,</l>
     <l n="565">E di Meon l'arene; e in seno ardenti</l>
     <l n="566">Vide gli umidi augei morir Caistro,</l>
     <l n="567">Com'ancor vide i suoi Strimone ed Ebro.</l>
     <l n="568">Negli estremi confin fuggendo il giorno</l>
     <l n="569">Lo spaventato Nil la fronte ascose,</l>
     <l n="570">Ch'ancor ne cela, e le sue sette porte,</l>
     <l n="571">Ond'ei conduce in mar le sue ricchezze,</l>
     <l n="572">Sette valli si fer, ch'arena ingombre.</l>
     <l n="573">Né i liti Occidentai fur più sicuri,</l>
     <l n="574">Che nel Gallico sen l'alma e reale,</l>
     <l n="575">Sempre amata dal ciel vaga Ceranta</l>
     <l n="576">Vide (lassa) ogni umor converso in fiamma.</l>
     <l n="577">L'alta Garona e la famosa Sena;</l>
     <l n="578">Rodan veloce il vide, e la vivace</l>
     <l n="579">Era gentil, che sì bei campi irriga;</l>
     <l n="580">Il germanico Ren lo vide ancora.</l>
     <l n="581">Non restò in vita allor l'ispano Ibero:</l>
     <l n="582">Nuda e fiamma tornar l'aurata arena</l>
     <l n="583">Vide il Tago in quel dì: né quegli ancora,</l>
     <l n="584">Che l'italico sen rigan d'intorno,</l>
     <l n="585">Fuggir le fiamme, anzi con tutti appresso</l>
     <l n="586">Il magnanimo Po, d'ogni altro il padre</l>
     <l n="587">Morì con sete allor; l'Oglio silente,</l>
     <l n="588">Il lucente Tesin, l'Adda feconda:</l>
     <l n="589">Morì la Brenta umil, l'Adice altero,</l>
     <l n="590">Il paludoso Mincio; e lunge a questi</l>
     <l n="591">Cadde il Varo infedel, l'alpestre Magra;</l>
     <l n="592">Poi nei campi Toscan l'Arno onorato,</l>
     <l n="593">Col suo chiaro fratel, famoso Tebro.</l>
     <l n="594">Ma non pur essi sol, con quanti poi</l>
     <l n="595">Porta la terra in sen torrenti, e fiumi;</l>
     <l n="596">Ma l'albergo maggior del gran Nettuno</l>
     <l n="597">Restò senz'onde; e voto e nudo apparse</l>
     <l n="598">Lo smisurato ventre; il vaso immenso</l>
     <l n="599">Della sacra Anfitrite: a poco a poco</l>
     <l n="600">Si vedean sormontar gli scogli e i monti;</l>
     <l n="601">Crescer l'isole intorno, e in sen d'Egeo</l>
     <l n="602">Le ciclade mostrar fin sotto il piede.</l>
     <l n="603">Non si vede il delfin sopr'acqua alzarse;</l>
     <l n="604">Non più 'l vecchio marin girando in gioco;</l>
     <l n="605">No 'l capidoglio andar seguendo in caccia</l>
     <l n="606">Gli altri pesci minor; ma questi e quegli</l>
     <l n="607">Giacenti star nell'affocate arene,</l>
     <l n="608">Tutti rivolti ai ciel, di spirto privi.</l>
     <l n="609">Nereo, Dorida sua, le vaghe figlie</l>
     <l n="610">Con le man si coprian d'avanti e 'l seno;</l>
     <l n="611">Ché cercando tra lor trovar non ponno</l>
     <l n="612">Tant'acqua il dì, che ricoprisse almeno</l>
     <l n="613">Quel ch'in casto voler vergogna asconde.</l>
     <l n="614">Il gran padre del mar col suo tridente,</l>
     <l n="615">E minacciando il Sol, tentò più volte</l>
     <l n="616">Di cacciar dal suo regno il nuovo ardore:</l>
     <l n="617">Poi ritrovò nel fin di tema avvinto</l>
     <l n="618">Il più chiuso sentier ch'ivi entro fusse:</l>
     <l n="619">Ma l'alma Terra, che più d'altri avea</l>
     <l n="620">Sostenuto l'ardor, che nuda e scalza</l>
     <l n="621">I suoi fioriti crin conversi in fiamma</l>
     <l n="622">Vedea d'intorno a sé, le carni strutte,</l>
     <l n="623">Già secco il sangue, discoperti i nervi,</l>
     <l n="624">L'ossa già fatte di color del foco;</l>
     <l n="625">Trasse la testa fuor, mettendo alquanto</l>
     <l n="626">Sopra gli occhi la man, perché 'l calore</l>
     <l n="627">L'offendeva il mirar; poi così disse:</l>
     <l n="628">O gran Padre del ciel, supremo Giove,</l>
     <l n="629">Deh, se 'l nostro peccar tal pena merta,</l>
     <l n="630">Or perché non più tosto addrizzi in noi</l>
     <l n="631">Le tonanti arme tue, che ci sia tolta</l>
     <l n="632">Dall'alta regia man la vita almeno?</l>
     <l n="633">Ma se difetto altrui (com'oggi credo)</l>
     <l n="634">Non pure il tuo voler, n'adduce a tale,</l>
     <l n="635">Come 'l consenti (oimè)? son questi i frutti</l>
     <l n="636">Che del mio faticar per te ricevo?</l>
     <l n="637">È questa la mercè dell'alte piaghe,</l>
     <l n="638">Che pazïente ognor mi veggio in seno</l>
     <l n="639">Dal marron, dalla vanga, o dall'aratro,</l>
     <l n="640">E da mill'altri ferri? è questo il merto</l>
     <l n="641">Delle piante gentil, dei fior, dell'erbe,</l>
     <l n="642">Ch'io porto in grembo? del sostegno e cibo,</l>
     <l n="643">Ch'io porgo agli animai la notte e 'l giorno?</l>
     <l n="644">Degl'incensi divin, dei chiari odori,</l>
     <l n="645">Ch'ai sacrosanti altar per voi nutrisco?</l>
     <l n="646">Or non vedi tu ben come condotta</l>
     <l n="647">Son vicina al morir? come Nettuno</l>
     <l n="648">Il tuo caro fratel s'appressa al fine?</l>
     <l n="649">E se pur di noi due, de' nostri affanni</l>
     <l n="650">Non può toccarti il cor pietade e sdegno,</l>
     <l n="651">Guarda te stesso almen, guarda il tuo albergo;</l>
     <l n="652">Guarda le stelle almen; riguarda i poli,</l>
     <l n="653">Ch'ardon già tal, che sostener non ponno</l>
     <l n="654">Del ciel l'incarco: e l'affannato Atlante</l>
     <l n="655">Già s'abbandona, e tra 'l sudore e 'l foco</l>
     <l n="656">Già con l'incarco suo rovina in basso,</l>
     <l n="657">Ond'al primo caos si torna il mondo.</l>
     <l n="658">Volgi adunque il pensier sopra 'l tuo impero:</l>
     <l n="659">E nel publico mal rimedio truova.</l>
     <l n="660">Qui tacque: e 'l volto, che l'estremo ardore</l>
     <l n="661">Più non potea soffrir, s'ascose in seno.</l>
     <l n="662">Dopo il suo dir Nettuno, e molti, e molti</l>
     <l n="663">Altri fiumi regai d'altero nome</l>
     <l n="664">In simil guisa poi piangendo indarno</l>
     <l n="665">Molte speser quel dì parole e preghi:</l>
     <l n="666">Ma (qual fusse cagion) non vider mai</l>
     <l n="667">Giove ascoltar le sue dolenti note,</l>
     <l n="668">O mostrar di pietà mai segno in alto.</l>
     <l n="669">Dentro il gallo terren nasce un bel fiume,</l>
     <l n="670">Dolce, chiaro, gentil, tranquillo e piano:</l>
     <l n="671">Ceranta è 'l nome, e di sì ombrosi colli,</l>
     <l n="672">Di sì liete campagne e verdi prati,</l>
     <l n="673">Di tai colli fioriti e di tai boschi</l>
     <l n="674">Cinta è d'intorno, che Parnasso e Tempe</l>
     <l n="675">Di men fama sarien vicini a questa.</l>
     <l n="676">Non molto lunge, e 'n su la destra riva</l>
     <l n="677">Dell'altera Garona il corso prende;</l>
     <l n="678">E l'onde insala, ov'Ocean fremendo</l>
     <l n="679">Del Santonico sen percuote i lidi.</l>
     <l n="680">Questa già fu ne' dolci tempi antichi</l>
     <l n="681">La più vaga e gentil pudica Ninfa,</l>
     <l n="682">Che di Diana allor seguisse il coro,</l>
     <l n="683">Figlia di Giove, ch'in sottile inganno,</l>
     <l n="684">Sotto mentito vel più volte giacque</l>
     <l n="685">Con la bella Angolea, ch'al mondo diede</l>
     <l n="686">Con tal favor questa leggiadra figlia;</l>
     <l n="687">La qual crescendo poi divenne tale,</l>
     <l n="688">Che 'l bellicoso Dio, la sua Ciprigna</l>
     <l n="689">Posta in tutto in oblio, di lei s'accese;</l>
     <l n="690">Ma sì non seppe far con forza e fraude,</l>
     <l n="691">Che 'l nodo virginal di lei sciogliesse,</l>
     <l n="692">Che consacrato alla sua Cintia avea.</l>
     <l n="693">Un giorno pur dal quinto giro sceso</l>
     <l n="694">Marte a vederla, l'incontrò soletta</l>
     <l n="695">Che partia dalla madre, e 'n parte giva,</l>
     <l n="696">Ove credea trovar Diana in caccia;</l>
     <l n="697">Né bastando a compir l'accese voglie,</l>
     <l n="698">Voci, preghi, sospir, pianti e promesse,</l>
     <l n="699">Volea la forza oprar; ma quella in dietro</l>
     <l n="700">Ratta in van rifuggìa; se non ch'accorse</l>
     <l n="701">Delia al casto gridar, ch'udia vicino:</l>
     <l n="702">E perché già la figlia di Latona</l>
     <l n="703">Dal suo padre e signor la grazia ottenne,</l>
     <l n="704">Con l'affermar della palude inferna,</l>
     <l n="705">Che contro a tutto 'l ciel, contr'a sé stesso</l>
     <l n="706">Si potesse salvar le caste ancelle,</l>
     <l n="707">Che trovasse d'alcun forzata preda;</l>
     <l n="708">Non poteo contrastar quel fero Dio:</l>
     <l n="709">Ch'in un sol punto si converse in fiume</l>
     <l n="710">La sua Ceranta: ond'abbracciar credendo</l>
     <l n="711">L'amato suo tesor, nell'onde steso,</l>
     <l n="712">Tutte sentì bagnar le braccia e 'l volto</l>
     <l n="713">Pria ch'ei vedesse ben chi gli era in seno.</l>
     <l n="714">Giove dal sommo ciel doglioso vide</l>
     <l n="715">La più cara sua figlia in onde volta:</l>
     <l n="716">Ma non potendo a quel ch'è fatto opporse,</l>
     <l n="717">Disse: poich'or m'è tolto in forma umana</l>
     <l n="718">Onorarti nel mondo, alma Ceranta,</l>
     <l n="719">Ti farò così tal, ch'alle chiare acque,</l>
     <l n="720">Ch'oggi ti truovi in grembo, invidia avranno</l>
     <l n="721">Non pur la Tana, il Nil, l'Eufrate e 'l Tebro,</l>
     <l n="722">Ma 'l gran Padre Ocean, Teti, Anfitrite;</l>
     <l n="723">E con quanti altri son Nettuno istesso.</l>
     <l n="724">Così poi le narrò di tempo in tempo</l>
     <l n="725">Tutti i disegni suoi per farle onore.</l>
     <l n="726">Questa adunque vedendo al gran calore,</l>
     <l n="727">Che Fetonte in quel dì nel mondo addusse;</l>
     <l n="728">Non pur l'onde, ch'avea nel seno asciutte,</l>
     <l n="729">Ma i vaghi umidi crin, le membra ornate,</l>
     <l n="730">Già gradite dal ciel, cocenti e brune,</l>
     <l n="731">Tal che poco lontan sentìa la morte</l>
     <l n="732">Senza soccorso aver; dogliosa trasse</l>
     <l n="733">La fronte fuor del chiuso albergo, e 'n cielo</l>
     <l n="734">Levò gli occhi piangenti, e disse al Padre:</l>
     <l n="735">Dolce Signor, ch'in questa valle aprica</l>
     <l n="736">Con la bella Angolea più volte fusti,</l>
     <l n="737">Sì ch'io ne nacqui al fin, deh volgi gli occhi</l>
     <l n="738">Verso 'l paese tuo; riguarda omai</l>
     <l n="739">Dove condotta sia la tua Ceranta:</l>
     <l n="740">È questo il tempo, che sovente m'hai</l>
     <l n="741">Promesso indarno: ov'è l'onore e 'l pregio,</l>
     <l n="742">Che mi dicesti allor, ch'un giorno avrei?</l>
     <l n="743">Come potrò veder, s'or corro a morte,</l>
     <l n="744">Quel gran gallico re, quel pio Francesco,</l>
     <l n="745">Che nascer dee sopra l'erbose rive</l>
     <l n="746">Del bello albergo mio? quel ch'esser deve</l>
     <l n="747">Al gallico terren suprema lode,</l>
     <l n="748">Al faticato mondo alto restauro,</l>
     <l n="749">E di gloria, e d'onor sostegno fido?</l>
     <l n="750">Come vedrò mille virtù congiunte,</l>
     <l n="751">Che mi prometti in lui, ch'esser den sole,</l>
     <l n="752">Che mi faranno andar più d'altri altera.</l>
     <l n="753">Fa che le voci tue, le mie speranze</l>
     <l n="754">Non tornin vane; e ch'io mi veggia in grembo,</l>
     <l n="755">E sia pur quando vuoi, quel re Francesco.</l>
     <l n="756">Più volea dir ancor, ma il sommo Giove,</l>
     <l n="757">Che ad ogni altro pregar fu sordo e muto,</l>
     <l n="758">Tosto ch'udì quell'onorato nome</l>
     <l n="759">Del suo gallico re Francesco primo,</l>
     <l n="760">Montò cruccioso del suo santo albergo</l>
     <l n="761">La parte altera, onde ci manda in terra</l>
     <l n="762">Le nubi e 'l fosco, ond'ei commuove il tuono,</l>
     <l n="763">Ond'i folgori suoi saetta in basso;</l>
     <l n="764">E 'l più grave, più ardente, acuto e fero</l>
     <l n="765">Fulmin ch'avesse intra mill'altri a parte</l>
     <l n="766">Ai gran bisogni, e da Vulcano eletti,</l>
     <l n="767">Quel con più forza assai, che mai non fece</l>
     <l n="768">In Japeto e Tifeo non lunge a Flegra,</l>
     <l n="769">Nel temerario auriga acceso spinse</l>
     <l n="770">Dicendo: e così va chi troppo ardisce.</l>
     <l n="771">I veloci corsieri al suono orrendo</l>
     <l n="772">Trasser del giogo il collo, e quinci e quindi</l>
     <l n="773">Sciolti fuggir dove 'l timor gli scorse.</l>
     <l n="774">Ivi si vede il fren; poco oltra giace</l>
     <l n="775">Dal suo saldo timon disgiunto l'asse;</l>
     <l n="776">E rotte in mille parti, in mille schegge</l>
     <l n="777">Lì si potean veder le ruote e 'l carro.</l>
     <l n="778">Il misero Fetonte ardendo intorno,</l>
     <l n="779">Senza ritegno aver, rovina in basso;</l>
     <l n="780">(Di stella in guisa, che dal ciel sereno,</l>
     <l n="781">Se non cade talor, cader ne sembra)</l>
     <l n="782">E dal patrio terren, dai fati indotto,</l>
     <l n="783">Gli diè l'onda del Po lontan ricetto.</l>
    </lg>
   </lg>
  </body>
 </text>
</TEI>