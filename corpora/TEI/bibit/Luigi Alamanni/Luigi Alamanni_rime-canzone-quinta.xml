<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE QUINTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE QUINTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE QUINTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se per opra d'inchiostro o vergar carte</l>
     <l n="2">Osassi mai il mio focoso ardore,</l>
     <l n="3">E il desiderio poter farvi aperto,</l>
     <l n="4">Mi sforzerei con ogni industria ed arte</l>
     <l n="5">Scoprir di quanta fiamma arde il mio core,</l>
     <l n="6">Quanto mal soffre, e finor ha sofferto.</l>
     <l n="7">Ma perché ingegno esperto</l>
     <l n="8">Né mio né altrui può palesar l'accesa</l>
     <l n="9">Mente e 'l foco che m'arde dentro al seno,</l>
     <l n="10">Di contemplarlo appieno</l>
     <l n="11">Tacendo a voi lascerò l'alta impresa.</l>
     <l n="12">Che ben di poca fiamma ha il core oppresso</l>
     <l n="13">Chi può tutto il suo ardor mostrar espresso.</l>
     <l n="14">Da pietra tale escon le mie faville,</l>
     <l n="15">Che non è maraviglia se di forza</l>
     <l n="16">L'aspra mia fiamma ogn'altro foco eccede.</l>
     <l n="17">Da sì begli occhi escono a mille a mille</l>
     <l n="18">Gli acuti strali con che amor mi sforza,</l>
     <l n="19">E di mortal ferite il cor mi fiede.</l>
     <l n="20">Che pura e intera fede</l>
     <l n="21">Presterà, credo, alle dogliose rime</l>
     <l n="22">Chiunque donde la mia pena nasca,</l>
     <l n="23">E qual donna si pasca</l>
     <l n="24">Del mio martir, saprà, né fa che estime</l>
     <l n="25">Altrimenti l'ardor che in me s'asconde</l>
     <l n="26">Inestinguibil per vento e per onde.</l>
     <l n="27">Da disio nasce il mio amoroso foco,</l>
     <l n="28">Disio che ad altri non fia mai secondo</l>
     <l n="29">Quanti son stati o di già mai saranno.</l>
     <l n="30">Dunque ben giustamente a poco a poco</l>
     <l n="31">Miser mi vo struggendo, e se giocondo</l>
     <l n="32">Talor mi mostro, le speranze danno</l>
     <l n="33">Al mio gravoso affanno</l>
     <l n="34">Sovente tregua, qual poi che cadute</l>
     <l n="35">Dopo non lungo spazio sono a terra,</l>
     <l n="36">Novo dolor m'afferra,</l>
     <l n="37">Né a contrastar mi val forza o virtute;</l>
     <l n="38">Né riaver si può l'alma già stanca,</l>
     <l n="39">Ché l'ardor cresce, e la speranza manca.</l>
     <l n="40">È l'ardor dunque al desiderio eguale</l>
     <l n="41">È pari il desiderio all'amor mio,</l>
     <l n="42">Talmente insieme l'un l'altro s'appiglia.</l>
     <l n="43">Or se del mio bel Sol la beltà è tale</l>
     <l n="44">Che in lui beltade ha il suo nido natio,</l>
     <l n="45">Né lo pareggia altrui né lo somiglia,</l>
     <l n="46">Non fia gran maraviglia</l>
     <l n="47">Se l'amor mio ch'indi il vigor apprende,</l>
     <l n="48">Principio avendo da sì bello oggetto,</l>
     <l n="49">D'ogn'altro è più perfetto;</l>
     <l n="50">E come più che in altri si comprende</l>
     <l n="51">Madonna, in voi valor, senno e bellezza,</l>
     <l n="52">Così cede al mio male ogn'altra asprezza.</l>
     <l n="53">L'ardor, la fiamma, i miei martir, lo strazio,</l>
     <l n="54">Benché sì grande sia che col pensiero</l>
     <l n="55">Seguir non pensi non che in versi dire,</l>
     <l n="56">Pur di mia bona sorte il ciel ringrazio,</l>
     <l n="57">Né 'l stato mio con regno e con impero</l>
     <l n="58">Cangiar intendo, e prezzo il mio servire</l>
     <l n="59">Il piacer di languire;</l>
     <l n="60">E prendo la mia antiqua libertade,</l>
     <l n="61">Già tanto cara, a sdegno, e tengo a vile.</l>
     <l n="62">Né mi reputo umile</l>
     <l n="63">Ma lieto e altier per seguir tal beltade,</l>
     <l n="64">Né potrò amando esser se non felice,</l>
     <l n="65">Ardendo di una vera Beatrice.</l>
     <l n="66">Canzon, s'alla mia donna</l>
     <l n="67">Il destin tuo felice ti portasse,</l>
     <l n="68">Poiché le fiamme mie scoprir non sai,</l>
     <l n="69">Umile le dirai,</l>
     <l n="70">Che se cogli occhi il cor dentro mirasse</l>
     <l n="71">Legato dalle crespe aurate chiome</l>
     <l n="72">Dentro scritto vedrìa lo suo bel nome.</l>
    </lg>
   </lg>
  </body>
 </text>
</TEI>