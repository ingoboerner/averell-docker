<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco Cintia da te chiamata tanto,</l>
     <l n="2">Altero fiume, onor del terren tosco,</l>
     <l n="3">Che torna; posa omai la doglia e 'l pianto.</l>
     <l n="4">Dintorno all'onde tue la nebbia e 'l fosco</l>
     <l n="5">Dispoglin l'aure, i fior vestan le rive,</l>
     <l n="6">Erbe i colli e le piagge, e frondi il bosco.</l>
     <l n="7">Quante hai nel corso tuo fontane vive</l>
     <l n="8">Prega che spendin tutte sue ricchezze</l>
     <l n="9">Teco in quel giorno e poi d'umor sian prive.</l>
     <l n="10">Al nome sol dell'alte sue bellezze</l>
     <l n="11">Tutti i fiumi vicin verranno teco;</l>
     <l n="12">E chi fia quel che d'onorarla sprezze?</l>
     <l n="13">Tanti non ebbe al gran cordoglio seco</l>
     <l n="14">Peneo quel dì, che fatta un verde alloro</l>
     <l n="15">Pianse la figlia, sotto ombroso speco.</l>
     <l n="16">Né sì bei fiumi ancor, né tanti fôro</l>
     <l n="17">A chiamar Giove già contro Fetonte</l>
     <l n="18">Che mal seppe guidar l'alto lavoro.</l>
     <l n="19">Tanti già lieti la cerulea fronte</l>
     <l n="20">Non vide Teti a sé venir dintorno</l>
     <l n="21">Lungo il lito del mar discesi il monte.</l>
     <l n="22">Arno mio, ben parrai Nettuno il giorno;</l>
     <l n="23">Tanto avrai da ciascun pregio ed onore,</l>
     <l n="24">Tornando nel tuo sen chi 'l face adorno.</l>
     <l n="25">Quando il saprà, dal freddo albergo fuore</l>
     <l n="26">Verrà il padre Tirren, che forse avea</l>
     <l n="27">Non men del suo tardar doglioso il core.</l>
     <l n="28">Quante ha 'l mar Ninfe vaghe, e Galatea,</l>
     <l n="29">Verran senz'ivi aver de' monti cura,</l>
     <l n="30">Per teco accôr questa terrena Dea.</l>
     <l n="31">Ma come, lasse! avran tutte paura</l>
     <l n="32">Di non perder quel dì per lei l'amante,</l>
     <l n="33">Per lei ch'ogni cor punge, ogn'alma fura.</l>
     <l n="34">Gli occhi chiari guardando e 'l bel sembiante</l>
     <l n="35">Tal troveran bellezza e leggiadria,</l>
     <l n="36">Che di due non sapran chi vada innante.</l>
     <l n="37">Pallida invidia e fredda gelosia,</l>
     <l n="38">Come in quel volto all'altre donne belle</l>
     <l n="39">D'oprar vostro valor trovate via?</l>
     <l n="40">Verran senz'aspettar ch'altri li appelle</l>
     <l n="41">I pastor toschi, i Satiri e i Silvani,</l>
     <l n="42">Tosto che avran del suo tornar novelle.</l>
     <l n="43">Quanti ha dintorno e prossimi e lontani</l>
     <l n="44">Fra il Tirren, l'Apennin, la Magra e 'l Tebro,</l>
     <l n="45">Vedran d'Arno le rive, i monti, i piani.</l>
     <l n="46">Portando lauro in fronte, edra e ginebro,</l>
     <l n="47">Tutti lieti diran: dov'è colei</l>
     <l n="48">Che men famosi fa Nilo, Indo ed Ebro?</l>
     <l n="49">O bella donna, pur tornata sei</l>
     <l n="50">A render quanto avea nel mondo bene</l>
     <l n="51">Al tuo terren che fatto nudo avei.</l>
     <l n="52">Or gli antichi desir, le lunghe pene,</l>
     <l n="53">In dolce e in pace son per lui converse;</l>
     <l n="54">Ché il perduto valor tra noi riviene.</l>
     <l n="55">Or son bianche, vermiglie, gialle e perse</l>
     <l n="56">Le piagge tosche, e 'l ciel puro e sereno</l>
     <l n="57">Più che altr'occhio mortal giammai nol scerse.</l>
     <l n="58">Godi, Arno chiaro, c'hai dentro 'l tuo seno</l>
     <l n="59">Tal, che schernir ben dêi tempo e fortuna,</l>
     <l n="60">Ché il tuo lume venir non può mai meno,</l>
     <l n="61">Finché teco sarà sì bella Luna.</l>
    </lg>
   </lg>
  </body>
 </text>
</TEI>