<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE QUARTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE QUARTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE QUARTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se come sciolto da tutt'altre umane</l>
     <l n="2">Qualitadi mi tieni e levi in parte</l>
     <l n="3">Che in tutto è dal mortal uso diversa,</l>
     <l n="4">Così porgessi, Amor, forze non vane</l>
     <l n="5">Al desio che di porre in queste carte</l>
     <l n="6">Brama il piacer che dentro s'attraversa,</l>
     <l n="7">Quel ch'or tacendo versa</l>
     <l n="8">Per gli occhi in dolce pianto il debil core,</l>
     <l n="9">Con le tue proprie mani insieme accolto,</l>
     <l n="10">In miglior uso volto</l>
     <l n="11">Usciria tal, che a te di largo onore</l>
     <l n="12">Fôra cagione, e a me di più liete ore.</l>
     <l n="13">Ben sai, Signor, che senza la tua aita</l>
     <l n="14">Indarno stanco le mie basse rime,</l>
     <l n="15">E menzogna parrà quanto io ragiono.</l>
     <l n="16">Ma tacer non mi lascia la infinita</l>
     <l n="17">Dolcezza, e del mio canto non si estime</l>
     <l n="18">D'altri giammai celeste il mortal dono.</l>
     <l n="19">E tutto quel ch'io sono</l>
     <l n="20">E scrivo, se ritrarlo, (il che m'accora)</l>
     <l n="21">Non mi lece ad altrui, mostra tu appieno</l>
     <l n="22">In questa fronte almeno</l>
     <l n="23">Sì che legga palese il mondo fuora</l>
     <l n="24">Che par non ebbe il mio gioire ancora.</l>
     <l n="25">La notte di lucenti gemme aurate</l>
     <l n="26">Avea cosparso il ciel già d'ogni intorno,</l>
     <l n="27">E copria scuro vel l'umida terra,</l>
     <l n="28">Allor che al mio bel sole alta pietate</l>
     <l n="29">(O notte a me più chiara assai del giorno!)</l>
     <l n="30">Riscaldò il petto, e me tolse di guerra.</l>
     <l n="31">Certo il cielo non serra</l>
     <l n="32">Piacer che adegui la mia festa pura</l>
     <l n="33">Quando il volto rimembro e le parole</l>
     <l n="34">Dell'amato mio sole,</l>
     <l n="35">Alla cui voce ardea la notte oscura,</l>
     <l n="36">E frenava il suo corso anco natura.</l>
     <l n="37">Fedel, dicea, mio caro, il tempo è giunto</l>
     <l n="38">Ch'io ti ristori d'ogni avuto oltraggio,</l>
     <l n="39">E il porto alle angosciose tue fatiche</l>
     <l n="40">Dimostri omai, e che non men compunto</l>
     <l n="41">Dagli amorosi strali il mio cor aggio;</l>
     <l n="42">E se mai le mie voglie a te nemiche</l>
     <l n="43">Si dimostrâr, che amiche</l>
     <l n="44">Sempre ti fur, ciò fa per maggior segno</l>
     <l n="45">Aver del colpo, onde l'incendio nacque</l>
     <l n="46">Che a me cotanto piacque.</l>
     <l n="47">Or tutta in signoria di te ne vegno,</l>
     <l n="48">Né sperar da me aver più ricco pegno.</l>
     <l n="49">Così dicendo, le sue braccia aperse,</l>
     <l n="50">Ché ben là dove io stava ella s'accorse,</l>
     <l n="51">E un'aura mi spirò dal suo bel viso</l>
     <l n="52">Possente sì, che le virtù disperse</l>
     <l n="53">Racquistâr forze, al suo soggiorno corse</l>
     <l n="54">Il fuggitivo core che preciso,</l>
     <l n="55">Per star da me diviso,</l>
     <l n="56">M'avea già tutto quello ond'io respiro.</l>
     <l n="57">Alfin tanto d'ardire allor li diedi,</l>
     <l n="58">Ch'io le mi strinsi a' piedi</l>
     <l n="59">Dicendo: de' begli occhi un vostro giro</l>
     <l n="60">M'appaga sempre d'ogni mio martiro.</l>
     <l n="61">Ma poi che alzarmi a tanto onor vi piace,</l>
     <l n="62">Non fia duro destin che più m'addoglie,</l>
     <l n="63">Né mortal peso che m'ingombri o grave.</l>
     <l n="64">Turbar si ferma e sì tranquilla pace</l>
     <l n="65">Non potranno di me l'ultime spoglie,</l>
     <l n="66">Così del core l'una e l'altra chiave</l>
     <l n="67">A voi che il suo soave</l>
     <l n="68">Sostegno siete, io sacro umilemente.</l>
     <l n="69">Mentr'io seguia più avante, ci percosse</l>
     <l n="70">Chi della terra scosse</l>
     <l n="71">L'ombra col novo giorno acerbamente,</l>
     <l n="72">La bella Aurora, il lucido Orïente.</l>
     <l n="73">Canzon, tu puoi ben dire</l>
     <l n="74">Siccome giustamente io desiai</l>
     <l n="75">Che il Sol dall'onde non uscisse mai.</l>
    </lg>
   </lg>
  </body>
 </text>
</TEI>