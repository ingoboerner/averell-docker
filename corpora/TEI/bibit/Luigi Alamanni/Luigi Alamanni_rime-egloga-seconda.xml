<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - EGLOGA SECONDA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">147</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-egloga-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - EGLOGA SECONDA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - EGLOGA SECONDA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lasciate, o Ninfe, i freschi erbosi fondi</l>
     <l n="2">De' liquidi cristalli, e i chiari fiumi</l>
     <l n="3">Che intorno bagnan le campagne tosche.</l>
     <l n="4">Cercate, ahi lasse! un più doglioso albergo</l>
     <l n="5">Che v'inviti a doler del miser fato</l>
     <l n="6">Del vostro Cosmo: o monti, o piagge, o colli,</l>
     <l n="7">Non ricevete in voi venti sereni.</l>
     <l n="8">Voi vaghe erbette, e voi già liete piante,</l>
     <l n="9">Omai triste spogliate i fiori e 'l verde.</l>
     <l n="10">Pallide sian le rose, e tu, Iacinto,</l>
     <l n="11">Descrivi entro al tuo sen doppio dolore,</l>
     <l n="12">Poi che morto è chi fea già il mondo adorno.</l>
     <l n="13">Piangete, sempre omai, sorelle tosche.</l>
     <l n="14">Candidi cigni, e voi piangenti ancora</l>
     <l n="15">Come presso al morir dolce solete,</l>
     <l n="16">Dite all'arene, ai sassi, ai pesci, all'onde</l>
     <l n="17">Che più non sentiran le chiare note</l>
     <l n="18">Come solìen, poiché nel mondo è spento</l>
     <l n="19">Per morte acerba il nuovo t¢sco Orfeo.</l>
     <l n="20">Piangete sempre omai, sorelle tosche.</l>
     <l n="21">Quel che a tutt'i pastor sì dolce e caro</l>
     <l n="22">Mai sempre visse, più sonar non deve</l>
     <l n="23">La sua zampogna, o sotto ombrosi rami</l>
     <l n="24">Col suo canto addolcir l'aër d'intorno.</l>
     <l n="25">Muto sta il mondo, e le greggi e gli armenti</l>
     <l n="26">Fuggon piangendo le chiare acque e l'erba.</l>
     <l n="27">Piangete sempre omai, sorelle tosche.</l>
     <l n="28">Pianto ha la tua partenza, almo pastore,</l>
     <l n="29">Il biondo Apollo, i Satiri, i Silvani,</l>
     <l n="30">E Pan viepiù d'ogni altro a noi si dolse.</l>
     <l n="31">Le chiare fonti e i freschi ruscelletti</l>
     <l n="32">Rigan di pianto sì le valli e i prati</l>
     <l n="33">Che ben sembra, ove son, perpetuo il verno.</l>
     <l n="34">La misera Eco entro a' cavati sassi</l>
     <l n="35">Tacendo piange, poi che più non spera</l>
     <l n="36">Render l'ultimo suon delle tue voci.</l>
     <l n="37">Gli arbor lascian cader dagli alti rami</l>
     <l n="38">I pomi acerbi, i fior languendo stanno.</l>
     <l n="39">Non dalle pecorelle il bianco latte</l>
     <l n="40">Nei vasi stilla, non più l'ape avara</l>
     <l n="41">Aduna il dolce mèl ne' chiusi alberghi;</l>
     <l n="42">Ché morto essendo il suo pastor più chiaro,</l>
     <l n="43">Sol si pasce d'amaro e il dolce ha schivo.</l>
     <l n="44">Piangete sempre omai, sorelle tosche.</l>
     <l n="45">Non sì doglioso nei deserti lidi</l>
     <l n="46">Degli arenosi mar piange il delfino</l>
     <l n="47">La morta sposa, non per gli alti tetti</l>
     <l n="48">Chiama con tal dolor Progne i suoi figli,</l>
     <l n="49">Non Filomela con tal duol si lagna</l>
     <l n="50">Del folle creder suo per boschi e valli,</l>
     <l n="51">Non tanto d'Alcïon si duol Ceice</l>
     <l n="52">Lungo le rive amate, quanto ognora</l>
     <l n="53">Piangon tutti chiamando il miser Cosmo.</l>
     <l n="54">Piangete sempre omai, sorelle tosche.</l>
     <l n="55">Qual sì chiaro pastore ha 'l terren t¢sco,</l>
     <l n="56">Qual tanto ornato, che por bocca ardisca</l>
     <l n="57">Alla zampogna tua sì ch'ella schiva</l>
     <l n="58">D'ogni altro successor non fugga indietro,</l>
     <l n="59">Dicendo: Ah troppo nobil fur gli spirti</l>
     <l n="60">Che mi dier voce, ohimè, troppo fu dotta</l>
     <l n="61">La man che 'l mio cantar fea vario e lieto:</l>
     <l n="62">Non mi toccar, ché omai vedova e muta</l>
     <l n="63">Col mio primo signor voglio esser sempre?</l>
     <l n="64">Piangete sempre omai, sorelle tosche.</l>
     <l n="65">La bella Galatea, che le salse onde</l>
     <l n="66">Del mar lasciando in su le rive d'Arno</l>
     <l n="67">Lieta più volte ad ascoltar ti venne,</l>
     <l n="68">Sospira e piange, e con la morte duolsi</l>
     <l n="69">Che, furandoti al mondo, il fer Ciclopo</l>
     <l n="70">Per sua doglia maggior riserba in vita,</l>
     <l n="71">Onde obliando il dolce suo soggiorno</l>
     <l n="72">Delle chiare acque, in sulle ignude arene</l>
     <l n="73">Solo in te richiamar si sfoga e pasce.</l>
     <l n="74">Piangete sempre omai, sorelle tosche.</l>
     <l n="75">Teco, o sommo pastor, son muti insieme</l>
     <l n="76">Quei dolci versi in alto stile ornato</l>
     <l n="77">Onde ogni cor gentil sì lieto andava.</l>
     <l n="78">Tristi e dogliosi i pargoletti amori,</l>
     <l n="79">Spente le faci, e gli strai tronchi e gli archi,</l>
     <l n="80">Ti stan dintorno, e gli onorati spirti</l>
     <l n="81">Spargendo rose e fior chiaman sovente.</l>
     <l n="82">Vener porgendo al caro suo poeta</l>
     <l n="83">Baci più dolci e lagrime più amare</l>
     <l n="84">Che mai porgesse al morto amato Adone,</l>
     <l n="85">Piange or la condizion di noi mortali.</l>
     <l n="86">Piangete sempre omai, sorelle tosche.</l>
     <l n="87">Vie più di tutti gli altri il t¢sco fiume</l>
     <l n="88">Ovunque passa si lamenta e duole</l>
     <l n="89">Del grave danno suo, dicendo: Ahi lasso!</l>
     <l n="90">Ben piansi io con ragion, quando s'estinse</l>
     <l n="91">Quel gran lume divin, quell'alto e sacro</l>
     <l n="92">Mio figlio antico, a me contrario un tempo</l>
     <l n="93">Contra 'l dover; che in stil sì dotto e raro</l>
     <l n="94">Cantò il cielo, e l'abisso, e i luoghi dove</l>
     <l n="95">Si purga l'alma a gire a miglior porto.</l>
     <l n="96">Ben con ragione ancor più d'altro piansi</l>
     <l n="97">Chi Laura pianse, e che in sì dolci rime</l>
     <l n="98">Gli amorosi pensier, le fiamme ardenti</l>
     <l n="99">Sfogò cantando, ond'oggi suona il mondo</l>
     <l n="100">Non pur le rive mie quinci vicine;</l>
     <l n="101">Né molto poi con l'amata Elsa insieme</l>
     <l n="102">Gran tempo piansi il mio diletto amico</l>
     <l n="103">Maestro d'alto dir, che i lunghi pianti</l>
     <l n="104">Già di Fiammetta in parlar sciolto stese,</l>
     <l n="105">E i dolci ragionar dei dieci giorni</l>
     <l n="106">Sì chiari e bei che non vedran mai notte.</l>
     <l n="107">Ma, lasso, ancor con sì dogliose voci</l>
     <l n="108">Con sì caldi sospir non piansi alcuno,</l>
     <l n="109">Quanto il mio Cosmo, ohimè, la cui zampogna</l>
     <l n="110">Pur giovinetta non m'avea men pregio</l>
     <l n="111">Dato, che l'altrui già canuta cetra:</l>
     <l n="112">Poi doppio duol mi reca il pensar solo</l>
     <l n="113">Quel che, lasso! di lui sperava il mondo.</l>
     <l n="114">Piangete sempre omai, sorelle tosche.</l>
     <l n="115">Le liete rose, le fresch'erbe e verdi,</l>
     <l n="116">Le violette, i fior vermigli e i persi</l>
     <l n="117">Bene han la vita lor caduca e frale.</l>
     <l n="118">Ma l'aure dolci, i Sol benigni e l'acque</l>
     <l n="119">Rendon gli spirti lor, che d'anno in anno</l>
     <l n="120">Tornan più che mai belli al nuovo aprile.</l>
     <l n="121">Ma, lassi, non virtù, regni, o tesoro</l>
     <l n="122">A noi render potrian quest'alma luce,</l>
     <l n="123">Ché quando morte vien, perpetuo il verno</l>
     <l n="124">Reca, e i tempi miglior si porta via.</l>
     <l n="125">Eterno sonno dèi, Cosmo onorato,</l>
     <l n="126">Dormir sotterra, mentre in altra parte</l>
     <l n="127">Hai del tuo bene oprar vittoria e palma.</l>
     <l n="128">Piangete sempre omai, sorelle tosche.</l>
     <l n="129">Deh! potess'io come il buon tracio Orfeo</l>
     <l n="130">Come il fero Tirintio, e il saggio Ulisse,</l>
     <l n="131">Scender là dove sei nei regni oscuri.</l>
     <l n="132">Ché a Proserpina bella e al gran Plutone</l>
     <l n="133">Narrando quanto il mondo oggi s'attrista</l>
     <l n="134">Della partenza tua, forse pietosi</l>
     <l n="135">Gli farei tal, che torneresti ancora.</l>
     <l n="136">Ma se il soave canto e i dolci versi,</l>
     <l n="137">Onde vivendo altrui sì lieto festi,</l>
     <l n="138">Tocche han laggiù le sante orecchie, vano</l>
     <l n="139">Fôra 'l sperar, ché tanto è caro il dono</l>
     <l n="140">Ch'io chiederei, che pur pietade stessa</l>
     <l n="141">Ne diverria, non ch'altri, avara e cruda.</l>
     <l n="142">Dunque, o tristi pensier, senz'altra spene</l>
     <l n="143">Di rivederlo mai se non vien morte</l>
     <l n="144">Che tronchi gli anni miei gravosi e stanchi,</l>
     <l n="145">Sfoghiamo il duol con lagrimoso canto</l>
     <l n="146">Lui chiamando ad ognor che non risponde.</l>
     <l n="147">Piangete sempre omai, sorelle tosche.</l>
    </lg>
   </lg>
  </body>
 </text>
</TEI>