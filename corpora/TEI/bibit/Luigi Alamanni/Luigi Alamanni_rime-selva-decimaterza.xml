<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DECIMATERZA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-decimaterza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DECIMATERZA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DECIMATERZA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che deggio più far poich'io son lunge</l>
     <l n="2">Dall'alma Pianta mia, mia sola spene?</l>
     <l n="3">Che deggio io più, poiché m'ha tolto il Cielo</l>
     <l n="4">Di sì bei rami il refrigerio e l'ombra,</l>
     <l n="5">Che sì dolci mi fêr gli affanni e 'l fuoco?</l>
     <l n="6">Ben spero ancor di rivederli un giorno</l>
     <l n="7">Più che mai lieti, e più leggiadri in vista;</l>
     <l n="8">Ma poi che nel pensier meco ragiono</l>
     <l n="9">Quanto terren, quante montagne e fiumi,</l>
     <l n="10">Quanto mar, lasso! intra Durenza ed Arno</l>
     <l n="11">Per furarmi ogni ben natura pose,</l>
     <l n="12">Come ratto è il desir, come il piè tardo,</l>
     <l n="13">Ogni caldo sperar ghiaccio diviene.</l>
     <l n="14">E dico: ohimè come potrò quest'alma</l>
     <l n="15">Per sì lungo cammin condurre in vita</l>
     <l n="16">Senza l'esca gentile, ond'ella spira?</l>
     <l n="17">Ch'io so per prova omai come più ancida</l>
     <l n="18">Desir di cosa, che vicin s'appresse,</l>
     <l n="19">Che ove cresce il sperar la voglia abonda.</l>
     <l n="20">Ahi crudo, ahi sordo amor, perché non doni</l>
     <l n="21">Ali a portar questo terrestre incarco,</l>
     <l n="22">O le togli al desir che innanzi vola?</l>
     <l n="23">So pur, se non mel toe fortuna o morte,</l>
     <l n="24">O non cangia voler la Pianta mia,</l>
     <l n="25">Ch'io la vedrò pria che ritorni Apollo</l>
     <l n="26">Nel dorato monton suo chiaro albergo.</l>
     <l n="27">Ma chi può sicurarmi, ahi lasso! e come?</l>
     <l n="28">Ché tanti dubbi intorno all'alma stanno,</l>
     <l n="29">Ch'io temo ognor, che la natura il corso</l>
     <l n="30">Non fermi, o cangi, e per mio danno solo.</l>
     <l n="31">Ahi non certo aspettar dei tristi amanti!</l>
     <l n="32">Veggio or le nevi, il gel, la pioggia e 'l vento,</l>
     <l n="33">Che han vinto il breve giorno, e dato in preda</l>
     <l n="34">Alla lunga ombra che trionfa il cielo;</l>
     <l n="35">Il Sol sì chiuso, ch'egli ardisce appena</l>
     <l n="36">Trar l'occhio pur dal Capricorno fuore,</l>
     <l n="37">Che or Austro or Noto lo riserra intorno</l>
     <l n="38">In oscura prigion di fosche nubi,</l>
     <l n="39">Onde il ciel di dolor la terra inonda.</l>
     <l n="40">Non ha picciol ruscel montagna o colle,</l>
     <l n="41">Non ha sì angusto rio campagna o valle,</l>
     <l n="42">Ch'oggi non sien di tai ricchezze carchi</l>
     <l n="43">Che contender potrian con l'Elsa e l'Arno.</l>
     <l n="44">Scendon fremendo in basso, o legge o fede</l>
     <l n="45">Data dal buon cultor di ripa o muro</l>
     <l n="46">Non curan più che delle vili arene.</l>
     <l n="47">Quel drizza il corso a più spediti campi,</l>
     <l n="48">E depredando armenti, arbori e gregge,</l>
     <l n="49">Doppio il tributo al suo signor riporta.</l>
     <l n="50">Quel, seco accolta ogni sua forza estrema,</l>
     <l n="51">Cerca solo espugnar questo o quel lito</l>
     <l n="52">Che gli chiude il cammin de' suoi desiri;</l>
     <l n="53">Che non potendo ei far, lo sdegno e l'ira</l>
     <l n="54">Sfoga sopra il vicin, che in alto stassi,</l>
     <l n="55">E le fatiche sue, l'albergo caro</l>
     <l n="56">Vede all'onde portar, né giova aita.</l>
     <l n="57">Sol tra sé, lasso! si lamenta e piange,</l>
     <l n="58">Né sa dove scampar la fame e 'l gelo.</l>
     <l n="59">Né pur sempre sen sta piovoso il mondo,</l>
     <l n="60">Ch'oltre ogni uman veder viene in un punto</l>
     <l n="61">Chi l'onde agghiaccia, e le montagne imbianca,</l>
     <l n="62">E fa canute le campagne e i colli.</l>
     <l n="63">Qual senton l'acque e meraviglia e duolo</l>
     <l n="64">In vedersi furar l'usato corso,</l>
     <l n="65">E l'antico liquor, che a poco a poco</l>
     <l n="66">Senton cangiarsi in cristallina pietra,</l>
     <l n="67">E mal grado di lor sicuro il varco</l>
     <l n="68">Al mortal piè sopra il suo dorso dànno,</l>
     <l n="69">Né si pôn vendicar di chi l'aggreva!</l>
     <l n="70">Ove correr solean la vela e il remo,</l>
     <l n="71">Rotando i carri pur s'han fatta strada,</l>
     <l n="72">Né con più dubbio che di terra o muro.</l>
     <l n="73">Vengonsi a pasturar le gregge ai campi,</l>
     <l n="74">E pensando trovar l'erbe e le frondi,</l>
     <l n="75">Veggion la terra e il ciel conversi in neve.</l>
     <l n="76">Non san cibo trovar, ch'ascoso muore;</l>
     <l n="77">Non san la vista miserelle appena</l>
     <l n="78">Pur tanto alzar, che si riguardi intorno,</l>
     <l n="79">Così spessa dal ciel sopr'esse fiocca.</l>
     <l n="80">Poi dal gel vinte e di speranza prive,</l>
     <l n="81">Cercan l'albergo; e 'l povero pastore</l>
     <l n="82">Lunge crollando va questo e quel ramo</l>
     <l n="83">Con la man che dal gel non può disciorse,</l>
     <l n="84">Finché pur lasso ne riporta ad esse</l>
     <l n="85">Tanto la notte poi di scorze e giunchi,</l>
     <l n="86">Che in vita le sostien nel nuovo giorno.</l>
     <l n="87">Poscia il fero Aquilon riprende il corso,</l>
     <l n="88">E i venti che stan fuor, dispoglia, e scaccia</l>
     <l n="89">Nei cavi alberghi, e signoreggia i campi.</l>
     <l n="90">Con tanto e tal furor commuove e gira</l>
     <l n="91">Quant'egli incontra, che sicuro appena</l>
     <l n="92">Si trova Giove in ciel dalla sua rabbia;</l>
     <l n="93">Or l'altissimo pin disfida in guerra,</l>
     <l n="94">Or nel sommo Appennin l'alpestre faggio,</l>
     <l n="95">Or nei monti minor la querce annosa,</l>
     <l n="96">E rare volte avvien che vinto resti.</l>
     <l n="97">Che se non sempre pur la fronte e il piede,</l>
     <l n="98">Almen vede di lor le braccia a terra,</l>
     <l n="99">Dell'alto suo valor segno e trofeo.</l>
     <l n="100">Né ben contento, con l'eccelse cime</l>
     <l n="101">D'antiche torri o di possenti mura</l>
     <l n="102">Prova il fero poter, tra sé cruccioso</l>
     <l n="103">Che argomento mortal gli occupi il corso.</l>
     <l n="104">Ma quel che più mi duol, ch'oggi non lascia</l>
     <l n="105">Nettuno in posa, anzi lo turba e frange,</l>
     <l n="106">Tal che fin sopra il ciel volan le strida.</l>
     <l n="107">Or la ricca Anfitrite, e l'altra schiera</l>
     <l n="108">Per difender sé stessa indarno prende</l>
     <l n="109">L'arme che nulla val contra il suo fiato.</l>
     <l n="110">Non Teti, o Galatea, non preghi o forza</l>
     <l n="111">Pon sicuro inviar naviglio o barca,</l>
     <l n="112">Che di vento o di mar non tornin preda.</l>
     <l n="113">Ché il superbo Aquilon poca tien cura</l>
     <l n="114">Di beltade o valor, ch'è tutto intento</l>
     <l n="115">Al comun danno, al destinato scempio,</l>
     <l n="116">Al soggiogarsi il ciel, non l'onde sole.</l>
     <l n="117">Il gran Padre del mar s'asconde in seno</l>
     <l n="118">Il suo tridente, ché per prova intende</l>
     <l n="119">Che 'l mostrarlo a costui poco rileva.</l>
     <l n="120">Sente dintorno a sé gli scogli e i lidi</l>
     <l n="121">Con miserabil suon chiedergli aita;</l>
     <l n="122">Sente in l'ultimo mar l'estreme arene,</l>
     <l n="123">Che mal sotto il suo piè sicure stanno,</l>
     <l n="124">Né può far sì che non le turbi e volva.</l>
     <l n="125">Vede i fidi delfin fuggirsi a schiera,</l>
     <l n="126">Né il lunge antiveder, né il ratto corso</l>
     <l n="127">Gli pôn tanto giovar, che fuggan morte.</l>
     <l n="128">Vede sovente il capidoglio orrendo</l>
     <l n="129">Dal più profondo mar condursi a terra,</l>
     <l n="130">Ove al popol vicin preda diviene.</l>
     <l n="131">Ed io che 'l veggio, e 'l so, con che speranza</l>
     <l n="132">Poss'io restar della mia Pianta altera?</l>
     <l n="133">Che s'io la deo veder, solcar convienme</l>
     <l n="134">Del mio chiaro Tirren non lunge al lito,</l>
     <l n="135">Tutto il Liguro Mar, del Gallo parte,</l>
     <l n="136">Che dolcemente la circonda e bagna</l>
     <l n="137">Presso a' bei campi ove Durenza irriga.</l>
     <l n="138">Chi m'assicura, ohimè! dal fero intoppo</l>
     <l n="139">Del crudele Aquilon, ch'ei non mi porte</l>
     <l n="140">In parte, lasso! ov'io men gir vorrei,</l>
     <l n="141">O nel seno african che incontra giace?</l>
     <l n="142">Chi mi assicura, ohimè, che torni 'l tempo</l>
     <l n="143">Nei miglior giorni alla stagion novella,</l>
     <l n="144">E l'usato cammin non perda Apollo</l>
     <l n="145">E 'l suo caro Monton ponga in oblio?</l>
     <l n="146">Ahi soverchio dubbiar de' tristi amanti,</l>
     <l n="147">Or non degg'io pensar, s'io fossi ancora</l>
     <l n="148">Il più fero animal nemico ai vènti</l>
     <l n="149">Che lor mostrando l'amorosa doglia,</l>
     <l n="150">E l'alma Pianta mia che lunge attende,</l>
     <l n="151">Che n'arian tal pietà, ch'entro 'l suo seno</l>
     <l n="152">Sicur mi porterian nel grembo a lei</l>
     <l n="153">Che può sola affrenar la rabbia loro</l>
     <l n="154">E metter pace in tra Nettuno e Giove?</l>
     <l n="155">Ben lo degg'io sperar, se già la vidi</l>
     <l n="156">Sotto il più torbo ciel, ne' più gran geli,</l>
     <l n="157">Far le biade spigar, fiorir le piagge,</l>
     <l n="158">E l'aria e i venti serenar dintorno,</l>
     <l n="159">E fare un nuovo april sol con la vista.</l>
     <l n="160">Voglio adunque sperar, né temo il verno.</l>
    </lg>
   </lg>
  </body>
 </text>
</TEI>