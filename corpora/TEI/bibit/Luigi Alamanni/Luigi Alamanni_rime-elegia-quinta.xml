<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA QUINTA</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">121</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA QUINTA</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA QUINTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sia lieto il mondo, ché rivien tra noi</l>
     <l n="2">Chi, son tre giorni, fe da noi partita</l>
     <l n="3">Con tal tormento, e non si vide poi.</l>
     <l n="4">O morte, oggi di te trionfa vita!</l>
     <l n="5">Non sai tu, folle, ancor? forza mortale</l>
     <l n="6">Non s'opri contro al ciel che l'ha infinita.</l>
     <l n="7">Popol feroce e ingrato, or che ti vale</l>
     <l n="8">L'usata crudeltà, se in vita torna</l>
     <l n="9">Quel che fece morendo al ciel le scale?</l>
     <l n="10">Un'altra volta al mondo oggi s'adorna</l>
     <l n="11">Il vel terrestre suo del Spirto santo,</l>
     <l n="12">E benché offeso, ancor quinci soggiorna.</l>
     <l n="13">Cessa, o Madre Maria, cessa il tuo pianto:</l>
     <l n="14">Spieghi le chiome il Sol, l'aria s'allumi,</l>
     <l n="15">Posi la terra, e vesta il verde ammanto.</l>
     <l n="16">Venga tranquillo il mar, sian chiari i fiumi,</l>
     <l n="17">Ché tu, sommo Figliuol, già morto vivi,</l>
     <l n="18">E la notte all'usato accenda i lumi.</l>
     <l n="19">Stolti del tutto, e d'ogni senso privi,</l>
     <l n="20">Forse guardaste il gran sepolcro il giorno</l>
     <l n="21">Perché al disposto fin Dio non arrivi?</l>
     <l n="22">O voi che foste al chiuso sasso intorno,</l>
     <l n="23">Che diveniste allor, che il ciel si scosse,</l>
     <l n="24">E mostrossi un di fuoco e neve adorno?</l>
     <l n="25">Quando poi la gran pietra indi rimosse,</l>
     <l n="26">Ah nol vietaste? e che diceste allora</l>
     <l n="27">A chi imposto v'avea ch'ivi entro fosse?</l>
     <l n="28">Voi, pietose Marie, che morto ancora</l>
     <l n="29">Seguite il Duca pio, come ha già detto,</l>
     <l n="30">Riprese il vel, né più laggiù dimora,</l>
     <l n="31">Sgombrate tutte ogni timor dal petto,</l>
     <l n="32">E scendete a mirar, che altrove è gito</l>
     <l n="33">Quel giusto corpo per salvarci eletto.</l>
     <l n="34">Dite a Pietro e a ciascun com'è partito,</l>
     <l n="35">E che davanti a lor tosto esser deve</l>
     <l n="36">Là verso Galilea nel santo lito.</l>
     <l n="37">Come, udendo o vedendo, il piè fu leve</l>
     <l n="38">Per gir lieto a narrar l'alta novella</l>
     <l n="39">A chi il viver da poi sembrava greve!</l>
     <l n="40">E tu, fra l'altre, gran compagnia bella</l>
     <l n="41">De' Padri antichi, che laggiù molt'anni</l>
     <l n="42">Da veder luce e Dio fosti rubella,</l>
     <l n="43">Ecco venuto il fin de' nostri affanni:</l>
     <l n="44">Apri, abisso, a chi vien l'orrenda porta,</l>
     <l n="45">Apri a chi sol di noi ristora i danni.</l>
     <l n="46">Apri a chi il duol passato riconforta</l>
     <l n="47">Con propria morte e duol, che vivo or viene</l>
     <l n="48">Per di là farne al ciel fidata scorta.</l>
     <l n="49">Venite fuor dal fosco e dalle pene;</l>
     <l n="50">Venite lieti, o Padri benedetti,</l>
     <l n="51">La sù dove n'attende il sommo Bene.</l>
     <l n="52">Di qual gioia s'empiêr gli antichi petti!</l>
     <l n="53">Tu che a Dio già parlasti a faccia a faccia,</l>
     <l n="54">Con qual disìo di rivederlo aspetti!</l>
     <l n="55">Ecco che 'l vedi, ecco che il vel si straccia</l>
     <l n="56">Per cui l'eterna luce uom qui non vede,</l>
     <l n="57">Ecco ch'oggi dal ciel nessun vi scaccia.</l>
     <l n="58">Guarda, se ben ti par, quel che ti diede</l>
     <l n="59">Le sante leggi nel sacrato monte,</l>
     <l n="60">Fermi sostegni alla sua chiara fede.</l>
     <l n="61">Guarda se riconosci quella fronte,</l>
     <l n="62">Che più volte t'ha fatto ghiaccio e foco</l>
     <l n="63">Con le parole a tua salute pronte?</l>
     <l n="64">Guarda s'esser ti sembra il tempo e il loco</l>
     <l n="65">Che tu sovente predicasti al mondo,</l>
     <l n="66">Che talor per suo danno il prese in gioco?</l>
     <l n="67">Veggio dopo a costui venir secondo</l>
     <l n="68">Un Re cantando pur celesti rime,</l>
     <l n="69">Più che già non fea qui lieto e giocondo.</l>
     <l n="70">Quanto fra tutti appar chiaro e sublime!</l>
     <l n="71">Pur qualche macchia in la sua bianca gonna</l>
     <l n="72">Si mostra ancor, quantunque il tempo lime.</l>
     <l n="73">O del secol che fu salda colonna!</l>
     <l n="74">Vedi colui che ne' tuoi versi appelli</l>
     <l n="75">Come al venir per voi più non assonna!</l>
     <l n="76">Certo ben sai, senza ch'io più favelli,</l>
     <l n="77">Ch'egli è chi t'addrizzò il braccio a Golia,</l>
     <l n="78">E donde hai palme assai de' tuoi rubelli.</l>
     <l n="79">Viene appresso un per la medesma via</l>
     <l n="80">Con una spada in man, d'arme coperto,</l>
     <l n="81">Che par minacce il Sol che fermo stia.</l>
     <l n="82">Mostra ben che onorando il tenga certo</l>
     <l n="83">Che questo è quello Dio, che il dì sostenne</l>
     <l n="84">Già presso al vespro, e di vittoria incerto.</l>
     <l n="85">Il gran parente, che non ben mantenne</l>
     <l n="86">L'avuto don che pria gli dette il cielo,</l>
     <l n="87">Onde poi tanto mal nel mondo venne,</l>
     <l n="88">Come par che sentendo e caldo e gelo</l>
     <l n="89">Dello andar nudo ancor vergogna il prenda,</l>
     <l n="90">Di frondi intorno a sé facendo velo!</l>
     <l n="91">Par che parlando a lui le braccia stenda:</l>
     <l n="92">Io son colui, per cui soffristi in terra</l>
     <l n="93">L'alte piaghe ch'io veggio, e morte orrenda.</l>
     <l n="94">Io son colui che volli in morte e in guerra</l>
     <l n="95">L'antica vita e la tranquilla pace,</l>
     <l n="96">E chiusi il ciel, che tua pietà disserra.</l>
     <l n="97">Signor che tutto puoi quanto a te piace,</l>
     <l n="98">Or che perdoni ogni mia grave offesa,</l>
     <l n="99">Seguo anch'io il lume di tua santa face.</l>
     <l n="100">Poi l'altra gente, che fu tutta intesa</l>
     <l n="101">A predir di Maria quel frutto chiaro</l>
     <l n="102">E del Figliuol di Dio la santa impresa,</l>
     <l n="103">Vienne appresso seguendo a paro a paro,</l>
     <l n="104">E ripeton fra lor le voci antiche</l>
     <l n="105">Che il fosco mondo avanti illuminaro.</l>
     <l n="106">Anime elette al Fattor sempre amiche,</l>
     <l n="107">Ecco gli effetti omai del cantar vostro</l>
     <l n="108">Giunti alfine, e di voi l'alte fatiche.</l>
     <l n="109">Voi riposate nel celeste chiostro,</l>
     <l n="110">Là, 've tutti più ben trovate assai</l>
     <l n="111">Che già qui dal pensier non v'era mostro.</l>
     <l n="112">Quanto t'allegri, o ciel, che sentito hai</l>
     <l n="113">Premer la soglia da sì dolce schiera,</l>
     <l n="114">Che come degna sia tu ben lo sai.</l>
     <l n="115">E tu, luce del ciel perfetta e vera,</l>
     <l n="116">Dolce sovran Signore e sommo Bene,</l>
     <l n="117">Onnipotente Dio, virtude intera;</l>
     <l n="118">Quel che fra noi mandasti, a te riviene:</l>
     <l n="119">Con che pietoso core e con qual ciglio,</l>
     <l n="120">Or che torna da morte affanni e pene,</l>
     <l n="121">In ciel accogli il tuo diletto Figlio!</l>
    </lg>
   </lg>
  </body>
 </text>
</TEI>