<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA NONA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-nona</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA NONA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA NONA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quanto più il mondo d'ogn'intorno guardo,</l>
     <l n="2">Onorato Giulian, più d'ora in ora</l>
     <l n="3">Di voi sempre lodar mi struggo ed ardo:</l>
     <l n="4">E veggio più quanto è dal vulgo fuora</l>
     <l n="5">L'invitta, onesta e chiara cortesia</l>
     <l n="6">Che quasi in proprio albergo in voi dimora.</l>
     <l n="7">Veggio, e per prova il so, quanto ella sia</l>
     <l n="8">Da pregiare oggi più quanto è più rara,</l>
     <l n="9">E quanti ha men per la sua dritta via.</l>
     <l n="10">Come il sent'io? come la coppia cara</l>
     <l n="11">Meco il consente? ché fuggiam per lei</l>
     <l n="12">Due già da morte, e l'un da vita amara.</l>
     <l n="13">Se non m'intende ogn'uom com'io vorrei,</l>
     <l n="14">Ben m'intendo io, che la cortese mano</l>
     <l n="15">Sentii sì larga ai gran bisogni miei.</l>
     <l n="16">Oggi, chi cerca, s'affatica invano</l>
     <l n="17">Per ritrovar più d'un, che in grado prenda,</l>
     <l n="18">Più che 'l profitto, un gentil atto umano.</l>
     <l n="19">Non manca già chi fintamente spenda</l>
     <l n="20">Tante, sì nuove e splendide parole</l>
     <l n="21">Quasi uno ardente amor lo sproni, e incenda.</l>
     <l n="22">Poi che il bisogno vien, fur vento e fole</l>
     <l n="23">Le sue impromesse, né 'l conosci appena,</l>
     <l n="24">Sì contrario divien da quel che suole.</l>
     <l n="25">Oggi chi mostra aver la borsa piena,</l>
     <l n="26">Quel trova amici; e chi la porta vôta,</l>
     <l n="27">Nulla altro scerne che travaglio e pena.</l>
     <l n="28">Qual giace in fondo dell'ingiusta ruota</l>
     <l n="29">Che i miglior preme sollevando i pravi,</l>
     <l n="30">Non è vile animal che nol percuota.</l>
     <l n="31">E tal che avanti nel tuo cor pensavi</l>
     <l n="32">Per sangue e per amor congiunto e fido,</l>
     <l n="33">Sovente è il primo che il tuo peso aggravi.</l>
     <l n="34">Molti han d'amici falsamente il grido,</l>
     <l n="35">Che veggendo venir periglio e noia,</l>
     <l n="36">Seguon Fortuna come 'l vulgo infido.</l>
     <l n="37">Mentre ha il ciel pace, e 'l verde tempo gioia,</l>
     <l n="38">Stassi fra noi la rondinella vaga,</l>
     <l n="39">Poi fugge il verno, quando il freddo annoia.</l>
     <l n="40">Chiunque al mondo di parer s'appaga</l>
     <l n="41">Più che d'esser nel ver fidato amico,</l>
     <l n="42">Fugge cui colpo di fortuna impiaga.</l>
     <l n="43">Quando Arïete ha il Sol, nel colle aprico</l>
     <l n="44">Si veggion vïolette e frondi e fiori,</l>
     <l n="45">Ch'è, quando torna il gel, nudo e mendico.</l>
     <l n="46">Miser colui che in quel che appar di fuori</l>
     <l n="47">Pon troppa fede, e follemente estima</l>
     <l n="48">Che sempre nella lingua il cor dimori.</l>
     <l n="49">Il saggio in sé colla credenza lima</l>
     <l n="50">La più gran parte delle altrui promesse,</l>
     <l n="51">Né chiama amico, che nol provi in prima.</l>
     <l n="52">Non derelitto e sol sarebbe spesse</l>
     <l n="53">Volte colui, che aver compagni crede,</l>
     <l n="54">Se avanti al tempo rio così facesse.</l>
     <l n="55">Porta danno in altrui la troppa fede,</l>
     <l n="56">Come la poca aver, vergogna apporta,</l>
     <l n="57">E 'l profitto e l'onor nel mezzo siede.</l>
     <l n="58">Ma tanti veggio per la strada torta,</l>
     <l n="59">Che più ne intende chi si appiglia al meno,</l>
     <l n="60">E il creder tardo è più sicura scorta.</l>
     <l n="61">Ahi! vôto di virtù, di vizi pieno</l>
     <l n="62">Secol fallace e rio, ch'appena trovi</l>
     <l n="63">Un amico fedel dentro al tuo seno.</l>
     <l n="64">Or con disegni inusitati e nuovi</l>
     <l n="65">Si vende cortesia, quella pensando</l>
     <l n="66">Non come altrui, ma a se medesmo giovi,</l>
     <l n="67">Immaginando il loco, il come, il quando</l>
     <l n="68">Util più rechi, quasi merce esterna</l>
     <l n="69">Che lunge venga il Rosso Mar solcando.</l>
     <l n="70">Ma quanta men tra noi virtù si scerna,</l>
     <l n="71">Più di voi lucerà chiara e cortese,</l>
     <l n="72">Giulian diletto, la memoria eterna.</l>
     <l n="73">Più di una penna ancor farà palese</l>
     <l n="74">Quanto al ben più d'altrui che al proprio stesso</l>
     <l n="75">Fur giorno e notte vostre voglie intese.</l>
     <l n="76">E se l'alto desir ch'io porto impresso</l>
     <l n="77">Or coll'opre adempir fortuna toglie,</l>
     <l n="78">Le carte il pagheran ch'io rigo spesso.</l>
     <l n="79">Sappia oggi il mondo come in voi s'accoglie</l>
     <l n="80">Tanta chiara virtù, quanti occhi in Argo,</l>
     <l n="81">Fido soccorso e pio dell'altrui doglie,</l>
     <l n="82">Magnanimo, gentil, cortese e largo.</l>
    </lg>
   </lg>
  </body>
 </text>
</TEI>