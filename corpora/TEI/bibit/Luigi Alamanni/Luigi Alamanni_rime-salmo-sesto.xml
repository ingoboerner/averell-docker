<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SALMO SESTO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-salmo-sesto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SALMO SESTO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SALMO SESTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dal cieco abisso d'esto mondo infermo</l>
     <l n="2">Chiamo a te, Padre, ch'al mio pianto intenda</l>
     <l n="3">Senza cui nulla val con morte schermo.</l>
     <l n="4">Pregoti, alto Signor, che in me s'accenda</l>
     <l n="5">Quel santo spirto che là su conduce,</l>
     <l n="6">E che 'l nemico invan suoi lacci tenda.</l>
     <l n="7">Presenta all'alma quella eterna luce</l>
     <l n="8">Ch'oggi pur veggio, o di veder mi sembra,</l>
     <l n="9">Di penitenza ch'è mio specchio e duce.</l>
     <l n="10">Piango, Signor, che tardi mi rimembra</l>
     <l n="11">Che mille offese in ricompensa ho dato</l>
     <l n="12">Alle tue sol per noi piagate membra.</l>
     <l n="13">Fui pur da te più di te stesso amato,</l>
     <l n="14">Che per pace a me dar portasti pena:</l>
     <l n="15">Io ch'altro son che sconoscente e ingrato?</l>
     <l n="16">Ch'altro son io, che nel tuo nome appena</l>
     <l n="17">Spendo del giorno e della notte un'ora</l>
     <l n="18">E di cure mortai tal volta piena?</l>
     <l n="19">E quando ognor dall'una all'altra aurora</l>
     <l n="20">Umìl piangessi i tuoi portati affanni,</l>
     <l n="21">Che parte di dover compita fôra?</l>
     <l n="22">Dico durando ancor mille e mill'anni,</l>
     <l n="23">Send'io vil verme, tu del ciel signore;</l>
     <l n="24">Sendo nostro il fallir, tuoi soli i danni.</l>
     <l n="25">E noi siam ciechi, e sì del dritto fuore,</l>
     <l n="26">Che ben per poco avvien ch'ira e disdegno</l>
     <l n="27">Molto più che ragion ci avvampi il core.</l>
     <l n="28">Ahi! quante volte che al mio van disegno</l>
     <l n="29">Non pervenne il desir, con detti ed opre</l>
     <l n="30">Spregiai il gran nome tuo, schernii il tuo regno.</l>
     <l n="31">Mentre il cruccioso ardor mi scalda e cuopre</l>
     <l n="32">La mente offesa con che folle ardire</l>
     <l n="33">Accusiam tuo valor che nulla adopre!</l>
     <l n="34">E in noi talor di poco biasmo udire</l>
     <l n="35">Tal furor nasce, che donar perdono</l>
     <l n="36">A chi 'l domanda pur non può soffrire.</l>
     <l n="37">Dunque io, Signor, se tal fui sempre e sono,</l>
     <l n="38">Come or potrò nell'alta tua presenza,</l>
     <l n="39">Quel che altrui già negai, chiederti in dono?</l>
     <l n="40">Con qual vergogna, oimè, con qual temenza</l>
     <l n="41">Per queste umil preghiere a te richiamo</l>
     <l n="42">Le quai mostrasti a chi non fu mai senza!</l>
     <l n="43">Cancella, Padre, quanto a te dobbiamo</l>
     <l n="44">Come noi cancelliam chi deve a noi,</l>
     <l n="45">Né delle tentazion ci apprenda l'amo.</l>
     <l n="46">Sien sempre lunge i fier nimici tuoi,</l>
     <l n="47">E noi fa' d'ogni mal sicuri e scarchi,</l>
     <l n="48">Per tua santa pietà mostrando poi</l>
     <l n="49">Come al tuo regno di quaggiù si varchi.</l>
    </lg>
   </lg>
  </body>
 </text>
</TEI>