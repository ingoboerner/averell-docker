<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE SESTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-sesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE SESTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE SESTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre nel vostro viso,</l>
     <l n="2">Madonna, intentamente</l>
     <l n="3">Come a tanta beltà dritto conviensi,</l>
     <l n="4">Gli onor del paradiso</l>
     <l n="5">Ricerco, e con la mente</l>
     <l n="6">Mille gioie dispenso a' lieti sensi,</l>
     <l n="7">Nuovi desiri accensi</l>
     <l n="8">Recansi dentro l'alma</l>
     <l n="9">Di celebrarvi in carte</l>
     <l n="10">Ch'io n'ardo a parte a parte;</l>
     <l n="11">Ma perché poi sotto sì grave salma</l>
     <l n="12">M'agghiaccio e discoloro</l>
     <l n="13">Sol colla mente e col tacer vi onoro.</l>
     <l n="14">Non è che da' begli occhi</l>
     <l n="15">E dall'avaro seno,</l>
     <l n="16">Che delle sue ricchezze è sì tenace,</l>
     <l n="17">Fino al cor non trabocchi</l>
     <l n="18">L'amoroso veneno</l>
     <l n="19">E l'aura dolce, a cui pensando, pace</l>
     <l n="20">Mi viene, e questo spiace</l>
     <l n="21">Al mondo; e se il negletto</l>
     <l n="22">Fosse al desir uguale</l>
     <l n="23">Mio stile pigro e frale,</l>
     <l n="24">E movesse ripien d'alto intelletto,</l>
     <l n="25">Riscalderei d'amore</l>
     <l n="26">Ogni indomito spirto, ogni aspro core.</l>
     <l n="27">So ben come in parole,</l>
     <l n="28">O sian legate o sciolte,</l>
     <l n="29">Un sol non vien de' miei pensieri ardenti.</l>
     <l n="30">E non è ch'oda il Sole,</l>
     <l n="31">Che par che tutto ascolte,</l>
     <l n="32">Così leggiadri ed onorati accenti</l>
     <l n="33">Che a dir fosser possenti</l>
     <l n="34">Il bel sembiante umano;</l>
     <l n="35">Ma fo come uom che dorme,</l>
     <l n="36">A cui celesti forme</l>
     <l n="37">Paiono in sonno, che poi desto invano</l>
     <l n="38">Di rimembrar agogna,</l>
     <l n="39">Né men vegliando che dormendo sogna.</l>
     <l n="40">Forse ancor fia che il cielo</l>
     <l n="41">Alla mia lingua eletta</l>
     <l n="42">Voce consenta, e ne disgombri in tutto</l>
     <l n="43">Il pigro e mortal gelo</l>
     <l n="44">Che sì la tiene astretta,</l>
     <l n="45">Che porger non ne lascia alcun bel frutto.</l>
     <l n="46">Atro marino flutto,</l>
     <l n="47">Allor che il mar più freme,</l>
     <l n="48">Scoglio mai non percosse</l>
     <l n="49">Che vie maggior non fosse</l>
     <l n="50">A ragionar di voi, dolce mia speme,</l>
     <l n="51">Il mio fermo ardimento</l>
     <l n="52">Lo quale or provo sì fallace e lento.</l>
     <l n="53">Allor le sacre dive</l>
     <l n="54">Io desterei parlando</l>
     <l n="55">Che Alfeo alberga, ed il Giordano, e il Tebro.</l>
     <l n="56">Alle più fresche rive</l>
     <l n="57">Il mio gioir cantando,</l>
     <l n="58">Ove faggio porgesse ombra o ginebro,</l>
     <l n="59">Cercherei pieno ed ebro</l>
     <l n="60">Di quel che grave sorte</l>
     <l n="61">Or mi contende e vieta.</l>
     <l n="62">Ma voi, vivo pianeta,</l>
     <l n="63">Se prestamente con l'usate scorte</l>
     <l n="64">Non mi porgete aita,</l>
     <l n="65">«La mia favola breve è già fornita.»</l>
     <l n="66">Canzon, che forse la mia donna vedi,</l>
     <l n="67">Riverente di' come</l>
     <l n="68">La mia voce rischiara al suo bel nome.</l>
    </lg>
   </lg>
  </body>
 </text>
</TEI>