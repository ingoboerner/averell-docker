<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - EGLOGA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-egloga</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - EGLOGA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - EGLOGA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io men vo' gir dov'è la bella Filli,</l>
     <l n="2">E senza il Tirsi lor le mie caprette</l>
     <l n="3">Stien con Titiro qui dintorno al monte.</l>
     <l n="4">Titiro, caro mio, tienne oggi cura;</l>
     <l n="5">Quando satolle fien, menale al fonte,</l>
     <l n="6">Ma gu rdati all'andar, ché il becco suole</l>
     <l n="7">Con le corna ferir chi non gli aggrada.</l>
     <l n="8">O dolce Filli mia, che mi t'ascondi</l>
     <l n="9">Per questi cespi, e me soletto chiama</l>
     <l n="10">Che a passar venga il caldo tempo teco?</l>
     <l n="11">Ma che, lasso! parlo io? tu sempre fuggi</l>
     <l n="12">Che non più il lupo le mie greggi al bosco.</l>
     <l n="13">Perché spesso di' tu ch'io non son bello,</l>
     <l n="14">E che ho sozza la barba e torto il naso?</l>
     <l n="15">Ben mi farai, crudel, morir di doglia.</l>
     <l n="16">Io ti porto or dieci dorate pome</l>
     <l n="17">Dell'arbor che l'altr'ier ti piacque tanto,</l>
     <l n="18">E doman poi ne avrai forse altrettante.</l>
     <l n="19">A che mi fai così piangendo andare</l>
     <l n="20">Nel più gran giorno quando egli arde il cielo?</l>
     <l n="21">Non vedi ch'ogni augel s'asconde in valle,</l>
     <l n="22">E sotto sasso o prun fugge il lacerto?</l>
     <l n="23">Già lo stanco messor si posa all'ombra</l>
     <l n="24">Lieto mangiando le cipolle e l'erba</l>
     <l n="25">Ch'or dall'albergo suo portò Simeta.</l>
     <l n="26">Io pur ti cerco, di sudore e fame</l>
     <l n="27">Cotal, lasso! ripien che più non posso.</l>
     <l n="28">E le cicale sol dintorno fanno</l>
     <l n="29">Al mio folle cantar gravosa scorta.</l>
     <l n="30">Deh! prender potess'io dell'api forma,</l>
     <l n="31">Che talor mi starei chiuso in un fiore</l>
     <l n="32">Onde spesso ti fai ghirlanda in fronte;</l>
     <l n="33">E senza motto far, né batter l'ali</l>
     <l n="34">Per non ti spaventar, deh quanti quanti</l>
     <l n="35">Donerei dolci baci al fresco viso!</l>
     <l n="36">Né pur dall'ago mio puntura avresti.</l>
     <l n="37">Or conosco io che Amor, di tigre e d'orsa</l>
     <l n="38">Già bevve il latte intra le selve ircane,</l>
     <l n="39">Tal mi divora il sangue, e morde il core.</l>
     <l n="40">Ahi bella e cruda! oggi ha sei giorni appunto</l>
     <l n="41">Che giurato mi fu da chi 'l sapea</l>
     <l n="42">Ch'altro più del tuo Tirsi amasti sempre.</l>
     <l n="43">Quanto fôra il miglior s'amassi ancora</l>
     <l n="44">Amarillide mia cui tanto amava!</l>
     <l n="45">Ben sei candida, o Filli, ed ella è bruna;</l>
     <l n="46">Ma che vale il color? cade il ligustro,</l>
     <l n="47">E la rosa d'Adon Ciprigna adorna.</l>
     <l n="48">O dolce vita mia, perché mi schivi?</l>
     <l n="49">Confesso ben, che più ricco è Menalca;</l>
     <l n="50">Ma quanto ricco è più, più certo avaro.</l>
     <l n="51">E se nol credi, alla mia mandra vieni,</l>
     <l n="52">E prendi pur, se vuoi, capretti o capre,</l>
     <l n="53">Ché al mio padre dirò che gli ebbe il lupo,</l>
     <l n="54">E mostrerògli il pel perché mel creda.</l>
     <l n="55">Ma 'l tuo Menalca il suo più magro agnello</l>
     <l n="56">Non doneria, perc'ha matrigna e padre,</l>
     <l n="57">Dic'ei; ma il vero è poi, che avaro ha il core.</l>
     <l n="58">Forse è più bel di me? miral ben fiso:</l>
     <l n="59">E dimmi gli occhi suoi se han pace insieme?</l>
     <l n="60">Forse è più forte? ancor non passa l'anno,</l>
     <l n="61">Che alla lutta il gettai tre volte in terra.</l>
     <l n="62">Forse è più saggio? or le mie greggi guarda,</l>
     <l n="63">Ché ben dirai le pecorelle sue</l>
     <l n="64">Nulla mostrar che ignuda pelle e corna,</l>
     <l n="65">E da due mesi in qua n'ha dieci il lupo,</l>
     <l n="66">E di mio sol l'altr'ier prese un capretto.</l>
     <l n="67">Forse lui nel cantar più dotto estimi,</l>
     <l n="68">Perch'io già seco il quarto dì di aprile</l>
     <l n="69">Al convito più bel di Cintia e Flora</l>
     <l n="70">Perdei la tasca mia cantando a prova?</l>
     <l n="71">Ma nel suo Palemon, giudice nostro,</l>
     <l n="72">Amor più che ragion sentenza diede.</l>
     <l n="73">Ah! in queste valli assai più può ventura,</l>
     <l n="74">Che virtù, che beltà, che forza, o senno.</l>
     <l n="75">A che stimar chi gran ricchezze tiene</l>
     <l n="76">Se non sia largo ne' bisogni altrui?</l>
     <l n="77">Ma che poss'io? così convien che vada.</l>
     <l n="78">Deh! vienne, o Filli, ché al tuo nome ho fatto</l>
     <l n="79">Una ghirlanda, ch'io non so se tale</l>
     <l n="80">Ebbe Dïana ancor, non dico Flora.</l>
     <l n="81">Vien tosto, ché la chiede ognor Simeta,</l>
     <l n="82">E l'avrà alfin, se a venir tardi molto.</l>
     <l n="83">O madre alma d'Amor, che è quel ch'io veggio,</l>
     <l n="84">Ch'è quel ch'io veggio là, che Filli assembra?</l>
     <l n="85">Ah stolto Tirsi, ell'è la querce antica</l>
     <l n="86">Che i confin mostra tra Menalca e Mopso.</l>
     <l n="87">Ben sei del senno fuor, che nulla scorgi</l>
     <l n="88">Ch'esser non creda chi te sdegna e fugge.</l>
     <l n="89">Filli or t'è lunge, e con qualche altro forse,</l>
     <l n="90">Del tuo duro languir si pregia e ride</l>
     <l n="91">Mentre tu qui per lei sospiri e piangi.</l>
     <l n="92">Omai di troppo dir la fronte duolmi,</l>
     <l n="93">E del mio troppo andar già stanco è il piede.</l>
     <l n="94">Né colei m'ode, né trovar la posso.</l>
     <l n="95">Perché tacendo vo' posarmi all'ombra</l>
     <l n="96">Dell'alta quercia che ingannò la vista,</l>
     <l n="97">Finché Febo si parta, o venga Filli.</l>
    </lg>
   </lg>
  </body>
 </text>
</TEI>