<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA NONA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">167</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-nona</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA NONA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA NONA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poiché cantando, e lagrimando in parte,</l>
     <l n="2">Non senza voi noiar, gran Re de' Franchi,</l>
     <l n="3">Ho sfogato il dolor che qui m'ancide,</l>
     <l n="4">Narrando pur quanto fu danno estremo</l>
     <l n="5">Al bel t¢sco terren l'acerba morte</l>
     <l n="6">Del Buondelmonte mio, mia sola speme,</l>
     <l n="7">Non mi sarete ancor di tanto avaro,</l>
     <l n="8">Che v'incresca l'udir quant'io mi deggia</l>
     <l n="9">Doler più d'altri, e quanto m'abbia il Cielo</l>
     <l n="10">Tolta nel suo partir ricchezza e gioia.</l>
     <l n="11">E vi prometto poi, s'altri il concede,</l>
     <l n="12">Spogliar la cetra mia dal nero ammanto</l>
     <l n="13">Per non rinnovellar più doglia in voi.</l>
     <l n="14">Ma chi tacer potria che spento veggia</l>
     <l n="15">Nel più bello esser suo colui, che solo</l>
     <l n="16">Fu d'amicizia in terra esempio eterno?</l>
     <l n="17">E tenne in un questi onorati nomi</l>
     <l n="18">Dolcezza, integrità, costanza e fede?</l>
     <l n="19">Chi nol provò com'io, pensar nol puote</l>
     <l n="20">Quanto a ciascun venìa giocondo e caro</l>
     <l n="21">Quel dolce ragionar, che ben mostrava</l>
     <l n="22">Come in un tempo si diletti e giovi,</l>
     <l n="23">E senza faticar s'insegni altrui.</l>
     <l n="24">Non si potea di lui sentir parola,</l>
     <l n="25">Che di sommo saver non fosse colma,</l>
     <l n="26">Quasi oracol divin, che mai non erra;</l>
     <l n="27">Poi messe insieme in sì cortesi detti,</l>
     <l n="28">Che gli era il morder suo vie più soave,</l>
     <l n="29">Che di qualunque sia, conforto e lode.</l>
     <l n="30">E più che in altro mai si scòrse in esso,</l>
     <l n="31">Che il suo raro biasmar cagione avea</l>
     <l n="32">Non da sdegno o livor, ma sol dal vero</l>
     <l n="33">E dal proprio bramar l'onore altrui.</l>
     <l n="34">Con che ardente desir, con quanto amore,</l>
     <l n="35">Con che scusar, con quai punture oneste</l>
     <l n="36">Soccorreva al fallir de' cari amici!</l>
     <l n="37">E quando esser potea, sopra se stesso</l>
     <l n="38">Degli altrui certi error ponea la colpa,</l>
     <l n="39">Cotal di carità lo punse sprone;</l>
     <l n="40">E tal più che se stesso amò ciascuno.</l>
     <l n="41">Ma nïente parrà quant'io n'ho detto</l>
     <l n="42">A chi 'l sentì, quanto fu integra e forte</l>
     <l n="43">Nelle fortune altrui quest'alma chiara.</l>
     <l n="44">Non speranza o timor, non prego o forza</l>
     <l n="45">Le potêr mai condur per altro calle,</l>
     <l n="46">Che nel dritto sentier che porta al vero.</l>
     <l n="47">Men maraviglia in sull'estrema fronte</l>
     <l n="48">Del nivoso Appennin quando più verna,</l>
     <l n="49">Sarìa stato a veder frondi e viole,</l>
     <l n="50">Che nella lingua sua trovar menzogna,</l>
     <l n="51">Quantunque fosse tal, che a vera pruova</l>
     <l n="52">Non la potesse addur certezza umana;</l>
     <l n="53">Ché il conoscer l'altrui non era il freno</l>
     <l n="54">Al suo mai non fallir, ma il proprio bene,</l>
     <l n="55">E l'onestà che avea di sé vergogna:</l>
     <l n="56">E sovente dicea, ch'altro non era</l>
     <l n="57">Più duro testimon, ch'ei più temesse</l>
     <l n="58">Che se medesmo, in cui disnore o pregio</l>
     <l n="59">Han più che in altrui dir sua ferma sede;</l>
     <l n="60">Ch'oltre il cieco estimar dei molti sciocchi</l>
     <l n="61">Non lo premea dolor di torto biasmo,</l>
     <l n="62">Né dolcezza sentia d'ingiusta lode,</l>
     <l n="63">Ma sol seco del ver godeva in seno.</l>
     <l n="64">Come ad ognor mostrava aperti e nudi</l>
     <l n="65">I chiari suoi pensier coi dolci amici!</l>
     <l n="66">Or consigli, or conforti, or salda aita</l>
     <l n="67">Venìa da quel, che nei bisogni altrui</l>
     <l n="68">Al proprio sangue perdonar non volle;</l>
     <l n="69">E spesso argomentò, ch'argento ed oro</l>
     <l n="70">Era un sovvegno, che intra i fidi amici</l>
     <l n="71">Non si dovea pregiar, poiché natura</l>
     <l n="72">Per cosa a noi comun l'addusse in terra;</l>
     <l n="73">E quel che in lor sì largamente pose</l>
     <l n="74">Sol chiamava esser suo, poi ch'era in loco</l>
     <l n="75">Che tôr non gliel potea fortuna o tempo.</l>
     <l n="76">Così del suo servir grazie rendea,</l>
     <l n="77">Non per gloria di sé, ma per virtude,</l>
     <l n="78">E in sì semplice dir, che ben mostrava</l>
     <l n="79">Il cor, più che la lingua, oprare allora.</l>
     <l n="80">Chi raccontar vorrà l'invitta fede</l>
     <l n="81">Più chiara in lui che in tutti gli altri insieme?</l>
     <l n="82">Da far vergogna a qual più visse amico,</l>
     <l n="83">Che ben palma portò d'ogn'altro esempio.</l>
     <l n="84">Taccia il buon Niso, e chi seguì sì fido</l>
     <l n="85">Nei gran perigli il furïoso Oreste,</l>
     <l n="86">O chi col suo morir nell'arme trasse</l>
     <l n="87">Contra il primo pensier l'irato Achille,</l>
     <l n="88">Che all'alto vendicar la mente volse,</l>
     <l n="89">Onde all'oste troian fu pianto eterno,</l>
     <l n="90">Che del miglior guerrier si vide privo;</l>
     <l n="91">Che s'oggi il Mantovan vivesse, e 'l Greco,</l>
     <l n="92">Sarian tutti costor di fama oscura,</l>
     <l n="93">E il Buondelmonte mio n'avrebbe il pregio.</l>
     <l n="94">Ma sia che può, ché tanta forza ha 'l vero,</l>
     <l n="95">Ch'io spero ancor che la mia bassa voce,</l>
     <l n="96">Se ben lunge sarà da Smirne e Manto,</l>
     <l n="97">Forse a Fiorenza mia fia dolce sprone</l>
     <l n="98">A seguir di costui le oneste norme,</l>
     <l n="99">Tanto più da pregiar, quanto più rare.</l>
     <l n="100">Qual più sentìa dalla fortuna oppresso</l>
     <l n="101">Dei dolci amici suoi, con più cortese,</l>
     <l n="102">Con più benigno oprar gli facea fede</l>
     <l n="103">Che amò lui sol, no 'l suo felice stato:</l>
     <l n="104">E di quei pur, che posti vide in cima</l>
     <l n="105">Con più favor del Ciel, nulla ebbe cura;</l>
     <l n="106">Non per invidia, che a lui fu più lunge</l>
     <l n="107">Che dal gelato mar l'accesa zona,</l>
     <l n="108">Ma perché al suo voler dato non era</l>
     <l n="109">Il potergli levar più in alto ancora.</l>
     <l n="110">Chi dunque piangerà, s'io non piango io?</l>
     <l n="111">E s'io non piango, di che pianger deggio,</l>
     <l n="112">Glorïoso mio re, ch'ogni tesoro,</l>
     <l n="113">Ogni speranza, ogni dolcezza e bene</l>
     <l n="114">Che ebbi nel t¢sco sen, veggio ir sotterra?</l>
     <l n="115">Veggio ir sotterra quel che qui mi lascia</l>
     <l n="116">Vie più che morto, e pur mi lascia in vita;</l>
     <l n="117">Ma vita è questa tal, che ha invidia a morte.</l>
     <l n="118">Non oso più mirar le piagge e i colli,</l>
     <l n="119">Cui bagna intorno il mio bel fiume d'Arno,</l>
     <l n="120">Poi ch'io non veggio chi gli amò già tanto.</l>
     <l n="121">Gli ornati templi, i gran palazzi alteri</l>
     <l n="122">Per cui superba sei, vaga Fiorenza,</l>
     <l n="123">Spelonche oscure tra selvaggi scogli</l>
     <l n="124">Mi sembran senza lui che gli fea lieti.</l>
     <l n="125">Gli spirti pellegrin, gl'ingegni rari,</l>
     <l n="126">Ond'è sì ricco il bel fiorito nido,</l>
     <l n="127">Ascoltar, né veder non posso omai</l>
     <l n="128">Poiché non ci è chi tutti gli altri avanza:</l>
     <l n="129">Non so muovere il piè per questi lidi</l>
     <l n="130">Or che non ci è chi lo scorgeva in alto,</l>
     <l n="131">E mostrava il cammin da gire al cielo.</l>
     <l n="132">Non posso più bramar terrena cosa,</l>
     <l n="133">Né ricercar quaggiù tranquilla vita,</l>
     <l n="134">Poi ch'averla comun dal ciel m'è tolto</l>
     <l n="135">Con lui, che mi fea dolce ogn'aspra sorte.</l>
     <l n="136">Il tacere, il parlar, l'ozio e l'oprare</l>
     <l n="137">Ugualmente mi spiace, e non so bene</l>
     <l n="138">Quel che più senza lui mi speri o tema;</l>
     <l n="139">Il viver dopo lui m'apporta doglia;</l>
     <l n="140">Il cercar di morir biasmo sarìa:</l>
     <l n="141">Ch'altro dunque farò, che pianger sempre?</l>
     <l n="142">E richiamarlo a noi la notte e il giorno?</l>
     <l n="143">Ma perché questo, ohimè! ch'ogni sua pace</l>
     <l n="144">Il sentirsi chiamar con tanta pena</l>
     <l n="145">Potria forse turbar lassù nel cielo?</l>
     <l n="146">Che farò dunque, se il tacer m'è tolto,</l>
     <l n="147">Ch'ogni silenzio m'interrompe il duolo,</l>
     <l n="148">Che cresce tal, che disfogar conviene,</l>
     <l n="149">E mi sforza a voler quel ch'a lui spiace?</l>
     <l n="150">Starò così, fin che vorrà fortuna,</l>
     <l n="151">In questo nubiloso viver fosco,</l>
     <l n="152">Or me medesmo, or annoiando altrui,</l>
     <l n="153">Come il fero destin vorrà che sia;</l>
     <l n="154">Che or ben m'ha posto de' miei danni in cima,</l>
     <l n="155">Né può, volendo, ristorarmi omai,</l>
     <l n="156">Ché svelse in un sol dì sì chiaro germe</l>
     <l n="157">Che rifar nol potrian mill'anni e mille;</l>
     <l n="158">Che tante e tai virtù comporre insieme</l>
     <l n="159">Opra è del Ciel, non di natura e d'arte.</l>
     <l n="160">Questo è il colpo mortal che morto m'have</l>
     <l n="161">O magnanimo Re, poi ch'io cangiai</l>
     <l n="162">Con Arno e con Mugnon Durenza e Sorga.</l>
     <l n="163">Questo è il colpo mortal che sì m'addoglia,</l>
     <l n="164">Che se del voi noiar non fosse tema,</l>
     <l n="165">Tant'oltre ancor si stenderia il mio pianto,</l>
     <l n="166">Ch'un nuovo Cigno all'onde di Meandro</l>
     <l n="167">Oggi sarebbe il vostro servo t¢sco.</l>
    </lg>
   </lg>
  </body>
 </text>
</TEI>