<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA PRIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">121</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA PRIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA PRIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine alta ed umìl, Vergine e Madre,</l>
     <l n="2">Cui sola al mondo per albergo volse</l>
     <l n="3">Quel Figlio Eterno che di tutto è Padre;</l>
     <l n="4">Deh! se vero pentir colpa disciolse,</l>
     <l n="5">Se mortal prego la tua mente pia</l>
     <l n="6">Al vil nostro terren giammai rivolse,</l>
     <l n="7">Al mio lungo fallir, dolce Maria,</l>
     <l n="8">Perdon m'impetra, ch'io sospiro e piango</l>
     <l n="9">Che ancor non vidi mai la dritta via.</l>
     <l n="10">Oggi, e non pria, conosco esser nel fango</l>
     <l n="11">D'esta palustre vita, in ch'io m'avveggio</l>
     <l n="12">Che omai sommerso senza te rimango.</l>
     <l n="13">Oh come neghittoso in lei m'asseggio!</l>
     <l n="14">E tal cieco letargo gli occhi vela,</l>
     <l n="15">Che appena ov'io mi son talvolta veggio.</l>
     <l n="16">Lasso! pur so ch'io sono ove si cela</l>
     <l n="17">Quanto di ben quaggiù portò il tuo Figlio</l>
     <l n="18">Che ordir vede alla sua contraria tela.</l>
     <l n="19">So pur ch'io sono ove talor vermiglio</l>
     <l n="20">Veggio il terren dell'innocente sangue,</l>
     <l n="21">Ove soli hanno i buon doglia e periglio;</l>
     <l n="22">Ove Fede e Giustizia oppressa langue</l>
     <l n="23">Dall'empia forza in mille estremi inganni,</l>
     <l n="24">Ove sempre tra i fior si trova l'angue;</l>
     <l n="25">Ove ciascun per altrui morte e danni</l>
     <l n="26">Veggio ingordo sfamar pensieri avari</l>
     <l n="27">E in affanni cercar posa d'affanni;</l>
     <l n="28">Ove fenici, e s'esser può, più rari</l>
     <l n="29">Son quei che gemme, argento, oro e tesori</l>
     <l n="30">Di virtude e d'onor tengan men cari;</l>
     <l n="31">Ove invidia mortal, cacciando fuori</l>
     <l n="32">Degli uman petti ogni leggiadra voglia,</l>
     <l n="33">Ha posto in bando i primi bei lavori,</l>
     <l n="34">E del dritto saver le menti spoglia,</l>
     <l n="35">Tal che sovente lor vergogna e morte</l>
     <l n="36">Metton, folli, in oblio nell'altrui doglia;</l>
     <l n="37">Ove al nostro passar son duci e scorte</l>
     <l n="38">La gola e il sonno, e chi si volge altrove</l>
     <l n="39">Prende al creder quaggiù le strade torte;</l>
     <l n="40">Ove assai più d'onor che Apollo e Giove,</l>
     <l n="41">Venere e Bacco ne riportan seco:</l>
     <l n="42">Tanto d'essi valor nel mondo piove.</l>
     <l n="43">E chi vive or fra noi, che non sia cieco</l>
     <l n="44">Del van disio d'Amor? chi non s'inganna</l>
     <l n="45">Delle lusinghe sue, dical qui meco!</l>
     <l n="46">Chi non suda talor, chi non s'affanna</l>
     <l n="47">Per aver quel da lui, che avuto poi</l>
     <l n="48">A penitenza e duol tutti condanna?</l>
     <l n="49">Chi non sa quanto Amor co' lacci suoi</l>
     <l n="50">Intra speranza dubbia, e certa tema,</l>
     <l n="51">Assai più val che noi medesmi in noi?</l>
     <l n="52">Chi non sa con che forze annodi e prema?</l>
     <l n="53">Chi non sa come ben ragione ancida?</l>
     <l n="54">Chi non sa come in un s'affoca e trema?</l>
     <l n="55">Chi non sa qui quanto si piange e grida</l>
     <l n="56">Del ben che duole? e del suo mal che piace</l>
     <l n="57">Come avvien ch'altri poi s'allegri e rida?</l>
     <l n="58">Io 'l seppi certo, e 'l so, che forse pace</l>
     <l n="59">Trovar non posso ancor, Madre pietosa;</l>
     <l n="60">Tu stessa 'l vedi come aggrava, e spiace.</l>
     <l n="61">Arsi ed ardo per due: qual verso o prosa</l>
     <l n="62">Scrisse simil giammai? qual occhio il vide?</l>
     <l n="63">E qual alma a pensar sarìa stata osa?</l>
     <l n="64">Arsi per due, che le mie stelle fide</l>
     <l n="65">Chiamai dieci anni, e mille carte e mille</l>
     <l n="66">San per che strade Amor fin qui ne guide.</l>
     <l n="67">Vivon dentro il mio cor doppie faville</l>
     <l n="68">Che fan doppio desio, che doppio il pianto</l>
     <l n="69">Vuol che con doppio duol per gli occhi stille.</l>
     <l n="70">Or mi risveglio, or ben m'accorgo quanto</l>
     <l n="71">Poco alberga qua più di dolce e bene,</l>
     <l n="72">Ch'è fumo ed ombra che diletta alquanto.</l>
     <l n="73">A te pur drizzo ogni mia voglia e spene,</l>
     <l n="74">Vergine Santa, e te sol priego umìle,</l>
     <l n="75">Squarcia il nodo d'amor che a sé mi tiene.</l>
     <l n="76">Deh! porgi al mio pensier sì basso e vile</l>
     <l n="77">Della tua grazia la cortese mano,</l>
     <l n="78">Che far sol ella il può chiaro e gentile.</l>
     <l n="79">Alzalo sì, che sempre stia lontano</l>
     <l n="80">Dal tristo incarco suo che a fondo il mena,</l>
     <l n="81">E il mondo i lacci suoi gli tenda invano;</l>
     <l n="82">E l'una e l'altra del mio cor sirena</l>
     <l n="83">Con tanto amaro che sì dolce appare</l>
     <l n="84">Nol tornin poscia alla seconda pena.</l>
     <l n="85">Mostragli il varco ove convien passare</l>
     <l n="86">Al piè devoto, che ubbidir consente</l>
     <l n="87">A lui che il ciel creò, la terra e 'l mare.</l>
     <l n="88">Mostragli il calle in cui veggiam sovente</l>
     <l n="89">Gir travïando l'uom, che troppo crede</l>
     <l n="90">Al mondo, al volgo rio che il ver non sente.</l>
     <l n="91">Vergin Madre Maria, la pura fede</l>
     <l n="92">Ch'io volgo tutta in te, m'addrizzi al porto,</l>
     <l n="93">Là 've del bene oprar troviam mercede.</l>
     <l n="94">Ieri er'io nel fallir sepolto e morto,</l>
     <l n="95">Oggi viver mi fa l'alta speranza</l>
     <l n="96">Che al tuo per me pregar piangendo porto.</l>
     <l n="97">Per me non sian fuor dell'antica usanza</l>
     <l n="98">Chiuse le braccia del tuo Frutto chiaro,</l>
     <l n="99">La cui pietà nostro peccare avanza.</l>
     <l n="100">Pregal, che se non fu in quel tempo avaro</l>
     <l n="101">Nel proprio sangue per gli error d'altrui,</l>
     <l n="102">Ch'ei prenda in grado ogni mio pianto amaro.</l>
     <l n="103">E s'oprai sempre ai sacri detti sui</l>
     <l n="104">Contrario effetto, ei che mi fe sì frale</l>
     <l n="105">Perdoni a quel ch'io sono e quel ch'io fui.</l>
     <l n="106">L'acerba età, che ne conduce a tale,</l>
     <l n="107">Trovi mercè, ché di Saturno al corso</l>
     <l n="108">Non giunser gli anni miei rotando l'ale.</l>
     <l n="109">Bench'io sia spesso vaneggiando scorso</l>
     <l n="110">Dal verace sentier, piano e divoto</l>
     <l n="111">Poni oggi all'alma di ragione il morso.</l>
     <l n="112">Non sia, Madre Maria, d'effetto vôto</l>
     <l n="113">L'umil pregar ch'io fo; non venga indarno</l>
     <l n="114">Il mio sommo sperar che t'è sì noto.</l>
     <l n="115">Rendici tosto al mio bel fiume d'Arno,</l>
     <l n="116">Che sai ben se a ragion da sé ne scaccia,</l>
     <l n="117">Dentro al gran nido ond'io mi struggo e scarno.</l>
     <l n="118">Ivi avrò lunge quanto in terra allaccia</l>
     <l n="119">I semplicetti cor, Vergine Madre,</l>
     <l n="120">Finché per grazia tua le sante braccia</l>
     <l n="121">M'accolgan poi del tuo gran Figlio e Padre.</l>
    </lg>
   </lg>
  </body>
 </text>
</TEI>