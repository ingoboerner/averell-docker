<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SALMO PRIMO</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-salmo-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SALMO PRIMO</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SALMO PRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Signor del ciel cui nulla ascoso giace,</l>
     <l n="2">Ma tutto dentro e fuor si mostra aperto,</l>
     <l n="3">Dammi oggi, prego, la tua santa pace.</l>
     <l n="4">Trammi, Signor, di questo aspro diserto</l>
     <l n="5">Delle rie colpe, e tua somma pietate</l>
     <l n="6">Se stessa guardi in ciò, non quel ch'io merto.</l>
     <l n="7">E s'io, come ben sai, molte fïate</l>
     <l n="8">Ho il tuo gran nome e me posto in oblio</l>
     <l n="9">Pel cieco onor d'esta mondana etate,</l>
     <l n="10">Perdona il mio peccar, verace Iddio,</l>
     <l n="11">Ch'io veggio or ben con che già folle ardire</l>
     <l n="12">Quel ch'era di te sol chiamato ho mio.</l>
     <l n="13">Quanto ho bramato, ahi van nostro desire!</l>
     <l n="14">Superbamente già d'alzarmi a volo,</l>
     <l n="15">U' scende più chi più crede alto gire;</l>
     <l n="16">Come già di tua grazia ignudo e solo</l>
     <l n="17">Il mio falso veder, che nulla vede,</l>
     <l n="18">Pregiato ho molto intra 'l vulgare stuolo:</l>
     <l n="19">Come al mio travagliar sol per mercede</l>
     <l n="20">Bramato ho sempre quel vil fumo ed ombra</l>
     <l n="21">Che ha nome gloria dei men saggi erede.</l>
     <l n="22">Pur poi che falsa nube or non m'adombra,</l>
     <l n="23">Con le ginocchia della mente inchine</l>
     <l n="24">Torno a quel lume ch'ogni vizio sgombra.</l>
     <l n="25">Volgi omai gli occhi alle pungenti spine</l>
     <l n="26">Di penitenza, che m'avvince il core,</l>
     <l n="27">Tal che i pianti e i sospir non han mai fine.</l>
     <l n="28">Deh quell'alta pietà, quel sommo amore</l>
     <l n="29">Che indusse a morir te, ritorni in vita</l>
     <l n="30">L'alma smarrita che peccando muore.</l>
     <l n="31">Ma cotal sempre fu lassù gradita</l>
     <l n="32">Verace doglia di sue colpe antique,</l>
     <l n="33">Ch'io spero pace in ciel, nel mondo aita.</l>
     <l n="34">Voi che seguite ancor le strade oblique,</l>
     <l n="35">State a me lunge, ch'a' miei pianti intende</l>
     <l n="36">Chi può sol perdonar nostr'opre inique.</l>
     <l n="37">E quel perdona più cui più l'offende.</l>
     <l n="38">Già miei preghi e sospir pietoso accoglie,</l>
     <l n="39">Già nel devoto cor sua grazia ascende.</l>
     <l n="40">Omai cangi in vêr me le crude voglie</l>
     <l n="41">Il mio avversario; e di vergogna cinto</l>
     <l n="42">Vesta nuovi desir, gli antichi spoglie,</l>
     <l n="43">Restando da chi può turbato e vinto.</l>
    </lg>
   </lg>
  </body>
 </text>
</TEI>