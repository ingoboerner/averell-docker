<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - IL DILUVIO ROMANO</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">732</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-il-diluvio-romano</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - IL DILUVIO ROMANO</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - IL DILUVIO ROMANO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io volea già cantar, gran re de' Franchi,</l>
     <l n="2">L'arte, l'opre, gl'ingegni, e le stagioni</l>
     <l n="3">Che fan verdi le piagge, i frutti ombrosi,</l>
     <l n="4">Colmi i prati, e' pastor d'erbe e di gregge;</l>
     <l n="5">E ricco il cacciator d'augelli e fere.</l>
     <l n="6">Già prendeva io lo stil, già m'era intorno</l>
     <l n="7">La turba agreste; e la spigosa madre</l>
     <l n="8">Mi scorgeva il sentier tra Bacco e Pane:</l>
     <l n="9">Già mi porgea la man succinta e snella</l>
     <l n="10">La vergin cacciatrice, e i boschi e i calli</l>
     <l n="11">Mi volea disegnar, dov'ha più preda:</l>
     <l n="12">Ma quando era a cantar più l'alma intenta</l>
     <l n="13">Tra i dolci lidi vostri, in cui bramoso</l>
     <l n="14">Rodan superbo la sua sposa abbraccia,</l>
     <l n="15">E 'n sen la porta vergognosa e schiva,</l>
     <l n="16">Ove il gallico mar suo dritto attende;</l>
     <l n="17">Ecco lunge venir nunzio, che parte</l>
     <l n="18">Dal bel paese, che già visse un tempo</l>
     <l n="19">Gloria del mondo, onor, virtute e 'mpero:</l>
     <l n="20">E quel che disse allor mi détta Apollo,</l>
     <l n="21">Ch'io 'l debba a voi narrar, gran re de' Galli;</l>
     <l n="22">Se può luogo trovar fra tanta altezza</l>
     <l n="23">La bassa musa mia, che per voi spera</l>
     <l n="24">Tanto un giorno salir, che venga paro</l>
     <l n="25">Di cotal, ch'a dirlo io vergogna fôra.</l>
     <l n="26">Or, se 'l petto regal sia tutto vòlto</l>
     <l n="27">Al fabbricar per noi nuovi sostegni</l>
     <l n="28">Da tener salda in piè l'invitta pace,</l>
     <l n="29">Che porìa ristorar l'Europa sola,</l>
     <l n="30">La qual misera, stanca, afflitta e nuda,</l>
     <l n="31">Sozza la fronte e i piè di sangue e piaghe,</l>
     <l n="32">Tal che nuovo dolor non ha più loco,</l>
     <l n="33">Or si straccia i capei, percuote il petto,</l>
     <l n="34">E 'n voce orrenda e trista grida e chiama,</l>
     <l n="35">Pace, signor, dopo sì lunga guerra,</l>
     <l n="36">Dopo sì lunga guerra, o pace, o morte:</l>
     <l n="37">O pur sia per drizzar la torta lite</l>
     <l n="38">Tra 'l buon nome cristian, sì che non goda</l>
     <l n="39">L'empio avversario; e le sue sante leggi</l>
     <l n="40">Il gran Padre del ciel divise veggia</l>
     <l n="41">Tra 'l Germano e 'l Roman, tanto che forse</l>
     <l n="42">L'uno e l'altro di lor venga in dispregio</l>
     <l n="43">Al cieco mondo, che non scorge il guado</l>
     <l n="44">Mai per se stesso, e già dubbioso teme</l>
     <l n="45">Di non tosto smarrir l'antica guida:</l>
     <l n="46">O se pur sète a contemplar rivolte</l>
     <l n="47">Gli antichi onor de' primi semidei,</l>
     <l n="48">Che 'l glorioso Xanto e 'l Simoenta</l>
     <l n="49">Già de' corvi troian preda e de' cani</l>
     <l n="50">(Ché la chiara virtù vuol pregio e lode,</l>
     <l n="51">Non pompe e marmi) tra la polve e 'l sangue</l>
     <l n="52">Vide a terra giacer negletti e nudi:</l>
     <l n="53">O se vi pascan pur la regia mente</l>
     <l n="54">Del Macedone invitto i fatti illustri,</l>
     <l n="55">O di quel gran roman, che primo sparse</l>
     <l n="56">Sopra il nostro terren sì crudo seme,</l>
     <l n="57">Ch'ancor vive tra noi l'amaro frutto,</l>
     <l n="58">Sì che 'l nome, la fama, il pregio e l'opre</l>
     <l n="59">Già gradite d'altrui mille e mille anni</l>
     <l n="60">Come poscia devesse amarle il mondo</l>
     <l n="61">Drittamente il mostrò Catone e Bruto:</l>
     <l n="62">O s'altro oggi voler seco vi tira</l>
     <l n="63">A più chiaro pensier, ch'io non vi mostro;</l>
     <l n="64">Non vi sia (prego) per alquanto a sdegno</l>
     <l n="65">Lasciarlo in dietro, e ragionar con meco</l>
     <l n="66">Di quel ch'esso dicea, che (s'io non erro)</l>
     <l n="67">Cosa non fia però d'udirla indegna.</l>
     <l n="68">Dicea costui, ch'avea lasciato in guisa</l>
     <l n="69">Quanto il Lazio contien coi campi toschi</l>
     <l n="70">(E qui tremava ancor) dall'onde involto,</l>
     <l n="71">Ch'ivi temea ciascun, che 'l tempo fusse</l>
     <l n="72">Che sol vivi lasciò Pirra e il suo sposo.</l>
     <l n="73">Già pareggiando il ciel le luci e l'ombre,</l>
     <l n="74">La notte vincitrice in Libra ascose</l>
     <l n="75">Avea del maggior dì l'aurate spoglie:</l>
     <l n="76">Già la stanca vecchiezza (ahi nulla eterno</l>
     <l n="77">Si trova sotto 'l ciel) vista cangiava</l>
     <l n="78">Alle rive, alle piagge; i frutti e i boschi</l>
     <l n="79">I biondi e verdi crin, pria vaghi e lieti,</l>
     <l n="80">Fatti d'altro color vedeano a terra:</l>
     <l n="81">Già s'ascondeva l'amorosa stella,</l>
     <l n="82">Ch'alla verde stagion ci mostra il giorno;</l>
     <l n="83">E la rabbia e 'l velen dei feri mostri,</l>
     <l n="84">E del crudo Orion, ch'allor minaccia,</l>
     <l n="85">Sotto i raggi del Sol fuggìa veloce:</l>
     <l n="86">Già riprendea l'ardir, che giacque un tempo,</l>
     <l n="87">Eolo, e i suoi figli dai sonanti alberghi</l>
     <l n="88">A turbar le campagne, a franger l'onde,</l>
     <l n="89">A combatter gli scogli, a crollar boschi</l>
     <l n="90">Col rabbioso furor mandava fuore;</l>
     <l n="91">Or Austro, or Aquilone, or Euro, or Noto</l>
     <l n="92">Contrastando tra lor faceano a pruova</l>
     <l n="93">Chi portasse al suo re più ricche spoglie:</l>
     <l n="94">La vaga rondinella, e gli altri inseme</l>
     <l n="95">Peregrini animai, che il caldo alletta,</l>
     <l n="96">Schifando il breve dì, che indietro torna,</l>
     <l n="97">Già commiato prendean dal nostro cielo,</l>
     <l n="98">E varcando del mar gli estremi lidi,</l>
     <l n="99">In più dolce seren si feano albergo;</l>
     <l n="100">Altri restando pur fra noi vicini,</l>
     <l n="101">Chi per chiuse spelonche, e chi sotterra,</l>
     <l n="102">Chi tra l'ombrose valli e folte spine</l>
     <l n="103">Al preveduto gel cercava scampo:</l>
     <l n="104">Fuor del suo tetto e la formica e l'ape</l>
     <l n="105">Non si vedean uscir, ma dentro il frutto</l>
     <l n="106">Dello estivo sudor godeano pace,</l>
     <l n="107">Onorando tra lor con dritte leggi,</l>
     <l n="108">Quella i publici ben, questa il suo regno:</l>
     <l n="109">L'avaro zappator solcando i campi,</l>
     <l n="110">Di fatica ripien, carco di spene,</l>
     <l n="111">Cerer pregando che con larga mano</l>
     <l n="112">Alla calda stagion tornasse il frutto,</l>
     <l n="113">Commetteva al terren la sua sementa:</l>
     <l n="114">Già lasciate il pastor l'alpi lontane,</l>
     <l n="115">Ove meno Aquilon sue forze adopre,</l>
     <l n="116">E dove Apollo e 'l mar più il ghiaccio ancide,</l>
     <l n="117">Avea le gregge sue condotte al piano:</l>
     <l n="118">Smarrita il mar la sua tranquilla pace,</l>
     <l n="119">Non un momento sol trovava posa,</l>
     <l n="120">Ch'ora in vêr l'Oriente, or allo Occaso,</l>
     <l n="121">Ier nel libico seno, oggi a Boote</l>
     <l n="122">Furiando correa spumoso e torbo:</l>
     <l n="123">Le care Ninfe sue, Teti e Talia,</l>
     <l n="124">Melite, Galatea, Panope, Agave,</l>
     <l n="125">E quante altre ne son di Nereo figlie,</l>
     <l n="126">Gli antri carcando e i più segreti alberghi,</l>
     <l n="127">Tutte lasse temean del verno l'ira:</l>
     <l n="128">I veloci delfin sotto acqua e sopra</l>
     <l n="129">Givan correndo levemente a schiera,</l>
     <l n="130">Cercando (e 'ndarno pur) parte sicura,</l>
     <l n="131">Ove il mar non gli rompa e spinga al lito.</l>
     <l n="132">Così l'onde, la terra, l'aria e 'l cielo</l>
     <l n="133">Già cominciava a sostener l'assalto</l>
     <l n="134">Del crudo tempo rio, ch'avea vicino.</l>
     <l n="135">In sì fatta stagion tra 'l Lazio e 'l Tosco</l>
     <l n="136">Aspra guerra e crudel menando insieme</l>
     <l n="137">Tutti i rabbiosi venti, al fine avvenne</l>
     <l n="138">(Col favor di Giunon, che dal suo sposo</l>
     <l n="139">Impetrò grazia allor, che così fusse)</l>
     <l n="140">Ch'Austro spogliando il suon, le forze e l'arme</l>
     <l n="141">Agli inimici suoi che dier le spalle,</l>
     <l n="142">Si restò vincitor del mondo e donno.</l>
     <l n="143">Euro, Borea, Aquilon, Zefiro e Coro,</l>
     <l n="144">Nudi tutti d'onor, di sdegno colmi,</l>
     <l n="145">Si rifuggîr sotterra, a pena arditi</l>
     <l n="146">Di mostrar al suo re la fronte aperta.</l>
     <l n="147">L'altro superbo delle spoglie ostili,</l>
     <l n="148">Lungo il chiaro terren, che 'l Tebro inriga,</l>
     <l n="149">Terminò d'addrizzar ricco trofeo:</l>
     <l n="150">E per memoria di sue forze eterna</l>
     <l n="151">Ivi ancor volle nel medesmo loco</l>
     <l n="152">Menar trionfo, ove con seco accolse</l>
     <l n="153">Tutti i servi e vicin, ch'ei pasce e regge:</l>
     <l n="154">E 'n tra molti altri, ch'a dir lungo fôra,</l>
     <l n="155">Ebbe l'eletta sua compagna e fida,</l>
     <l n="156">Che mai non lo lasciò l'estate o 'l verno.</l>
     <l n="157">Nebbie, grandini, tuon, nubi e procelle,</l>
     <l n="158">E le più care a lui folgori e piogge</l>
     <l n="159">Venner liete a gradir l'altero giorno.</l>
     <l n="160">Il ghiaccio pur, le nevi e le pruine,</l>
     <l n="161">Che son di Borea figlie e d'Aquilone,</l>
     <l n="162">Al gran trionfo suo furon lontane.</l>
     <l n="163">Febo poggiando al chiaro suo diporto,</l>
     <l n="164">Per l'usato sentier menava il giorno,</l>
     <l n="165">Tranquillo in vista, e non presago ancora</l>
     <l n="166">Di quel che esser devea: quando in un punto</l>
     <l n="167">Le antiche sue guerriere ebbe d'intorno,</l>
     <l n="168">Le quai senza pietà la luce e i raggi</l>
     <l n="169">Dalla fronte regal ratte spogliaro;</l>
     <l n="170">Poi con più fosco vel chiusero il volto</l>
     <l n="171">All'aria tale, e 'l ciel, che chiaro o stella</l>
     <l n="172">Non si vide in quei dì la notte o 'l giorno.</l>
     <l n="173">Così rimaso, e senza aita o spene,</l>
     <l n="174">All'aspre vincitrici il mondo in preda,</l>
     <l n="175">Fe ciascuna in onor del vento amico</l>
     <l n="176">L'ultimo allor d'ogni sua possa estrema.</l>
     <l n="177">Con formidabil suon per lunghe righe</l>
     <l n="178">Dalle nubi, ch'aprian l'oscuro dorso,</l>
     <l n="179">Spesso d'alto venian di Giove l'arme;</l>
     <l n="180">E quinci e quindi in un momento solo</l>
     <l n="181">Dallo ardente rossor ben mille lampi</l>
     <l n="182">Si vedeano allumar la terra e 'l cielo.</l>
     <l n="183">Questa accesa ferìa l'eccelse parti</l>
     <l n="184">Delle altissime torri, e 'n largo giro,</l>
     <l n="185">Fin dove posa il piè nel fondo estremo,</l>
     <l n="186">Tutta irata mordea dentro e d'intorno:</l>
     <l n="187">Le timide fanciulle, e i vecchi infermi;</l>
     <l n="188">Ma non pur questi, ancor gli arditi e feri</l>
     <l n="189">Giovini, a cui morir di nulla cale,</l>
     <l n="190">Ratti levando al ciel gli occhi e la mente,</l>
     <l n="191">Avean gli spirti lor tra morti e vivi.</l>
     <l n="192">Questa nell'Apennin dal fronte al piede</l>
     <l n="193">In due parti fendea la querce annosa.</l>
     <l n="194">D'antichissimo pin quell'altra appresso</l>
     <l n="195">Scossa, e sfrondata la pungente chioma,</l>
     <l n="196">Aspro odor e color di sé lasciava.</l>
     <l n="197">Gli scogli, i monti, le campagne e' colli,</l>
     <l n="198">La fronte; il collo, i piè, le spalle e' fianchi</l>
     <l n="199">Sì spesso percotea l'ira celeste,</l>
     <l n="200">Che non più n'ebbe Pelio, Ossa e Tifeo,</l>
     <l n="201">Quando vollen cacciar del regno Giove.</l>
     <l n="202">In cotal guisa allor le nubi e 'l fosco</l>
     <l n="203">Sfogate alquanto, e lacerato il mondo,</l>
     <l n="204">Solo in un punto si converse in pioggia.</l>
     <l n="205">Qui tutte s'arrestâr le sue compagne;</l>
     <l n="206">E le folgore, i venti, i lampi e i tuoni</l>
     <l n="207">Dier luogo a questa, che sì larga venne,</l>
     <l n="208">Che 'l mar parea che di là su tornasse.</l>
     <l n="209">Così lunga stagion l'onda celeste</l>
     <l n="210">Durò versando, e senza notte e giorno</l>
     <l n="211">Prender mai posa, che le folte nubi</l>
     <l n="212">Per non mancar del tempo a schiera a schiera</l>
     <l n="213">S'avean dati tra lor gli spazi e l'ore.</l>
     <l n="214">Parte spargea le sue ricchezze a terra;</l>
     <l n="215">Parte era scarca, e ricercando andava</l>
     <l n="216">Per paludi, per mar, per fiumi e stagni</l>
     <l n="217">Di portar sopra noi novello umore;</l>
     <l n="218">Parte montando al ciel con larga soma,</l>
     <l n="219">Si tornava a posar nel primo loco.</l>
     <l n="220">Né molto andò così, ch'a poco a poco</l>
     <l n="221">L'alpi, l'aspre montagne e i colli alteri</l>
     <l n="222">Cominciaro a destar le fonti e i fiumi;</l>
     <l n="223">Che prima quasi avean dormenti in seno.</l>
     <l n="224">Il basso ruscelletto e il piccol rio,</l>
     <l n="225">Equar veggendo le native sponde,</l>
     <l n="226">E la sua povertà restarsi in dietro,</l>
     <l n="227">Levò la testa; e i rampi a sé vicini</l>
     <l n="228">Inondar e predar disegno feo:</l>
     <l n="229">E spogliati gli argenti, e i bei cristalli,</l>
     <l n="230">E 'l dolce mormorar, nuovi colori</l>
     <l n="231">E nuovo suon vestìa di Marte e d'ira:</l>
     <l n="232">E questo e quel rompendo argini e liti</l>
     <l n="233">Dell'antica prigion, ripien di sdegno</l>
     <l n="234">Contro a chi lo affrenò vendetta fea,</l>
     <l n="235">Empiendo fino al ciel d'alto fragore</l>
     <l n="236">Le chiuse valli e i monti; e sterpi e sassi,</l>
     <l n="237">E quanto incontra che 'l sentier gli serri</l>
     <l n="238">Svegliendo, il corso suo spronava al piano,</l>
     <l n="239">Là dove il suo maggior, disciolta e rotta</l>
     <l n="240">Ogni legge, ogni fren, tiranno truova.</l>
     <l n="241">Gli altri fiumi regai, che l'onde e 'l nome</l>
     <l n="242">Servan più lungo spazio, infin che 'l mare</l>
     <l n="243">Con l'insaziabil sen lor chiude il passo;</l>
     <l n="244">Per le larghe campagne e valli e piagge,</l>
     <l n="245">Per tutto avean le sue ricchezze stese;</l>
     <l n="246">E Nettuno ciascun quel dì parea.</l>
     <l n="247">Ma sopra tutti il re d'ogni altro e donno,</l>
     <l n="248">L'onorato fratel del Tosco fiume,</l>
     <l n="249">L'alto Tebro divin, che 'l Nilo e 'l Tigri,</l>
     <l n="250">L'Indo, il Gange, l'Iber, la Tana e l'Istro,</l>
     <l n="251">E quanti altri ne son dentro e d'intorno,</l>
     <l n="252">Tutti fea già tremar col nome solo;</l>
     <l n="253">L'alto Tebro divin, ch'ogni altro sprezza,</l>
     <l n="254">Forse l'antico onor servando ancora,</l>
     <l n="255">E sdegnoso di quei che 'ndegni sono</l>
     <l n="256">Di occupar sopra lui sì chiaro albergo,</l>
     <l n="257">Fabbricato da quei, che 'l giogo e 'l freno</l>
     <l n="258">Posero altrui, come a se stessi questi;</l>
     <l n="259">L'alto Tebro divin mostrò quel tempo</l>
     <l n="260">Quanto fusse il valor che chiude in seno.</l>
     <l n="261">Tra la spinosa fronte e 'l bianco dorso</l>
     <l n="262">Dello Apennin, ch'a mezzo giorno volge,</l>
     <l n="263">Non lunge nacque, e del medesmo ventre</l>
     <l n="264">(Benché più ricco e più superbo in vista)</l>
     <l n="265">Col chiaro Arno gentil, ch'Etruria infiora.</l>
     <l n="266">Indi traendo allor l'umida fronte</l>
     <l n="267">Del cavo albergo suo, vide d'intorno.</l>
     <l n="268">Al gran padre Apennin le spalle e 'l petto</l>
     <l n="269">Dal nuovo tempo già piovoso e molle:</l>
     <l n="270">Vide tale addoppiar dentro e di fuore</l>
     <l n="271">Il caro suo tesor, che luogo a pena</l>
     <l n="272">Ove il potesse addur rimaso gli era.</l>
     <l n="273">E con più assai poter di quel che suole,</l>
     <l n="274">Crescer sentendo le sue forze ogni ora,</l>
     <l n="275">Oltre l'usanza sua superbo il piede</l>
     <l n="276">Mosse, scendendo minaccioso il monte.</l>
     <l n="277">Le ninfe alpestri Oreadi e Napee</l>
     <l n="278">Veggendo il suo signor sì ricco farse,</l>
     <l n="279">Tutte incontro venian con mille onori;</l>
     <l n="280">E beata di lor chi più potea</l>
     <l n="281">Delle ricchezze sue riporgli in seno:</l>
     <l n="282">E quinci e quindi, e d'ogni parte furo</l>
     <l n="283">Tante a venir, che la sassosa valle</l>
     <l n="284">Tutte dentro caper poteva a pena.</l>
     <l n="285">Le più elevate piagge, i monti alteri</l>
     <l n="286">Sotto ascoltando il tempestoso suono,</l>
     <l n="287">Treman tra sé di maraviglia e tema.</l>
     <l n="288">Il salvatico pin, l'abete e 'l faggio,</l>
     <l n="289">Che a lui troppo vicin trovaro albergo,</l>
     <l n="290">L'antiche fronti, a cui di nulla calse</l>
     <l n="291">Molti e molti anni pria d'Euro la rabbia,</l>
     <l n="292">Vider nude d'onor cadute a terra,</l>
     <l n="293">E del fero guerrier preda e trofeo.</l>
     <l n="294">Gli antichi sassi, che assai tempo innante</l>
     <l n="295">Si pensaron d'aver perpetuo seggio,</l>
     <l n="296">Dopo i suoi lunghi assalti, e sotto e sopra</l>
     <l n="297">Al furïoso andar si davan vinti.</l>
     <l n="298">Non per tutta Sicilia, e 'n Mongibello</l>
     <l n="299">I Ciclopi, e Vulcan sì orrendo suono</l>
     <l n="300">Udîr come quel dì faceva il Tebro.</l>
     <l n="301">Gli abeti, i faggi, i pin, gli sterpi e i sassi</l>
     <l n="302">Tratti talor venìan di salto in salto</l>
     <l n="303">Per sentiero inegual; talor men crudo</l>
     <l n="304">Incontrando il cammin, più posa avieno:</l>
     <l n="305">Poi trovato talor più stretto il calle,</l>
     <l n="306">Or le sassose ripe, or tra se stessi</l>
     <l n="307">Percotendo venian sì ratti a piombo,</l>
     <l n="308">Ch'i tortuosi rami, il tronco e 'l piede</l>
     <l n="309">Si facean mille schegge e mille parti.</l>
     <l n="310">Poi che discese le montagne e i sassi</l>
     <l n="311">Il rapido signor trovava il piano,</l>
     <l n="312">Fermò il suo corso, rimirando intorno</l>
     <l n="313">Fu più feroce; ché più larga preda</l>
     <l n="314">Di quanta seco avea si vide innanti;</l>
     <l n="315">E riprendendo in sé l'ardire e l'arme,</l>
     <l n="316">Al gran danno comun rimosse il piede.</l>
     <l n="317">Popoli, salci, e gli umidi arboscelli,</l>
     <l n="318">Ch'han più cara lor sede in riva all'onde,</l>
     <l n="319">Fur primi svelti; né l'antico amore,</l>
     <l n="320">L'antica carità quetò la rabbia,</l>
     <l n="321">Che non fossen di lui dogliosa soma.</l>
     <l n="322">Indi poggiando poi, la vite e l'olmo</l>
     <l n="323">Trovò non lunge, e gli portò con seco.</l>
     <l n="324">O felice partir, ché 'nsieme aggiunti</l>
     <l n="325">La pampinosa sposa e 'l pio sostegno</l>
     <l n="326">Come dolce vivean sen giro a morte!</l>
     <l n="327">Quanta invidia portaro e questi e quelli</l>
     <l n="328">Al sempre verde ulivo, al vivo alloro,</l>
     <l n="329">Che lunge essendo in più elevato colle,</l>
     <l n="330">Senza danno scorgean gli affanni altrui!</l>
     <l n="331">Poi l'aperte campagne e i verdi prati</l>
     <l n="332">Al primo assalto suo senza contesa</l>
     <l n="333">Vittorïosamente a sé sommise</l>
     <l n="334">L'altero fiume da Nettuno amato.</l>
     <l n="335">Ivi ai cornuti armenti, all'umil gregge,</l>
     <l n="336">Ch'ivan sicuri in questa parte e in quella,</l>
     <l n="337">Ove men gli offendea la pioggia e 'l vento</l>
     <l n="338">E dove più vedean l'erbe e le frondi,</l>
     <l n="339">Non aspettato sopra venne il fero.</l>
     <l n="340">Con che raro furor quasi in un punto</l>
     <l n="341">Quinci e quindi occupò la terra e 'l verde,</l>
     <l n="342">Che tutto un mar parea la valle e 'l piano!</l>
     <l n="343">Qui si vedean le pecorelle umìli,</l>
     <l n="344">Senza contrasto far, ch'a mille a mille</l>
     <l n="345">Trasportate da lui correan a morte.</l>
     <l n="346">Là si potea veder la vacca e 'l toro</l>
     <l n="347">Sopra l'acqua tener la fronte in alto,</l>
     <l n="348">E natando sperar salute ancora,</l>
     <l n="349">Fin ch'avanzando la stanchezza e l'onde,</l>
     <l n="350">Senza mai sbigottir chiudean gli spirti.</l>
     <l n="351">L'animoso pastor, che dar soccorso</l>
     <l n="352">Spera ai suoi danni, or la setosa coda,</l>
     <l n="353">Or le corna prendea di questo e quello,</l>
     <l n="354">E 'ndarno oprando ogni sua forza estrema</l>
     <l n="355">Lasso alfin soggiacea dall'onde vinto.</l>
     <l n="356">Non così fea la pastorella afflitta,</l>
     <l n="357">Ch'altra più pronta aita alle sue gregge</l>
     <l n="358">Misera dar non sa che pianto e strida:</l>
     <l n="359">Or la infelice madre, or le compagne</l>
     <l n="360">Si sta chiamando, fin che 'l torbo umore</l>
     <l n="361">In un punto chiudea la voce e l'alma.</l>
     <l n="362">I pietosi vicin, che 'n alto avieno</l>
     <l n="363">In più sicura stanza i bassi alberghi,</l>
     <l n="364">Visto il danno comune, a schiera a schiera,</l>
     <l n="365">Quanto il corso potea, venìano in basso,</l>
     <l n="366">Con rustici instrumenti, e sassi e travi,</l>
     <l n="367">Presti al soccorso de' perigli altrui.</l>
     <l n="368">Ivi della famiglia il vecchio padre,</l>
     <l n="369">Che l'alma pronta avea, le membra inferme,</l>
     <l n="370">Confortar e garrir s'udia da lunge</l>
     <l n="371">Gli altri, che più di lui poteano atarsi:</l>
     <l n="372">Ed ei traendo ancor l'antico fianco,</l>
     <l n="373">Spinto dal buon voler ch'a forza il mena,</l>
     <l n="374">Sollecito venìa; ma spesso a terra</l>
     <l n="375">Or le spalle or le man cadendo posa.</l>
     <l n="376">La fida sposa poi le figlie intorno</l>
     <l n="377">Seguìan correndo sbigottite e scalze,</l>
     <l n="378">Tratte più dal dolor, che d'altra speme,</l>
     <l n="379">Che nelle forze sue ciascuna avesse.</l>
     <l n="380">E giunte ove il furor depreda i campi,</l>
     <l n="381">Fermaro i passi; e pallide e smarrite,</l>
     <l n="382">Chi la fronte e i capei, chi 'l petto e 'l volto</l>
     <l n="383">Priva d'ogni saver si batte e straccia.</l>
     <l n="384">Il robusto bifolco, e gli altri, a cui</l>
     <l n="385">Giovinezza e valor porgeva ardire,</l>
     <l n="386">Da traverso venìan di salto in salto;</l>
     <l n="387">Né giunti a pena ove il bisogno sprona</l>
     <l n="388">Lassi già s'accorgean dall'acqua cinti,</l>
     <l n="389">Che rompeva il sentier del lor ritorno.</l>
     <l n="390">Ivi al suo scampo sol, lasciato altrui,</l>
     <l n="391">Intendendo ciascun, chi l'alte cime</l>
     <l n="392">Degli arbuscei salìa non svelti ancora;</l>
     <l n="393">Chi più tardo abbracciava o tronco, o sasso,</l>
     <l n="394">Qual più presso vedea; né molto andava,</l>
     <l n="395">Che come i suoi vicin, dal fiume immenso,</l>
     <l n="396">Che pur poggiava, ancor restaro immersi.</l>
     <l n="397">Così spogliando e le campagne e i colli,</l>
     <l n="398">Pastor seco menando, arbori e gregge,</l>
     <l n="399">Il fero predator moveva il piede;</l>
     <l n="400">E disegnando ancor più degna impresa,</l>
     <l n="401">E sdegnando intra sé soma sì vile,</l>
     <l n="402">In un punto addrizzò le forze e 'l corso</l>
     <l n="403">A dar l'assalto all'onorata Roma,</l>
     <l n="404">E far prova in quel dì, che vive ancora</l>
     <l n="405">Il suo primo valor, sepolto altrove.</l>
     <l n="406">E 'n sé ristretto per più angusto calle</l>
     <l n="407">Sen gìa fremendo, ove l'antiche mura</l>
     <l n="408">Scorse da presso, a cui tributo diede</l>
     <l n="409">Libia, il Parto, il German, l'estrema Tule;</l>
     <l n="410">E 'n prima agli altri l'onorata mole</l>
     <l n="411">Del superbo Adrian percosse al fianco;</l>
     <l n="412">Forse cruccioso, che molti anni e molti</l>
     <l n="413">Vie più che non vorria gli ha chiuso il passo.</l>
     <l n="414">Poi con doppio furor, con doppio sdegno</l>
     <l n="415">A i ponti invitti, che gli han posto il freno,</l>
     <l n="416">Battea rabbioso il piè, le spalle e 'l volto;</l>
     <l n="417">E quanto è 'l suo poter, quel dì s'aita</l>
     <l n="418">Di vendicar con quei già mille oltraggi,</l>
     <l n="419">E libero restar dal giogo indegno.</l>
     <l n="420">Poscia che vide pur tentarsi in vano</l>
     <l n="421">L'aspettata da lui ruina estrema,</l>
     <l n="422">Calcare almen vittorïoso volle</l>
     <l n="423">Di tutti il dorso; e quel medesmo incarco</l>
     <l n="424">Dare a loro in quel dì, ch'ei sempre porta.</l>
     <l n="425">Indi partendo poi le 'nsegne volse</l>
     <l n="426">Dentro all'ampia città, dove pensava</l>
     <l n="427">Poter meglio sfogar l'orgoglio e l'ira.</l>
     <l n="428">Ivi al primo apparir la gente ignara,</l>
     <l n="429">Non presaga del fin, ratta correa</l>
     <l n="430">Per più presso mirar l'altero mostro:</l>
     <l n="431">E quel stupor, ch'un nuovo caso apporta,</l>
     <l n="432">Togliea 'l timor, che poi risurse in essa.</l>
     <l n="433">Le matrone e le figlie, i vecchi infermi</l>
     <l n="434">Da gli alti tetti a riguardar da lunge</l>
     <l n="435">Stavan, ripien di maraviglia il core.</l>
     <l n="436">Ma poi ch'in breve gir tanto alto vide</l>
     <l n="437">Ciascun le forze sue, che già passava</l>
     <l n="438">La memoria d'ogni uom che fu presente,</l>
     <l n="439">Né pur quivi restar, ma sempre ancora</l>
     <l n="440">Sormontando venir nei danni altrui;</l>
     <l n="441">E veggendo con lui sì larga preda</l>
     <l n="442">Di piante, d'animai, d'uomini e gregge;</l>
     <l n="443">Cominciaro a temer quei che più sanno,</l>
     <l n="444">E con parole ed opre altrui mostrando</l>
     <l n="445">Quanto avesse quel dì periglio greve:</l>
     <l n="446">Né molto andò, che pur la pruova istessa</l>
     <l n="447">Vie più che i detti lor mostrò gli effetti.</l>
     <l n="448">Che non contento del suo nido il fero,</l>
     <l n="449">Tanto sopra le rive alzò la fronte,</l>
     <l n="450">Che le strade ingombrò del suo valore.</l>
     <l n="451">Ratto movendo il piè da lui si trasse</l>
     <l n="452">Paventoso ciascun nel proprio albergo,</l>
     <l n="453">Quasi dal suo furor sicuro loco.</l>
     <l n="454">E quel poi ch'ebbe le contrade intorno</l>
     <l n="455">Trascorse, e piene assai d'onde e d'arene,</l>
     <l n="456">Si mise a depredar le case e i tetti.</l>
     <l n="457">I bassi alberghi di coloro i quali</l>
     <l n="458">Del suo proprio sudor pascon la vita,</l>
     <l n="459">Furo i primi a sentir che possa il Tebro.</l>
     <l n="460">Ivi il misero padre in alto asceso,</l>
     <l n="461">Con la sua famigliuola in un ristretto,</l>
     <l n="462">L'affaticate merci, e 'l suo tesoro</l>
     <l n="463">Saccheggiar e guastar vedeasi innanti,</l>
     <l n="464">E di pianger ardìa l'afflitto a pena.</l>
     <l n="465">Tanto il premea timor; ch'a poco a poco</l>
     <l n="466">Vedea l'onda montar non sazia ancora</l>
     <l n="467">D'ogni sua povertà, se 'n vita il lascia:</l>
     <l n="468">Or s'affatica, or pensa, e cerca e guarda</l>
     <l n="469">D'onde possa schivar l'estrema sorte;</l>
     <l n="470">Ma può ben ritrovar modo al suo scampo:</l>
     <l n="471">L'infelice mogliera e i figli intorno</l>
     <l n="472">Or dal cielo, or da lui chieggon mercede;</l>
     <l n="473">Con gli occhi in alto e le ginocchia inchine</l>
     <l n="474">Stendon le braccia; e così stando viene</l>
     <l n="475">Chi la vita e 'l timor toglie in un punto.</l>
     <l n="476">Altri di più vigor, pensando seco</l>
     <l n="477">Di far con l'oprar suo fallace il cielo,</l>
     <l n="478">E bugiardo il destin ch'in alto è scritto,</l>
     <l n="479">Di quel peso ch'avien, la membra sciolte,</l>
     <l n="480">Sol di proprio natar sé stesso aita.</l>
     <l n="481">Chi la mensa, chi l'arca, e chi la trave</l>
     <l n="482">(Qual più presso avvenia) nell'acqua mise;</l>
     <l n="483">E stesa tutta in lei la fronte e 'l petto,</l>
     <l n="484">Or le braccia, ora i piè di remi in guisa,</l>
     <l n="485">Ove l'onda può men, raccoglie e stende:</l>
     <l n="486">Or nel sostegno suo tutto s'annoda,</l>
     <l n="487">Ove forza maggior l'abbatte in dietro.</l>
     <l n="488">Ma questi, lassi, e quei tutti ad un segno</l>
     <l n="489">Van, ché troppo è 'l furor che 'n basso scende</l>
     <l n="490">A far d'essi al Tirren doglioso dono.</l>
     <l n="491">Né così sazio ancor l'altero fiume,</l>
     <l n="492">I più begli edifici, i più gran templi,</l>
     <l n="493">Come i poveri alberghi, aver vorrìa:</l>
     <l n="494">Né potendo salir l'invitte cime,</l>
     <l n="495">Ove han fondato il piè morde e percuote;</l>
     <l n="496">E zappando il terren ne svelse e sfece;</l>
     <l n="497">Tal ch'assai fur dell'onorate spoglie,</l>
     <l n="498">De i marmi peregrin riposti in alto,</l>
     <l n="499">Da non temer là su cosa mortale,</l>
     <l n="500">Che col sostegno suo battuto e vinto</l>
     <l n="501">Disdegnando sentir ruina estrema.</l>
     <l n="502">I divini instrumenti, i sacri altari</l>
     <l n="503">In molti luoghi fur macchiati e guasti,</l>
     <l n="504">E dal fango e dall'onde avvolti e sparsi.</l>
     <l n="505">Or chi potrà narrar l'orgoglio a pieno</l>
     <l n="506">Del fiume invitto, che onorato e carco</l>
     <l n="507">Di mille palme e mille alza la fronte,</l>
     <l n="508">Sdegnoso d'abitar la valle e 'l piano?</l>
     <l n="509">Il Vatican, l'Esquilie e l'Aventino,</l>
     <l n="510">Il Capitolio, e tutti sette insieme</l>
     <l n="511">Fur dagli assalti suoi sicuri a pena.</l>
     <l n="512">Così l'aspro guerrier per larga strada</l>
     <l n="513">Porta il trionfo su nell'ampio seno</l>
     <l n="514">Del gran padre Nettuno ov'egli attende.</l>
     <l n="515">Ahi serva Roma, e di miserie albergo,</l>
     <l n="516">Dopo tanti dolor, tanti altri guai,</l>
     <l n="517">A che ti serva il ciel ch'ancor cruccioso</l>
     <l n="518">Ti mostra il volto, a che minaccia ancora</l>
     <l n="519">Con disusato ardir l'irato Tebro?</l>
     <l n="520">Febo il santo rettor dell'alta luce,</l>
     <l n="521">Ch'alluma e scalda il ciel, la terra e 'l mare;</l>
     <l n="522">Febo, che 'l tutto scorge, e mai non mènte,</l>
     <l n="523">M'ha mostro il tutto, e mi comanda e sforza,</l>
     <l n="524">Ch'io 'l debba a voi cantar, gran re de' Franchi,</l>
     <l n="525">Perch'al tempo che vien, che tosto fia,</l>
     <l n="526">L'alto core e la man si truovi armata.</l>
     <l n="527">Del pio nome Cristian l'empio rebelle</l>
     <l n="528">Che del buon Costantin l'antico impero,</l>
     <l n="529">E 'l seggio orïental per forza ingombra;</l>
     <l n="530">Quello, a cui nobiltà, stato e virtude,</l>
     <l n="531">E quanto appregia ogni uom, di nulla cale,</l>
     <l n="532">E pur se stesso, e nessun altro estima;</l>
     <l n="533">Questi, non girerà molti anni il Sole,</l>
     <l n="534">Che 'l medesmo furor, ch'al tempo andato</l>
     <l n="535">Ha sentito il Pannon, l'Egitto e Rodi,</l>
     <l n="536">Volgerà (lassi) a' nostri dolci campi,</l>
     <l n="537">All'italico sen, cui folle orgoglio,</l>
     <l n="538">Odio, e 'nvidia di sé conduce a morte.</l>
     <l n="539">Là divisi i voler, le forze estinte,</l>
     <l n="540">Ogni senno e valor sotterra posti</l>
     <l n="541">Dal ciel nimico, e da tiranni ingiusti,</l>
     <l n="542">Troverà il fero: e chi per te più fia,</l>
     <l n="543">Che l'arme accingerà per tua difesa,</l>
     <l n="544">O bella Italia, poi ch'altrui suggetta</l>
     <l n="545">Hai scacciate da te le giuste insegne</l>
     <l n="546">Cristianissime e sante, i Gigli d'oro?</l>
     <l n="547">Chi l'arme accingerà? l'Ispano avaro,</l>
     <l n="548">Che dal siculo seno all'Alpi Galle,</l>
     <l n="549">Dall'onde d'Adria al nostro mar Tirreno</l>
     <l n="550">Non ha villa, o città, dove non abbia,</l>
     <l n="551">Senza amor, senza fe, pietate o legge</l>
     <l n="552">Il sacrilego e rio, stupri e rapine?</l>
     <l n="553">Chi l'armi accingerà? l'empio Germano,</l>
     <l n="554">Ch'al ciel, non pure a noi, nemico è fatto?</l>
     <l n="555">E Roma il sa, che 'l suo soccorso attende.</l>
     <l n="556">Ahi serva Italia, ch'al bisogno estremo</l>
     <l n="557">Povera e nuda sei d'amici e d'arme!</l>
     <l n="558">Tosto preda sarai, sostegno e scherno</l>
     <l n="559">Del barbarico stuol, contrario a Cristo:</l>
     <l n="560">E tu; lorda città, di vizi ostello,</l>
     <l n="561">Per esempio de' rei lasciata in vita,</l>
     <l n="562">Tosto tanto vedrai sangue e ruina,</l>
     <l n="563">Quante al Tebro vedesti arene ed onde:</l>
     <l n="564">Il gran flagel di Dio, quel mostro antico,</l>
     <l n="565">Che dal gelato ciel rabbioso venne</l>
     <l n="566">A' comun danni, e tanti strazi feo</l>
     <l n="567">Di tue prime beltà, ch'ancor si mostra</l>
     <l n="568">(A chi vuol rimirar) la piaga e 'l segno:</l>
     <l n="569">E tanti altri, che poi sì spesso t'hanno</l>
     <l n="570">Il chiaro corpo tuo macchiato e guasto;</l>
     <l n="571">E quanto oltraggio ancor, danno e disnore</l>
     <l n="572">T'ha fatta poi la tua medesma insegna,</l>
     <l n="573">L'Aquila, dico, in mano all'empio Duce,</l>
     <l n="574">Che l'Ispano e 'l German t'addusse sopra;</l>
     <l n="575">Fu nulla certo, o poco a presso a quello</l>
     <l n="576">Che ti minaccia ogni uom, che mostra il cielo</l>
     <l n="577">E quel chiaro terren, cui già calcaro,</l>
     <l n="578">Con sì ricchi trionfi e tanto onore,</l>
     <l n="579">I Corneli, i Fabrizi, i Deci, i Bruti,</l>
     <l n="580">Lassa, vedrai da quella gente oppresso,</l>
     <l n="581">Già schernita da lor sì spesso e vinta.</l>
     <l n="582">Ma poco andrà, che voi, Francesco, in guisa</l>
     <l n="583">Del possente Cammillo, all'alta impresa</l>
     <l n="584">Spiegando a' venti l'onorata insegna,</l>
     <l n="585">Riporterete in sen le spoglie e l'oro.</l>
     <l n="586">Però ch'allor, che il greve danno avuto,</l>
     <l n="587">E di ciascun la publica ruina</l>
     <l n="588">Avrà fatto veder, ch'i Gigli d'oro</l>
     <l n="589">Sol (sì come più volte han mostro l'opre)</l>
     <l n="590">Han virtù da tener l'Italia in vita;</l>
     <l n="591">A voi tutti verran, gran re de' Franchi,</l>
     <l n="592">Gli Italici signor; quei ch'all'altezza</l>
     <l n="593">Credon, folli, arrivar premendo i buoni,</l>
     <l n="594">E cangiando ogni estate e patti e fede,</l>
     <l n="595">Di virtù ignudi, e di Fortuna amici;</l>
     <l n="596">Quei, che 'l sommo saver credon che sia</l>
     <l n="597">(Né si sdegnin vêr me, s'io parlo il vero)</l>
     <l n="598">Menzogne, crudeltà, fraudi e rapine;</l>
     <l n="599">Qui tutti a voi verran, mercè chiedendo</l>
     <l n="600">Delle miserie loro: e quei fien primi,</l>
     <l n="601">Che s'han fatto più d'altri offese e 'nganni.</l>
     <l n="602">A voi tutti verran, perché vedranno</l>
     <l n="603">Sopra 'l sangue cristian l'uccel di Giove</l>
     <l n="604">Aver fatto in più dì sì lungo strazio,</l>
     <l n="605">C'ha consumato omai l'artiglio e 'l morso:</l>
     <l n="606">Tal che contro a color, cui più devrebbe,</l>
     <l n="607">Si troverà mancar le forze e l'arme.</l>
     <l n="608">E voi, cui nobiltà, senno e virtude</l>
     <l n="609">Addrizza al bene oprar, conduce e sprona,</l>
     <l n="610">Posti tutti in oblio gli antichi oltraggi,</l>
     <l n="611">Sotto l'ombra regal, quai figli e frati,</l>
     <l n="612">Gli accorrete, Signor, con lieto aspetto.</l>
     <l n="613">Allor più ch'altri l'onorata Madre,</l>
     <l n="614">Che a sante imprese giorno e notte aspira,</l>
     <l n="615">Con pietosi ricordi e detti alteri</l>
     <l n="616">Raccenderà di voi l'ardente core,</l>
     <l n="617">Che per Gesù cingiate omai la spada.</l>
     <l n="618">La pia sorella, che la mente al cielo</l>
     <l n="619">Tanto addrizza talor, che 'l mondo spregia,</l>
     <l n="620">Quanta dolcezza avrà mirando l'arme,</l>
     <l n="621">Ch'andranno a vendicar chi salvò noi!</l>
     <l n="622">Quanta avrà gioventù, ch'è tanta e tale,</l>
     <l n="623">Il bel vostro terren, tutta in un punto</l>
     <l n="624">Verrà pronta a morir pel suo Signore.</l>
     <l n="625">Le delicate donne, i vecchi infermi,</l>
     <l n="626">Che dar non vi potran col corpo aita,</l>
     <l n="627">Vi porteranno in vece argento ed oro,</l>
     <l n="628">Da poter poi nutrir la guerra pia.</l>
     <l n="629">Qual fia freddo voler, che non si scaldi</l>
     <l n="630">Veggendo voi, Signor, fra tanti duci,</l>
     <l n="631">Tra tanti cavalier coperto d'arme?</l>
     <l n="632">Con che affetti tra lor, con quai parole</l>
     <l n="633">Narrerete i gran danni e 'l crudo scempio,</l>
     <l n="634">Che 'l popolo infedel sopra noi feo?</l>
     <l n="635">E mostrando a ciascun che premio aspetti</l>
     <l n="636">Dopo il chiaro morir, chi sparge il sangue</l>
     <l n="637">Per colui, che per noi lo sparse in croce?</l>
     <l n="638">La terza volta ancor, l'alpi vedrete</l>
     <l n="639">Col favor della prima, e con più pregio.</l>
     <l n="640">Ivi al vostro apparir, le genti afflitte,</l>
     <l n="641">Cinte d'uliva, e con la palma in mano,</l>
     <l n="642">Quasi al suo redentor verranno incontra;</l>
     <l n="643">E quanta fia tra lor forza e valore</l>
     <l n="644">Sarà del vostro andar compagna e guida;</l>
     <l n="645">Voi qual fido pastor, ch'atando accorra</l>
     <l n="646">All'umil gregge suo da lupi offeso,</l>
     <l n="647">Il Tesin, l'Adda, il Po, l'altero monte,</l>
     <l n="648">Che della bella Italia il dorso parte,</l>
     <l n="649">Passerete con lor, qual vento o strale.</l>
     <l n="650">Poi nel Tosco terren dov'Arno inriga,</l>
     <l n="651">Le barbariche squadre e l'empie genti</l>
     <l n="652">Scorgerete occupar la valle e 'l piano.</l>
     <l n="653">Non ebbe tanti armati e Dario e Xerse,</l>
     <l n="654">Quanti allor si vedran; che forse a molti</l>
     <l n="655">Darà temenza, a voi desire e speme;</l>
     <l n="656">Che nell'invitto cor pensando andrete,</l>
     <l n="657">Che il periglio maggior più gloria apporta.</l>
     <l n="658">Ma tosto che vedrà scoprir da presso</l>
     <l n="659">La pia insegna regal l'altero Scita,</l>
     <l n="660">Ben riconoscerà dipinti in essa</l>
     <l n="661">Quei ch'ei paventa sol, quei Gigli d'oro,</l>
     <l n="662">De' quai tanto tra lor s'è detto e scritto,</l>
     <l n="663">Ch'esser devean de' suoi morte e ruina.</l>
     <l n="664">Con che doglioso suon, con che terrore</l>
     <l n="665">Gli ripercoteran l'orecchie e l'alma,</l>
     <l n="666">Glorïoso Francesco, il vostro nome?</l>
     <l n="667">Poi, mosse in guerra l'infinite schiere,</l>
     <l n="668">I suoi levi cavai poco potranno</l>
     <l n="669">Sostenere il furor dell'arme galle,</l>
     <l n="670">Ché spregiando ogni onor, daran le spalle:</l>
     <l n="671">Né più di voi saran nel mondo chiari</l>
     <l n="672">Milzïade, Temistocle, e fie poi</l>
     <l n="673">Con Termopile antica e Salamina</l>
     <l n="674">Sempre avuta in onor la valle d'Arno.</l>
     <l n="675">Poscia in memoria de' gran fatti eterna</l>
     <l n="676">Drizzerete il trofeo condegno a voi,</l>
     <l n="677">Condegno a' vostri onor; né lunge fia</l>
     <l n="678">All'afflitta città, che i gigli adora,</l>
     <l n="679">Fiorenza bella, ch'a sé stessa spoglia,</l>
     <l n="680">Vota d'ogni saver, pace e riposo.</l>
     <l n="681">E mirando di lei l'orrende piaghe,</l>
     <l n="682">Che 'l Germano e l'Ispan le han fatto intorno,</l>
     <l n="683">Tal vi verrà pietà, che io spero ancora,</l>
     <l n="684">Ch'esser deggia per voi possente e lieta,</l>
     <l n="685">Come altra volta già dal Franco invitto,</l>
     <l n="686">Che 'l seme longobardo ancise e spense:</l>
     <l n="687">Né saprà poi chi più de' due s'onori,</l>
     <l n="688">O 'l buon re Carlo Magno, o 'l re Francesco.</l>
     <l n="689">Quinci movendo il piè, seguendo andrete</l>
     <l n="690">Il nimico infedel, che 'nsieme aggiunto</l>
     <l n="691">Il fuggitivo stuol nell'ampio piano,</l>
     <l n="692">Ove a i campi latin l'Etruria arriva,</l>
     <l n="693">Vorrà folle tentar di nuovo il cielo.</l>
     <l n="694">Voi la seconda volta il vostro ardire,</l>
     <l n="695">E 'l vostro alto valor mostrando aperto,</l>
     <l n="696">Tal fiaccherete e l'uno e l'altro corno</l>
     <l n="697">Dello esercito suo, che parte alcuna</l>
     <l n="698">Non si vedrà di lor restare in piede.</l>
     <l n="699">Il gran tiranno un dì prigione e morto,</l>
     <l n="700">Farà fede a ciascun, che contro a Cristo</l>
     <l n="701">Numero, arte, furor, niente vale.</l>
     <l n="702">Parte fuggendo d'essi, e quinci e quindi</l>
     <l n="703">Si rimarran d'ogni uom preda e rapina:</l>
     <l n="704">Parte correndo al mar là dove fia</l>
     <l n="705">Ricoperto il Tirren di legni e navi</l>
     <l n="706">Ch'all'animosa impresa eran sostegno,</l>
     <l n="707">Pur ivi troveran di vita scampo.</l>
     <l n="708">Ma la parte maggior, con quei più degni</l>
     <l n="709">Duci, capi e signor dell'altra gente,</l>
     <l n="710">Dal gallico valor per terra stesi,</l>
     <l n="711">Cibo onorato fien di corvi e cani.</l>
     <l n="712">L'insegna pia delle celesti chiavi</l>
     <l n="713">Ritornerete poi nel santo albergo,</l>
     <l n="714">Onde pria la scacciò l'altero Scita.</l>
     <l n="715">E 'l rettor d'esse, e' suoi seguaci intorno</l>
     <l n="716">A' più santi costumi, a miglior vita</l>
     <l n="717">Ridurrete, signor, co'vostri preghi.</l>
     <l n="718">Indi colmo d'onor, di spoglie ornato,</l>
     <l n="719">Con trionfi inauditi, e pompe ed ostro,</l>
     <l n="720">Tornerete a posar nel nido gallo.</l>
     <l n="721">Quante di voi vedrasse in ogni parte</l>
     <l n="722">Dell'Italia per voi tornata in vita,</l>
     <l n="723">Archi, statue, trofei di marmo e d'oro!</l>
     <l n="724">Gl'ingegni pellegrin, con quei che sono</l>
     <l n="725">Dal favor delle Muse al monte accolti,</l>
     <l n="726">Argo e Troia lasciando, Atene e Roma,</l>
     <l n="727">Sol di voi narreran l'opere illustri.</l>
     <l n="728">Ah se mi fien così le stelle amiche,</l>
     <l n="729">Ch'io giunga al tempo, ch'è vicino omai,</l>
     <l n="730">Ben spero ancor, che la mia tosca cetra</l>
     <l n="731">Sopra 'l ciel manderà la voce e 'l suono,</l>
     <l n="732">Cantando i vostri onor, gran re de' Franchi.</l>
    </lg>
   </lg>
  </body>
 </text>
</TEI>