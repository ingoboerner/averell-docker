<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DECIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">164</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-decima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DECIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DECIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non posso ben questa mia stanca voce</l>
     <l n="2">Tanto ancora affrenar, che fine imponga</l>
     <l n="3">Al doglioso parlar dei danni miei.</l>
     <l n="4">Deh! come or so, che se medesmo inganna,</l>
     <l n="5">Glorïoso mio Re, chi folle crede</l>
     <l n="6">Potersi a suo voler dal pianto tôrre,</l>
     <l n="7">Ch'aggia dura cagion com'è la mia.</l>
     <l n="8">Vedete or voi che quell'antica tema</l>
     <l n="9">Di non offender voi più che me stesso,</l>
     <l n="10">Quello acceso desir d'esservi caro</l>
     <l n="11">E di tôrvi dal cor travaglio e noia,</l>
     <l n="12">La data fe di por silenzio omai,</l>
     <l n="13">Non mi pôn ritener dal dir con voi,</l>
     <l n="14">Piangendo pur, quel che sovente ascolto</l>
     <l n="15">Del Buondelmonte mio la notte e il giorno.</l>
     <l n="16">E il dirò pur; ma se il dovuto varco,</l>
     <l n="17">Voi già lontano al suo fiorito nido</l>
     <l n="18">Lo conosceste allor, che, spinti a forza</l>
     <l n="19">Dal nativo terren, con tanto amore</l>
     <l n="20">Fummo, signor, sì caramente accolti</l>
     <l n="21">Sotto l'ombra da voi de' gigli vostri;</l>
     <l n="22">E vi può sovvenir quant'oggi sia</l>
     <l n="23">Scusa onorata al mio fallir con voi,</l>
     <l n="24">E ragionar di lui, che in cielo ascolta.</l>
     <l n="25">Se doglioso talor la penna prendo</l>
     <l n="26">Per dispiegare altri pensieri in carta,</l>
     <l n="27">Mi vien davanti, e dice: Ascolta, e scrivi</l>
     <l n="28">Quant'io ti détto, e dal mio dire apprendi</l>
     <l n="29">Come spender dovrai quel tempo dato</l>
     <l n="30">Al tuo viver quaggiù noioso e fosco.</l>
     <l n="31">E se dopo al morir si vive ancora,</l>
     <l n="32">Per quell'amor che ne congiunse in vita,</l>
     <l n="33">Prego che fuor d'ogni comun vïaggio</l>
     <l n="34">Ti metta nel cammin ch'io prendo a dirti.</l>
     <l n="35">Drizza la mente in prima a quello eterno</l>
     <l n="36">Alto Fattor che l'universo regge;</l>
     <l n="37">Dal cui santo valor si muove e spira</l>
     <l n="38">Quanto contiene il ciel, la terra e l'acque.</l>
     <l n="39">Prendi certezza in te, che mai non more</l>
     <l n="40">L'alma, che lasci il suo terrestre velo;</l>
     <l n="41">Ma venga in parte, ove dipinto trove</l>
     <l n="42">Il bene e il mal della passata vita,</l>
     <l n="43">Onde poi ne riporti o premio o pena,</l>
     <l n="44">Come piace a chi 'l può, secondo i merti.</l>
     <l n="45">T¢rniti spesso in mente, ch'ei ne ha fatti</l>
     <l n="46">Di poca terra, e somiglianti a lui,</l>
     <l n="47">E ne concede il Ciel cui ben l'acquista.</l>
     <l n="48">Volgi ogni tuo desir, ferma ogni speme,</l>
     <l n="49">Che ti conduca al porto, in costui solo</l>
     <l n="50">Timon, stella e nocchier del nostro mare.</l>
     <l n="51">Solo in onor di lui dal suo gran nome</l>
     <l n="52">Prendi ogni impresa pur che giusta sia,</l>
     <l n="53">Ché perir non può mai chi l'ha per guida.</l>
     <l n="54">Non l'altrui crudeltà, non quanti sono</l>
     <l n="55">Danni e perigli in questa parte e in quella,</l>
     <l n="56">Ti tolgan dal ben far, ché chi l'ha seco</l>
     <l n="57">Può sicuro solcar l'irato mare,</l>
     <l n="58">Calcar sicuro il basilisco e l'aspe,</l>
     <l n="59">Al serpente e 'l leon domar l'orgoglio.</l>
     <l n="60">Dunque tutto in costui prima t'accogli,</l>
     <l n="61">Grazie rendendo, che t'ha fatto tale.</l>
     <l n="62">Poi, seguendo il cammin ch'ei n'ha dimostro,</l>
     <l n="63">Ama il tuo buon vicin come te stesso;</l>
     <l n="64">Né men cerca l'altrui, che il proprio bene:</l>
     <l n="65">E di quanto è quaggiù sopra ogni cosa</l>
     <l n="66">Ama il patrio terren, quel nido antico</l>
     <l n="67">In cui movesti il piè non fermo ancora.</l>
     <l n="68">Pensa, che spender dèi, quand'uopo vegna,</l>
     <l n="69">Quanto puoi posseder, la vita stessa,</l>
     <l n="70">Per conservargli onor, per dargli pace.</l>
     <l n="71">E in tutto quel ch'avrai travaglio e pena</l>
     <l n="72">Muovati il vero amor che a lui si deve,</l>
     <l n="73">Non vil guadagno, o vil desio d'onore,</l>
     <l n="74">Che ci fan travïar dal dritto calle.</l>
     <l n="75">Che val, folli, quaggiù quel fumo e pompa</l>
     <l n="76">D'avanzare il vicin di forza e stato,</l>
     <l n="77">Se sotto giogo altrui la patria giace?</l>
     <l n="78">Che val l'esser tra voi signore e duce,</l>
     <l n="79">Se poi nel popol tuo, ne' tuoi più cari</l>
     <l n="80">Vedi colmi i pensier d'odio e di tema?</l>
     <l n="81">Quant'è più bel, quant'è più dolce onore,</l>
     <l n="82">Nella sua libertà con sangue e morte</l>
     <l n="83">Dritte tener le sacrosante insegne!</l>
     <l n="84">Quant'è beato sopr'ogn'altro impero</l>
     <l n="85">L'esser di quel, che nel privato albergo</l>
     <l n="86">Può le piaghe mostrar, narrare i danni</l>
     <l n="87">Sofferti intorno alle onorate mura</l>
     <l n="88">Del nido suo, per riportarlo in vita!</l>
     <l n="89">Non può tutto l'aver di Dario e Creso,</l>
     <l n="90">Non quante ebbe ricchezze e l'Indo e il Tago</l>
     <l n="91">Potrian parte agguagliar di quel che sente</l>
     <l n="92">Piacer colui, che in solitaria parte</l>
     <l n="93">Dopo un ben lungo oprar negletto giace</l>
     <l n="94">In chiara povertà, dagli anni stanco.</l>
     <l n="95">Pensa la turba vil che sia menzogna</l>
     <l n="96">Quel ch'io ti narro, che più là non vede.</l>
     <l n="97">Ma s'aggiungesse il suo veder tant'alto,</l>
     <l n="98">Che comprender sapesse i bei pensieri</l>
     <l n="99">Che un generoso cor dentro a sé pasce,</l>
     <l n="100">Meco direbbe allor ch'io dissi il vero.</l>
     <l n="101">Ch'altro premio più bel, ch'altro tesoro</l>
     <l n="102">Può l'uomo aver di suo sudore e sangue,</l>
     <l n="103">Che seco indietro rimirar talora</l>
     <l n="104">Con l'occhio del pensier l'opre sue rare?</l>
     <l n="105">E ragionar tra sé: Non pompe, o regni,</l>
     <l n="106">Fur guida ai passi miei, ma il vero bene,</l>
     <l n="107">Che vender non si dee: ricchezze, o stato</l>
     <l n="108">Quanto la terra e 'l mar circonda e bagna,</l>
     <l n="109">Soggiace al tempo, e di fortuna è preda.</l>
     <l n="110">Sol l'intera bontà, che in noi si trove,</l>
     <l n="111">Supera il ciel, non pur l'umane tempre,</l>
     <l n="112">Tanto al suo gran fattor più s'assomiglia.</l>
     <l n="113">Che di più sente chi superbo viva</l>
     <l n="114">Nei gran palazzi, e riverir si deggia</l>
     <l n="115">Dalla vil turba che dintorno regna?</l>
     <l n="116">Che di più sente chi d'argento e d'oro</l>
     <l n="117">E di perle e di gemme ornato vada,</l>
     <l n="118">Né pur degni mirar la seta e l'ostro?</l>
     <l n="119">Che di più sente chi la mensa ingombri</l>
     <l n="120">Di cibi peregrin di tanto pregio,</l>
     <l n="121">Che quanto mangia ei sol, nutrisse un regno?</l>
     <l n="122">Questo tutto non val, quanto una dramma</l>
     <l n="123">Del vero onor che da virtù proceda.</l>
     <l n="124">Disprezza tutto quel che il vulgo apprezza,</l>
     <l n="125">Se quaggiù vuoi trovar quïete e pace,</l>
     <l n="126">E lassù posseder l'eterna vita:</l>
     <l n="127">E quanto poi del dì tempo t'avanza</l>
     <l n="128">Dal bene oprar per la tua patria e madre,</l>
     <l n="129">Nol voler consumar tra cose vane,</l>
     <l n="130">In lascivi pensier, c'han forza in loro</l>
     <l n="131">D'ammorzar di virtù l'acceso raggio,</l>
     <l n="132">E dal sommo del ciel tirarne in basso.</l>
     <l n="133">Volgi la mente a ricercar tra noi</l>
     <l n="134">Le carte antiche e gli onorati inchiostri,</l>
     <l n="135">Al bel vïaggio tuo sostegno e lume.</l>
     <l n="136">Or come giri il Sol, com'Austro spiri,</l>
     <l n="137">Perché ha piogge l'autunno, e ghiaccio il verno,</l>
     <l n="138">Onde han l'erbe le rive, i monti l'acque.</l>
     <l n="139">Parla, leggi, argomenta, pensa e scrivi.</l>
     <l n="140">Ma più ch'in altro, poi l'ore dispensa</l>
     <l n="141">In chi descrisse in sì mirabil tempre</l>
     <l n="142">Alla vita civil costumi e leggi;</l>
     <l n="143">In chi dipinse poi col dotto stile</l>
     <l n="144">Nei miglior tempi andati i fatti illustri;</l>
     <l n="145">E con quei t'assomiglia, in quei ti specchia,</l>
     <l n="146">Di quei produci ognor gli esempli innanti</l>
     <l n="147">A' tuoi buon cittadin, che troppo vanno,</l>
     <l n="148">E perdoninmi i più, col cor di ghiaccio</l>
     <l n="149">A fabbricar tra voi quell'arme sole</l>
     <l n="150">Che vi pôn mantener la vita eterna,</l>
     <l n="151">Senza, forse, le quai vedrasse un giorno</l>
     <l n="152">(E così non sia il ver, com'io mel credo)</l>
     <l n="153">La nuova libertà di neve al sole.</l>
     <l n="154">Non restar dunque tu per tempo mai</l>
     <l n="155">Di ricordarlo a lor, quantunque indarno;</l>
     <l n="156">E fa pur sì, che penitenza poi</l>
     <l n="157">Non ti sia doppio duol, venuto il danno:</l>
     <l n="158">Or per ridurti i miei ricordi in breve,</l>
     <l n="159">I quai mi detta amor che mai non muore,</l>
     <l n="160">Non temer povertà, fatiche e morte,</l>
     <l n="161">Per non lasciar la via che al ciel conduce.</l>
     <l n="162">Rèstati in pace. E così detto riede</l>
     <l n="163">Lieto nel ciel tra i glorïosi spirti,</l>
     <l n="164">Io mi rimango allor doglioso e solo.</l>
    </lg>
   </lg>
  </body>
 </text>
</TEI>