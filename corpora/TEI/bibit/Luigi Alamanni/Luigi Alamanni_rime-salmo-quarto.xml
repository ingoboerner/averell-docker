<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SALMO QUARTO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-salmo-quarto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SALMO QUARTO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SALMO QUARTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non discenda, Signor, tuo giusto sdegno</l>
     <l n="2">Sopra i difetti miei già tanti e tali,</l>
     <l n="3">Che forse di pietà son fatto indegno.</l>
     <l n="4">Saetta nel cor mio gli ardenti strali</l>
     <l n="5">Di quella contrizion che al ciel ne mena,</l>
     <l n="6">Se mai ti calse o cal di noi mortali.</l>
     <l n="7">Ben vedi, alto Signor, com'oggi è piena</l>
     <l n="8">Questa infelice età d'ogni empio scelo,</l>
     <l n="9">Che virtù stanca non si mostra appena.</l>
     <l n="10">Lasso! io so ben come più tosto il pelo</l>
     <l n="11">Che il natural desio si cangia in noi,</l>
     <l n="12">Onde spesso il sentier n'è chiuso al cielo.</l>
     <l n="13">Io per me stesso il so, lasso! che poi</l>
     <l n="14">Che i lascivi desir m'empiero il petto,</l>
     <l n="15">Non mi sovvenne un dì dei detti tuoi.</l>
     <l n="16">Né perch'io faccia ognor chiaro disdetto,</l>
     <l n="17">Non son possente sol, senza tua aita,</l>
     <l n="18">Di tôr l'entrata a tanto van diletto.</l>
     <l n="19">Non trasse ferro a sé mai calamita</l>
     <l n="20">Con sì gran forza, come io sento spesso</l>
     <l n="21">Trarmi da quel ch'io bramo ad altra vita.</l>
     <l n="22">O tristo dì che al cor lasciommi impresso</l>
     <l n="23">Quel valor cieco ch'è chiamato Amore,</l>
     <l n="24">Ché in troppo altrui seguir perdei me stesso!</l>
     <l n="25">Questo fu il giorno ond'in me quasi muore</l>
     <l n="26">Ogni speranza di salir lassuso,</l>
     <l n="27">A che pensando pur mi trema il core.</l>
     <l n="28">Questo fu il dì che sol mi mise in uso</l>
     <l n="29">Il pregiar più fra noi mortal bellezza</l>
     <l n="30">Che il nome tuo perch'io mi doglio e scuso.</l>
     <l n="31">Questo m'accese al cor quella vaghezza</l>
     <l n="32">Dell'appetito uman che dolce appare,</l>
     <l n="33">Ché tutto amaro è alfin, doglia e tristezza.</l>
     <l n="34">Non la gloria cercar, non l'opre avare,</l>
     <l n="35">Non quanto il mondo tesse, e laccio e rete</l>
     <l n="36">Mi poter dal mio ben sì traviare,</l>
     <l n="37">Qual fece, ahi lasso! una insaziabil sete</l>
     <l n="38">Ch'ebbi d'aver che già mi afflisse tanto,</l>
     <l n="39">Che non furon per lei mie voglie quete.</l>
     <l n="40">Non queteran, se dal tuo spirto santo</l>
     <l n="41">Non gustan l'acque onde la femminella</l>
     <l n="42">Sammaritana si potè dar vanto.</l>
     <l n="43">Soccorri all'alma mia, che si rubella</l>
     <l n="44">T'è stata un tempo in seguitar suoi danni,</l>
     <l n="45">Girata e vinta da crudel procella.</l>
     <l n="46">Or che la scòrse di quaggiù gl'inganni</l>
     <l n="47">Che pria non vide, nel tuo sen ricorre;</l>
     <l n="48">Tralla, o somma Pietà, di lunghi affanni.</l>
     <l n="49">Or senza te ben sa com'ella corre</l>
     <l n="50">A morte eterna, o però piange e grida:</l>
     <l n="51">Voglimi, alta Pietà, con teco accôrre.</l>
     <l n="52">Ancidi, ancidi la compagna infida,</l>
     <l n="53">Che ancor malgrado mio mi spinge in basso:</l>
     <l n="54">Non lasciar senza te chi in te s'affida,</l>
     <l n="55">E scorgi al cielo omai mio stanco passo.</l>
    </lg>
   </lg>
  </body>
 </text>
</TEI>