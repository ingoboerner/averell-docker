<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA SETTIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">169</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-settima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA SETTIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA SETTIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perch'io sovente già vi vidi acceso,</l>
     <l n="2">Monsignor reverendo, in alto sdegno</l>
     <l n="3">Contro al secol presente ai vizi inteso;</l>
     <l n="4">Prenderò ardir col basso stile indegno</l>
     <l n="5">Di ragionar con voi, mostrando certo</l>
     <l n="6">Del buon nostro voler non picciol segno.</l>
     <l n="7">Nel cammin di ragion sassoso ed erto</l>
     <l n="8">Non si trova oggi alcun, ché tutti vanno</l>
     <l n="9">Nel sentier piano all'altrui voglie aperto.</l>
     <l n="10">Questi son quei che sozzamente fanno</l>
     <l n="11">Il miser mondo d'ogni ben mendico</l>
     <l n="12">E ripien di dolor, d'eterno affanno.</l>
     <l n="13">Or come lunge al buon costume antico</l>
     <l n="14">Sia quel tra noi che ci amministra Marte,</l>
     <l n="15">Ascoltate da me, ché 'l ver ne dico.</l>
     <l n="16">Andiam quei primi e questi a parte a parte</l>
     <l n="17">Dritto guardando, e vedrem certo allora</l>
     <l n="18">Che più ch'io non dirò, dal ver si parte.</l>
     <l n="19">Pensa or colui che falsamente onora</l>
     <l n="20">Solo il ferro e la forza, esser cotale</l>
     <l n="21">Che sia folle da dir chi non l'adora.</l>
     <l n="22">Mai non vide in mill'anni il mondo tale</l>
     <l n="23">Danno e disnor, che non gli sembri poco:</l>
     <l n="24">Ché più nocendo altrui, più in alto sale.</l>
     <l n="25">Prender sempre gli Dei, le leggi in gioco,</l>
     <l n="26">Schernir chi l'ama è sua più larga lode,</l>
     <l n="27">Senza d'altri curar, di tempo e loco,</l>
     <l n="28">Di fede ir nudo, di menzogna e frode</l>
     <l n="29">Gire altrettanto che di ferro armato,</l>
     <l n="30">Fa che in fra molti si trionfa e gode.</l>
     <l n="31">Cangiar dagli altri forma, abito e stato,</l>
     <l n="32">Che ben sembra a veder lupo rapace</l>
     <l n="33">Per chi ben mira, agli altrui danni nato;</l>
     <l n="34">Mortal nimico di riposo e pace,</l>
     <l n="35">Guerre, discordie giorno e notte agogna,</l>
     <l n="36">In cui vivendo a sé medesmo piace.</l>
     <l n="37">In posa dimorar prende vergogna,</l>
     <l n="38">Quasi onest'arte alla sua vita eletta,</l>
     <l n="39">Che in guisa di falcon nutrir bisogna.</l>
     <l n="40">Ahi! gente inferma, e men tra noi perfetta</l>
     <l n="41">Ch'altro bruto animal, che volga 'l piede</l>
     <l n="42">Dietro al primo voler che il senso alletta,</l>
     <l n="43">Com'esser può che quel ch'ogn'altro vede</l>
     <l n="44">Tu sol non veggia, e che non drizzi 'l volto</l>
     <l n="45">Là dove ascoso il vero ben si siede?</l>
     <l n="46">Sgombra la nebbia onde il pensiero è involto,</l>
     <l n="47">E vedrai quanto mal nel mondo cova,</l>
     <l n="48">Esser dentro 'l tuo sen vilmente accolto.</l>
     <l n="49">Dimanda, stolta, se del ver ti giova,</l>
     <l n="50">Licurgo e 'l saggio cui di Marte figlio</l>
     <l n="51">Già disse il Tebro che sentì la prova;</l>
     <l n="52">E intenderai quanto più bello artiglio</l>
     <l n="53">Diero a' suoi sempre, onde difeso e vinto</l>
     <l n="54">Spesso fu tal, che ancor si fa vermiglio.</l>
     <l n="55">Saprai che di bontà trovarsi cinto</l>
     <l n="56">Non meno il cor, che poi d'arte e d'ardire,</l>
     <l n="57">Ha, il suo crescendo, l'altrui nome estinto;</l>
     <l n="58">Cercando altero onor, chiaro desire</l>
     <l n="59">Portando in petto, non vil voglie avare,</l>
     <l n="60">Per prova al mondo che gli dee seguire;</l>
     <l n="61">Fur sempre l'opre più pregiate e care</l>
     <l n="62">Di quei che Marte amministrâr fra noi,</l>
     <l n="63">De' quai mill'anni ancor la fama appare.</l>
     <l n="64">E taccia pur chi descrivendo poi</l>
     <l n="65">Quant'abbia forza il ciel, quanta natura,</l>
     <l n="66">Preme altri forse, sollevando i suoi.</l>
     <l n="67">Sacro chi intende 'l ver, cerca e misura</l>
     <l n="68">Quel che vede Dio sol; ma più sia degno</l>
     <l n="69">Chi il ben esser di noi difende e cura.</l>
     <l n="70">Già non entrâr con tanta pena e ingegno</l>
     <l n="71">Nel ventre stesso i nostri padri antichi</l>
     <l n="72">Della gran madre, che n'ha forse sdegno,</l>
     <l n="73">A trarne il ferro, perché a molti iniqui</l>
     <l n="74">Fosse strumento, come Italia sente</l>
     <l n="75">Ne' pensier ciechi, e da man manca obliqui;</l>
     <l n="76">Non per vita, o signor, cangiar sovente</l>
     <l n="77">Di male in peggio, o per sedere in mano</l>
     <l n="78">Della più bassa e vil corrotta gente;</l>
     <l n="79">Non per seguire ognor Francia e l'Ispano,</l>
     <l n="80">O chi più d'ambedue paga, e permette</l>
     <l n="81">Che 'l buon dei danni suoi si doglia invano;</l>
     <l n="82">Non per cinger colui che ognor s'affrette</l>
     <l n="83">Empio di perseguir l'alme innocenti,</l>
     <l n="84">Che tien sempre a ragion le braccia strette;</l>
     <l n="85">Non per colui, ch'alle più sagge menti</l>
     <l n="86">Libertà fura, per donarla in preda</l>
     <l n="87">A tal c'ha i raggi di virtude spenti;</l>
     <l n="88">Non già, non già (chi non è stolto il creda),</l>
     <l n="89">Perché al seme più rio che nasca in terra</l>
     <l n="90">De' buon malgrado tutto 'l mondo ceda;</l>
     <l n="91">Non per nutrirla, ma schifar la guerra,</l>
     <l n="92">Limaro il ferro; non per danno altrui,</l>
     <l n="93">Ma per punir chi 'l sentier dritto serra.</l>
     <l n="94">Quanto di ben quaggiù trovò colui</l>
     <l n="95">Che primo il vide! ma se mal s'adopra,</l>
     <l n="96">Nostro è 'l peccato sol, non fu di lui.</l>
     <l n="97">Natura il fe, perché s'asconda e copra</l>
     <l n="98">L'uom dagli assalti di rabbiose fere,</l>
     <l n="99">Che con forza maggior ci stanno sopra;</l>
     <l n="100">Ma quel ch'è più, se il poco in noi vedere</l>
     <l n="101">Scorgesse lunge, per salvarci è nato</l>
     <l n="102">Da serpi a noi più venenose e fere,</l>
     <l n="103">Per guardar dritto il buon comune stato</l>
     <l n="104">Dall'artiglio mortal d'empio tiranno,</l>
     <l n="105">Ond'altri piange con la morte allato.</l>
     <l n="106">E tu, vil mondo, vai pur d'anno in anno</l>
     <l n="107">Notte e dì cinto di sudore e d'arme</l>
     <l n="108">Dietro a' più rei con disnor proprio e danno.</l>
     <l n="109">Lasso! veder che tutto si disarme</l>
     <l n="110">Or Marte or Palla per soverchio sdegno,</l>
     <l n="111">Quand'io rimiro il ciel, sovente parme,</l>
     <l n="112">Seco dicendo: in questo eterno regno</l>
     <l n="113">Non dee ferro vestir celesti membra,</l>
     <l n="114">Ricoprendo là giù chi n'è men degno.</l>
     <l n="115">Guarda, o metallo vil, se ti rimembra</l>
     <l n="116">Del miglior tempo, e poi comprendi bene</l>
     <l n="117">S'al secol che vedi or, punto rassembra.</l>
     <l n="118">Ov'è colui che amò 'l pubblico bene,</l>
     <l n="119">Tal che nel fuoco alla fallente mano</l>
     <l n="120">Vie più gloria donò che doglie e pene?</l>
     <l n="121">Dove è chi solo al gran furor toscano</l>
     <l n="122">Sostenne 'l ponte, e l'amò il Tebro tanto</l>
     <l n="123">Che al popol che salvò l'addusse sano?</l>
     <l n="124">Ove è il giovin, ch'a tôr di Roma 'l pianto</l>
     <l n="125">Se stesso offerse al venenoso speco,</l>
     <l n="126">Cui la sua patria poi pianse altrettanto?</l>
     <l n="127">Dove son quei ch'eterna gloria han seco,</l>
     <l n="128">L'un Bruto e l'altro? e chi non pur gli adora,</l>
     <l n="129">Ben è vil verme della mente cieco.</l>
     <l n="130">Spirti beati e chiari, ove siete ora?</l>
     <l n="131">Ogni villa tra noi v'aspetta e chiama;</l>
     <l n="132">Deh ritornate a noi qual foste allora.</l>
     <l n="133">Ov'è il gran vecchio, che ancor teme ed ama</l>
     <l n="134">La Gallia e 'l Lazio, che sgombrando l'oro</l>
     <l n="135">Da morte a vita Libertà richiama?</l>
     <l n="136">Ove i buon Fabi, che sì salda fôro</l>
     <l n="137">Nel suo patrio terren muraglia e schermo,</l>
     <l n="138">Ch'a lui vita donâr morendo loro?</l>
     <l n="139">Ove mill'altri poi, ch'ebber sì fermo</l>
     <l n="140">L'occhio all'util d'altrui, che il proprio stesso</l>
     <l n="141">Come don riguardâr caduco e infermo?</l>
     <l n="142">Oggi non è chi il suo profitto espresso</l>
     <l n="143">Non stimi più che di tutti altri il duolo,</l>
     <l n="144">Che davanti è il piacer, l'onore appresso.</l>
     <l n="145">Oggi, e cerchi chi vuol, non vive un solo,</l>
     <l n="146">Che più non prezzi in sé Cesare e Silla,</l>
     <l n="147">Che d'altri tanti l'onorato stuolo.</l>
     <l n="148">Quando rinascer dee breve favilla</l>
     <l n="149">Del primo vero onor, che mostri aperto</l>
     <l n="150">Quanta dal bene oprar dolcezza stilla?</l>
     <l n="151">Che il mondo entro al suo sen conosca certo</l>
     <l n="152">Quant'ha lappole e stecchi, in cui si giace</l>
     <l n="153">Di giustizia il giardin secco e deserto?</l>
     <l n="154">Tal ch'omai il ferro, a nutrir sempre pace,</l>
     <l n="155">A difender ragion, ritorni in mano</l>
     <l n="156">A quei miglior cui l'oprar dritto piace.</l>
     <l n="157">E qual non sente l'intelletto sano</l>
     <l n="158">Lunge da quel con maraviglia apprenda</l>
     <l n="159">Che porti or l'uso scellerato e insano,</l>
     <l n="160">Come il ben, come il mal sormonti e scenda,</l>
     <l n="161">Che quel ch'oggi n'appar sì basso e vile,</l>
     <l n="162">Nei primi antichi a tanta gloria ascenda.</l>
     <l n="163">Tu, bella Italia mia chiara e gentile,</l>
     <l n="164">Prendi vergogna omai ch'argento ed oro</l>
     <l n="165">Seguir ti faccia il barbaresco stile.</l>
     <l n="166">Prendi vergogna omai ch'altro tesoro</l>
     <l n="167">Che gloria e libertà, che morta langue,</l>
     <l n="168">Spender ti faccia in sì crudel lavoro</l>
     <l n="169">Con tuo tanto disnor fatica e sangue.</l>
    </lg>
   </lg>
  </body>
 </text>
</TEI>