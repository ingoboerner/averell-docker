<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - FAVOLA DI ATLANTE</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-favola-di-atlante</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - FAVOLA DI ATLANTE</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - FAVOLA DI ATLANTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bench'io viva lontan dal natio loco,</l>
     <l n="2">Colmo d'ogni dolor, voto di spene,</l>
     <l n="3">Qui dove assai vicin le rive e l'erbe,</l>
     <l n="4">Durenza inriga, e dove inonda il mare,</l>
     <l n="5">Che dal gallico sen riporta il nome;</l>
     <l n="6">E dove il gran Roman vermiglia feo</l>
     <l n="7">Del cimbrico furor la valle e il fiume;</l>
     <l n="8">Sì non poss'io però silenzio porre</l>
     <l n="9">Al mio tosco cantar, ch'ovunque io sia</l>
     <l n="10">Per lunga usanza omai le Muse e Febo</l>
     <l n="11">Mi chiamano a parlar sempre con loro.</l>
     <l n="12">Ed io, che sol da voi, gran re de' Franchi,</l>
     <l n="13">E dal vostro terren la vita prendo,</l>
     <l n="14">Quanto io pensai già mai, né dissi, o scrissi,</l>
     <l n="15">Voglio (e no 'l schivi la regale altezza)</l>
     <l n="16">Che porti il nome suo dipinto in fronte.</l>
     <l n="17">Ora adunque, ch'a dir mi spira Apollo</l>
     <l n="18">D'Atlante il vecchio le cangiate forme,</l>
     <l n="19">Che ne' liti african divenne un monte</l>
     <l n="20">Eletto a sostener le stelle e 'l cielo,</l>
     <l n="21">A voi rivolgerò cantando il suono,</l>
     <l n="22">Lo qual, se basso fia, prendete in grado:</l>
     <l n="23">Che tosto forse ancor più ricco dono</l>
     <l n="24">Della sua povertà (trovando posa)</l>
     <l n="25">Al vostro alto valor farà 'l mio ingegno.</l>
     <l n="26">E voi, caste Sorelle, che dal monte</l>
     <l n="27">Alle lingue mortai forze porgete</l>
     <l n="28">Di raccontar fra noi l'opre celesti;</l>
     <l n="29">Se i vostri templi mai, se i vostri altari</l>
     <l n="30">Fur da mia man divotamente cinti</l>
     <l n="31">Di gigli, rose e fior; se mai d'intorno</l>
     <l n="32">Di purpurei narcissi, edre, e iacinti</l>
     <l n="33">Ornai, pregando, quelle antiche soglie,</l>
     <l n="34">Onde a nostri voler virtù s'infonde;</l>
     <l n="35">Tal mi aiutate, ch'io mi mostri quale</l>
     <l n="36">Si convien al gran re, con cui ragiono;</l>
     <l n="37">E tanto più ch'io spero, e voi 'l sapete,</l>
     <l n="38">Che come al dorso del famoso Atlante</l>
     <l n="39">Fu 'l ciel commesso, e così Giove un giorno</l>
     <l n="40">In costui poserà quanto è tra noi.</l>
     <l n="41">Là dove il mar, ch'all'Occidente volge,</l>
     <l n="42">Bagna il libico sen non lunge al varco</l>
     <l n="43">In cui termine fisse al mondo estremo</l>
     <l n="44">Il possente Teban di Giove figlio;</l>
     <l n="45">Ivi il monte e Nettuno adombra e cinge</l>
     <l n="46">Così liete compagne, e verdi colli,</l>
     <l n="47">Ch'a pena vede tai Nilo, Indo e Tigre:</l>
     <l n="48">E 'n tra' primi ch'avean le valli intorno,</l>
     <l n="49">Che furon senza fin, signori e duci,</l>
     <l n="50">Fu il figliuol di Iapeto, il sommo Atlante.</l>
     <l n="51">Quanto senno e valor la terra maura</l>
     <l n="52">Ebbe in quei giorni, tutto insieme accolto</l>
     <l n="53">Vide in costui, che fu d'ogni altro speglio.</l>
     <l n="54">Il viaggio del ciel, d'Apollo il corso,</l>
     <l n="55">E di Cintia, e de' cinque i passi e l'ore</l>
     <l n="56">Tutte a punto sapea, né gli era ascoso</l>
     <l n="57">Di Saturno il venen, di Marte l'ira,</l>
     <l n="58">La dolcezza e l'amor che larga piove</l>
     <l n="59">Del sesto cielo, in noi dal terzo giro;</l>
     <l n="60">E che 'l seggio secondo alluma e muove</l>
     <l n="61">Il gran nunzio nel ciel, che forza prende</l>
     <l n="62">Da chi gli è più vicin, che giova o nuoce</l>
     <l n="63">Più d'altrui qualità, che per se stesso.</l>
     <l n="64">Seppe onde nasce e muor la luce, e l'ombra</l>
     <l n="65">Della notturna Dea perché si mostri</l>
     <l n="66">Or cornuta, or rotonda a noi mortali;</l>
     <l n="67">Come spesso il fratel di raggi spoglie,</l>
     <l n="68">E la terra talor facendo velo</l>
     <l n="69">Tra la sua vista e 'l Sol le imbruni 'l volto.</l>
     <l n="70">Come sovente avvien, che Giove e 'l padre</l>
     <l n="71">Con gli altri, ch'ivi son, fuor ch'i dui soli</l>
     <l n="72">Di Latona figliuoi (ch'al gran Fattore</l>
     <l n="73">Così piacque di far) cruccioso e schivo</l>
     <l n="74">A mezzo il corso suo ritorni in dietro.</l>
     <l n="75">Vide oltre ai sette poi, che vanno errando,</l>
     <l n="76">L'ampio cerchio regal, che tutto abbraccia,</l>
     <l n="77">E mal grado di quei, da mane a sera</l>
     <l n="78">Al contrario cammin ch'è dato loro,</l>
     <l n="79">Quanti sotto ne stan con seco avvolge</l>
     <l n="80">Le celesti figure in esso sculte</l>
     <l n="81">Vide, e i gran mostri, il carro e la corona;</l>
     <l n="82">E di tutti il poter conobbe e l'opre:</l>
     <l n="83">Scorse, ch'ivi tenea l'altero seggio</l>
     <l n="84">Il gran Padre del ciel co' figli insieme;</l>
     <l n="85">Vide in esso il cammin, che i santi passi</l>
     <l n="86">Segnan con l'orme; e la ragion ne intese:</l>
     <l n="87">Vide l'altro cammin, dentro a cui fanno</l>
     <l n="88">Lor corso i Sette; e vide a punto come</l>
     <l n="89">Van sotto esso vagando, e quinci e quindi,</l>
     <l n="90">Se non l'almo pastor che 'l mondo alluma:</l>
     <l n="91">Questo pur sempre, e pe 'l medesmo calle</l>
     <l n="92">I suoi levi corsier nell'onde attuffa;</l>
     <l n="93">Né dal mezzo sentier già mai si piega:</l>
     <l n="94">Scòrse i dodici alberghi; e scòrse come</l>
     <l n="95">Quel freddo vecchio, che sì tardo muove</l>
     <l n="96">Lunge i passi da noi, l'Aquario in prima,</l>
     <l n="97">E 'l Capricorno suo più caro tiene;</l>
     <l n="98">Il buon padre del ciel Chirone, e i pesci;</l>
     <l n="99">E che 'l monton Frisseo, che Scorpio sono</l>
     <l n="100">Del bellicoso dio l'elette sedi;</l>
     <l n="101">L'aspra fera Nemea del biondo Apollo;</l>
     <l n="102">Della Ciprigna dea la Libra e 'l Toro;</l>
     <l n="103">Di quel volante dio ch'ad Argo tolse</l>
     <l n="104">Le luci e l'alma, i chiari due germani</l>
     <l n="105">D'Elena già fratei, di Leda figli,</l>
     <l n="106">E la vergine Astrea gli alberghi sono.</l>
     <l n="107">Delia, che 'l suo cammin sì leve avanza,</l>
     <l n="108">Che in men di trenta dì compie il viaggio,</l>
     <l n="109">Senza più ricercar del Cancro solo</l>
     <l n="110">In guisa del fratel contenta vive.</l>
     <l n="111">Ma che deggio io più dir, s'ei vide a pieno</l>
     <l n="112">Il viaggio là su, gli effetti e l'opre,</l>
     <l n="113">Tanto ch'ad uom mortal mirar più innanti</l>
     <l n="114">Non fu prima né poi concesso unquanco?</l>
     <l n="115">Né pur l'avea di ciò segnato il cielo;</l>
     <l n="116">Ma di tanta beltà l'avea ripieno,</l>
     <l n="117">Che null'altro agguagliar si puote a lui.</l>
     <l n="118">Eran le membra sue sì grandi e tali,</l>
     <l n="119">Che Iapeto e Tifeo fur pari a pena;</l>
     <l n="120">E di forza e valor vincea ciascuno.</l>
     <l n="121">Perché tutti i vicin lo scettro e 'l regno</l>
     <l n="122">Di publico voler gli diero in mano,</l>
     <l n="123">Onde 'l paese avea sotto 'l suo impero,</l>
     <l n="124">Che tra 'l libico mar si serra e 'l monte.</l>
     <l n="125">Tanti aveva pastori, armenti e gregge,</l>
     <l n="126">Che copria d'ogni intorno il piano e 'l monte.</l>
     <l n="127">Di solcate campagne, e colli c¢lti</l>
     <l n="128">Tanti ne possedea, ch'a chi lo intese</l>
     <l n="129">Ogni avaro pensier d'invidia empiea.</l>
     <l n="130">Ma quanto avea la instabile Fortuna</l>
     <l n="131">Prestato agli anni suoi, gli era in dispregio,</l>
     <l n="132">A rispetto di quel che tanto amava</l>
     <l n="133">Odorato, gentil, fiorito e bello</l>
     <l n="134">Giardin, ch'avea dentr'una aprica valle</l>
     <l n="135">Con le sue proprie man piantato e culto.</l>
     <l n="136">Ivi quando più 'l Sol le piagge offende,</l>
     <l n="137">Quando più l'onde asciuga e scalda il cielo,</l>
     <l n="138">Non mancaron già mai fontane vive,</l>
     <l n="139">Che i lucenti cristalli e quinci e quindi</l>
     <l n="140">Presti alle voglie sue spargeano intorno.</l>
     <l n="141">Poi che lunge da noi fuggiva il Sole,</l>
     <l n="142">E i venti, il gel, le nevi e le pruine</l>
     <l n="143">Riprendevan del ciel l'Impero in mano,</l>
     <l n="144">Così ben fu da quella fredda parte,</l>
     <l n="145">Onde soffia Aquilon di colli cinto,</l>
     <l n="146">Ch'offesa non sentia dell'armi loro.</l>
     <l n="147">Così d'ogni stagion Zefiro e Flora</l>
     <l n="148">S'avean fatto di lui felice albergo.</l>
     <l n="149">Le violette bianche, e perse, e gialle;</l>
     <l n="150">Le vermigliette rose, i gigli alteri;</l>
     <l n="151">Mille odorate erbette, e mille fiori,</l>
     <l n="152">Ivi senza temer l'estate e 'l ghiaccio</l>
     <l n="153">Tra le dolci aure, l'onde e 'l ciel benigno,</l>
     <l n="154">Vivean sicure nel perpetuo aprile.</l>
     <l n="155">Né pur ivi scorgeano Apollo e Bacco</l>
     <l n="156">Le care frondi sue, Venere e Palla;</l>
     <l n="157">Ma quante altre onorate e chiare piante</l>
     <l n="158">Vide in parte già mai girando il Sole,</l>
     <l n="159">Ivi eran tutte, e dal cultore ornato</l>
     <l n="160">Tra lor disposte, e 'n così bella guisa,</l>
     <l n="161">Ch'empieano ogni uom di maraviglia e gioia.</l>
     <l n="162">Ma sopra l'altre amò la pianta eletta,</l>
     <l n="163">Non conosciuta ancor dal mondo allora:</l>
     <l n="164">La pianta eletta, che pur d'oro i pomi,</l>
     <l n="165">E di fini smeraldi avea le frondi,</l>
     <l n="166">La qual d'ogni stagion felice porta</l>
     <l n="167">Frutti acerbi e maturi, e fiori insieme.</l>
     <l n="168">Questa lunge rendea sì largo odore,</l>
     <l n="169">Sì soave, gentil, leggiadro e vago,</l>
     <l n="170">Che non pur quanto avea la valle intorno,</l>
     <l n="171">Ma chi 'l colle varcava a lui vicino,</l>
     <l n="172">E chi solcava il mar, sentia dolcezza.</l>
     <l n="173">Mille vaghi augelletti estate e verno</l>
     <l n="174">Sopra i rami cantando a schiera a schiera</l>
     <l n="175">Facean dolce sonar le rive intorno</l>
     <l n="176">D'angelica armonia. La Suora e Progne</l>
     <l n="177">Non trovaron già mai più degno albergo</l>
     <l n="178">Da sfogar contra 'l ciel l'antica doglia,</l>
     <l n="179">E destar la pietà, tra' fiori e l'erbe.</l>
     <l n="180">La innocente lepretta, il cervo errante,</l>
     <l n="181">Il coniglio gentil, la damma inerme,</l>
     <l n="182">E quanti altri animai di pace amici,</l>
     <l n="183">Senza morso e venen pascon la vita</l>
     <l n="184">Ivi eran tutti; e tutti quinci e quindi,</l>
     <l n="185">Or sopra il verde prato, or sotto un cespo</l>
     <l n="186">Si vedeano apparir lascivi e snelli,</l>
     <l n="187">Che senza ivi temer la rete o 'l cane,</l>
     <l n="188">Puon sicuri gustar le frondi e l'acque.</l>
     <l n="189">Or chi potrà narrar di tutto a pieno</l>
     <l n="190">Come avean giunto insieme arte e natura</l>
     <l n="191">Ogni suo sforzo a farlo al mondo solo,</l>
     <l n="192">Parlando agguaglieria natura ed arte.</l>
     <l n="193">Basti solo a pensar, ch'egli era tale,</l>
     <l n="194">Che fia il grido di lui nel mondo eterno.</l>
     <l n="195">Fu l'ampio muro, che 'l cingea d'intorno,</l>
     <l n="196">Di pure pietre e fin composto insieme;</l>
     <l n="197">Alto, spazioso, e ben fondato a terra,</l>
     <l n="198">Tal che forza, saver, né ingegno umano</l>
     <l n="199">Contra il voler già mai del suo signore</l>
     <l n="200">Non poteo penetrar la inclusa parte.</l>
     <l n="201">Così dunque costui soletto, e in pace</l>
     <l n="202">Lieto godea, d'ogni altra cura sciolto,</l>
     <l n="203">Tra' dolci studi suoi l'aprica stanza.</l>
     <l n="204">Tosto che accinta la rosata Aurora</l>
     <l n="205">Lasciando il suo Titon riporta il lume</l>
     <l n="206">Sopra 'l cielo e gli Dei, nel mondo a noi;</l>
     <l n="207">Lasciando il sonno e le notturne piume</l>
     <l n="208">Già di spoglie regai le membra cinte,</l>
     <l n="209">Pei quadrati sentier dell'orto ameno,</l>
     <l n="210">Pensoso e scarco a suo diporto giva.</l>
     <l n="211">Ivi sentia gli augei muover le voci</l>
     <l n="212">Dolce cantanti a salutar l'Aurora;</l>
     <l n="213">E 'l nuovo Sol, che già spuntava i raggi,</l>
     <l n="214">E le chiare acque mormorando intorno</l>
     <l n="215">Far soave tenore ai versi loro.</l>
     <l n="216">Ivi nel dolce april la fresca rosa,</l>
     <l n="217">Nel dolce april ch'avea l'estate e 'l verno,</l>
     <l n="218">Surger vedea con la nascente dea;</l>
     <l n="219">E di stesso color dipinto il volto</l>
     <l n="220">L'una e l'altra scorgea, tal ch'era incerto,</l>
     <l n="221">Se le rose tingea l'ardente Aurora,</l>
     <l n="222">O l'acceso color prendea da quelle.</l>
     <l n="223">Questa spuntando fuor l'acuta cima,</l>
     <l n="224">Vergognando di sé la gemma apriva;</l>
     <l n="225">Quella più largo al ciel mostrava il seno;</l>
     <l n="226">L'altra con le sue frondi aperte e sparse</l>
     <l n="227">Chiamava l'aura e 'l Sol, né sapea lassa,</l>
     <l n="228">Ch'a poche ore vicin la morte avea.</l>
     <l n="229">D'acqua celeste l'amorosa stilla,</l>
     <l n="230">Che nell'umida notte a terra cade,</l>
     <l n="231">Sopra le aperte frondi in ogni parte</l>
     <l n="232">Vedea dolce scherzar ritonda e chiara.</l>
     <l n="233">Poscia che 'l Sol rotando in alto sale,</l>
     <l n="234">E dal cerchio maggior riscalda il mondo,</l>
     <l n="235">In più riposta parte i lauri e mirti</l>
     <l n="236">Difendean dal calor la terra erbosa;</l>
     <l n="237">Tra violette e fior sedeva all'ombra,</l>
     <l n="238">Di soavi pensier pascendo l'alma:</l>
     <l n="239">Rivolgendo talor le antiche carte</l>
     <l n="240">Dell'opre illustri de' passati tempi,</l>
     <l n="241">O di quei che mostrâr cammin più breve</l>
     <l n="242">Da gir con la virtù poggiando in alto.</l>
     <l n="243">Indi ch'Apollo all'Occidente volge</l>
     <l n="244">Con lento passo, ove discorre un fonte</l>
     <l n="245">Rigando il praticel, prendea diporto.</l>
     <l n="246">Poi che 'l notturno vel la terra adombra</l>
     <l n="247">Sopra un de' fianchi, che cingea la valle,</l>
     <l n="248">Stava alto assiso a contemplar le stelle,</l>
     <l n="249">E le fisse, e l'erranti, e i corsi loro;</l>
     <l n="250">E con mille istrumenti, e forme e segni,</l>
     <l n="251">Gìa seco misurando, e quanto, e come</l>
     <l n="252">Questa vicina sia, quella lontana,</l>
     <l n="253">Quando al nostro Orizzonte, e quando al Polo.</l>
     <l n="254">In cotal guisa allor l'antico vate</l>
     <l n="255">Menava i giorni suoi contento e queto,</l>
     <l n="256">Senza doglia, desir, timore o spene.</l>
     <l n="257">Ma perché cosa mai non vide il mondo</l>
     <l n="258">Stabile e dolce, in un momento venne</l>
     <l n="259">Chi gli fece cangiar fortuna e forma.</l>
     <l n="260">Quel che in l'alta, ferrata e chiusa torre</l>
     <l n="261">Nacque di Giove, allor ch'in pioggia d'oro,</l>
     <l n="262">Dentro il bramato sen di Danae scese;</l>
     <l n="263">Quel, che con tanta pena, arte e periglio</l>
     <l n="264">L'impia testa fatal di serpi cinta,</l>
     <l n="265">Che facea convertir la gente in pietra,</l>
     <l n="266">Vittorioso, e sol dal corpo sciolse;</l>
     <l n="267">Partendo un dì dall'onorata impresa,</l>
     <l n="268">Superbo e carco delle spoglie ostili,</l>
     <l n="269">Per l'aere intorno come leve uccello</l>
     <l n="270">Con l'alato corsier vagando giva;</l>
     <l n="271">E sopra essendo all'africane arene,</l>
     <l n="272">Spesso cadean dalla gorgonea fronte</l>
     <l n="273">Stille di sangue, che spargendo a terra</l>
     <l n="274">Il venenoso umor, lacerte ed angui</l>
     <l n="275">Tosto eran fatti, onde più d'altri ha colmo</l>
     <l n="276">Di nocenti animai la Libia il seno.</l>
     <l n="277">Indi per l'ampio ciel de' venti in preda,</l>
     <l n="278">Quinci e quindi cercò di nubi in guisa</l>
     <l n="279">Quanto ingombra la terra e bagna il mare.</l>
     <l n="280">Tre volte il Cancro, ed altrettante vide</l>
     <l n="281">L'Orse, e 'l bel nido in cui si sta l'Aurora,</l>
     <l n="282">E dove attuffa il Sol tra l'onde i crini.</l>
     <l n="283">Ma poi che 'l tardo dì giunse all'occaso,</l>
     <l n="284">Schivando i dubbi della ombrosa notte,</l>
     <l n="285">Là dove Atlante il bel ricetto avea,</l>
     <l n="286">Tratto d'alto destin frenò 'l suo corso.</l>
     <l n="287">Poi del lungo penar cercando posa,</l>
     <l n="288">Verso il vago giardin prese il sentiero,</l>
     <l n="289">Ove pensò trovar sicuro albergo.</l>
     <l n="290">Ivi in disparte il glorïoso Atlante</l>
     <l n="291">Trovò nel cor di maraviglia carco,</l>
     <l n="292">Poi che vide volar l'altero mostro,</l>
     <l n="293">A cui pregando allor soave e piano,</l>
     <l n="294">Tutto ripien di amor parlò cotale:</l>
     <l n="295">O Pianta eletta, che Iapeto il grande,</l>
     <l n="296">Sol per Libia onorar produsse in terra,</l>
     <l n="297">Se già mai ti scaldò di lode amore,</l>
     <l n="298">Non mi negar le regie case e i frutti</l>
     <l n="299">Del tuo chiaro terren, ch'io possa alquanto</l>
     <l n="300">Ristorare, e posar le membra stanche:</l>
     <l n="301">E s'alta nobiltà può farti amico,</l>
     <l n="302">Perseo figlio son io del sommo Giove:</l>
     <l n="303">O, se i gran fatti altrui, chi i nostri avanza,</l>
     <l n="304">Che 'l Pegaso frenai, Medusa ancisi?</l>
     <l n="305">Non avea il suo parlar compito a pena,</l>
     <l n="306">Ch'a memoria tornò del sommo Atlante</l>
     <l n="307">L'antica sorte, che le stelle e 'l cielo</l>
     <l n="308">Gli avean mostrata, e che Parnasia Temi</l>
     <l n="309">Avea cantata già molti anni in prima,</l>
     <l n="310">Dicendo: Tempo vien, famoso Atlante,</l>
     <l n="311">Che 'l tuo chiaro giardin fia nudo e guasto,</l>
     <l n="312">E sarà il predator di Giove nato.</l>
     <l n="313">Di che temendo tra montagne e muri</l>
     <l n="314">Cinto avea intorno il sommo suo tesoro,</l>
     <l n="315">E del fero serpente a guardia dato,</l>
     <l n="316">Che a tutti i peregrin vietava il passo.</l>
     <l n="317">Tal che tutto ripien di doglia e d'ira,</l>
     <l n="318">Va' lunge, disse; e da te lunge sia</l>
     <l n="319">Giove e 'l suo sangue; e minaccioso aggiunge</l>
     <l n="320">Le forze ai detti; e lui (che pur tardava,</l>
     <l n="321">E con l'opre, e col dir d'entrar s'aita)</l>
     <l n="322">Impetuosamente a dietro spinge.</l>
     <l n="323">Perseo, che al gran poter non era eguale,</l>
     <l n="324">(E chi fu egual del valoroso Atlante?)</l>
     <l n="325">Vinto restando, discoperto il velo</l>
     <l n="326">Dalla inimica fronte di Medusa,</l>
     <l n="327">La porse a gli occhi suoi, dicendo: Prendi</l>
     <l n="328">Dalla tua cortesia condegno merto.</l>
     <l n="329">Or chi ciò crederà? che vista a pena</l>
     <l n="330">Tutto dentro e di fuor sentì cangiarsi</l>
     <l n="331">L'alto gigante, e farsi terra e sasso;</l>
     <l n="332">Ché in un momento sol divenne un monte.</l>
     <l n="333">Abeti, faggi, e pin la barba e i crini;</l>
     <l n="334">Fur le spalle e le braccia alpestri gioghi,</l>
     <l n="335">E la fronte restò l'altezza estrema.</l>
     <l n="336">Fur l'ossa e l'unghie sue converse in pietra:</l>
     <l n="337">L'altero sangue in rapidi torrenti,</l>
     <l n="338">Ch'all'atlantico mar tributo fanno.</l>
     <l n="339">E perché da gli Dei molti anni in vita</l>
     <l n="340">Pur le sue gran virtù provate e l'opre,</l>
     <l n="341">Per non lasciar quaggiù di gloria in bando</l>
     <l n="342">Il buon nome di lui, le membra tutte</l>
     <l n="343">Con modi e forma egual sì grandi féro,</l>
     <l n="344">Che sopra il dorso suo le stelle e 'l cielo</l>
     <l n="345">(Quasi degni di par sostegno e soma)</l>
     <l n="346">Di pubblico voler quel dì posaro.</l>
     <l n="347">Ed ei benché le spalle, il collo e 'l volto</l>
     <l n="348">Piegando in basso, dal celeste peso</l>
     <l n="349">Senta aggravarsi, e con le braccia in alto</l>
     <l n="350">Cinga il gran fascio, e l'un ginocchio a terra</l>
     <l n="351">Vinto posando s'affatiche e sude,</l>
     <l n="352">Pur gli giova pertar l'eterna altezza.</l>
    </lg>
   </lg>
  </body>
 </text>
</TEI>