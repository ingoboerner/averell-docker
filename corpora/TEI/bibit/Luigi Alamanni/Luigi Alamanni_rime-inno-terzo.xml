<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - INNO TERZO.</title>
    <author>Luigi Alamanni</author>
   </titleStmt>
   <extent>
    <measure unit="stanza">9</measure>
    <measure unit="line">99</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-inno-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - INNO TERZO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - INNO TERZO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rare volte addiviene</l>
     <l n="2">Che fuor del tronco istesso</l>
     <l n="3">Naschin contrari i rami;</l>
     <l n="4">Che 'l mal medesmo e 'l bene,</l>
     <l n="5">Ch'all'un gli vien concesso,</l>
     <l n="6">Par che nell'altro brami.</l>
     <l n="7">Ch'oggi a cantar richiami</l>
     <l n="8">Convien l'alta e gradita</l>
     <l n="9">Scorta dei versi miei;</l>
     <l n="10">Che dire io non porrei,</l>
     <l n="11">Senza la santa aita</l>
     <l n="12">D'un'alma Margherita.</l>
    </lg>
    <lg n="2">
     <l n="13">Cantiamo due sorelle</l>
     <l n="14">Della sorella pia</l>
     <l n="15">Del nostro Gallo altero;</l>
     <l n="16">Ch'in lei poser le stelle</l>
     <l n="17">Tutto 'l miglior che sia</l>
     <l n="18">Sotto al divino impero;</l>
     <l n="19">E congiurate féro</l>
     <l n="20">Del ciel l'esempio fido:</l>
     <l n="21">Perché la nostra etade</l>
     <l n="22">D'onore e di bontade</l>
     <l n="23">Dentro il francesco nido</l>
     <l n="24">Togliesse all'altre il grido.</l>
    </lg>
    <lg n="3">
     <l n="25">Deh com'è dolce e cara</l>
     <l n="26">Quell'umiltà, che sia</l>
     <l n="27">Posta in reale altezza!</l>
     <l n="28">Deh com'è santa e rara</l>
     <l n="29">L'onesta leggiadrìa</l>
     <l n="30">In immortal bellezza!</l>
     <l n="31">Poi tutti gli altri sprezza:</l>
     <l n="32">E quei sol tien felici</l>
     <l n="33">Più di virtute amici.</l>
    </lg>
    <lg n="4">
     <l n="34">Argento, e gemme, ed oro,</l>
     <l n="35">Onde van l'altre altere,</l>
     <l n="36">Come vil soma schiva.</l>
     <l n="37">Il sommo suo tesoro</l>
     <l n="38">È tal ricchezza avere,</l>
     <l n="39">Ch'in ogni tempo viva.</l>
     <l n="40">Già mai non giunge a riva</l>
     <l n="41">Castità pura e fede,</l>
     <l n="42">E ver desio di lode;</l>
     <l n="43">Mai di qua giù sen gode:</l>
     <l n="44">Poi nell'eterna sede</l>
     <l n="45">Si vien di gloria erede.</l>
    </lg>
    <lg n="5">
     <l n="46">Tant'è dolce e gentile</l>
     <l n="47">La dotta ornata piuma</l>
     <l n="48">D'esta immortal Regina,</l>
     <l n="49">Che l'uno e l'altro stile,</l>
     <l n="50">Che più d'onor s'alluma,</l>
     <l n="51">A lei qua giù s'inchina.</l>
     <l n="52">Chiara alma pellegrina,</l>
     <l n="53">Che pur la Grecia adora,</l>
     <l n="54">Ch'hai delle donne il vanto;</l>
     <l n="55">Se 'l tuo amoroso canto</l>
     <l n="56">Tra noi vivesse ancora,</l>
     <l n="57">D'assai men pregio fôra.</l>
    </lg>
    <lg n="6">
     <l n="58">Ditelo al mondo voi</l>
     <l n="59">Di Giove altere figlie,</l>
     <l n="60">Che lo sapete sole,</l>
     <l n="61">S'ai santi detti suoi</l>
     <l n="62">Fu mai chi s'assomiglie</l>
     <l n="63">Tra le più antiche scuole;</l>
     <l n="64">O s'altra vide il sole</l>
     <l n="65">Fronte già mai più degna</l>
     <l n="66">Della sua verde insegna.</l>
    </lg>
    <lg n="7">
     <l n="67">Or che deggiam noi dire</l>
     <l n="68">Del bel parlare ornato,</l>
     <l n="69">Ch'altrove non ha pare?</l>
     <l n="70">Chi 'l può sovente udire,</l>
     <l n="71">Ben con ragion beato</l>
     <l n="72">Qua già si può chiamare;</l>
     <l n="73">Ch'a lui davanti stare</l>
     <l n="74">Non può gravezza o doglia,</l>
     <l n="75">Né pensier basso e vile.</l>
     <l n="76">Ogni anima gentile</l>
     <l n="77">Più di virtude invoglia;</l>
     <l n="78">L'altre di vizi spoglia.</l>
    </lg>
    <lg n="8">
     <l n="79">Deh con quai saggi detti</l>
     <l n="80">Squarcia talora il velo</l>
     <l n="81">Al ver ch'ascoso giace!</l>
     <l n="82">Come i mortai difetti,</l>
     <l n="83">Che noi privan del cielo,</l>
     <l n="84">Aperti e conti face!</l>
     <l n="85">Poi tutto quel che piace</l>
     <l n="86">Al desir cieco umano,</l>
     <l n="87">Dannoso mostra e frale;</l>
     <l n="88">E che null'altro vale,</l>
     <l n="89">Ch'avere il cuor lontano</l>
     <l n="90">Dal rozzo vulgo insano.</l>
    </lg>
    <lg n="9">
     <l n="91">Or qui sia fine omai;</l>
     <l n="92">Ch'a raccontarne il tutto</l>
     <l n="93">Sarian mill'anni poco.</l>
     <l n="94">O sommo Sol, che n'hai</l>
     <l n="95">Creato il più bel frutto,</l>
     <l n="96">Che fusse in alcun loco;</l>
     <l n="97">Dì che non prenda in giuoco</l>
     <l n="98">I bassi detti miei:</l>
     <l n="99">Che più poter vorrei.</l>
    </lg>
   </lg>
  </body>
 </text>
</TEI>