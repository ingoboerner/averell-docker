<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA SESTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-sesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA SESTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA SESTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alto Signor, che dai superni chiostri</l>
     <l n="2">Con pietoso dolor dei nostri danni</l>
     <l n="3">Guardi e contempli le miserie umane,</l>
     <l n="4">Volgi la vista ove Durenza e Larco</l>
     <l n="5">Cingon dintorno il bel paese, dove</l>
     <l n="6">Dopo il tuo dipartir s'elesse albergo</l>
     <l n="7">La fida ancella tua, che il caro unguento</l>
     <l n="8">Portò divota ai sacrosanti piedi,</l>
     <l n="9">Che di lacrime e duol bagnò sovente;</l>
     <l n="10">La fida ancella tua, ch'ebbe sì larga</l>
     <l n="11">Ai giusti suoi desir la tua pietade,</l>
     <l n="12">Che dopo il quarto dì che in terra giacque</l>
     <l n="13">Le rendesti il fratel cui morte tolse,</l>
     <l n="14">E la degnasti di vederti in terra</l>
     <l n="15">Nel beato giardin, sendo già tolte</l>
     <l n="16">Dal vel terrestre le divine tempre:</l>
     <l n="17">Non lunge adunque ove sepolte stanno</l>
     <l n="18">Le sante membra sue di tempio ornate</l>
     <l n="19">Ai vicini e i lontan mostrando spesso</l>
     <l n="20">Della tua grazia in sé celesti segni;</l>
     <l n="21">Ivi addrizza, Signor, l'eterno sguardo,</l>
     <l n="22">E vi vedrai quell'onorata Pianta,</l>
     <l n="23">Che di seguirti al ciel mi mostra il varco.</l>
     <l n="24">Prego, Signor, se la mia voce è tale</l>
     <l n="25">Che là possa toccar le sante orecchie,</l>
     <l n="26">Prendi oggi in guardia quei leggiadri rami,</l>
     <l n="27">Che, s'han quaggiù quanto può dare il mondo,</l>
     <l n="28">Privi non sian di quel che dona il cielo.</l>
     <l n="29">Spiegale intorno di tua grazia il sole</l>
     <l n="30">Possente a disgombrar la neve e 'l ghiaccio,</l>
     <l n="31">Che al suo primo apparir le frondi adugge.</l>
     <l n="32">L'aure celesti tue nel tronco spira,</l>
     <l n="33">Che gl'infondan virtù, che a tutte l'ore</l>
     <l n="34">Produca a tuo voler fioretti e pomi.</l>
     <l n="35">La tua pioggia gentil sopr'essa versa,</l>
     <l n="36">Che tenga verdi in lei le sue radici,</l>
     <l n="37">Né la possa seccar vecchiezza o state:</l>
     <l n="38">Viva ella sempre, e l'onorata cima</l>
     <l n="39">Si stenda verso il ciel con tanta lode,</l>
     <l n="40">Che nel tempo avvenir sia gloria eterna.</l>
     <l n="41">I suoi soavi odor ne porti a volo</l>
     <l n="42">Tal vento amico in questa parte e in quella,</l>
     <l n="43">Che non più l'Apennin, non più Durenza</l>
     <l n="44">Sappia il suo gran valor, che Atlante ed Indo.</l>
     <l n="45">Al natural confin non sia prescritto</l>
     <l n="46">Il suo perfetto oprar, ma il tempo ceda,</l>
     <l n="47">Che a primavera, estate, autunno e verno</l>
     <l n="48">Produca frutti e fior cotanti e tali,</l>
     <l n="49">Che all'altre che verran sia vivo esempio.</l>
     <l n="50">L'ira celeste tua non caggia in lei:</l>
     <l n="51">E percuotan lontan gli ardenti strali,</l>
     <l n="52">Come aggrada più lor, la quercia e il pino,</l>
     <l n="53">Sol che la Pianta mia col lauro insieme</l>
     <l n="54">Il possente furor paventi indarno.</l>
     <l n="55">Grandin, nevi, tempeste a' più gran verni,</l>
     <l n="56">Quando piace Aquilon, quand'Austro vuole,</l>
     <l n="57">Scendan dintorno, e là dov'ella siede</l>
     <l n="58">Sempre sia chiaro il Sol, sereno il cielo,</l>
     <l n="59">Verde, quieto, tranquillo, eterno aprile.</l>
     <l n="60">Lappole, stecchi, rovi e 'l tasso amaro</l>
     <l n="61">Non adugga il terren, che nutre intorno</l>
     <l n="62">D'invitta castità l'altero tronco.</l>
     <l n="63">Vadan da lei lontan gli armenti e il gregge;</l>
     <l n="64">Né le possa impiagar la scorza e i rami</l>
     <l n="65">D'altro fero animale artiglio o corno.</l>
     <l n="66">Non verme di livor per entro possa</l>
     <l n="67">Ascosamente fabbricar sotterra</l>
     <l n="68">Alle radici sue, che han fermo il seggio</l>
     <l n="69">Nel chiaro e vero onor, novella offesa.</l>
     <l n="70">Gli altri venti crudei, che vengon fuore</l>
     <l n="71">Non dall'indico mar, non dall'occaso,</l>
     <l n="72">Non d'Austro o d'Aquilon, ma da quel loco</l>
     <l n="73">Ove si sprezza onor, dove virtude</l>
     <l n="74">Tra le cose più vil negletta giace,</l>
     <l n="75">Là dove l'altrui ben più doglia apporta</l>
     <l n="76">Negl'invidiosi cor, che il proprio danno,</l>
     <l n="77">Non le possin noiar le frondi e i fiori.</l>
     <l n="78">Porgile tu dal tuo gran regno aìta,</l>
     <l n="79">Ché mai per tempo alcun non volga in basso</l>
     <l n="80">L'altera fronte sua, che fu mai sempre</l>
     <l n="81">Tutta intesa a salir dove tu chiami,</l>
     <l n="82">Né sia peso mortal, che a terra inchini</l>
     <l n="83">I santi rami suoi, che in alto vanno.</l>
     <l n="84">Ma pur talor, perché di rado avviene</l>
     <l n="85">Che sia senza peccar terrena cosa,</l>
     <l n="86">Con la tua propria man drizza e solleva,</l>
     <l n="87">Se mai senti piegar la fronte o 'l piede.</l>
     <l n="88">Poscia, o sommo signor, tal grazia infondi</l>
     <l n="89">Nel mio semplice stil, ch'io possa in parte</l>
     <l n="90">Il suo cortese oprar, le sue virtudi</l>
     <l n="91">Pingere a quei che verran dietro, allora</l>
     <l n="92">Che dopo un lungo andar d'anni e di lustri</l>
     <l n="93">Avrai teco nel ciel la bella Pianta.</l>
     <l n="94">Fa' ch'io possa mostrar quanto più vaglia</l>
     <l n="95">Il seguir l'orme tue, ch'oro e terreno;</l>
     <l n="96">Com'è caduca e fral quaggiù la speme</l>
     <l n="97">Delle cose mortai, che il viver nostro</l>
     <l n="98">Solo è breve cammin che l'alme adduce,</l>
     <l n="99">Secondo i passi altrui, sotterra o in cielo.</l>
     <l n="100">Prestami grazia che tant'alto vada</l>
     <l n="101">Il mio di lei cantar, quanto il suo nome</l>
     <l n="102">A cui s'inchina ogni gentil virtude.</l>
     <l n="103">Prestami grazia ancor, poi che fia giunto</l>
     <l n="104">L'estremo terminar dei giorni nostri;</l>
     <l n="105">Che s'io l'ho senza par seguita in terra,</l>
     <l n="106">Non mi sia tolto il rivederla in cielo.</l>
    </lg>
   </lg>
  </body>
 </text>
</TEI>