<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Della coltivazione - LIBRO TERZO.</title>
    <author>Luigi Alamanni</author>
   </titleStmt>
   <extent>
    <measure unit="stanza">25</measure>
    <measure unit="line">849</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_della-coltivazione-libro-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Della coltivazione - LIBRO TERZO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Della coltivazione - LIBRO TERZO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or ne vien la stagion, Bacco e Pomona,</l>
     <l n="2">Ch'al nostro faticar larga mercede</l>
     <l n="3">Rende in nome di voi, né lassa indietro,</l>
     <l n="4">Sacra Minerva, il tuo che tolse il pregio</l>
     <l n="5">Al gran Padre del mar, fratel di Giove.</l>
     <l n="6">O valoroso Dio, di Tebe onore,</l>
     <l n="7">Vien' meco a dimorar; ch'oggi le tempie</l>
     <l n="8">Cinto dell'arbor tuo, del tuo buon frutto</l>
     <l n="9">Dentro bagnato e fuor, a cantar vegno</l>
     <l n="10">Il tuo santo valor che non ha pare.</l>
    </lg>
    <lg n="2">
     <l n="11">E Voi, sommo splendor dei franchi regi,</l>
     <l n="12">Sostenete il mio dir: che senza voi</l>
     <l n="13">Non potrebbe alto gir; e 'ndarno f"ra</l>
     <l n="14">Tutto il vostro favor, Pomona e Bacco.</l>
     <l n="15">Voi mi potete sol menar al porto,</l>
     <l n="16">Francesco invitto, per questa onda sacra</l>
     <l n="17">Che per lo addietro ancor non ebbe incarco</l>
     <l n="18">D'altro legno toscano; e primo ardisco</l>
     <l n="19">Pur col vostro favor dar vele ai venti.</l>
     <l n="20">Non mi vedrete andar con larghi giri</l>
     <l n="21">Traviando sovente a mio diporto</l>
     <l n="22">Per lidi ameni ove più frondi e fiori</l>
     <l n="23">Si ritrovan talor, che frutti ascosi;</l>
     <l n="24">Ma per dritto sentier mostrando aperto</l>
     <l n="25">I tempi e 'l buon oprar del pio cultore.</l>
    </lg>
    <lg n="3">
     <l n="26">Poiché 'l Delio Pastor coi raggi ardenti</l>
     <l n="27">Del suo fero Leon scaldando i velli</l>
     <l n="28">Già s'avvicina ove la donna Astrea</l>
     <l n="29">Con vergogna e desir l'attende in seno;</l>
     <l n="30">Guarde il vendemmiator, che l'alma vite</l>
     <l n="31">Di porporino ammanto e d'ambra e d'oro</l>
     <l n="32">Veste i suoi figli che maturi ha in grembo.</l>
     <l n="33">Truove i saldi odorati e freschi vasi</l>
     <l n="34">Ch'esser ricetto denno al suo liquore;</l>
     <l n="35">E si ricordi ben, che nullo oltraggio</l>
     <l n="36">Al gran padre Leneo si fa maggiore,</l>
     <l n="37">Che dargli albergo ove si senta offeso:</l>
     <l n="38">Ché nol puote obliar per tempo mai.</l>
     <l n="39">Non per altra cagion Penteo e Licurgo</l>
     <l n="40">(Chi ben ricerca il ver) furon da lui</l>
     <l n="41">Per sì crudo sentier condotti a morte.</l>
     <l n="42">I più son quei che dalle irsute braccia</l>
     <l n="43">Dell'alpestre castagno il nido fanno,</l>
     <l n="44">In cui l'alto vigor più lieto e puro,</l>
     <l n="45">E più lunga stagion conserva intero.</l>
     <l n="46">Molti ne vidi ancor, ch'ebbero in pregio</l>
     <l n="47">La querce annosa, ed hanno avuto in grado</l>
     <l n="48">Quel salvatico odor che porta seco.</l>
     <l n="49">Poi chi il passo affatica in bosco o monte</l>
     <l n="50">Per altro arbor trovar, che questo o quello;</l>
     <l n="51">O che 'l furor di Bacco intorno il mena,</l>
     <l n="52">O che necessità l'indusse al peggio.</l>
     <l n="53">Or qualunque si vogli, esser non deve</l>
     <l n="54">Di grandezza soverchia il nobil vaso;</l>
     <l n="55">Perché rendendo a noi di giorno in giorno</l>
     <l n="56">Il prezïoso vin, sì lungo è il tempo</l>
     <l n="57">Dato al suo travagliar, che 'l spirto e 'l meglio,</l>
     <l n="58">Prima ch'al mezzo sia, mancato è tale,</l>
     <l n="59">Che non simiglia più quel ch'era avanti:</l>
     <l n="60">Né così picciol sia, che tu ne veggia</l>
     <l n="61">Colla famiglia tua solo in un giorno</l>
     <l n="62">Il principio e la fin che dànno il peggio:</l>
     <l n="63">Sia il corso suo per quanto compie un giro</l>
     <l n="64">D'Endimione in ciel la vaga amica.</l>
     <l n="65">Guarde il saggio villan, che 'l vaso antico</l>
     <l n="66">(Ch'io mi stimo il miglior) non sia restato</l>
     <l n="67">Gran tempo in sete; che l'asciutto e 'l secco</l>
     <l n="68">Troppo offende colui che l'India adora:</l>
     <l n="69">Non di corrotto vin sia stato ostello;</l>
     <l n="70">Che 'l nuovo abitator faria cotale.</l>
     <l n="71">Non voglia esser alcun di tanto avaro,</l>
     <l n="72">Che 'l generoso umor, quantunque passe</l>
     <l n="73">Di pregio e di sapor Metimna e Rodo,</l>
     <l n="74">Tutto tragga di fuor; ma dentro lasce</l>
     <l n="75">Picciola parte almen, che in vita tenga</l>
     <l n="76">L'umido spirital e 'l sacro odore</l>
     <l n="77">Nel buon ricetto a chi verrà dappoi:</l>
     <l n="78">E se questo non fai, ché indarno spendi</l>
     <l n="79">Tanti affanni e sudor d'un anno intero</l>
     <l n="80">A potar, a zappar, a sfrondar viti?</l>
     <l n="81">Che quando hai tutto poscia in un raccolto,</l>
     <l n="82">Altro non truovi aver, che scorno e danno.</l>
     <l n="83">Or de la bassa cella in questo tempo</l>
     <l n="84">Tiri le botti fuor; riguarde intorno</l>
     <l n="85">S'elle sien cinte ben, s'alla lor fede</l>
     <l n="86">Ben commetter si può sì nobil pegno:</l>
     <l n="87">Poi dentro le apra, e con perfetta cura</l>
     <l n="88">Purghi e forbisca pur con legno o ferro;</l>
     <l n="89">E se l'acqua talor venisse ad uopo,</l>
     <l n="90">Lo poria far ancor; ma non sia pigro</l>
     <l n="91">In asciugarle ben, che non vi resti</l>
     <l n="92">Sola una stilla in piè, ché troppo nuoce.</l>
     <l n="93">Indi agli altri instrumenti, ai vasi, ai tini,</l>
     <l n="94">Ch'alla vendemmia sua dovuti sono,</l>
     <l n="95">Non men cura convien, ch'a quelle istesse;</l>
     <l n="96">E così presti sien, che tutti il tempo</l>
     <l n="97">Aspettino a venir, no 'l tempo loro.</l>
     <l n="98">Poi vada intorno pur sera e mattina;</l>
     <l n="99">Guardi ben l'uve sue, se giunte sono</l>
     <l n="100">Alla perfetta età che in lor s'attende:</l>
     <l n="101">Non l'inganne il desir: ché chi s'avanza,</l>
     <l n="102">Nell'acerba stagion non ha d'intorno</l>
     <l n="103">I Satiri e Silen per fargli onore;</l>
     <l n="104">E chi troppo s'indugia, il vin ritrova</l>
     <l n="105">Di sì oscuro color, sì infermo e frale,</l>
     <l n="106">Che già il marzo o l'april lo mena a morte.</l>
     <l n="107">Molti modi ci son, per cui si scerne</l>
     <l n="108">Quella maturità che 'l tutto vale.</l>
     <l n="109">Non dar fede al guardar: ch'assai ne vedi</l>
     <l n="110">Tutte aurate di fuor, tutte vermiglie,</l>
     <l n="111">Che poi dentro al parer contrarie sono.</l>
     <l n="112">Altri gustando alla dolcezza crede,</l>
     <l n="113">Perché non può fallir. Altri premendo</l>
     <l n="114">Sola un'uva con man, s'uscir ne veggia</l>
     <l n="115">Il gran ch'ivi dimora, asciutto intorno,</l>
     <l n="116">D'ogni pasta e liquor purgato, chiama</l>
     <l n="117">Della vendemmia sua venuta l'ora;</l>
     <l n="118">E tanto più, se quel medesmo appare</l>
     <l n="119">O d'oscuro color del tutto, o fosco.</l>
     <l n="120">Altri dove più strette veggia insieme</l>
     <l n="121">Sopra un raspo molte uve, una ne tragge:</l>
     <l n="122">Poscia il secondo dì tornando, prova</l>
     <l n="123">S'ell'entri ancor in quel medesmo loco,</l>
     <l n="124">Il qual se truova allor ristretto alquanto</l>
     <l n="125">Da le sorelle sue crescenti pure,</l>
     <l n="126">Lascia il tempo passar; ma s'egli scorge</l>
     <l n="127">Maggior la forma, o quella istessa ch'era,</l>
     <l n="128">E gli mostre segnal che tutte insieme</l>
     <l n="129">Han dato al corso fin, né van più avanti,</l>
     <l n="130">Del caro vendemmiar s'accinge all'opra.</l>
     <l n="131">Già veduto il villan per mille pruove</l>
     <l n="132">Giunto il tempo fedel che non l'inganni,</l>
     <l n="133">Pria dell'uve miglior ghirlanda faccia</l>
     <l n="134">Al buon Padre del vin, preghi porgendo</l>
     <l n="135">Ch'opri col suo favor, che 'l sommo Giove</l>
     <l n="136">Tenga per qualche dì le piogge a freno,</l>
     <l n="137">E renda il suo liquor soave e largo;</l>
     <l n="138">Poi la famiglia sua con ceste e corbe</l>
     <l n="139">E con altri suoi vasi innanzi sproni</l>
     <l n="140">A le vigne spogliar dei frutti suoi.</l>
     <l n="141">Coglia dell'uve l'un, l'altro le porti;</l>
     <l n="142">Chi le metta nel tin; chi torni appresso,</l>
     <l n="143">Scarco, a sollecitar chi pigro fusse:</l>
     <l n="144">Come talor, poiché le schiere armate</l>
     <l n="145">Entrate son fra le nimiche mura</l>
     <l n="146">Dopo assai contrastar; che 'l mal vicino</l>
     <l n="147">Con sollecito passo innanzi e 'ndietro</l>
     <l n="148">Si vede carco andar di quelle spoglie</l>
     <l n="149">Che chi alberga lontan portar non puote.</l>
     <l n="150">Ma perché solo un dì non può compire</l>
     <l n="151">Tutto il tuo vendemmiar, guardisi bene</l>
     <l n="152">Di dar principio a quella parte dove</l>
     <l n="153">Scalda il mezzo del dì; quinci all'occaso;</l>
     <l n="154">Nell'orïente poi: tal ch'all'estremo</l>
     <l n="155">Restin quella a portar che preme Arturo.</l>
     <l n="156">Guardi che dentro al tin non caggia ascoso</l>
     <l n="157">Pampino o ramuscel, né guasta sia</l>
     <l n="158">O per pioggia o per verme una uva sola.</l>
     <l n="159">Poi, chi premer le dee, purgato e mondo</l>
     <l n="160">Prima i piedi e le man, lodi cantando</l>
     <l n="161">Lieto al vinoso Dio, sovr'esso ascenda:</l>
     <l n="162">Nudo le gambe sia; nel resto cinto</l>
     <l n="163">Tal, che per faticar sudor non stille:</l>
     <l n="164">Non si parta indi mai, se pria non veggia</l>
     <l n="165">L'opra ch'ei prende a far condotta al fine;</l>
     <l n="166">Che l'entrar e l'uscir sovente, nuoce:</l>
     <l n="167">Non prenda cibo o vin, quanto ivi stia;</l>
     <l n="168">Ch'ogni cosa che caggia, apporta danno:</l>
     <l n="169">Poi calcando leggier, soave e piano,</l>
     <l n="170">L'onorato liquor di fuori spanda</l>
     <l n="171">Dentro a quel vaso che di sotto accoglie;</l>
     <l n="172">Che 'l buon frutto di Bacco, aspro e cruccioso</l>
     <l n="173">Sempre viene a colui che troppo il preme.</l>
     <l n="174">Chi più brama il color che l'ambra e l'auro</l>
     <l n="175">Rappresenti nel vin fumoso altero,</l>
     <l n="176">Per far più lieti i cor, per mostrar segno</l>
     <l n="177">Di dolcezza e d'onor nei festi giorni;</l>
     <l n="178">Intra i candidi raspi un sol non lasce</l>
     <l n="179">Di porporina gonna, e d'un sol punto,</l>
     <l n="180">Come il mosto sia fuor, non doni tempo,</l>
     <l n="181">Ma il metta in vaso ove poi resti sempre:</l>
     <l n="182">E chi mischia i color, si truova i vini</l>
     <l n="183">Sembianti al sol quando si leva il giorno,</l>
     <l n="184">Ch'una nube sottil gli adombre il crino.</l>
     <l n="185">Chi più brama il vermiglio acceso in vista</l>
     <l n="186">Di quel chiaro splendor che fiamma appare,</l>
     <l n="187">Come il gallo terren produce; il quale</l>
     <l n="188">Di soave sapor congiunto insieme</l>
     <l n="189">Con la grazia e l'odor, tutti altri avanza,</l>
     <l n="190">Poiché l'uva spogliò la bruna scorza,</l>
     <l n="191">Non sia riposto allor; ritrovi pace</l>
     <l n="192">Dal buon vendemmiator un giorno solo:</l>
     <l n="193">E chi men ne darà, ben fumo e foco</l>
     <l n="194">Troverà nel suo ber; ma meno assai</l>
     <l n="195">Sanitade e bontade: il troppo indugio</l>
     <l n="196">Cresce il fosco color, le forze scema.</l>
     <l n="197">Chi brama il dolce aver, raccoglia insieme</l>
     <l n="198">Quei frutti sol che più maturi senta;</l>
     <l n="199">E così colti poi, venti ore almeno</l>
     <l n="200">Gli lasci star pria che gli renda al tino.</l>
     <l n="201">Alcun vid'io, che con più ingegno ed arte</l>
     <l n="202">(Come il tosco villan che dotto intende</l>
     <l n="203">Al dorato suo vin, la cui dolcezza</l>
     <l n="204">Tutte altre abbatte, che trebbiano appella)</l>
     <l n="205">Quand'al perfetto vin matura l'uva</l>
     <l n="206">Sente venir, non la disparte ancora</l>
     <l n="207">Dal materno suo ventre; anzi torcendo</l>
     <l n="208">Il picciol ramuscel che 'l raspo tiene,</l>
     <l n="209">Lo tronca in tanto che venir non possa</l>
     <l n="210">Più nutritivo umore a dargli forza;</l>
     <l n="211">Me' il coglie avanti ch'appassito alquanto</l>
     <l n="212">Il natural vigor vede dal sole.</l>
     <l n="213">Poiché riposto è il vin, poiché la fine</l>
     <l n="214">Felice al vendemmiar donata ha il cielo,</l>
     <l n="215">Sol resta il riguardar mattino e sera</l>
     <l n="216">Ciascun suo vaso; e se mancato il vede</l>
     <l n="217">Dal focoso bollir che assai consuma,</l>
     <l n="218">Prenda il medesmo vin d'un'altra parte,</l>
     <l n="219">E 'l riempia sovente: e chi nol cura,</l>
     <l n="220">Sol si doglia di sé; ché nulla cosa</l>
     <l n="221">Può medicar il vin che resta scemo.</l>
     <l n="222">Indi che 'l sol la venenata coda</l>
     <l n="223">Tocca dello Scorpion, già truova posa</l>
     <l n="224">Il bollente vapor: tu chiama allora</l>
     <l n="225">E l'amico e 'l vicin, che venghin teco</l>
     <l n="226">Nel cavo albergo; e con dolcezza e riso,</l>
     <l n="227">Di quanti ivi son vasi, ad uno ad uno</l>
     <l n="228">Gustar conviensi: e vadan lunge allora</l>
     <l n="229">I severi censor, quei ch'han vergogna</l>
     <l n="230">D'errar talvolta; che in quel giorno è lode</l>
     <l n="231">D'aver tremante il piè, la lingua avvinta,</l>
     <l n="232">Lieto il pensier, e non saper soletto,</l>
     <l n="233">Senza molto cercar, trovar l'albergo.</l>
     <l n="234">Divisando ivi allor, di tempo in tempo</l>
     <l n="235">Lasce i segni a ciascun: il dolce al verno;</l>
     <l n="236">Il leggiadro all'april: quel chiaro e leve,</l>
     <l n="237">Quando più scalda il ciel; quel ch'ha più forza,</l>
     <l n="238">Perché il frigido umor dei frutti tempre</l>
     <l n="239">Col possente sapor, doni all'agosto.</l>
    </lg>
    <lg n="4">
     <l n="240">O famoso guerrier, di Giove figlio,</l>
     <l n="241">Il cui divino onor dispiacque tanto</l>
     <l n="242">Alla fera Giunon, ch'a morte acerba</l>
     <l n="243">Semele indusse allor, con nuovi inganni,</l>
     <l n="244">Che dell'incarco tuo gravida andava;</l>
     <l n="245">Ben si conobbe, il dì, come dovea</l>
     <l n="246">Il mondo empier di sé l'altero nome,</l>
     <l n="247">Quando il gran padre tuo, di lampi e tuoni</l>
     <l n="248">E di folgor vestito, e nubi cinto;</l>
     <l n="249">Non potendo fallir le sue promesse,</l>
     <l n="250">Lagrimando di duol tua madre ancise:</l>
     <l n="251">Che, non maturo il parto, uscisti fuore</l>
     <l n="252">Del fulminato ventre; e 'l buon parente</l>
     <l n="253">In sé stesso ti pose, e tenne tanto,</l>
     <l n="254">Ché già il decimo mese aggiunse alfine.</l>
     <l n="255">Così due volte nato, alla sorella</l>
     <l n="256">Ti pose in man dell'infelice madre:</l>
     <l n="257">Poi le Ninfe di Nissa ascosamente</l>
     <l n="258">Nutrici avesti nel sacrato speco:</l>
     <l n="259">Ivi crescendo poi d'anni e d'onore,</l>
     <l n="260">Gl'Ircan, gli Arabi, i Persi, i Battri e gl'Indi</l>
     <l n="261">Sentir quel che potea quell'alto germe</l>
     <l n="262">Che ci venne da Giove e nacque in Tebe;</l>
     <l n="263">Ma i superbi trionfi, i regni e l'oro,</l>
     <l n="264">Tanto onor, tanta gloria e tante lodi</l>
     <l n="265">Ch'indi traesti allor, furon mortali:</l>
     <l n="266">Ma l'eterna memoria, il divin nome,</l>
     <l n="267">L'esser chiamato Dio, gl'incensi, i voti,</l>
     <l n="268">Il tirso, i sacrifici, il becco anciso,</l>
     <l n="269">I Satiri, i Silen ti sono intorno,</l>
     <l n="270">Perché mostrasti a noi quel sacro frutto,</l>
     <l n="271">Quel sacro frutto che ciascuno avanza</l>
     <l n="272">Quanto il poter divin terrena cosa.</l>
     <l n="273">Se tu fussi tra lor venuto allora</l>
     <l n="274">Quando furo a quistion Nettuno e Palla,</l>
     <l n="275">Non mi contrasti alcun che dal tuo solo</l>
     <l n="276">La dottissima Atene il nome avrebbe.</l>
     <l n="277">Chi potrebbe agguagliar con mille voci</l>
     <l n="278">L'infinita virtù ch'apporta seco</l>
     <l n="279">Il soave arbor tuo? ché di lui privo,</l>
     <l n="280">Quasi vedovo e sol saria ciascuno.</l>
    </lg>
    <lg n="5">
     <l n="281">La natura dell'uom, più saldo e vero</l>
     <l n="282">Non ha sostegno alcun, se questo prenda</l>
     <l n="283">Con misura e ragion tra 'l molto e 'l poco.</l>
     <l n="284">Quando più giri il ciel ventoso e fosco,</l>
     <l n="285">Ch'Apollo è in bando, e le fontane e i fiumi</l>
     <l n="286">Son legati dal giel, e i monti intorno</l>
     <l n="287">Mostran canuto il pel, uccello e fera</l>
     <l n="288">Non si vede apparir, ché stanno ascosi;</l>
     <l n="289">Chi fa il buon viator sicuro e lieto</l>
     <l n="290">L'alte nevi stampar, calcar i ghiacci,</l>
     <l n="291">Se non questo liquor, ch'ardente e vivo,</l>
     <l n="292">Di più d'un lustro antico, e non offeso</l>
     <l n="293">Dall'onde d'Acheloo, nel più gran verno</l>
     <l n="294">Può in mezzo l'Apennin portar aprile?</l>
     <l n="295">Poi quando a noi la rondinella riede,</l>
     <l n="296">Che vigor, che dolcezza a i corpi e l'alme</l>
     <l n="297">Dona il soave vin ch'alle chiare onde</l>
     <l n="298">Del rivo cristallin sia fatto sposo!</l>
     <l n="299">Non ci porta ei ne' cor Ciprigna e Flora?</l>
     <l n="300">Poiché Febo montando al punto arriva</l>
     <l n="301">Onde le piagge e i colli in fiamma e 'n foco</l>
     <l n="302">Torna coi raggi suoi, ch'appena ardisce</l>
     <l n="303">Trar la testa di fuor pur il lacerto;</l>
     <l n="304">Che dolce compagnia, che bel ristoro</l>
     <l n="305">Si ritrova egli in quel leggiadro e chiaro,</l>
     <l n="306">Senza fumo e calor che il fresco e l'acqua</l>
     <l n="307">Fa di noi penetrar là dove questa</l>
     <l n="308">Gir non può sola, o più sudore apporta!</l>
     <l n="309">Indi che 'l tempo vien ch'ogni arbor mostra</l>
     <l n="310">Spiegate al ciel le vaghe sue ricchezze,</l>
     <l n="311">Nel tardo autunno, che quel ramo appare</l>
     <l n="312">Carco d'oro più fin, quell'altro d'ostro;</l>
     <l n="313">Che dir si può di lui che solo ha forza</l>
     <l n="314">D'ammorzar il venen che i pomi han seco?</l>
    </lg>
    <lg n="6">
     <l n="315">Or, chi poria contar l'altre virtudi?</l>
     <l n="316">Che tante in esso son, che ben lo puote</l>
     <l n="317">La natura dell'uom chiamar germano.</l>
     <l n="318">Nella tenera età crescente ancora,</l>
     <l n="319">Che di caldo e d'umor soverchio abbonda;</l>
     <l n="320">Quando temprato sia, non solo apporta</l>
     <l n="321">Nutrimento miglior, ma in vece viene</l>
     <l n="322">Di medicina ancor, ch'asciughi alquanto,</l>
     <l n="323">E 'l calor fanciullesco infermo e frale</l>
     <l n="324">Col suo sommo valor sostenga e 'nformi.</l>
     <l n="325">Nella perfetta età, colonna e scudo</l>
     <l n="326">Del natural vigore è questo solo.</l>
     <l n="327">E degli ultimi dì, che deggio io dire?</l>
     <l n="328">Ch'è sì chiaro a ciascun, che 'l mondo canta</l>
     <l n="329">Ch'alla debil vecchiezza il vin mantiene,</l>
     <l n="330">Solo, il caldo, l'umor, le forze e l'alma,</l>
     <l n="331">E la toglie al sepolcro e 'n vita serba.</l>
     <l n="332">Già le membra e 'l poter del seme umano</l>
     <l n="333">Per ciascuna stagion, per ogni etade</l>
     <l n="334">Non pur nutre, sostien, conforta, accresce;</l>
     <l n="335">Ma l'ingegno, il discorso, e l'altre parti</l>
     <l n="336">Che dell'animo son, risveglia, e rende,</l>
     <l n="337">Se moderato vien, più agute e pronte.</l>
     <l n="338">Questo spoglia il timor, riveste ardire;</l>
     <l n="339">Porta in alto i pensier, pigrizia scaccia,</l>
     <l n="340">Né gli può cosa vil restare in seno:</l>
     <l n="341">Questo ci mostra in ciel le stelle e i poli,</l>
     <l n="342">I cerchi e gli animai che van d'intorno,</l>
     <l n="343">Il viaggio del Sole, e le fatiche</l>
     <l n="344">De la sorella sua, degli altri i passi,</l>
     <l n="345">I dolor d'Orïon, del Can la rabbia,</l>
     <l n="346">Di Calisto e Cefeo l'eterna sete:</l>
     <l n="347">Questo ci mostra pian talora il monte</l>
     <l n="348">Di Pierio, di Pimplia e d'Elicona;</l>
     <l n="349">E ci conduce ove le Muse e Febo</l>
     <l n="350">Ci fan dir cose a maraviglia altere.</l>
     <l n="351">Chiara tromba sovrana, il cui gran suono</l>
     <l n="352">Di così raro onor il mondo ingombra,</l>
     <l n="353">Che mille altre cittadi, e Smirna e Rodo</l>
     <l n="354">Sol per gloria acquistar ti chiaman figlio;</l>
     <l n="355">Tu 'l puoi saver, che lui compagno avesti</l>
     <l n="356">Per far l'onde Sigee sanguigne e 'l Xanto,</l>
     <l n="357">E far troppo aspettar la casta sposa.</l>
     <l n="358">Or non sa il mondo omai, non è palese</l>
     <l n="359">Che questa è la cagion che l'edra antica,</l>
     <l n="360">Perché al padre Leneo le tempie cinge,</l>
     <l n="361">Al santo poetar ghirlanda sia?</l>
    </lg>
    <lg n="7">
     <l n="362">E tu, stolto cultor, vergogna avrai</l>
     <l n="363">Di spender quanto puoi tempo e sudore</l>
     <l n="364">In condurlo perfetto al punto estremo?</l>
    </lg>
    <lg n="8">
     <l n="365">Ma tempo è di chiamar la pia consorte,</l>
     <l n="366">E farle sovvenir che questo frutto</l>
     <l n="367">Non ci dà solo il vin; ma molti ancora,</l>
     <l n="368">Per chi gli sa trovar, profitti apporta.</l>
     <l n="369">Ben misuri fra sé quanta sia lode</l>
     <l n="370">Al donnesco valor, in mezzo il verno</l>
     <l n="371">E nel mezzo d'aprile alle compagne</l>
     <l n="372">Nel più solenne di portar dell'uve</l>
     <l n="373">Così intere, gentil, sì chiare e fresche,</l>
     <l n="374">Ch'al settembre più bel farian vergogna.</l>
     <l n="375">Venga ora adunque, e candide e vermiglie</l>
     <l n="376">Ne prenda, come vuol; ma non acerbe,</l>
     <l n="377">Né ben mature ancor: riguardi al sole,</l>
     <l n="378">Che trasparenti sien; ch'al toccar senta</l>
     <l n="379">Certa giocondità callosa e dura.</l>
     <l n="380">Sia grosso e vivo il gran; ma sia contesto</l>
     <l n="381">Raro sul raspo sì, che poi non possa</l>
     <l n="382">L'uno all'altro, premendo, oltraggio fare.</l>
     <l n="383">Chi le riscalda al sol; ciò presso al foco,</l>
     <l n="384">Per poco spazio pur: chi dentro al mosto,</l>
     <l n="385">Quando più ardente sia, le attuffa alquanto;</l>
     <l n="386">Chi nell'acque bollenti, acciò che indure</l>
     <l n="387">La scorza a contrastar al tempo e al gielo:</l>
     <l n="388">Ma più saggia è colei che queste coglie,</l>
     <l n="389">Pria che le tocche il sol, avanti al giorno;</l>
     <l n="390">E che senz'altro far le appende in loco</l>
     <l n="391">Sempre oscuro, serrato, asciutto e freddo,</l>
     <l n="392">Rare intra lor, che non vi nasca offesa.</l>
     <l n="393">Prendane d'altre poi mature e dolci:</l>
     <l n="394">Parte ne secchi al sole e parte al forno</l>
     <l n="395">(Che l'uno e l'altro è buon) divise e 'ntere,</l>
     <l n="396">Per far più adorne le seconde mense.</l>
     <l n="397">Altre ne prenda poi di più vermiglie,</l>
     <l n="398">E dentro al mosto le disfaccia al foco;</l>
     <l n="399">Poi le braccia nudando sciolte e snelle,</l>
     <l n="400">Sopra un drappo di lin che pur allora</l>
     <l n="401">Tragga de' suoi tesor con mille odori,</l>
     <l n="402">Le versi e stenda, e colle man premendo,</l>
     <l n="403">Le faccia indi passar dentro un bel vaso</l>
     <l n="404">Ben purgato, e di terra; e 'l serbi poi</l>
     <l n="405">Per addolcirne i cibi al stanco sposo,</l>
     <l n="406">Quando il gusto talor si truove in bando.</l>
     <l n="407">Io potrei dir ancor mille altri beni</l>
     <l n="408">Che l'industria d'altrui può trar da Bacco:</l>
     <l n="409">Ma sopra gli arbor già maturi i frutti</l>
     <l n="410">Veggio aspettarme; e s'io tardassi ancora,</l>
     <l n="411">O degli ingordi uccei sarebber preda,</l>
     <l n="412">O, dal mondo negletti, a terra sparti.</l>
    </lg>
    <lg n="9">
     <l n="413">Pria ch'a quanti ne sono, addrizze il guardo</l>
     <l n="414">Il saggio abitator dei campi, al fico,</l>
     <l n="415">Che 'l più tosto vien meno, e più dolce esca</l>
     <l n="416">Nasce a mille animali, ed ha mestiero</l>
     <l n="417">Di riseccarse al sol mentre ha più forza.</l>
     <l n="418">Tessa adunque il villan più canne insieme;</l>
     <l n="419">Poi sopra quattro più le ponga assise</l>
     <l n="420">Alte sì, ch'il terren non possa a quelle</l>
     <l n="421">Col suo frigido umor donar impaccio;</l>
     <l n="422">Cui, di capanna in guisa ove il pastore</l>
     <l n="423">Fugge al fosco dicembre i venti e l'acque,</l>
     <l n="424">O di paglia o di fien coverchio faccia;</l>
     <l n="425">Poscia all'un de' suoi quadri, o tronco o ramo</l>
     <l n="426">Adatte in modo tal, robusto e grave,</l>
     <l n="427">Ch'aprir possa o serrar come a lui piace,</l>
     <l n="428">E quando uopo gli sia, menarlo in giro:</l>
     <l n="429">E si dee fabbricar dove non possa</l>
     <l n="430">Torgli il lume del sol muraglia o pianta:</l>
     <l n="431">Poi colti e freschi all'apparir del giorno,</l>
     <l n="432">Gli ponga ivi distesi; ma non sieno</l>
     <l n="433">O soverchio maturi, o troppo acerbi;</l>
     <l n="434">E come volge Apollo, ed esso volga</l>
     <l n="435">Spesso il coverchio, perché renda a quelli</l>
     <l n="436">Col suo riverberar più caldi i raggi:</l>
     <l n="437">Indi che parte il sol, chiuder si denno,</l>
     <l n="438">E così quando vien pruina o pioggia;</l>
     <l n="439">Ch'ogni umor ch'ivi scenda, è lor dannoso.</l>
     <l n="440">Poiché appassiti fieno, in cesta o in vaso</l>
     <l n="441">Ben calcati tra lor serrar conviense;</l>
     <l n="442">E 'n secchissima parte alfin riposti,</l>
     <l n="443">Per gran tempo gli avrai compagni fidi.</l>
     <l n="444">Altri ne vidi aver sì grasso e bello</l>
     <l n="445">Questo frutto gentil, ch'al terzo giorno</l>
     <l n="446">Ch'egli è posto al calor, diviso l'hanno,</l>
     <l n="447">E rimesso a seccar col ventre in alto:</l>
     <l n="448">Poscia al vespro che vien, raggiunti insieme,</l>
     <l n="449">Pur gli scaldano ancor; quinci in canestri,</l>
     <l n="450">Come gli altri fra noi, gli dànno albergo.</l>
    </lg>
    <lg n="10">
     <l n="451">Or si volga alle prune, e prenda quelle</l>
     <l n="452">Ch'han servata la fede ai rami loro</l>
     <l n="453">Fin nell'agosto; e le maggiori aperte,</l>
     <l n="454">E tratto l'osso fuor, al forno e al sole</l>
     <l n="455">Le metta a dimorar compagne all'uve:</l>
     <l n="456">Le più dolci e minor si ponno intere,</l>
     <l n="457">Sol bagnate, se puoi, tra le salse onde,</l>
     <l n="458">Parimente trattar; che poi saranno</l>
     <l n="459">Medicina agl'infermi, e cibo ai sani.</l>
    </lg>
    <lg n="11">
     <l n="460">Or con queste ne vien quel caro pome</l>
     <l n="461">Vago odorato, che di Persia ha il nome;</l>
     <l n="462">Ch'asciutto essendo alla medesma forma,</l>
     <l n="463">Di soave sapor la mensa ingombra:</l>
     <l n="464">E chi calda in quei dì stillasse pece</l>
     <l n="465">Nell'umbilico suo; molti hanno detto</l>
     <l n="466">Ch'ei si può mantener maturo e fresco,</l>
     <l n="467">Dentro un vaso di terra, in lunghi giorni.</l>
    </lg>
    <lg n="12">
     <l n="468">Il fido pero e 'l mél con maggior cura</l>
     <l n="469">Visitar si convien, perch'i suoi frutti</l>
     <l n="470">Ne tengan compagnia tanto che torni</l>
     <l n="471">Nuova prole di lor per nostra gioia.</l>
     <l n="472">Guardi ch'il giorno sia sereno e queto,</l>
     <l n="473">E del ratto suo corso al fin la luna,</l>
     <l n="474">Dei suoi raggi spogliata al primo ottobre:</l>
     <l n="475">Cogliale tutte allor; che 'l tempo il chiama.</l>
     <l n="476">Non con pietra o baston le batta in alto,</l>
     <l n="477">Né dal suo ramo scossa in terra caggia:</l>
     <l n="478">Sormontando ei lassù, con man le prenda</l>
     <l n="479">Quando mature son; che tel dimostra</l>
     <l n="480">Il suo di sé lasciar vedovi i rami</l>
     <l n="481">Senza molto soffiar di Borea, o vedi</l>
     <l n="482">Il suo seme imbrunir: portale in loco</l>
     <l n="483">Che sia privo d'umor, sia freddo e cieco;</l>
     <l n="484">E sopra paglia o fien lor faccia il letto.</l>
     <l n="485">Altri dentro un vasel pon le più care,</l>
     <l n="486">Che di pietra o di creta o di sabbione</l>
     <l n="487">Ben ricoperto sia; poi le sotterra,</l>
     <l n="488">Sotto all'aperto ciel, dentro all'arena.</l>
     <l n="489">L'altre debili e frai servar si ponno,</l>
     <l n="490">Come il persico ancor, divise e secche.</l>
    </lg>
    <lg n="13">
     <l n="491">Cerchi il cotogno poi, che tanta porta</l>
     <l n="492">Sanitade e dolcezza al viver nostro:</l>
     <l n="493">Il dorato color che lunge splende,</l>
     <l n="494">E 'l soave sentor che largo sparge,</l>
     <l n="495">La sua maturità palese fanno.</l>
     <l n="496">Guardi il buon coglitor, che non l'offenda;</l>
     <l n="497">Ch'ogni percossa in lui divien mortale.</l>
     <l n="498">Ove sia freddo il ciel, chi sol l'appenda</l>
     <l n="499">Dal suo gambo sottil con picciol filo,</l>
     <l n="500">In qualche chiuso loco, a legno o ferro,</l>
     <l n="501">Gli potrà vita dar d'un anno intero:</l>
     <l n="502">Molti albergo gli dan tra verdi fronde</l>
     <l n="503">Di latteggiante fico; altri nel mele</l>
     <l n="504">Le più mature pone, altri nel vino,</l>
     <l n="505">Altri nel mosto ancora, al qual prestando</l>
     <l n="506">Del suo cortese odor, lo fa più caro.</l>
    </lg>
    <lg n="14">
     <l n="507">Tosto poi che spogliando il bel granato,</l>
     <l n="508">Dentro vede i rubin vermigli e vaghi</l>
     <l n="509">Fiammeggiar tutti a guisa di piropo,</l>
     <l n="510">Porti sotto al suo tetto; e 'l saldo piede</l>
     <l n="511">Bene avvolto di pece appenda in alto.</l>
     <l n="512">Quell'a cui più ne cal, lo bagna alquanto</l>
     <l n="513">Nell'umor di Nettuno; indi a tre giorni</l>
     <l n="514">Lo riporta a seccar a l'ombra e 'l sole</l>
     <l n="515">La notte e 'l dì: poi, dove gli altri, ha seggio:</l>
     <l n="516">Ma quando l'ora vien, ch'estiva sete,</l>
     <l n="517">O che infermo calor che febbre adduce,</l>
     <l n="518">Vuol con esso temprar; non molto avanti</l>
     <l n="519">Lo torna a macerar fra le dolci acque.</l>
     <l n="520">Chi lo copre d'argilla, e chi lo pone</l>
     <l n="521">Sopra l'arene sollevato in tanto,</l>
     <l n="522">Ch'attraendo l'umor, non tocchin lui;</l>
     <l n="523">Chi sovra l'onde, e 'n quella istessa forma,</l>
     <l n="524">Dentro un vasel che in nulla parte spiri:</l>
     <l n="525">Chi fra 'l rude orzo lo nasconde in guisa,</l>
     <l n="526">Che non possa toccar chi gli è compagno.</l>
    </lg>
    <lg n="15">
     <l n="527">Or, quantunque vulgar, non dee schernirse</l>
     <l n="528">La nespola real, né l'aspra sorba;</l>
     <l n="529">Che l'una e l'altra pur talvolta dona,</l>
     <l n="530">Come al gusto sapor, salute al ventre.</l>
     <l n="531">Deggionsi tutte c"rre acerbe ancora</l>
     <l n="532">Sul mezzogiorno, e che sia chiaro il cielo,</l>
     <l n="533">E ch'alcuna di lor di pioggia o nebbia</l>
     <l n="534">Non senta offesa: e dentro a chiuse corbe,</l>
     <l n="535">E tra la paglia e 'l fien, e in alto appese</l>
     <l n="536">Servar si ponno: e chi l'attuffa in prima</l>
     <l n="537">Infra l'onde con sal, lor cresce i giorni,</l>
     <l n="538">Come anco il mèl che le mantien mature.</l>
     <l n="539">Né la giuggiola ignobil lasci in bando,</l>
     <l n="540">Che pur nel verno poi rimedio apporta</l>
     <l n="541">Quando il gelato umor n'astringe il petto.</l>
    </lg>
    <lg n="16">
     <l n="542">Già torne il passo, e con più larga spene,</l>
     <l n="543">Al mandorlo giocondo, al noce ombroso,</l>
     <l n="544">Alla calda avellana, che sciogliendo</l>
     <l n="545">La sua gonna di fuor, ti fanno aperta</l>
     <l n="546">La lor maturità ch'è giunta a riva.</l>
     <l n="547">Prendale adunque allor, e d'ogni 'ntorno</l>
     <l n="548">Del primiero suo vel le renda nude:</l>
     <l n="549">E se 'l contenderan, tra folta paglia</l>
     <l n="550">Stien sepolte due giorni; e per sé stesse</l>
     <l n="551">Le vedrai dispogliar l'antico manto:</l>
     <l n="552">Quinci con acqua e sal purgate e monde</l>
     <l n="553">La dura scorza sua, candide e ferme</l>
     <l n="554">Doppiamente verran; poi secche in tutto,</l>
     <l n="555">Dureran quanto vuol chi in guardia l'ave.</l>
     <l n="556">Scerna la noce sol, che verme o tarlo</l>
     <l n="557">S'han fatto albergo; e ne farà liquore,</l>
     <l n="558">Ch'intr'alla sposa sua, tra le sue figlie</l>
     <l n="559">Possa al verno vegliar, donando il cibo</l>
     <l n="560">Alla lucerna sua, mentre elle al fuoco</l>
     <l n="561">Alla r¢cca talor traggon la chioma,</l>
     <l n="562">O van tessendo chi le scaldi e copra:</l>
     <l n="563">Metta l'altre miglior sotto l'arena</l>
     <l n="564">Tra l'aride sue frondi, o dentro all'arche</l>
     <l n="565">Fatte del suo troncon: altri ha credenza</l>
     <l n="566">Che l' donar lor tra le cipolle ostello,</l>
     <l n="567">Possa far i suoi dì più lunghi e lieti.</l>
    </lg>
    <lg n="17">
     <l n="568">Qui l'altissimo pin nel ciel dimostra</l>
     <l n="569">Il durissimo frutto esser perfetto,</l>
     <l n="570">Saettandone a terra or questo o quello</l>
     <l n="571">Con periglio e timor di chi sta presso.</l>
     <l n="572">Questo, c"r si conviene innanzi alquanto</l>
     <l n="573">Che i legnosi suoi scogli aprendo il seno</l>
     <l n="574">Lassin gir i figliuoi per l'erba errando,</l>
     <l n="575">I quali han brevi i dì: pur chi gli chiude</l>
     <l n="576">Dentro un vaso di terra, e 'n terra avvolti,</l>
     <l n="577">Può per un anno almen di quei talvolta</l>
     <l n="578">Confortar e nutrir gli spirti e i membri.</l>
    </lg>
    <lg n="18">
     <l n="579">Della rozza castagna il tempo arriva,</l>
     <l n="580">Che si conosce anch'ei quando dai rami</l>
     <l n="581">Lo spinoso suo albergo in basso cade.</l>
     <l n="582">Quelle che di sua man battendo scuote</l>
     <l n="583">Dall'arbore il villan, veder potranno,</l>
     <l n="584">Verdi poste in sabbion, vicino il marzo:</l>
     <l n="585">L'altre che già mature han preso ardire</l>
     <l n="586">D'uscir del nido suo, scampar non sanno</l>
     <l n="587">Un mezzo mese pur; onde conviene</l>
     <l n="588">Seccarle al fumo; e lungo tempo appresso</l>
     <l n="589">Saranno ésca a colui cui manca il pane.</l>
    </lg>
    <lg n="19">
     <l n="590">Né il sacro arbor d'Ammon negletto vada,</l>
     <l n="591">La quercia annosa che in quei tempi primi</l>
     <l n="592">Nutrì senza sudor gli antichi padri.</l>
     <l n="593">Quando sotto al troncon le ghiande sparge,</l>
     <l n="594">Prendansi tutte allora; e secche al sole,</l>
     <l n="595">Faranno al verno poi sì grassi e gravi</l>
     <l n="596">Gl'ingordi porci suoi, che fien la dote</l>
     <l n="597">Della figlia maggior che brama e tace.</l>
    </lg>
    <lg n="20">
     <l n="598">Il sempre verde ulivo ancor non ave</l>
     <l n="599">Ben nel maturo fin condotto il frutto;</l>
     <l n="600">Onde c"r non si può: ma in simil giorni</l>
     <l n="601">Quanto questo di sopra i rami spande,</l>
     <l n="602">Tanto sotto convien purgar intorno</l>
     <l n="603">Da sterpi e sassi, perché poi cadendo</l>
     <l n="604">Per pioggia o vento l'onorata uliva,</l>
     <l n="605">Resti in occhio al villan; ché troppo è cara.</l>
    </lg>
    <lg n="21">
     <l n="606">Or ch'ha dentro al suo tetto il buon cultore</l>
     <l n="607">Salvi condotti omai tanti bei frutti;</l>
     <l n="608">E son carche le travi, e l'arche piene</l>
     <l n="609">Colmi i vasi, i canestri, i tin, le botti,</l>
     <l n="610">Talché gli avanza nell'albergo appena</l>
     <l n="611">Loco ove possa star la mensa e 'l letto;</l>
     <l n="612">Renda grazie a Colui la cui pietade</l>
     <l n="613">Gli dà soverchio quel ch'a molti manca:</l>
     <l n="614">Poi si volga a pensar che l'anno appresso</l>
     <l n="615">S'altro tanto ne vuol, non gli bisogna</l>
     <l n="616">Passar tutto sedendo in ozio il tempo;</l>
     <l n="617">Ma che l'opra e 'l sudor l'han fatto tale.</l>
     <l n="618">Torni alla vigna sua, non le sia ingrato</l>
     <l n="619">Del prezïoso vin ch'ei n'ha ricolto;</l>
     <l n="620">E nel tempo avvenir l'avrà più larga.</l>
     <l n="621">Come sia il mezzo ottobre, zappi e smuova</l>
     <l n="622">La terra in giro, e le radici scopra</l>
     <l n="623">Della vite gentil; e quante truova</l>
     <l n="624">Picciole barbe in lei, che non più addentro</l>
     <l n="625">D'un piede e mezzo sien, col ferro ardito</l>
     <l n="626">Le taglie e spenga; perché queste, ingorde,</l>
     <l n="627">Furando il cibo alle profonde e vere,</l>
     <l n="628">Le fan perire alfin, onde ne resta</l>
     <l n="629">La vigna alfin colle radici in alto,</l>
     <l n="630">Ch'or dal freddo comprese, or nell'estate</l>
     <l n="631">Dalla sete e dal caldo, a morte vanno.</l>
     <l n="632">Ma guardisi al segar, che non arrive</l>
     <l n="633">Dentro al materno ventre la sua piaga:</l>
     <l n="634">Ch'indi rinascon poi con maggior forza;</l>
     <l n="635">O penetrando il giel le parti interne,</l>
     <l n="636">Del calor natural la vite spoglia.</l>
     <l n="637">Dunque dal suo pedal d'un dito almeno</l>
     <l n="638">Lontan l'incida: e non ritornan poi,</l>
     <l n="639">E ponno esso guardar da mille offese.</l>
     <l n="640">Or se 'l paese tuo difeso giace</l>
     <l n="641">Dal furor d'aquilon, né ghiaccio o neve</l>
     <l n="642">Soverchio il preme; puoi lasciar la terra</l>
     <l n="643">Gran tempo aperta: ma se il verno ha forza,</l>
     <l n="644">Dopo il novembre almen, quei picciol fossi</l>
     <l n="645">Ch'eran cavati intorno, adegua e chiudi:</l>
     <l n="646">E dove di gran giel sospetto fusse,</l>
     <l n="647">Lo sterco colombin, l'antica orina</l>
     <l n="648">Sopr'esse infusa, le mantiene in vita.</l>
     <l n="649">Mentre novella ancor cresce la vigna,</l>
     <l n="650">Far si conviene infino al quinto ottobre</l>
     <l n="651">Ogni anno, e non fallir: nel resto poi,</l>
     <l n="652">Del terzo autunno può bastar un'opra;</l>
     <l n="653">Ché l'invecchiata scorza a tale è giunta,</l>
     <l n="654">Che partorir non può così sovente,</l>
     <l n="655">Come prima solea, nuove radici.</l>
     <l n="656">Le propaggini poi, che poste in arco</l>
     <l n="657">Fur molto avanti, e dalle care madri</l>
     <l n="658">Han nutrimento ancora; in questi giorni</l>
     <l n="659">Tagliar si den, perché al più freddo cielo</l>
     <l n="660">Prendan forza e vigor; e bene addentro</l>
     <l n="661">Cavar la terra lor, che ben profonde</l>
     <l n="662">Faccian le barbe, e non vicine al sole.</l>
     <l n="663">Altresì ci convien quelli arbor tutti</l>
     <l n="664">Rivisitar, che n'han dei pomi loro</l>
     <l n="665">Fatto ricco l'altrier l'amico albergo:</l>
     <l n="666">Scopri il basso lor piede, e tutto poscia</l>
     <l n="667">L'inghirlanda, ove puoi, di grasso fimo,</l>
     <l n="668">Perché scorrendo poi di giorno in giorno</l>
     <l n="669">L'umor del verno lo traporte addentro,</l>
     <l n="670">E lo scaldi e nodrisca, onde divegna</l>
     <l n="671">Più giovin la virtude, e lieti e freschi,</l>
     <l n="672">Più soavi e maggior ti porti i frutti.</l>
     <l n="673">Ma s'egli è che 'l terren simigli a sabbia,</l>
     <l n="674">Della più grassa creta ivi entro spargi,</l>
     <l n="675">Se pur cretoso sia, la sabbia adopra:</l>
     <l n="676">Che l'una all'altra vien cortese aita;</l>
     <l n="677">E maggior s'hanno amor, ch'al fimo istesso.</l>
     <l n="678">Non si deve or lassar la canna indietro,</l>
     <l n="679">Ch'esser sostegno possa al tempo poi</l>
     <l n="680">Alla pianta novella, all'umil vite;</l>
     <l n="681">Ch'or vien matura: e dalle sue radici</l>
     <l n="682">Tagliar conviensi dolcemente pure</l>
     <l n="683">Sì, che quel che riman, non senta offesa.</l>
     <l n="684">Né, dopo questo, ancor riposo done</l>
     <l n="685">Agli agresti instrumenti il buon cultore;</l>
     <l n="686">Perché l'autunno sol più d'opre ingombra,</l>
     <l n="687">Che non fa quasi poi dell'anno il resto.</l>
     <l n="688">Non men che a primavera, e spesso meglio,</l>
     <l n="689">Si puon tutti piantar per questi tempi</l>
     <l n="690">Arbusti, arbori, frutti, e vigne insieme.</l>
     <l n="691">Prenda pure il magliuol, prenda il piantone,</l>
     <l n="692">Prenda ogni ramuscel, prenda ogni tronco;</l>
     <l n="693">E con modo e ragion elegga il seggio</l>
     <l n="694">Dentro al terren che più conface a loro:</l>
     <l n="695">E la Libra e l'Astrea vedrà per pruova,</l>
     <l n="696">Ch'ai duo Pesci e 'l Monton non cede in questo.</l>
     <l n="697">Ove più scalda il sole, ove è più secca</l>
     <l n="698">La piaggia e 'l monticel, tale stagione</l>
     <l n="699">Vie più giova al piantar, che l'altra prima,</l>
     <l n="700">Perché il verno ne vien, che sopra stringe</l>
     <l n="701">Il ghiacciato terren che sotto scalda;</l>
     <l n="702">E 'l sovente cader di piogge e nevi</l>
     <l n="703">Gli dona tanto umor, che dentro forma</l>
     <l n="704">Salde radici; e come torna aprile,</l>
     <l n="705">Vien pullulando, e tal vigore ha preso</l>
     <l n="706">Per sì lungo riposo, ch'ei non teme</l>
     <l n="707">L'aspra sete e 'l sudor di Sirio ardente.</l>
     <l n="708">Nell'istessa stagion si puote ancora</l>
     <l n="709">Disramar e potar le vigne e i frutti,</l>
     <l n="710">E dar forma a ciascun; riguardo avendo,</l>
     <l n="711">Ch'ove è più forte il giel, s'avanzin l'opre;</l>
     <l n="712">Ritardando il lavoro, ove più scalde</l>
     <l n="713">Il pio raggio solar, quasi al novembre.</l>
    </lg>
    <lg n="22">
     <l n="714">Or, quantunque le vigne e l'altre piante</l>
     <l n="715">Per la soavità dei frutti suoi</l>
     <l n="716">Ci abbian fatto parlar sì lungamente</l>
     <l n="717">Della cultura lor, porre in oblio</l>
     <l n="718">Non si devrien però le biade e i campi,</l>
     <l n="719">Sendo il tempo miglior, ch'accresce e scema</l>
     <l n="720">La mercede a ciascun secondo i merti.</l>
     <l n="721">Non molto innanzi che la Libra adegue</l>
     <l n="722">Colla vigilia il sonno, il buon villano</l>
     <l n="723">Il ben c¢lto letame apporte ai campi:</l>
     <l n="724">Ché pur allor la terza volta deve</l>
     <l n="725">Dar traversa la riga, acciò che poi</l>
     <l n="726">Prendan più volentier la sua sementa.</l>
     <l n="727">Sulla piaggia e sul colle, spesso e largo;</l>
     <l n="728">Nella valle e nel pian, più raro almeno</l>
     <l n="729">Delle tre parti l'una, il fimo spanda;</l>
     <l n="730">Men nel secco terren, che nell'acquoso:</l>
     <l n="731">Che l'uno il freddo giel che l'onda reca,</l>
     <l n="732">Col temprato calor risolve e scalda;</l>
     <l n="733">L'altro asciutto per sé, nel troppo avvampa,</l>
     <l n="734">E nel poco o mezzan ristoro prende:</l>
     <l n="735">Pongal di spazio par sopra i suoi campi</l>
     <l n="736">Diviso in monticelli, e sol ne sparga</l>
     <l n="737">Quanto ne può covrir quel giorno arando.</l>
     <l n="738">Il molto erboso pian ch'ha troppo umore,</l>
     <l n="739">Come arriva il settembre, il primo sia</l>
     <l n="740">Che sopra il dorso suo porti l'aratro:</l>
     <l n="741">L'aperta piaggia poi, che lieta e grassa</l>
     <l n="742">E verdeggiante appar, lo segua appresso:</l>
     <l n="743">Il magro collicel ch'a mezza estate</l>
     <l n="744">Per non aver vigor trovò perdono,</l>
     <l n="745">Or la volta seconda il ferro senta,</l>
     <l n="746">Perché più non ne vuol, ma dolce e leve.</l>
     <l n="747">Or è il tempo miglior, quando si deggia</l>
     <l n="748">Raffondar e mondar le fosse e i rivi</l>
     <l n="749">Per far largo cammino alle folte acque</l>
     <l n="750">Che ci menan dappoi Vulturno ed Ostro.</l>
     <l n="751">Or è il tempo a stirpar gli stecchi e i pruni,</l>
     <l n="752">E l'altre erbe noiose, a chi volesse</l>
     <l n="753">Di selvaggio terren far lieti c¢lti.</l>
    </lg>
    <lg n="23">
     <l n="754">Già bisogna lassar tutto altro indietro,</l>
     <l n="755">E volgere il pensier (ché troppo importa)</l>
     <l n="756">Alla sementa sua; né passe il giorno.</l>
     <l n="757">Truove il saggio cultor quel grano allora,</l>
     <l n="758">Che non varchi l'età d'un anno intero;</l>
     <l n="759">Ma nel passato agosto eletto in seme:</l>
     <l n="760">Guardi ch'umor non senta, e sia purgato</l>
     <l n="761">D'ogni lordura in tutto; e sia lontano</l>
     <l n="762">L'orzo, l'avena, e lo spietato loglio:</l>
     <l n="763">Rosso dentro e di fuor, duro, pesante,</l>
     <l n="764">Lungo, e 'nciso nel mezzo, che 'l ritondo</l>
     <l n="765">Non ha tanto vigor, ne tanto vale:</l>
     <l n="766">Spesso il rinnuovi ancor; che quello istesso</l>
     <l n="767">Che nel passato ottobre era perfetto,</l>
     <l n="768">Va la virtù perdendo, e d'ora in ora</l>
     <l n="769">Si vien cangiando tal (ché così vuole</l>
     <l n="770">La volubil natura), che si face</l>
     <l n="771">Altro ch'esser solea negli anni addietro:</l>
     <l n="772">E piuttosto addiviene ove più abbonde</l>
     <l n="773">L'umido nel terren, che in secco loco.</l>
     <l n="774">Molti vid'io cultor che 'l suo frumento</l>
     <l n="775">Dentro una lorda pelle avvolto un tempo</l>
     <l n="776">Tennero innanzi; e seminando poi,</l>
     <l n="777">Ebber del frutto suo più larga speme:</l>
     <l n="778">Altri, per dar rimedio al verme iniquo</l>
     <l n="779">Che le tenere barbe (ahi crudo e fero!)</l>
     <l n="780">Appena nate ancor sotterra rode</l>
     <l n="781">Della sementa sua, la notte avanti</l>
     <l n="782">L'han tenuto fra l'onde ove sia infuso</l>
     <l n="783">Del gelato liquor del semprevivo,</l>
     <l n="784">O del torto cocomer che dell'angue</l>
     <l n="785">La lunghezza, la forma e 'l nome ha seco.</l>
     <l n="786">Or quando puoi veder verso il mattino</l>
     <l n="787">Le figliuole d'Atlante, e la ghirlanda</l>
     <l n="788">Della sposa di Bacco, in occidente</l>
     <l n="789">Attuffarse nell'onde; allora è il tempo</l>
     <l n="790">Che commetta al terreno i tuoi tesori:</l>
     <l n="791">E chi prima il farà, vedrà dappoi</l>
     <l n="792">Paglia e strarme tornar la sua ricolta.</l>
     <l n="793">Pur sotto al freddo ciel, vicino all'alpi</l>
     <l n="794">Ove spinge aquilon le prime nevi,</l>
     <l n="795">O nel magro terren dall'acque oppresso,</l>
     <l n="796">Si convien prima assai, mentre la terra</l>
     <l n="797">Si truova asciutta ancor, mentre le nubi</l>
     <l n="798">Stanno pendenti ancor; affin che avanti</l>
     <l n="799">Che le pruine e 'l giel le faccian guerra,</l>
     <l n="800">Possan sotto formar larghe radici.</l>
     <l n="801">Guardi ben, che la figlia di Latona,</l>
     <l n="802">Dipartendo dal Sol, chiarezza acquisti</l>
     <l n="803">In giovinetta età ch'a primavera</l>
     <l n="804">Di dolcezza e virtù si risimiglia:</l>
     <l n="805">Quinci divoto a Cerere porgendo</l>
     <l n="806">Vittime, sacrifici, incensi e voti,</l>
     <l n="807">L'alto Lume del ciel, Flora e Rubigo</l>
     <l n="808">Preghi, ch'aiutin quei, questa non noccia:</l>
     <l n="809">Poi con buono sperar, e lieto in vista,</l>
     <l n="810">Dia principio felice ai suoi desiri.</l>
    </lg>
    <lg n="24">
     <l n="811">Chi possedesse il pian che dritto guarde</l>
     <l n="812">L'alto punto d'Apollo, aprico e trito,</l>
     <l n="813">Quel beato saria: ché bench'il colle</l>
     <l n="814">Renda più forte il gran, ne torna alfine</l>
     <l n="815">Tanto poco al villan, che 'l figlio plora.</l>
     <l n="816">Ov'è grasso il terren, men seme spanda;</l>
     <l n="817">Nel più magro e sottil, più sia cortese:</l>
     <l n="818">Getti più raro il gran quel ch'è primaio,</l>
     <l n="819">O che nel seminar piovoso ha il cielo;</l>
     <l n="820">Più spesso e folto, chi più tardo indugia,</l>
     <l n="821">O che 'l tempo seren incontra a sorte.</l>
     <l n="822">Poi coll'aratro in man solcando muova</l>
     <l n="823">Il ricco campicel dei nuovi semi;</l>
     <l n="824">Dietro a cui seguan poi la sposa e i figli</l>
     <l n="825">Che colle marre in man ricuoprin sotto</l>
     <l n="826">Quel gran ch'appare, e l'indurate zolle</l>
     <l n="827">Rompin premendo: ché ove sia più trito</l>
     <l n="828">Da costoro il terren, più lieto viene.</l>
     <l n="829">Ponghin cura tra lor, che 'l dritto solco</l>
     <l n="830">Sia ben purgato sì, che nessun truove</l>
     <l n="831">La piovuta acqua in lui ritegno o impaccio:</l>
     <l n="832">Che se in esso riman facendo il nido,</l>
     <l n="833">Nel primo germinar ancide il grano.</l>
     <l n="834">In sì fatta stagion si puote ancora,</l>
     <l n="835">Per chi n'abbia desir, sementa dare</l>
     <l n="836">Al crescente pisello, al verde lino,</l>
     <l n="837">All'amaro lupino, a molte insieme</l>
     <l n="838">Delle biade miglior, ch'a dirne il vero</l>
     <l n="839">Aman, più che Scorpion, l'Aquario e i Pesci.</l>
    </lg>
    <lg n="25">
     <l n="840">Mentre ch'Apollo ancor le piagge scalda,</l>
     <l n="841">Tor si conviene all'umil pecorella</l>
     <l n="842">La seconda sua gonna, a fin che possa</l>
     <l n="843">Vestirse intanto, e non la truove il gielo</l>
     <l n="844">Disarmata vêr lui, piangente e grama:</l>
     <l n="845">E la seconda volta all'api avare</l>
     <l n="846">Scemar dell'esca; e perch'al crudo verno</l>
     <l n="847">L'andar peregrinando è lor conteso,</l>
     <l n="848">E di frondi e di fior la terra è nuda,</l>
     <l n="849">Sia cortese la man che questo adopra.</l>
    </lg>
   </lg>
  </body>
 </text>
</TEI>