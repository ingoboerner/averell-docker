<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA TERZA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">205</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA TERZA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA TERZA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or mi minaccia il mondo, e m'odia, e teme,</l>
     <l n="2">Quando prender lo stil mi sente in mano</l>
     <l n="3">Che i miglior fa più belli, e gli altri preme.</l>
     <l n="4">Dice fra sé ciascun c'ha poco sano</l>
     <l n="5">Dentro il pensier, come l'altrui biasmare</l>
     <l n="6">Come dal bene oprar sempre è lontano!</l>
     <l n="7">Poi quando è dove io son, contrario appare,</l>
     <l n="8">Loda Aronca e Lucilio, e me fors'anco</l>
     <l n="9">Ardito di seguir lor forme chiare.</l>
     <l n="10">Fato è che il negro in voi ritorni bianco,</l>
     <l n="11">Se non volete pur che negro il chiami</l>
     <l n="12">Tal che di bene oprar dicendo è stanco.</l>
     <l n="13">Io non cerco odio in voi, ma i santi rami</l>
     <l n="14">Del biondo Apollo, onde prometto e giuro</l>
     <l n="15">Che tal farò che tutto il mondo m'ami.</l>
     <l n="16">Opri pur mal chi può lieto e sicuro,</l>
     <l n="17">Ché dell'altrui disnor mia lingua tace,</l>
     <l n="18">Né fin ch'altro potrò più d'esso curo.</l>
     <l n="19">Godi pur, Francia; e poi che sol ti piace,</l>
     <l n="20">Segui Vener, le piume, e l'ozio e 'l vino,</l>
     <l n="21">Virtù fuggendo e quanto al senso spiace.</l>
     <l n="22">Né l'amico fedel, servo o vicino</l>
     <l n="23">Ti caglia aver per te dannaggio o morte;</l>
     <l n="24">Vivi, e governi poi tutto il destino.</l>
     <l n="25">Vivi; e perdendo, non colpar la sorte,</l>
     <l n="26">Ma pensa sol, ch'ogni tuo mal che viene</l>
     <l n="27">Tu stessa il faccia, e 'l ben fortuna apporte.</l>
     <l n="28">Tu, Spagna infida, quanto hai dolce e bene</l>
     <l n="29">Metti pur nel mal far, che più non canto,</l>
     <l n="30">Quantunque fren d'onor nulla ti tiene.</l>
     <l n="31">Abbia in te il peccator più pregio e vanto</l>
     <l n="32">Che 'l Fiammingo e 'l German quand'ebbro cade,</l>
     <l n="33">E in più scherno abbia altrui dov'è più santo.</l>
     <l n="34">Segui Avarizia, scaccia Lealtade,</l>
     <l n="35">Tal che ti vinca il rozzo Elvezio appena,</l>
     <l n="36">In cui l'opre d'onor son brevi e rade.</l>
     <l n="37">Né il poco creder tuo vista terrena</l>
     <l n="38">Passi d'un palmo, onde Granata ognora</l>
     <l n="39">Sia, non pur gli altri, di vergogna piena.</l>
     <l n="40">Pensa che l'alma in noi col corpo mora;</l>
     <l n="41">Sol l'Italia rubar, prometter molto</l>
     <l n="42">E mai nulla attener quaggiù t'onora.</l>
     <l n="43">Viva il Lombardo ancor da tema sciolto</l>
     <l n="44">De' gravi biasmi miei, ché più non dico...</l>
     <l n="45">Fine oggi impongo ad altra tema volto.</l>
     <l n="46">Vivi a te stesso pur, vivi inimico</l>
     <l n="47">Al Guelfo, al Ghibellin, pur sempre sia,</l>
     <l n="48">Più l'altrui danno che il ben proprio amico.</l>
     <l n="49">Né gli occhi aprite a contemplar la via</l>
     <l n="50">Che voi vil servi a trista morte adduce,</l>
     <l n="51">Onde non men del mal vergogna fia.</l>
     <l n="52">Odio, Invidia ti sien per segno e duce,</l>
     <l n="53">Sì che tu più fra i tuoi signori appelli</l>
     <l n="54">Chi maggior giogo sopra sé conduce.</l>
     <l n="55">Né vi sovvenga or più che foste quelli</l>
     <l n="56">(Come ben può saper chi spesso udillo)</l>
     <l n="57">Onde in Roma i trofei tornâr men belli.</l>
     <l n="58">Quanta men sarìa pena, o buon Camillo,</l>
     <l n="59">Sgombrar l'oro a costor, le ricche spoglie,</l>
     <l n="60">E riportarne il perduto vessillo!</l>
     <l n="61">Tu c'hai più del saper disegni e voglie,</l>
     <l n="62">Altero Venezian, di me sicuro</l>
     <l n="63">Sia, ché 'l mio legno omai le vele accoglie.</l>
     <l n="64">Segui pur tuo cammin, forse un dì duro,</l>
     <l n="65">Vendendo ognor per poco ben presente,</l>
     <l n="66">Senza avvederti, un lungo mal futuro.</l>
     <l n="67">Fa' pur, cangiando ognor fortuna e mente,</l>
     <l n="68">Or con questo or con quello or pace or tregua,</l>
     <l n="69">Aitando più chi più poter si sente.</l>
     <l n="70">Sta' pur prima a veder chi fugga o segua,</l>
     <l n="71">Che la tua gente passi o l'Adda o l'Oglio,</l>
     <l n="72">Finché il tempo miglior via si dilegua.</l>
     <l n="73">Non dirò più, come talvolta soglio,</l>
     <l n="74">Che se non guardi la tua barca, un giorno</l>
     <l n="75">Dar potria forse in qualche ascoso scoglio.</l>
     <l n="76">Forse non pensi aver nemici intorno;</l>
     <l n="77">Il viversi in fra due non porta amici,</l>
     <l n="78">Ma dell'altro e dell'un fa danno e scorno.</l>
     <l n="79">Dentro, i tuoi cittadin sian più mendici</l>
     <l n="80">Quanto sono miglior, le gemme e l'oro</l>
     <l n="81">Faccian pur che i più rei sian più felici.</l>
     <l n="82">Non possa procurar nel Bucintoro</l>
     <l n="83">Chi non ha borsa da pagarne il nolo,</l>
     <l n="84">Che appena i Padovan sì fatti fôro.</l>
     <l n="85">Se non cangi pensier, l'un secol solo</l>
     <l n="86">Non conterà sopra il millesim'anno</l>
     <l n="87">Tua libertà che va fuggendo a volo.</l>
     <l n="88">Maggior tormenti, e spesso morte dànno</l>
     <l n="89">Le ascose infermità che dentro sono:</l>
     <l n="90">Dimandinsi i Toscan che ben lo sanno.</l>
     <l n="91">Tu, Genovese, ancor che saggio e buono</l>
     <l n="92">Forse già fosti, or non so ben che dire,</l>
     <l n="93">Così vario di te corre oggi il suono.</l>
     <l n="94">Senza biasmo temer del tuo fallire</l>
     <l n="95">Segui or l'Adorno, il buon Fregoso poi,</l>
     <l n="96">Teco sfogando i ciechi sdegni e l'ire.</l>
     <l n="97">Opra pur sì, che l'un de' duci tuoi</l>
     <l n="98">Sempre temendo al quarto april non giunga,</l>
     <l n="99">Ché il molto riposar par che t'annoi.</l>
     <l n="100">E la dimora ne' duo lustri lunga</l>
     <l n="101">Del tuo fido Ottavian sì rara sia</l>
     <l n="102">Ch'eterna invidia il suo nemico punga.</l>
     <l n="103">Ma guarda pur ch'al fin furata fia</l>
     <l n="104">Al tuo San Giorgio un dì l'arme e il destriero,</l>
     <l n="105">Onde il Drago alto non più sotto stia.</l>
     <l n="106">Sallo Orïente quanto avesti impero,</l>
     <l n="107">Sentillo il Ponto, il grand'Egeo lo vide,</l>
     <l n="108">All'Adria a rimembrar trema 'l pensiero.</l>
     <l n="109">A tal sei giunto! e chi così divide</l>
     <l n="110">Te dal primo saver, ch'oggi Savona</l>
     <l n="111">E Lunigiana pur, non ch'altri, ride?</l>
     <l n="112">E tu, Fiorenza bella, ond'oggi suona</l>
     <l n="113">Sì lunge il grido, ma non forse quale</l>
     <l n="114">Brama chi teco ognor piange e ragiona,</l>
     <l n="115">Batti sicura omai, batti pur l'ale</l>
     <l n="116">Dietro a chi folle ti conduce in loco</l>
     <l n="117">Donde tornar, né calcitrar non vale.</l>
     <l n="118">Tu stessa accendi, e non t'accorgi, il foco</l>
     <l n="119">Che strugge in te non pur la Libertate,</l>
     <l n="120">Ma il corpo, i figli e l'alma, a poco a poco.</l>
     <l n="121">Ahi Donna alma, gentil, quanta beltate</l>
     <l n="122">Vidi nel volto tuo, quanta chiarezza,</l>
     <l n="123">Or sozza e inferma, in la più verde etate!</l>
     <l n="124">Tempo già fu che teco altra ricchezza</l>
     <l n="125">Non avea loco alcun ch'alta virtute,</l>
     <l n="126">Or l'oro onori, e quanto è ben si sprezza.</l>
     <l n="127">Svegliati, pigra, ché la tua salute</l>
     <l n="128">In altro sta che in tesser drappo o lana</l>
     <l n="129">Onde il nome e le forze or hai perdute.</l>
     <l n="130">Guarda dintorno pur, guarda Toscana,</l>
     <l n="131">E vedrai ben, che la caviglia e 'l fuso</l>
     <l n="132">Non t'ha fatta di lei donna e sovrana.</l>
     <l n="133">Apri quel tempio, e non t'inganni l'uso,</l>
     <l n="134">Già tanto ornato dell'antico Marte,</l>
     <l n="135">E stia l'Arte, e 'l Mercato, e 'l Cambio chiuso.</l>
     <l n="136">Volgi l'antiche e le moderne carte,</l>
     <l n="137">E intenderai che senza il ferro, l'oro</l>
     <l n="138">Serva è ricchezza che in un giorno parte.</l>
     <l n="139">Stimansi ricchi, ma non son, coloro</l>
     <l n="140">Che temon del vicin l'armata mano</l>
     <l n="141">Ricca sempre che vuol d'altrui tesoro.</l>
     <l n="142">Com'è, Fiorenza mia, caduco e vano</l>
     <l n="143">Il tuo penar, che di mill'anni il frutto</l>
     <l n="144">Solo in un punto ti si fa lontano!</l>
     <l n="145">Tu non puoi rimirar col volto asciutto</l>
     <l n="146">La vittoria che vien di Francia o Spagna,</l>
     <l n="147">Ché l'una o l'altra ti si volge in lutto.</l>
     <l n="148">Colui ch'argento per servir guadagna,</l>
     <l n="149">S'altri gliel toe, come vilmente a torto,</l>
     <l n="150">Se difender nol sa, d'altrui si lagna!</l>
     <l n="151">Non surgerà il valor, che in tutto è morto,</l>
     <l n="152">Fin che al pubblico ben più che a se stesso</l>
     <l n="153">Non volge il guardo il veder nostro corto.</l>
     <l n="154">Ciascuna villa che ti alberga appresso</l>
     <l n="155">Oggi a scherno ti prende, e tu nol senti,</l>
     <l n="156">Ché maraviglia e duol n'aresti spesso.</l>
     <l n="157">Non ch'altra, il vitupero delle genti,</l>
     <l n="158">Arezzo, il Casentin, Prato, e Pistoia</l>
     <l n="159">T'affrena, e volge, e sprona, e tu 'l consenti.</l>
     <l n="160">Sgombra, se puoi, questa vergogna e noia,</l>
     <l n="161">Ch'omai Fermo, Castel, Perugia e Siena</l>
     <l n="162">Han l'invidia di te conversa in gioia.</l>
     <l n="163">E tu, Roma, in vêr me di sdegno piena,</l>
     <l n="164">Che tanto spesso ne' miei versi appello,</l>
     <l n="165">Ecco ch'or perde il mio cantar la lena.</l>
     <l n="166">Fa' pur, che sempre in te sia buono e bello</l>
     <l n="167">Quel ch'è più rio, né mai virtù né fede</l>
     <l n="168">Possa dentro sentir mitra o cappello;</l>
     <l n="169">Tal che il gran vecchio onde t'appelli erede</l>
     <l n="170">Tiranneggiando in noi del ciel l'impero,</l>
     <l n="171">Vergogna il prenda, se talor ti vede.</l>
     <l n="172">Se il tuo testar, come alcun pensa, è vero,</l>
     <l n="173">Quanto men fu l'Apostata Giuliano,</l>
     <l n="174">Che tu, buon Costantin, dannoso a Piero!</l>
     <l n="175">Forse per meglio oprar, nel corpo sano</l>
     <l n="176">Giungesti peste eterna, e mi perdoni</l>
     <l n="177">Silvestro, e l'altro che salvò Traiano.</l>
     <l n="178">Guardate pur che fra i celesti troni</l>
     <l n="179">Dei vostri successor non molti avete,</l>
     <l n="180">Sì rari i santi abbiam, sì pochi i buoni.</l>
     <l n="181">Oggi ha d'altr'acqua Roma ed altra sete</l>
     <l n="182">Che di Samaria, ed altri pesci prende,</l>
     <l n="183">Che già il buon pescator, con altra rete.</l>
     <l n="184">Or per altro sentier nel ciel s'ascende,</l>
     <l n="185">Non chi si pente, ma si monda e scarca</l>
     <l n="186">Chi la mano al Pastor con l'oro stende.</l>
     <l n="187">Con più ricco nocchier nuove onde varca</l>
     <l n="188">Con le sarte di seta e d'ôr la vela</l>
     <l n="189">Lunge da Galilea la santa barca.</l>
     <l n="190">D'altro Simon per te s'ordisce tela</l>
     <l n="191">Che di chi di Cefas riporta 'l nome,</l>
     <l n="192">Per quello acceso amor che a te si cela.</l>
     <l n="193">Oh chi vedesse il ver, vedrebbe come</l>
     <l n="194">Più disnor tu, che 'l tuo Luter Martino,</l>
     <l n="195">Porti a te stessa, e più gravose some.</l>
     <l n="196">Non la Germania no, ma l'ozio e 'l vino,</l>
     <l n="197">Avarizia, ambizion, lussuria, e gola</l>
     <l n="198">Ti mena al fin, che già veggiam vicino.</l>
     <l n="199">Non pur questo dico io, non Francia sola,</l>
     <l n="200">Non pur la Spagna, tutta Italia ancora</l>
     <l n="201">Che ti tien d'eresia, di vizi scola.</l>
     <l n="202">E chi nol crede, ne dimandi ognora</l>
     <l n="203">Urbin, Ferrara, l'Orso e la Colonna,</l>
     <l n="204">La Marca, il Romagnuol, ma più chi plora</l>
     <l n="205">Per te servendo, che fu d'altri donna.</l>
    </lg>
   </lg>
  </body>
 </text>
</TEI>