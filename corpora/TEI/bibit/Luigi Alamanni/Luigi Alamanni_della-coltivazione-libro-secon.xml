<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Della coltivazione - LIBRO SECONDO.</title>
    <author>Luigi Alamanni</author>
   </titleStmt>
   <extent>
    <measure unit="stanza">10</measure>
    <measure unit="line">782</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_della-coltivazione-libro-secon</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Della coltivazione - LIBRO SECONDO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Della coltivazione - LIBRO SECONDO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">lma cortese Dea che 'l verde e i fiori</l>
     <l n="2">Coll'aurato color conduci al frutto,</l>
     <l n="3">E dài larga mercede a chi bene opra;</l>
     <l n="4">Porgi aiuto al mio dir: ché vedi omai,</l>
     <l n="5">Ch'al tuo nuovo apparir fuggita è Clori</l>
     <l n="6">Con la sorella sua, la vaga Flora;</l>
     <l n="7">Talché tu sola sei di noi sostegno.</l>
     <l n="8">E tu, Madre onorata, che lasciasti</l>
     <l n="9">Per consiglio divin la figlia sposa</l>
     <l n="10">Al suo gran rapitor, del tutto erede;</l>
     <l n="11">Vien' meco a dimorar nel tuo bel regno:</l>
     <l n="12">Ch'or che in alto sta il sol, ch'egli arde il giorno,</l>
     <l n="13">Tra i più lieti villan, discinto e scalzo,</l>
     <l n="14">Velato il capo sol delle tue spighe,</l>
     <l n="15">Qui cantar m'udirai per campi e piagge</l>
     <l n="16">L'altere lodi tue, purché tu voglia,</l>
     <l n="17">Quando il bisogno fia, compagna farte.</l>
     <l n="18">Vien' tosto, vieni a noi succinta e snella;</l>
     <l n="19">Né quella bionda treccia oggi si sdegni</l>
     <l n="20">Di talor sostener la corba e 'l vaglio</l>
     <l n="21">E gli altri arnesi tuoi: non tardar molto;</l>
     <l n="22">Che già ti chiaman le campagne e i colli,</l>
     <l n="23">Ch'hanno all'ultimo dì condotto il parto</l>
     <l n="24">Per riposarlo poi nel tuo gran seno.</l>
     <l n="25">Tu, d'Anfriso pastor, a parlar nosco</l>
     <l n="26">Non ti gravi il venir; ch'io sento ancora</l>
     <l n="27">D'amoroso muggito empier le valli,</l>
     <l n="28">E le spose chiamar gli armenti tuoi.</l>
    </lg>
    <lg n="2">
     <l n="29">Quando montando il sol si lascia indietro</l>
     <l n="30">Il cornuto animal ch'addusse Europa</l>
     <l n="31">Dentro all'onde salate; e 'n sen rifugge</l>
     <l n="32">Dei duo chiari fratei, di Leda figli;</l>
     <l n="33">Prenda il buon metitor la lunga falce,</l>
     <l n="34">E degli erbosi prati il frutto accoglia:</l>
     <l n="35">Ma guardi prima ben se tutti avranno</l>
     <l n="36">Al suo maturo fin rivolti i fiori;</l>
     <l n="37">Ne s'indugi però, che i troppi giorni</l>
     <l n="38">Faccian d'essi piegar le spoglie a terra:</l>
     <l n="39">Ché quel verria ripien di van liquore;</l>
     <l n="40">E 'l notritivo umor quell'altro perde.</l>
     <l n="41">Quando il tempo talor n'affretta e 'l loco,</l>
     <l n="42">Non si deve spregiar colui che 'nsegna</l>
     <l n="43">Ch'a migliore stagion le stoppie e i prati</l>
     <l n="44">Nella tacente notte, alla fredda ombra,</l>
     <l n="45">Del suo ferro fatal sentan la piaga:</l>
     <l n="46">Pur, quando avvampa il dì, quando è più chiaro,</l>
     <l n="47">Che sospetto non sia di pioggia o nebbia,</l>
     <l n="48">Conforto il segator; e s'egli avviene</l>
     <l n="49">Che improvvisa talor tempesta assaglia,</l>
     <l n="50">Non l'ardisca toccare infin che torni</l>
     <l n="51">Con più possanza il sol ch'asciughe il tutto.</l>
     <l n="52">Quel che giacque di sotto, in alto volga;</l>
     <l n="53">E procuri sì ben, che molle intorno</l>
     <l n="54">Da nulla parte sia: ché fòra in breve,</l>
     <l n="55">Con tristissimo odor, corrotto e guasto.</l>
     <l n="56">Né lasci anco venir secchezza estrema;</l>
     <l n="57">Ché 'n brevissimo andar fia trita polve.</l>
     <l n="58">Poi il chiuda in parte ove temer non possa</l>
     <l n="59">Il piovifero autunno, o 'l freddo verno:</l>
     <l n="60">E dove manchi altrui capanna o tetto,</l>
     <l n="61">Serrilo tutto in un, di meta in guisa,</l>
     <l n="62">Sicché l'onda che vien, non trovi seggio,</l>
     <l n="63">Anzi rotando in giù sì tosto caggia,</l>
     <l n="64">Che quel poco lassù sia scudo al molto.</l>
     <l n="65">Poi drizze il passo, ove all'uscir del verno</l>
     <l n="66">Senza spargersi seme andò l'aratro:</l>
     <l n="67">E si ricordi allor, che questa è l'ora</l>
     <l n="68">Di dar traversa la seconda riga</l>
     <l n="69">A i colli e i campi, che la terza poi</l>
     <l n="70">Denno aspettar quando il signor di Delo,</l>
     <l n="71">Compito il maggior dì, ritorna indietro.</l>
     <l n="72">I primi a tutti sien gli acquosi e grassi,</l>
     <l n="73">In cui l'erba peggior più forza prende.</l>
     <l n="74">L'aspra lappola vil, l'inutil felce,</l>
     <l n="75">L'importuna gramigna, e l'empio rogo,</l>
     <l n="76">Pria ch'il nascente fior si volga in seme,</l>
     <l n="77">Tanto adopre il poter, ch'aperte al cielo</l>
     <l n="78">Mostrin tutte quel dì le sue radici.</l>
     <l n="79">E mentre egli opra tal, la sua famiglia</l>
     <l n="80">Con semplici sarchielle attorno mande</l>
     <l n="81">Svegliendo quel che tra 'l frumento acerbo</l>
     <l n="82">Noioso accresce, e la ricolta mischia.</l>
     <l n="83">Gli altri campi felici, in cui si veggia</l>
     <l n="84">L'alme biade ondeggiar come il mar suole;</l>
     <l n="85">Poich'il tenero fior pendente scorga</l>
     <l n="86">Nel sommo ancor della non ferma spiga,</l>
     <l n="87">Se da mille erbe o più sentisse offesi,</l>
     <l n="88">Non gli soccorra allor, ché tutto nuoce,</l>
     <l n="89">Né si deggion crollar da parte alcuna.</l>
     <l n="90">Preghi divoto pur Eolo e Giunone,</l>
     <l n="91">Che ritenghin lassù la pioggia e 'l vento:</l>
     <l n="92">Poi con buono sperar disegni il loco</l>
     <l n="93">Ove al maturo dì cantando scarche</l>
     <l n="94">Dei suoi frutti miglior l'arida spoglia.</l>
    </lg>
    <lg n="3">
     <l n="95">Al fido albergo suo, quanto esser puote,</l>
     <l n="96">Prenda il saggio villan l'aia più presso,</l>
     <l n="97">Per meno affaticar chi carco viene</l>
     <l n="98">Di monde biade, e men sospetto avere</l>
     <l n="99">Il mal vicin che dell'altrui si pasce;</l>
     <l n="100">Purché sotto non sia giardino o pianta</l>
     <l n="101">Che si deggian pregiar; che tutto ancide</l>
     <l n="102">La sottil paglia e le pungenti reste</l>
     <l n="103">Che 'n su le verdi fronde il vento spinge.</l>
     <l n="104">Sia in alto assisa, e d'ogni parte possa</l>
     <l n="105">L'aura tutta sentir; né monte o colle,</l>
     <l n="106">D'alcun luogo che spiri, occupe il fiato.</l>
     <l n="107">Sia la forma ritonda: il mezzo in suso</l>
     <l n="108">Pur con misura egual s'elievi alquanto.</l>
     <l n="109">Chi la potesse aver di vivo sasso,</l>
     <l n="110">Ben felice saria; ma perché avviene</l>
     <l n="111">Questo raro o non mai, le pietre e l'erbe</l>
     <l n="112">Pria sveglia ivi entro, e tritamente poi</l>
     <l n="113">Batta il terreno, e 'n ogni parte adegui.</l>
     <l n="114">Poi di putrida morchia il tutto sparga,</l>
     <l n="115">E la lasse scaldar più giorni al sole:</l>
     <l n="116">Questa chiude il terren; questa è veneno</l>
     <l n="117">Alla notturna talpa, al topo ingordo,</l>
     <l n="118">Alla terrestre botta, a tutti quelli</l>
     <l n="119">Vermi crudei ch'a depredar son pronti</l>
     <l n="120">Le fatiche d'altrui; questa è cagione</l>
     <l n="121">Che null'erba nocente ivi entro nasce.</l>
     <l n="122">Poi pigli un tronco, ove talor si truove,</l>
     <l n="123">Di marmorea colonna, e non perdoni</l>
     <l n="124">Al suo stato real, se fu sostegno</l>
     <l n="125">D'acquidotti alcun dì, d'archi e teatri:</l>
     <l n="126">Vada rotando pur di parte in parte,</l>
     <l n="127">Tal che, s'altro riman, del tutto spiani.</l>
     <l n="128">Or s'apparecchi ogni uomo al miglior punto:</l>
     <l n="129">Che lo smeraldo fin si è volto in oro.</l>
     <l n="130">Già puoi sentir le biancheggianti spighe,</l>
     <l n="131">Che alle dolci aure percotendo insieme</l>
     <l n="132">Con più acuto romor chiaman la falce:</l>
     <l n="133">Già risveglian altrui, ch'accoglia il frutto</l>
     <l n="134">Della sementa sua, né troppo attenda;</l>
     <l n="135">Ché 'l soverchio aspettar, soverchio offende.</l>
     <l n="136">Parte di mille augei diventa preda;</l>
     <l n="137">Parte all'estivo Sol s'astringe e 'ncende,</l>
     <l n="138">E 'l già troppo maturo in terra cade.</l>
     <l n="139">Quanto temer si denno, in tale stato,</l>
     <l n="140">Grandini e piogge e tempestosi torbi!</l>
     <l n="141">Non si fidi il villan nel lungo giorno;</l>
     <l n="142">Ché non ha legge il ciel fra noi mortali.</l>
     <l n="143">Quante volte già fur, ch'al dì sereno,</l>
     <l n="144">Laddove nulla nube il ciel velava,</l>
     <l n="145">Vidi in un punto solo i venti e 'l mare</l>
     <l n="146">Con sì crucciosa fronte a guerra insieme,</l>
     <l n="147">Ch'ei parea che Nettuno andasse in alto</l>
     <l n="148">Per furar al fratel le stelle e 'l seggio!</l>
     <l n="149">E 'l buon nocchier che sulla poppa assiso</l>
     <l n="150">Pur or cantando a suo diporto stava,</l>
     <l n="151">La voce e 'l fischio poteo trarre appena</l>
     <l n="152">Per porre in basso la gonfiata vela,</l>
     <l n="153">Ch'ei si trovò così dall'onde involto!</l>
     <l n="154">Il pio cultor che rendea grazie a Dio</l>
     <l n="155">Che delle sue fatiche il premio addusse;</l>
     <l n="156">Né più, stolto, temea periglio o danno;</l>
     <l n="157">Vide in un punto le mature biade</l>
     <l n="158">(Mentre aguzzava ancor la falce e i ferri)</l>
     <l n="159">Della rabbia del ciel, dei venti preda,</l>
     <l n="160">Giacerse in terra: come spesso avviene,</l>
     <l n="161">Poi ch'hanno insieme due nimiche schiere</l>
     <l n="162">L'empio ferro e la man di sangue tinta;</l>
     <l n="163">Che l'incerta vittoria or quinci or quindi</l>
     <l n="164">Con simulato amor più volte ha corso:</l>
     <l n="165">Stanca alfin di mirar, l'arme riprende</l>
     <l n="166">Per la parte miglior che 'n fuga volge</l>
     <l n="167">L'aspro avversario; onde veder si puote</l>
     <l n="168">Con miserabil suon per terra steso</l>
     <l n="169">Chi colla fronte in giù, chi al ciel supino;</l>
     <l n="170">E 'l nuovo peregrin che i campi scorge</l>
     <l n="171">Sì di morti ripien, di sangue rossi,</l>
     <l n="172">E serrato il cammin, nel volto tinto</l>
     <l n="173">Di spavento e pietà, rifugge indietro.</l>
     <l n="174">Come adunque il villan dappresso vede</l>
     <l n="175">Biancheggiar le campagne, il braccio stenda,</l>
     <l n="176">E cominci a segar le sue ricolte:</l>
     <l n="177">Né si lasce indurar del tutto il grano;</l>
     <l n="178">Ch'entr'alle biche, e nell'albergo poi</l>
     <l n="179">In grandezza e bontà ricrescer suole.</l>
    </lg>
    <lg n="4">
     <l n="180">Son di mieter più modi. Altri hanno in uso</l>
     <l n="181">(Come i nostri Toscan) dentata falce</l>
     <l n="182">Che di novella luna in guisa è fatta,</l>
     <l n="183">Arcata e stretta; e colla man si prende,</l>
     <l n="184">Quasi spada il guerrier, tra l'elsa e 'l pome:</l>
     <l n="185">Colla sinistra poi si giunge insieme</l>
     <l n="186">Quante puoi circondar col pugno spighe;</l>
     <l n="187">E segando le paglie or alte or basse</l>
     <l n="188">(Come chiede il voler), in un raccoglie</l>
     <l n="189">Picciol fascetti, e coll'istesse biade,</l>
     <l n="190">Quanto più ferme può, rattorce e lega.</l>
     <l n="191">Altri ch'han le campagne aperte e piane,</l>
     <l n="192">E le biade più rare; e l'erba e 'l fieno</l>
     <l n="193">Hanno in uso maggior che paglia o strame;</l>
     <l n="194">Con carri alati e di rastrelli in guisa,</l>
     <l n="195">Van raccogliendo sol le somme spighe,</l>
     <l n="196">Le quai soglion servar sotto i suoi tetti</l>
     <l n="197">Nel più gran verno, ove di giorno in giorno,</l>
     <l n="198">Quando il bisogno viene, a parte a parte</l>
     <l n="199">Colle sue verghe in man scuotono il grano.</l>
     <l n="200">Altri han vari instrumenti: e 'n somma sono</l>
     <l n="201">Pur, secondo i lor siti, attati in modo,</l>
     <l n="202">Ch'ogni usanza che sia ritorna in una.</l>
     <l n="203">Quei primi adunque che la paglia insieme</l>
     <l n="204">Colle spighe han segata, i picciol fasci</l>
     <l n="205">In molti monticei compongan tutti,</l>
     <l n="206">Ch'ei non possin sentir tempesta o pioggia,</l>
     <l n="207">Poiché scaldati sian d'alquanti Soli,</l>
     <l n="208">Nel cocente vapor gli apporte all'aia.</l>
     <l n="209">Ivi il basso cultor dei pochi campi</l>
     <l n="210">Coi coreggiati in man batter gli puote</l>
     <l n="211">Con più vantaggio assai: ma il buon villano</l>
     <l n="212">Che grassissime avrà le sue ricolte,</l>
     <l n="213">Sotto il fervente dì con più prestezza</l>
     <l n="214">Gli stenda in terra, e da' suoi stessi armenti</l>
     <l n="215">Faccia in giro calcar la paglia e 'l grano;</l>
     <l n="216">E fia molto miglior, s'il modo avesse,</l>
     <l n="217">Il veloce caval che 'l lento bue;</l>
     <l n="218">E se ne fusser pochi, intorno meni</l>
     <l n="219">Quante più larghe puote erpici e tregge,</l>
     <l n="220">Ove un solo animal per molti adopra.</l>
     <l n="221">Qui preghi il ciel che del suo fiato mande</l>
     <l n="222">Per poter rimondar, gittando in alto,</l>
     <l n="223">Il battuto frumento: e d'ogni vento,</l>
     <l n="224">Favonio è il primo; ch'all'estivo tempo</l>
     <l n="225">D'una dolcezza ugual perpetuo spira.</l>
     <l n="226">Ma s'ei mancasse pur, follia sarebbe</l>
     <l n="227">Troppo aspettarlo: ch'a sì gran bisogno,</l>
     <l n="228">Di qualunque altro sia prendiamo aita.</l>
     <l n="229">Or se l'aria, la terra e 'l mar d'intorno</l>
     <l n="230">Con tranquillo silenzio avesser pace,</l>
     <l n="231">Né si vedesse in ramo muover foglia,</l>
     <l n="232">Né l'onde alzarse; come avvien talora,</l>
     <l n="233">Quando Ciprigna nella conca aurata</l>
     <l n="234">Tra i bei candidi cigni a suo diporto</l>
     <l n="235">Il salato sentier rigando solca;</l>
     <l n="236">Sia presto il cribro, e per sé stesso adopre:</l>
     <l n="237">Ché dopo lunga pace è più sospetta</l>
     <l n="238">Del ciel la guerra che 'n un punto solo</l>
     <l n="239">Faccia vano il lavor d'un anno intero.</l>
     <l n="240">Chi, per util maggior, più tempo cerca</l>
     <l n="241">Servarlo intero, vie più metta cura</l>
     <l n="242">Ch'ei sia due volte e tre vagliato e mondo:</l>
     <l n="243">Che l'inutil gorgoglio e gli altri vermi,</l>
     <l n="244">Ove purgato è più, men fanno oltraggio.</l>
     <l n="245">Chi negli acconci suoi di punto in punto</l>
     <l n="246">Per la pia famigliuola il prende in uso,</l>
     <l n="247">Più non s'affanni, e pur contento sia</l>
     <l n="248">Ch'ei si rinfreschi alquanto a l'ombra e l'"ra;</l>
     <l n="249">Poscia il riponga al destinato albergo.</l>
     <l n="250">Qui la cara consorte, i suoi germani,</l>
     <l n="251">La vecchia madre ancor, l'antico padre</l>
     <l n="252">(S'ei fusse in vita allor) s'accinga all'opra;</l>
     <l n="253">Ch'ogni uom deve aiutar chi a casa porta.</l>
     <l n="254">Questo misuri il gran; quello apra il sacco;</l>
     <l n="255">Quest'altro il prenda, e l'attraversi al dorso</l>
     <l n="256">Del suo pigro asinel; quell'altro il punga,</l>
     <l n="257">E con grida e rampogne il cacci e guidi.</l>
     <l n="258">Con prestezza minor, con maggior soma</l>
     <l n="259">Altri intenda a menar le tregge e i buoi:</l>
     <l n="260">L'altro il discarche, e sopra il collo il porte</l>
     <l n="261">Nel più alto solaro ove non vada</l>
     <l n="262">L'importuna gallina e gli altri uccelli.</l>
     <l n="263">Come talor veggiam per lunga riga</l>
     <l n="264">Le prudenti formiche innanzi e 'ndietro</l>
     <l n="265">Or andar or venir dal chiuso albergo</l>
     <l n="266">A i campi e i colli che involando vanno;</l>
     <l n="267">Chi tien la preda in sen, chi l'ha deposta,</l>
     <l n="268">Chi ricercando ancor novello incarco</l>
     <l n="269">Va quinci e quindi, perché poi non manche,</l>
     <l n="270">Quando il verno le assal, l'amato cibo</l>
     <l n="271">Per sostenersi: e cotal sembri allora</l>
     <l n="272">Col felice signor la sua famiglia.</l>
     <l n="273">L'altre biade più vil, gli altri legumi</l>
     <l n="274">E segando e battendo, il proprio modo</l>
     <l n="275">Tener si dee che del frumento istesso.</l>
     <l n="276">Qual felice nocchier che lunge avendo</l>
     <l n="277">Di peregrine merci il legno carco,</l>
     <l n="278">Già compito il cammin tra mille e mille</l>
     <l n="279">E di scogli e di mar perigli estremi,</l>
     <l n="280">Lieto in porto si trova, e i voti scioglie</l>
     <l n="281">A Glauco e Panopea, mostrando aperte</l>
     <l n="282">A chi più caro il tien le sue ricchezze;</l>
     <l n="283">Tal coi dolci vicin, coi suoi congiunti</l>
     <l n="284">Qui s'allegre il villan, qui grazie renda</l>
     <l n="285">Alla spigosa Madre, agli altri Dei</l>
     <l n="286">Che negli aperti campi il seggio fanno.</l>
     <l n="287">Poiché in sicura parte accolta vede</l>
     <l n="288">Dei suoi primi desir la maggior parte,</l>
     <l n="289">Colla sua famigliuola a l'ombra e 'l verde</l>
     <l n="290">L'ampia ricolta sua si goda in pace.</l>
     <l n="291">Non ai superbi regi, ai duci invitti</l>
     <l n="292">Aggia invidia tra sé, né speri in terra</l>
     <l n="293">Ritrovar, più del suo, diletto e gioia.</l>
     <l n="294">Pur gli sovvenga poi, che non han fine</l>
     <l n="295">Le fatiche e i pensier del buon cultore;</l>
     <l n="296">Né sol basta curar le biade e 'l grano:</l>
     <l n="297">Ché non consente il Ciel, ch'un uom mortale,</l>
     <l n="298">Senza mille sudor, mille alti affanni,</l>
     <l n="299">Meni i suoi giorni, e pigramente avvolto</l>
     <l n="300">Neghittoso nel sonno indarno viva.</l>
    </lg>
    <lg n="5">
     <l n="301">Non soleva il bifolco innanzi a Giove</l>
     <l n="302">Coll'aratro impiagar le piagge e i colli;</l>
     <l n="303">Non misura, o confin di fosso o pietra</l>
     <l n="304">Dividean le campagne: ivi ciascuno</l>
     <l n="305">Prendea il frutto comun: l'antica Madre,</l>
     <l n="306">Senza fatica altrui, nodriva i figli:</l>
     <l n="307">D'aure soavi e di dolcezza colma</l>
     <l n="308">Era l'aria ad ognor: e 'l cielo intorno</l>
     <l n="309">Sempre menava i Sol tepidi e chiari:</l>
     <l n="310">Avea di frutti e fior, d'erbe e di fronde</l>
     <l n="311">In un medesmo tempo il sen ripieno,</l>
     <l n="312">Senza tempre cangiar, l'aprica terra:</l>
     <l n="313">Davan le querce il mel; correano i rivi,</l>
     <l n="314">Pur di latte e di vin le sponde carchi.</l>
     <l n="315">Poiché crescendo, e del suo regno a forza</l>
     <l n="316">Scacciò il sacro figliuol l'antico padre,</l>
     <l n="317">Tutto in un punto si rivolse il mondo;</l>
     <l n="318">E come esser solea per tutto eguale,</l>
     <l n="319">Intra cinque confin diviso il feo.</l>
     <l n="320">Ai duoi più lunge e che più in alto stanno,</l>
     <l n="321">E più veggion vicin l'un polo e l'altro,</l>
     <l n="322">Sì la strada del Sol lontano pose,</l>
     <l n="323">Che di nebbia e di giel son preda eterna.</l>
     <l n="324">Quel ch'in mezzo restò, sì sopra scorge</l>
     <l n="325">Il bel carro di Febo e i suoi destrieri,</l>
     <l n="326">Che non può sostener la luce e 'l foco.</l>
     <l n="327">L'altre due parti a cui più visse amico,</l>
     <l n="328">Infra 'l mezzo e l'estremo in guisa accolse,</l>
     <l n="329">Che le nevi, il calor, la notte e 'l giorno</l>
     <l n="330">Non pon loro, alternando, oltraggio fare.</l>
     <l n="331">A noi diede il veder l'Orse e Boote</l>
     <l n="332">Che non si attuffa in mar, ma intorno gira</l>
     <l n="333">Sopra i monti Rifei, dal freddo Scita,</l>
     <l n="334">Ove pose Aquilon l'altero seggio.</l>
     <l n="335">L'altro, di tutto il ciel sostegno fisso,</l>
     <l n="336">Sotto il nostro terren s'asconde in loco</l>
     <l n="337">Ove sol pare a chi gelato e secco</l>
     <l n="338">Può ben l'austro sentir, ch'a noi fa pioggia.</l>
     <l n="339">Quinci adunque ci pose; e tolse Giove</l>
     <l n="340">Quella prima dolcezza e quella pace,</l>
     <l n="341">In cui senza affannar vivea ciascuno</l>
     <l n="342">Mentre il vecchio Saturno il regno avea:</l>
     <l n="343">Tolse alle fronde il mele, e 'l latte e 'l vino</l>
     <l n="344">Tolse ai rivi correnti; ascose il foco;</l>
     <l n="345">Fe il lupo predator dell'umil gregge,</l>
     <l n="346">Dei colombi il falcon, dei cervi il tigre,</l>
     <l n="347">E dei pesci il delfino; ai negri serpi</l>
     <l n="348">Diede il crudo veneno; ai venti diede</l>
     <l n="349">L'invitta potestà d'empier il cielo</l>
     <l n="350">Di rabbioso furor, di pioggia e neve,</l>
     <l n="351">E di franger il mar tra scogli e lidi,</l>
     <l n="352">All'estate il seccar le frondi e l'erbe,</l>
     <l n="353">E l'aprir il terreno; al verno diede</l>
     <l n="354">Lo spogliar, l'imbiancar le piagge e i monti,</l>
     <l n="355">E col canuto giel legare i fiumi.</l>
     <l n="356">Poi, per sempre tener l'ingegno aperto</l>
     <l n="357">Del miser seme umano, ascose l'esca</l>
     <l n="358">Sotto la dura terra, onde non saglia</l>
     <l n="359">Fuori all'aperto ciel, se in mille modi</l>
     <l n="360">Non la chiama il cultore; e 'ntorno pose</l>
     <l n="361">Mille vermi crudei, mill'erbe infeste,</l>
     <l n="362">E di Soli e di giel perigli estremi.</l>
     <l n="363">L'aspra necessità, l'usanza e 'l tempo</l>
     <l n="364">Partorir di dì in dì l'astuzia e l'arte;</l>
     <l n="365">Fu ritrovato allor versare i semi</l>
     <l n="366">Tra i solchi in terra; e per le fredde pietre</l>
     <l n="367">Fu ritrovato allor il foco ascoso:</l>
     <l n="368">Allor prima sentîr Nettuno e i fiumi</l>
     <l n="369">Gli arbor cavati, e poi di merce carchi:</l>
     <l n="370">Allor diede il nocchier figura e nome</l>
     <l n="371">A le stelle lassù; conobbe allora</l>
     <l n="372">La fida Tramontana, il Carro e l'Orse:</l>
     <l n="373">Allor tra i boschi le correnti fere</l>
     <l n="374">Fu trovato il pigliar con lacci e cani;</l>
     <l n="375">E la forza e gl'inganni ai levi augelli,</l>
     <l n="376">Di rapaci falcon, di visco e ragne;</l>
     <l n="377">E l'annodate reti ai muti pesci:</l>
     <l n="378">Fu ritrovato il ferro; e lungo tempo</l>
     <l n="379">Venne ad util d'altrui; poi tosto crebbe</l>
     <l n="380">Il desir di regnar, l'invidia e l'ira</l>
     <l n="381">Ch'a le morti e 'l furor lo volse in uso:</l>
     <l n="382">Poi con danno maggior l'argento e l'oro,</l>
     <l n="383">Per le Furie infernal da' regni stigi</l>
     <l n="384">Riportato nel mondo, apparve allora:</l>
     <l n="385">Venne il lascivo amor, di cui veggiamo</l>
     <l n="386">I giovinetti cor preda e rapina.</l>
     <l n="387">Ma che deggio io più dir? non venne allora</l>
     <l n="388">Qui mandata dal Ciel coll'empio vaso</l>
     <l n="389">L'empia Pandora a chi pensava indarno</l>
     <l n="390">Di poter contro a Giove avere scampo?</l>
     <l n="391">Indi venner del tutto, e tutto intorno</l>
     <l n="392">Empier quanto contien la terra e 'l mare,</l>
     <l n="393">I difetti mortai, gl'inganni e i frodi,</l>
     <l n="394">Il simulato amor, gli odii coverti,</l>
     <l n="395">L'allegrezza del mal, del ben la doglia,</l>
     <l n="396">Che si scorge in altrui; tante altre pesti,</l>
     <l n="397">Ch'a dir poco saria terrena voce.</l>
     <l n="398">Ahi cieco seme uman! se tu vedessi</l>
     <l n="399">In quante, lasso! stai miserie avvolto,</l>
     <l n="400">Tal sovente di te pietade avresti,</l>
     <l n="401">Che bramando il morir, nemico estremo</l>
     <l n="402">Il tuo giorno natal più d'altro f"ra.</l>
     <l n="403">Perché, stolti, cerchiam ricchezze e stato?</l>
     <l n="404">Perché, folli, portiam supremo onore</l>
     <l n="405">A chi tien più d'altrui terreno e impero?</l>
     <l n="406">Deh perché pur cerchiam che lunga sia</l>
     <l n="407">Questa vita mortal che in un sol giorno,</l>
     <l n="408">Come nasce un fanciul, viene a vecchiezza,</l>
     <l n="409">E d'oscura prigion per morte fugge?</l>
     <l n="410">Ma poiché la natura e 'l cielo avaro</l>
     <l n="411">Con queste condizion n'ha posti in terra,</l>
     <l n="412">Usar ce le convien: ché 'n vano adopra</l>
     <l n="413">Contro a loro il poter l'ingegno umano.</l>
     <l n="414">Vie più saggio è colui ch'il dorso piega</l>
     <l n="415">All'incarco mondan con meno affanno,</l>
     <l n="416">E senza calcitrar soggiace al fato,</l>
     <l n="417">E prende al faticar più bel soggetto.</l>
     <l n="418">Nessun pensi tra sé, che l'ozio e 'l sonno,</l>
     <l n="419">Lo star la notte e 'l dì tra i cibi e Bacco,</l>
     <l n="420">Possin leve tornar quel che n'aggreva:</l>
     <l n="421">Anzi, s'ei cerca ben, null'altro fia,</l>
     <l n="422">Ch'alla soma mortal più peso aggiunga.</l>
     <l n="423">Son le membra per lor sì frali e 'nferme,</l>
     <l n="424">Ch'al fiorir dell'età tornan canute:</l>
     <l n="425">Poi, qual punger poria più aguta spina,</l>
     <l n="426">Che 'l sentirsi talor nel loto involto,</l>
     <l n="427">Coi più vili animai vivendo a paro?</l>
     <l n="428">E rimirar lassù l'estrema altezza</l>
     <l n="429">Che mostrandoci ognor forme sì vaghe,</l>
     <l n="430">Con sì dolci ricordi a sé ne chiama?</l>
     <l n="431">Nessun lasci andar via, vivendo a voto,</l>
     <l n="432">Quel che senza tornar trapassa e vola:</l>
     <l n="433">In qualch'opra gentil dispense il tempo,</l>
     <l n="434">Ove l'inchinan più natura ed arte;</l>
     <l n="435">Onde a cosa immortal più s'assimiglie.</l>
     <l n="436">Quel coll'armata man (se 'l ciel lo spinge)</l>
     <l n="437">Del suo natio terren difenda i lidi</l>
     <l n="438">Dal nimico crudel: quell'altro, in pace,</l>
     <l n="439">A' suoi buon cittadin ricordi e mostri</l>
     <l n="440">Come giustizia val, com'ella è sola</l>
     <l n="441">Che mantien libertà sicura e lieta:</l>
     <l n="442">Quell'altro spieghi in onorati inchiostri</l>
     <l n="443">Le cagioni e 'l cangiar del corso umano:</l>
     <l n="444">Stenda l'altro, scrivendo, i fatti illustri</l>
     <l n="445">Di quei nostri miglior mille anni innanzi:</l>
     <l n="446">E chi non trova pur, qual brama, aita</l>
     <l n="447">O di Marte o di Febo, al buon Saturno</l>
     <l n="448">Ratto il passo rivolga, e meco vegna</l>
     <l n="449">Coll'aratro, col bue, cogli altri ferri</l>
     <l n="450">A rigar il terreno, a versar biade</l>
     <l n="451">Che raddoppien più volte il seme e 'l frutto.</l>
    </lg>
    <lg n="6">
     <l n="452">Prenda al suo bene oprar la gente umana,</l>
     <l n="453">Glorïoso Francesco, in voi l'esempio;</l>
     <l n="454">E vedrà come in vano ora o momento</l>
     <l n="455">Non lasciate fuggir dei vostri giorni:</l>
     <l n="456">Ch'ora all'armi volgete, ora alle Muse</l>
     <l n="457">L'intelletto real ch'a tutto è presto;</l>
     <l n="458">Ora al santo addrizzar le torte leggi,</l>
     <l n="459">Come più si conviene a 'l tempo e 'l loco,</l>
     <l n="460">Ora al bel ragionar di quei che furo</l>
     <l n="461">Più d'altri in pregio; e terminar le liti,</l>
     <l n="462">Con dotto argomentar, dei saggi antichi.</l>
     <l n="463">Così meno a passar n'aggreva il tempo;</l>
     <l n="464">Così dopo il morir si resta in vita,</l>
     <l n="465">E più caro al Fattor si torna in cielo.</l>
     <l n="466">Ma perché io sento già chiamar da lunge</l>
     <l n="467">Il pampinoso Bacco, e dir cruccioso,</l>
     <l n="468">Che troppo indugio a dar soccorso omai</l>
     <l n="469">All'arbor suo che nella prima estate</l>
     <l n="470">Da mill'erbe nocenti intorno offeso,</l>
     <l n="471">Senza l'aiuto altrui si rende vinto;</l>
     <l n="472">Per divisar ritorno al buon cultore,</l>
     <l n="473">Quel che deggia operar, pur ch'a voi piaccia</l>
     <l n="474">L'alte orecchie reali avere intente.</l>
    </lg>
    <lg n="7">
     <l n="475">Poiché rimonta il Sol tra i due Germani,</l>
     <l n="476">Già la seconda volta armato saglia</l>
     <l n="477">L'invitto zappator; né sia cortese</l>
     <l n="478">A chi fura alla vigna il cibo e 'l latte;</l>
     <l n="479">Ma con profonde piaghe al ciel rivolga</l>
     <l n="480">Di quell'erbe crudei l'empie radici</l>
     <l n="481">Che negli altrui confini usurpan seggio:</l>
     <l n="482">E ciò far si conviene innanzi alquanto</l>
     <l n="483">Ch'ella mostri i suoi fior; ché allora è schiva</l>
     <l n="484">Di qualunque crollando ivi entro vada.</l>
     <l n="485">Ma guardi prima ben, che dentro o fuore</l>
     <l n="486">Non sia molle il terren, che troppo nuoce:</l>
     <l n="487">Poi con amica man d'intorno sveglia</l>
     <l n="488">Le frondi al tronco, che soverchie sono,</l>
     <l n="489">O che chiudan del Sol la vista all'uve.</l>
     <l n="490">Così del tralcio la più acuta cima</l>
     <l n="491">Coll'unghie spunti, perché meglio intenda</l>
     <l n="492">Quella virtù che si sperdeva in alto,</l>
     <l n="493">A nutrir e 'ngrossar gli acerbi frutti.</l>
     <l n="494">Or poiché giunto al suo più degno albergo</l>
     <l n="495">Della Fera nemea si sente Apollo,</l>
     <l n="496">E che 'l celeste Can rabbioso e crudo</l>
     <l n="497">Asciuga e fende le campagne e i fiumi;</l>
     <l n="498">Quando il crescente raspo a poco a poco</l>
     <l n="499">Già si veste il color aurato o d'ostro,</l>
     <l n="500">La terza volta alfin ratto ritorni</l>
     <l n="501">A rivolger la terra il buon cultore,</l>
     <l n="502">Perch'al suo maturar s'affrette il tempo:</l>
     <l n="503">Ma questo adopre alla surgente aurora,</l>
     <l n="504">O quando fugge il dì verso l'occaso;</l>
     <l n="505">E nel più gran calor perdoni all'opre.</l>
     <l n="506">Quanto può, nel zappar, la polve innalzi,</l>
     <l n="507">Perché l'uve adombrando, ella si faccia</l>
     <l n="508">Contro a la nebbia e 'l Sol corazza e scudo.</l>
    </lg>
    <lg n="8">
     <l n="509">Or non lasce il villan per l'altre cure</l>
     <l n="510">Gli armenti, in questi dì, soli e negletti:</l>
     <l n="511">Ch'Admeto e gli altri che l'Arcadia onora,</l>
     <l n="512">Fur di sì gran valor, ch'ei vanno al paro</l>
     <l n="513">Alla madre Eleusina, a quel che sparse</l>
     <l n="514">Già nell'indico mar di Tebe il nome.</l>
     <l n="515">Furo i sacri pastor quei che già diero,</l>
     <l n="516">Quando Giove restò del regno erede,</l>
     <l n="517">Al primo seme uman la miglior forma.</l>
     <l n="518">Quei le mugghianti vacche in larghe schiere,</l>
     <l n="519">Le feroci cavalle in lunghe torme,</l>
     <l n="520">Le pecorelle umil, le capre ingorde</l>
     <l n="521">Giungendo in gregge, di dolcezza e d'arte</l>
     <l n="522">Senza altrui danneggiar nutriro il mondo.</l>
     <l n="523">Quei dal sole e dal gielo ivan coverti</l>
     <l n="524">Di spoglie irsute delle mandrie istesse:</l>
     <l n="525">Ch'allor non ci mandava il Siro e 'l Perso</l>
     <l n="526">La seta e i drappi aurati, e Tiro l'ostro.</l>
     <l n="527">Fu l'albergo più bel di frondi e giunchi,</l>
     <l n="528">O sotto aperto ciel, vitelli e latte</l>
     <l n="529">Eran l'esca miglior: le fonti e' rivi</l>
     <l n="530">(Che pampinosa ancor Silen la fronte</l>
     <l n="531">Non aveva in quei dì) spegnean la sete:</l>
     <l n="532">I cibi peregrin, l'ozio e le piume</l>
     <l n="533">Non turbavan la mente: il corpo, infermo</l>
     <l n="534">Non potea divenir; ma quelli istessi</l>
     <l n="535">Eran dopo il mangiar, che avanti furo.</l>
     <l n="536">Vivea il mondo per lor tranquillo e queto:</l>
     <l n="537">Non poteva ivi alcun per gemme ed oro</l>
     <l n="538">La libertà furar; che nessun pregio</l>
     <l n="539">Avea loco fra lor, se non la pace.</l>
     <l n="540">Questi son quei miglior che furo il seme</l>
     <l n="541">Di mille alme città, di Sparta e Roma:</l>
     <l n="542">Che se d'essi seguian l'antico piede,</l>
     <l n="543">Men forse nome Epaminonda avrebbe;</l>
     <l n="544">Né Silla e Mario, e quel che tutto spinse</l>
     <l n="545">In sì misero fin, Cesare invitto,</l>
     <l n="546">Contra il natio terren le patrie insegne</l>
     <l n="547">Con sì crude vittorie avriano addotte.</l>
     <l n="548">Prenda adunque il villan, né se ne sdegni,</l>
     <l n="549">Degli onorati armenti estrema cura,</l>
     <l n="550">(Che 'l profitto maggior, la miglior parte</l>
     <l n="551">Son di quei che fuggendo i falsi onori,</l>
     <l n="552">Dal suo dolce terren, quanto più sanno,</l>
     <l n="553">Coll'onesto sudor ritraggon frutto.</l>
     <l n="554">Quando il giorno maggior ci porta il sole,</l>
     <l n="555">Apparecchie il pastor nuovo consorte</l>
     <l n="556">All'amorose vacche, acciò che veggia</l>
     <l n="557">Dopo il decimo mese il parto uscire</l>
     <l n="558">Sotto il cortese april, né caldo o gielo</l>
     <l n="559">Al teneretto figlio oltraggio faccia.</l>
     <l n="560">Molto più che nel toro, aggia riguardo</l>
     <l n="561">In elegger la madre: ch'ella istessa</l>
     <l n="562">Dà il bene e 'l mal nella futura prole.</l>
     <l n="563">Quella vacca è miglior, che in ampia fronte</l>
     <l n="564">Minacciosa ha la vista, il ciglio oscuro;</l>
     <l n="565">Spazioso il collo; e che il ginocchio offenda</l>
     <l n="566">La pelle, andando, che dal mento cade:</l>
     <l n="567">Siano irsute l'orecchie, e negro il corno;</l>
     <l n="568">Righi dietro il terren la lunga coda;</l>
     <l n="569">Sian larghissimi i fianchi, e magro il piede;</l>
     <l n="570">Sia brevissima l'unghia; e s'ella avesse</l>
     <l n="571">D'alcun vario color la veste tinta,</l>
     <l n="572">Sarebbe il meglio: e se talor paresse</l>
     <l n="573">A chi le sia vicin crucciosa e fera,</l>
     <l n="574">Non la spregi perciò ché più si brama,</l>
     <l n="575">Quanto più nell'oprar simiglia il maschio:</l>
     <l n="576">Né di Lucina ancor sostenga il frutto</l>
     <l n="577">Priaché 'l terzo anno sia, né dopo i dieci.</l>
     <l n="578">Prenda il marito poi, che tutta mostri</l>
     <l n="579">Senza sproporzïon la forma altera:</l>
     <l n="580">Ben levato da terra, e stretto il ventre;</l>
     <l n="581">La sembianza superba, ardito il guardo,</l>
     <l n="582">Le corna arcate; e nell'andar dimostri</l>
     <l n="583">Sopra gli altri vicin tenere il regno:</l>
     <l n="584">Soave al maneggiar; l'età sia tale,</l>
     <l n="585">Che senza esser fanciul, non già sia vecchio.</l>
     <l n="586">Io vidi molti già, che troppe diero</l>
     <l n="587">Al possente marito in guardia spose:</l>
     <l n="588">Ma il discreto pastore, a fin che il seme</l>
     <l n="589">Venga di più valor, soverchie estima</l>
     <l n="590">Chi di due volte sette il segno avanza;</l>
     <l n="591">E con gran cura, pria che s'appresenti</l>
     <l n="592">Sopra i campi d'amor, lo tien lontano</l>
     <l n="593">Quanto pena a passar due segni Apollo,</l>
     <l n="594">Sempre di biade e fien pasciuto e grasso.</l>
     <l n="595">Ma sia guardato ben: che s'ei potesse</l>
     <l n="596">Colla mente spiar là dove sono</l>
     <l n="597">L'alme consorti sue, non fiumi o stagni,</l>
     <l n="598">Non solitarie selve o monti eccelsi,</l>
     <l n="599">Non di lupi terror, non lacci o ferro</l>
     <l n="600">Lo porian ritener; ché 'l foco invitto,</l>
     <l n="601">Vener, che vien da te, lo scalda in modo,</l>
     <l n="602">Ch'altro non sa veder che quel ch'ei brama:</l>
     <l n="603">Come esser suole al dipartir del verno,</l>
     <l n="604">Poiché zeffir disfà la neve e 'l ghiaccio,</l>
     <l n="605">E larghissima pioggia il ciel ricopre,</l>
     <l n="606">Torrente alpestre che repente cade</l>
     <l n="607">Di salto in salto, e che spumoso e torbo,</l>
     <l n="608">Quanto trova in cammin, l'abete, il faggio,</l>
     <l n="609">L'antichissime pietre, i colli colti,</l>
     <l n="610">Con tal orrendo suon conduce al piano,</l>
     <l n="611">Ch'empie tutti i vicin di doglia e tema.</l>
     <l n="612">E se 'l fero rival per caso incontre,</l>
     <l n="613">Ch'all'amata giovenca intorno pasca;</l>
     <l n="614">Quasi folgori ardenti a ferir vansi</l>
     <l n="615">Colle corna e col petto, infin che l'uno</l>
     <l n="616">Di vergogna, di duol, di sangue tinto,</l>
     <l n="617">Sdegnoso fugge in qualche ascosa valle,</l>
     <l n="618">D'empia rabbia ripien; e 'l monte e i boschi</l>
     <l n="619">Del cruccioso mugghiar risuona intorno:</l>
     <l n="620">E senza ivi curar di fonti o d'erbe</l>
     <l n="621">(Ché del patrio terren si trova in bando)</l>
     <l n="622">Si sta piangendo; e 'n un momento poi</l>
     <l n="623">(Sì lo ripunge amore) ancor ritorna</l>
     <l n="624">Di nuovo in guerra, e del passato danno,</l>
     <l n="625">Rimirando i suoi ben, non gli sovviene.</l>
     <l n="626">Alle spose convien nuova altra cura:</l>
     <l n="627">Che sì tosto che veggia il buon guardiano</l>
     <l n="628">D'amoroso desio le vacche punte,</l>
     <l n="629">Or le affanni nel corso, or sopra l'aia</l>
     <l n="630">Le faccia in giro andar premendo il grano,</l>
     <l n="631">Or le affatichi al carro, ora alla treggia;</l>
     <l n="632">E lor tenga lontan l'erbe e le frondi,</l>
     <l n="633">Le fonti, i fiumi; e con digiuno e sete</l>
     <l n="634">Lungamente le servi: e tutto fasse,</l>
     <l n="635">Che per soverchio peso non sien pigre</l>
     <l n="636">Alle presenti nozze, e vegna il solco</l>
     <l n="637">Al seme genital più largo e pronto.</l>
     <l n="638">Poiché gravide sien, le tenga in pace,</l>
     <l n="639">E senza esercitar pasciute e grasse.</l>
     <l n="640">Or drizze il guardo alla crescente prole</l>
     <l n="641">Il suo governator: e 'n quei che truove</l>
     <l n="642">Destinati a solcar le piagge e i colli,</l>
     <l n="643">O per gli aperti pian destar intorno</l>
     <l n="644">Colle avvolgenti ruote al ciel la polve,</l>
     <l n="645">O la treggia condur; poi ch'han pasciuti</l>
     <l n="646">Già del secondo maggio i fiori e l'erbe,</l>
     <l n="647">S'apparecchie a tagliar, soave e piano,</l>
     <l n="648">Quelle membra miglior che forza danno</l>
     <l n="649">A tutto il seme uman, ma son cagione</l>
     <l n="650">Che 'l superbo vitel non cede al giogo,</l>
     <l n="651">Non ascolta il bifolco; e chi lo punge,</l>
     <l n="652">Or col piede or col corno, irato offende.</l>
     <l n="653">Ma perché la natura ivi ripose,</l>
     <l n="654">Quasi in albergo suo, maggior virtude;</l>
     <l n="655">Molta convien usar dolcezza ed arte:</l>
     <l n="656">Poscia al taglio mortal si truove impiastro</l>
     <l n="657">Cener sottile e pece, aggiunto insieme,</l>
     <l n="658">Pallade, il tuo liquor; benché Vulcano</l>
     <l n="659">Il soccorso miglior talvolta doni.</l>
     <l n="660">E per più giorni poi sì parco sia</l>
     <l n="661">E del cibo e del ber, ch'ei possa appena</l>
     <l n="662">Tenerse in vita; perché meno abbonde</l>
     <l n="663">A genital difetto umore e sangue.</l>
     <l n="664">Gli altri maggior fratei che negli armenti</l>
     <l n="665">Si ritrove il guardian, ch'un anno almeno</l>
     <l n="666">Di tal piaga sentir la doglia innanzi;</l>
     <l n="667">Gli comince a drizzar di giorno in giorno,</l>
     <l n="668">Sì che sostenghin poi l'aratro e 'l giogo.</l>
     <l n="669">Non cruccioso garrir, non verga o ferza</l>
     <l n="670">Adopre il domator: ché ciò gli face</l>
     <l n="671">Sol per disperazion sì arditi e crudi,</l>
     <l n="672">Che non temon d'altrui, né pon soffrire</l>
     <l n="673">Chi più là del voler gli meni attorno.</l>
     <l n="674">Or non veggiam noi ben l'accorto e saggio</l>
     <l n="675">Ch'al tenerel fanciul le prime insegne</l>
     <l n="676">Mostrar vuol già degli onorati inchiostri;</l>
     <l n="677">Ch'or con preghi, or con doni, or con lusinghe,</l>
     <l n="678">Or con vaghe pitture, a poco a poco</l>
     <l n="679">L'induce a tal, che per diletto prende</l>
     <l n="680">Quel che già gli parea noioso e duro?</l>
     <l n="681">Prima d'erbe e di fior gli cinga il collo,</l>
     <l n="682">Poi d'un cerchio leggier, poi d'un più grave;</l>
     <l n="683">Poi venga al giogo: e per compagno elegga</l>
     <l n="684">Chi di senno e di età mille altri avanze:</l>
     <l n="685">E gli scemi dell'esca, acciò che manche</l>
     <l n="686">E la forza e l'orgoglio, onde si renda</l>
     <l n="687">Al suo comandator più basso e vinto.</l>
     <l n="688">All'inerte asinel con meno affanno</l>
     <l n="689">Pur provegga il villan; che sempre avanze</l>
     <l n="690">Alla madre che tien, novella erede.</l>
    </lg>
    <lg n="9">
     <l n="691">Tu, largo abitator dell'ampie ville,</l>
     <l n="692">Se ti ritrovi aver campagne e prati,</l>
     <l n="693">E ricche onde correnti, e fresche valli,</l>
     <l n="694">Non lasciar di nutrir l'armento fero</l>
     <l n="695">Che Nettuno produsse, e Marte onora;</l>
     <l n="696">Il qual lode, diletto e frutto apporta.</l>
     <l n="697">E nel tempo medesmo, o poco avanti,</l>
     <l n="698">L'animoso corsier, che 'l toro ardito,</l>
     <l n="699">Già devria d'Imeneo gustar i frutti,</l>
     <l n="700">Ché la consorte sua prolunga il parto</l>
     <l n="701">Dopo le dolci nozze all'anno intero;</l>
     <l n="702">E vorria pur trovar l'erbe e le frondi,</l>
     <l n="703">Quando nasce il figliuol, non morte ancora.</l>
     <l n="704">Grande il cavallo, e di misura adorna</l>
     <l n="705">Esser tutto devria, quadrato e lungo:</l>
     <l n="706">Levato il collo, e dove al petto aggiunge,</l>
     <l n="707">Ricco e formoso; e s'assottiglie in alto:</l>
     <l n="708">Sia breve il capo, e s'assomiglie al serpe;</l>
     <l n="709">Corte l'acute orecchie: e largo e piano</l>
     <l n="710">Sia l'occhio, e lieto, e non intorno cavo;</l>
     <l n="711">Grandi e gonfiate le fumose nari;</l>
     <l n="712">Sia squarciata la bocca, e raro il crino;</l>
     <l n="713">Doppio, eguale, spianato e dritto il dorso,</l>
     <l n="714">L'ampia groppa spaziosa: il petto aperto;</l>
     <l n="715">Ben carnose le cosce, e stretto il ventre:</l>
     <l n="716">Sian nervose le gambe, asciutte e grosse;</l>
     <l n="717">Alta l'unghia, sonante, cava e dura;</l>
     <l n="718">Corto il tallon, che non si pieghi a terra:</l>
     <l n="719">Sia rotondo il ginocchio; e sia la coda</l>
     <l n="720">Larga, crespa, setosa, e giunta all'anche,</l>
     <l n="721">Né fatica o timor la smuova in alto.</l>
     <l n="722">Poi del vario vestir, quello è più in pregio</l>
     <l n="723">Tra i miglior cavalier, che più risembra</l>
     <l n="724">Alla nuova castagna allor che saglie</l>
     <l n="725">Dall'albergo spinoso, e 'n terra cade,</l>
     <l n="726">Agli alpestri animai matura preda;</l>
     <l n="727">Purché tutte le chiome, e 'l piede in basso</l>
     <l n="728">Al più fosco color più sieno appresso.</l>
     <l n="729">Poi levi alte le gambe, e 'l passo snodi,</l>
     <l n="730">Vago, snello e leggier: la testa alquanto</l>
     <l n="731">Dal drittissimo collo in arco pieghi,</l>
     <l n="732">E sia ferma ad ognor; ma l'occhio e 'l guardo</l>
     <l n="733">Sempre lieto e leggiadro intorno giri;</l>
     <l n="734">E rimordendo il fren di spuma imbianchi.</l>
     <l n="735">Al fuggir, al tornar sinistro e destro,</l>
     <l n="736">Come quasi il pensier sia pronto e leve:</l>
     <l n="737">Poscia al fero sonar di trombe e d'arme</l>
     <l n="738">Si svegli e 'nnalzi, e non ritrove posa,</l>
     <l n="739">Ma con mille segnai s'acconci a guerra.</l>
     <l n="740">Nol ritenga nel corso o fosso o varco</l>
     <l n="741">Contro al voler giammai del suo signore:</l>
     <l n="742">Non gli dia tema, ove il bisogno sproni,</l>
     <l n="743">Minaccioso il torrente, o fiume o stagno;</l>
     <l n="744">Non colla rabbia sua Nettuno istesso:</l>
     <l n="745">Nol spaventi romor presso o lontano</l>
     <l n="746">D'improvviso cader di tronco o pietra;</l>
     <l n="747">Non quello orrendo tuon che s'assimiglia</l>
     <l n="748">Al fero fulminar di Giove in alto,</l>
     <l n="749">Di quell'arme fatal che mostra aperto</l>
     <l n="750">Quanto sia più d'ogni altro il secol nostro</l>
     <l n="751">Già per mille cagion lassù nemico.</l>
    </lg>
    <lg n="10">
     <l n="752">Il gran Padre del ciel pietoso ascose</l>
     <l n="753">Tutto quel che vedea dannoso e grave</l>
     <l n="754">Al suo buon seme uman: l'empio metallo</l>
     <l n="755">Fe nascer tutto tra montagne e rupi</l>
     <l n="756">Sì perigliose, fredde, aspre e profonde,</l>
     <l n="757">Ch'eran chiuse al pensier, non pur al piede:</l>
     <l n="758">L'elemento crudel che strugge e sface</l>
     <l n="759">Col tirannico ardor ciò ch'egli incontra,</l>
     <l n="760">Sì dentro pose alle gelate vene</l>
     <l n="761">Di salde pietre, che ritrar non puosse</l>
     <l n="762">Senza assai faticar di mano ed arte:</l>
     <l n="763">Il doloroso zolfo intorno cinse</l>
     <l n="764">Di bollenti acque e d'affocate arene,</l>
     <l n="765">E di sì tristo odor, ch'augelli e fere</l>
     <l n="766">Non si ponno appressar ove esso è donno:</l>
     <l n="767">Il freddissimo nitro in le spelonche</l>
     <l n="768">E 'n le basse caverne umide mise,</l>
     <l n="769">Ove razzo del sol mai non arrive;</l>
     <l n="770">O tra 'l brutto terren corrotto e guasto</l>
     <l n="771">Dalle gregge di Circe, ond'esce appena</l>
     <l n="772">Dopo assai consumar di foco e d'onde.</l>
     <l n="773">Ma l'ingegno mortal, più pronto assai</l>
     <l n="774">Nell'istesso suo mal ch'al proprio bene,</l>
     <l n="775">Da sì diverse parti e sì riposte</l>
     <l n="776">Queste cose infernali accolte insieme,</l>
     <l n="777">Con arte estrema a viva forza inchiude</l>
     <l n="778">Dentro al tenace bronzo onde Vulcano</l>
     <l n="779">Con sì gran fulminar, con sì gran suono,</l>
     <l n="780">Con sì grave furor, così lontano</l>
     <l n="781">Va spingendo per l'aria o ferro o pietra,</l>
     <l n="782">Ch'ei fa sotto agli Dei tremar Olimpo.</l>
    </lg>
   </lg>
  </body>
 </text>
</TEI>