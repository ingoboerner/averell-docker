<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - ELEGIA QUARTA</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">130</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-elegia-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - ELEGIA QUARTA</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - ELEGIA QUARTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual fa nuova cagion, doglioso Sole,</l>
     <l n="2">Oggi i bei raggi tuoi di lume cassi</l>
     <l n="3">Viepiù di quel che in altro tempo suole?</l>
     <l n="4">L'alma sorella tua lontana stassi</l>
     <l n="5">In parte pure, ove occupar non puote</l>
     <l n="6">La vista agli occhi che ti stan più bassi.</l>
     <l n="7">Soffiando il vento d'ogni intorno scuote</l>
     <l n="8">Le nubi, e il fosco, onde a tua chiara luce</l>
     <l n="9">Son le strade del ciel sicure e note.</l>
     <l n="10">Or del verno trionfi, or vaga luce</l>
     <l n="11">L'aria e la terra, che per farti onore</l>
     <l n="12">Dolci aure l'una, e l'altra fiori adduce.</l>
     <l n="13">Qual dunque alberga in te greve dolore?</l>
     <l n="14">Non vedi ben, che di te duolsi il giorno</l>
     <l n="15">Che senza chiaro aver trapassin l'ore?</l>
     <l n="16">Io non spiego oggi le mie chiome intorno,</l>
     <l n="17">Non che la Luna il vieti, o nebbie, o piove;</l>
     <l n="18">Rispose allor chi il mondo face adorno.</l>
     <l n="19">Più trista è la cagion: quel sommo Giove;</l>
     <l n="20">Quel che di nulla fe la terra e il mare,</l>
     <l n="21">Che il ciel, le stelle e me contempra e muove;</l>
     <l n="22">Quello oggi il figlio, e con tai pene amare</l>
     <l n="23">Che farien pianger crudeltade istessa;</l>
     <l n="24">Vede morir per voi vita donare.</l>
     <l n="25">Questa è sol la cagion che tiene oppressa</l>
     <l n="26">La mia chiarezza, e sì dovrei far sempre</l>
     <l n="27">Che dell'aspra memoria il dì s'appressa.</l>
     <l n="28">Ahi fera alma mortal, ché non ti stempre</l>
     <l n="29">Pensando quanta allor portasse pena</l>
     <l n="30">Sol per ridurti, o cieca, a miglior tempre?</l>
     <l n="31">Misera, a che ten vai superba e piena</l>
     <l n="32">Di dura ostinazion, fallo più greve</l>
     <l n="33">Del fallo antico, e non ci pensi appena?</l>
     <l n="34">E così detto lagrimando, leve</l>
     <l n="35">Riprese il corso, e me pensoso e solo</l>
     <l n="36">Lasciò, siccome ei suol falda di neve.</l>
     <l n="37">Ben è ver, dissi a me, che morte e duolo</l>
     <l n="38">Sol per nostro fallir quaggiù sofferse</l>
     <l n="39">L'alto Fattor dell'uno e l'altro polo.</l>
     <l n="40">Così parlando, al cor, lasso! s'offerse</l>
     <l n="41">La trista immagin di quel giorno amaro,</l>
     <l n="42">Che trïonfar del ciel la morte scerse.</l>
     <l n="43">Vidi del Santo Spirto il frutto chiaro</l>
     <l n="44">Mesto seder fra dolci figli eletti,</l>
     <l n="45">E più vicino aver chi fu più caro.</l>
     <l n="46">Dir poscia lor: Voi siete mondi e netti,</l>
     <l n="47">Ma non già tutti, ché tal meco intinge</l>
     <l n="48">Per cui tosto convien che morte aspetti.</l>
     <l n="49">Cotal nell'orto poi l'aggrava e stringe</l>
     <l n="50">Lo incarco uman, che, ripensando a morte,</l>
     <l n="51">Di sangue il volto e di sudor dipinge.</l>
     <l n="52">Oh pena al rimembrar gravosa e forte!</l>
     <l n="53">Veder nel mezzo alle rabbiose schiere</l>
     <l n="54">Preso menarsi a così estrema sorte.</l>
     <l n="55">Empie e rie mani! ahi, man crudeli e fere,</l>
     <l n="56">Non percotete, ohimè! la sacra fronte</l>
     <l n="57">A cui stan sotto le celesti sfere.</l>
     <l n="58">Ruvide spine, e voi pungeste il fonte</l>
     <l n="59">D'ogni virtude, ch'è quel solo e vero</l>
     <l n="60">Che a produr frondi e fior v'ha fatte pronte.</l>
     <l n="61">Ahi duro sasso, cui dintorno fero</l>
     <l n="62">L'aspre percosse all'alto umile agnello,</l>
     <l n="63">Come al mirar suo duol restasti intero?</l>
     <l n="64">Legno aspro e rio, d'ogni pietà rubello,</l>
     <l n="65">Di folgor degno e di rabbioso vento,</l>
     <l n="66">Al mio dolce fattor sì amaro e fello,</l>
     <l n="67">Legno, che solo al rimembrar pavento,</l>
     <l n="68">Quelle sacrate membra in te sospese</l>
     <l n="69">Soffrir vedesti tal morte e tormento!</l>
     <l n="70">Rigidi ferri, e voi che dure offese</l>
     <l n="71">Porgeste alle man chiare, ai santi piedi!</l>
     <l n="72">Qual pari crudeltà giammai s'intese?</l>
     <l n="73">Lancia spietata, e tu folle non vedi</l>
     <l n="74">Ch'opra è del sommo Dio quel giusto lato?</l>
     <l n="75">Ma ben tosto il saprai, s'or non lo credi.</l>
     <l n="76">Iniqua man, che a lui, solo assetato</l>
     <l n="77">Del nostro ben, schernendo alto porgesti</l>
     <l n="78">Quello amaro liquor più d'altro ingrato!</l>
     <l n="79">Ma tu quale in quel punto, aria, ti festi?</l>
     <l n="80">Quand'ei gridando: Consumato è tutto,</l>
     <l n="81">Il supremo sospir da lui prendesti!</l>
     <l n="82">Oh del cielo e d'ogn'uom pubblico lutto!</l>
     <l n="83">Ché ben non seppe mai che pianto fosse</l>
     <l n="84">Chi il cor fermo mantenne, e 'l volto asciutto.</l>
     <l n="85">Il centro per dolor la fronte mosse,</l>
     <l n="86">Ruppesi il tempio, il giorno venne oscuro,</l>
     <l n="87">La terra il verde, il ciel sua luce scosse.</l>
     <l n="88">Qual d'Anna e Caifa spirto più duro</l>
     <l n="89">Seppe poi di Maria sentendo il pianto</l>
     <l n="90">Dal coltel di pietà fuggir sicuro?</l>
     <l n="91">Ella stringendo il legno ov'era il santo</l>
     <l n="92">Figlio sospeso: O Figlio, ove ten vai?</l>
     <l n="93">Dicea; me dove lasci in dolor tanto?</l>
     <l n="94">Ahi cori empi mortai, più feri assai</l>
     <l n="95">Che i tigri e gli orsi, e come l'alte piaghe</l>
     <l n="96">A chi vita vi diè porgeste mai?</l>
     <l n="97">Fin che il mio volto e il corpo non s'allaghe</l>
     <l n="98">Di pianto tutto, quanto il suo di sangue,</l>
     <l n="99">Non sarà mai che il tristo cor s'appaghe.</l>
     <l n="100">O chiaro Figlio, e come morta langue</l>
     <l n="101">Quella che aver da me ti piacque spoglia:</l>
     <l n="102">Ahi mal nato per me pestifer'angue!</l>
     <l n="103">Ahi! de' primi parenti ingorda voglia,</l>
     <l n="104">Tu partoristi tu, né pur ten cale,</l>
     <l n="105">Al cielo, al mondo, a me qual vedi doglia.</l>
     <l n="106">Ingrato al tuo cultor frutto mortale,</l>
     <l n="107">Quel che vien sol per riportarti al cielo,</l>
     <l n="108">Che dovresti adorar, conduci a tale?</l>
     <l n="109">E me lasci soletta al caldo, al gelo?</l>
     <l n="110">Né so ben, lassa! quanto andar mi deggia</l>
     <l n="111">Con gli anni e col dolor cangiando il pelo.</l>
     <l n="112">Quando esser, figlio, dee ch'io ti riveggia?</l>
     <l n="113">Sia pur tosto, se può, che tardi fia,</l>
     <l n="114">Che fia tardi oramai, se il ver si veggia.</l>
     <l n="115">Quanto più dolce sorte avea Maria,</l>
     <l n="116">Se a te piacendo allor, son già molt'anni,</l>
     <l n="117">Anzi il tuo dipartir da te partia!</l>
     <l n="118">Lassa! io pur non vedea gli estremi inganni</l>
     <l n="119">Del cieco mondo, e te condotto a morte</l>
     <l n="120">Con tanto strazio, e me con tanti affanni.</l>
     <l n="121">Non si potea con tua men dura sorte</l>
     <l n="122">A chi quasi leon contro a te rugge</l>
     <l n="123">Oggi del cielo offeso aprir le porte?</l>
     <l n="124">Popol fallace e rio, che quanto fugge</l>
     <l n="125">La sua salute più, più il segue ognora,</l>
     <l n="126">Oggi il maggior suo fallo il men distrugge.</l>
     <l n="127">O santo Spirto, che dal corpo fuora</l>
     <l n="128">Per piaghe sì crudei tornasti al Padre;</l>
     <l n="129">Deh tosto chiama dal suo pianto ancora</l>
     <l n="130">La Vergin figlia di te Figlio, e Madre.</l>
    </lg>
   </lg>
  </body>
 </text>
</TEI>