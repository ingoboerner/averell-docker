<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA QUINTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">111</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA QUINTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA QUINTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Liguro mar che quella terra inondi,</l>
     <l n="2">Che tra 'l gallico siede e il tosco lido</l>
     <l n="3">Là 've stende Appennin la fronte a Giove,</l>
     <l n="4">E il piè securo al gran Nettuno porge;</l>
     <l n="5">Ecco che a riveder le tue contrade</l>
     <l n="6">La bella Pianta mia lieta ritorna.</l>
     <l n="7">Non l'arabico sen, non l'Indo o 'l Mauro,</l>
     <l n="8">Tutti ebber mai tante ricchezze insieme</l>
     <l n="9">Quante tu sol, che pur t'agguagli al cielo.</l>
     <l n="10">Qual potrai preparar sì largo onore</l>
     <l n="11">Che parte almen dei suoi gran merti adempia?</l>
     <l n="12">Legno onorato che sì dolce incarco</l>
     <l n="13">Per le salse onde al proprio albergo porte,</l>
     <l n="14">Non invidiar chi già gli antichi duci</l>
     <l n="15">Per conquistar l'aurato vello addusse,</l>
     <l n="16">Né chi fuor del dover portò già d'Argo</l>
     <l n="17">Con sì eccelsa beltà l'incendio a Troia.</l>
     <l n="18">Ché l'uno e l'altro avea men degna soma;</l>
     <l n="19">Quel di virtude, e di bellezze questo.</l>
     <l n="20">Ben dêi securo andar, ché l'acqua e 'l vento</l>
     <l n="21">Non pôn crucciosi star dov'ella appare.</l>
     <l n="22">Sa con la vista sol de' suoi bei rami</l>
     <l n="23">Al gran padre del mar tôrre il tridente,</l>
     <l n="24">E d'Eolo sa furar la rabbia e 'l corno.</l>
     <l n="25">Taccian con questa d'Alcïon le figlie,</l>
     <l n="26">Ché al più rigido verno, al ciel più torbo,</l>
     <l n="27">Più riverenza assai fan l'aria e l'onde</l>
     <l n="28">Al suo dolce apparir, che al nido loro.</l>
     <l n="29">Ma se appresso le son, dovunque vada,</l>
     <l n="30">Bellezza, leggiadria, le Grazie e l'Ore,</l>
     <l n="31">Qual maraviglia fia, se ciò n'avvegna?</l>
     <l n="32">Poi la madre d'Amor ch'ivi entro nacque</l>
     <l n="33">Le dona tal virtù nel natìo loco,</l>
     <l n="34">Ché offender non la può tempesta o vento.</l>
     <l n="35">Con soave spirar l'amata barca</l>
     <l n="36">Zefiro spinge, e con Amor talora</l>
     <l n="37">Crollando i rami suoi le vele oblìa,</l>
     <l n="38">Onde il felice andar più tardo fassi;</l>
     <l n="39">E in fra sé dice: Poi che volse il cielo,</l>
     <l n="40">Poi che il mar mosse e si fermò la terra,</l>
     <l n="41">Poi ch'ebbi il corso, non condussi forse</l>
     <l n="42">Sì ricca merce in Orïente ancora.</l>
     <l n="43">Se dunque pigro son, non m'abbia a schivo,</l>
     <l n="44">Ché in Occidente la vorrei con meco.</l>
     <l n="45">Oh me felice, se mi désse il Cielo,</l>
     <l n="46">Qual Cecia suol delle piovose nubi,</l>
     <l n="47">Poter col mio soffiar tirarla indietro!</l>
     <l n="48">Ogni ben cangerei con questa Flora.</l>
     <l n="49">Ben prometter ti dêi, beato Legno,</l>
     <l n="50">D'andar securo, ove t'addrizzi, al porto;</l>
     <l n="51">Ché pur sempre m'avrai compagno e guida,</l>
     <l n="52">Qualor teco verrà sì dolce incarco.</l>
     <l n="53">Tal ragionando giorno e notte mena</l>
     <l n="54">Zefir nel suo terren la bella Pianta</l>
     <l n="55">Che lascia in doglia tal Durenza e Sorga.</l>
     <l n="56">Rìdele il ciel seren, s'allegra il Sole.</l>
     <l n="57">Quante ha 'l mar ninfe vaghe, e Galatea,</l>
     <l n="58">Intorno van di maraviglia carche.</l>
     <l n="59">Or fan cantando un più leggiadro coro</l>
     <l n="60">Che vedesse ancor mai Nettuno e Teti;</l>
     <l n="61">Or con chiaro gridar prendon la barca,</l>
     <l n="62">Or quinci or quindi, e così gir la fanno,</l>
     <l n="63">Come aggrada più lor, veloce o tarda,</l>
     <l n="64">Senza noiar però le altere frondi.</l>
     <l n="65">Or ciascuna intra lor natando a prova</l>
     <l n="66">Le schiette braccia e 'l pargoletto piede</l>
     <l n="67">Lunge stendendo e raccogliendo in giro,</l>
     <l n="68">Con le candide spalle e il volto in alto,</l>
     <l n="69">In guisa di delfin rotando vanno.</l>
     <l n="70">Spargon talor nello amoroso gioco</l>
     <l n="71">Delle salse onde gli onorati rami.</l>
     <l n="72">Questa o quella talor si spinge in alto</l>
     <l n="73">Con desìo d'abbracciar l'amato tronco,</l>
     <l n="74">E levemente poi s'attuffa in l'acque.</l>
     <l n="75">Con tale onor ne va la bella Pianta</l>
     <l n="76">Verso il suo nido, ch'Amfitrite e molte</l>
     <l n="77">Dell'umido sentier donne e regine</l>
     <l n="78">Oggi sembran di lei suggette e serve.</l>
     <l n="79">Dunque raccogli in te quanti mai fûro</l>
     <l n="80">Di più soave odor fior, frondi ed erbe,</l>
     <l n="81">O liguro terren, ché in te ritorna</l>
     <l n="82">Quella che adora il ciel, Nettuno e i venti.</l>
     <l n="83">Non sia ricchezza in te chiusa o palese,</l>
     <l n="84">Che non spenda oggi in onorar costei;</l>
     <l n="85">Costei, degna cagion d'ogni tua laude.</l>
     <l n="86">Chiama i monti vicin che mandin fuore,</l>
     <l n="87">S'alcuna fosse in lor pietra o radice,</l>
     <l n="88">Che non saputa in sé virtude asconda.</l>
     <l n="89">Gli alpestri colli tuoi, l'anguste rive</l>
     <l n="90">Vestan dintorno quel fiorito ammanto</l>
     <l n="91">Ch'al suo primo venir donò l'aprile.</l>
     <l n="92">Né del piovoso ciel paventin l'ira,</l>
     <l n="93">Ché primavera è pur dov'ella arriva.</l>
     <l n="94">Ninfe montane, e Driade, e Napee,</l>
     <l n="95">Venite ov'ella vien, ché ben vedrassi</l>
     <l n="96">Quanta è beltà con voi tutta in lei sola.</l>
     <l n="97">Silvan, Satiri e Fauni, or non restate.</l>
     <l n="98">Venitela a veder, che poi si narri</l>
     <l n="99">Al vostro Pan, se lo vedrete un giorno,</l>
     <l n="100">Quanto Siringa sua men bella sia.</l>
     <l n="101">Fuggan dinanzi a lei l'aspre e rapaci</l>
     <l n="102">Fere che all'altrui morte in vita stanno,</l>
     <l n="103">Ché crudeltà non può dov'ella mira.</l>
     <l n="104">I cortesi animai che son dintorno</l>
     <l n="105">Lieti correnti, leggiadretti e snelli,</l>
     <l n="106">Tutti mostrin tra lor che torna Amore.</l>
     <l n="107">Gli amorosetti augei di fronda in fronda</l>
     <l n="108">Vengan cantando l'alta sua beltade;</l>
     <l n="109">E quanto mai di bel chiuser fra loro</l>
     <l n="110">Lungo il grande Appennin, la Magra e il Varo,</l>
     <l n="111">Alla mia bella Pianta onore apporte.</l>
    </lg>
   </lg>
  </body>
 </text>
</TEI>