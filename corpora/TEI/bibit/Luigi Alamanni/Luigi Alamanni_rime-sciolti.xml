<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SCIOLTI.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">213</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-sciolti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SCIOLTI.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SCIOLTI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Beati spirti, che su in ciel con Dio</l>
     <l n="2">Vedete del natio vostro terreno</l>
     <l n="3">E della cara patria alma Fiorenza</l>
     <l n="4">La piaga, che pur ier col ferro santo,</l>
     <l n="5">E per virtù di un giovinetto lauro,</l>
     <l n="6">Sanata parve, or vie più che mai inverma;</l>
     <l n="7">Di così lungo mal pietà vi prenda.</l>
     <l n="8">Deh rivoltate in la divina mente</l>
     <l n="9">Gli occhi, e se lacrimar si puote in cielo,</l>
     <l n="10">Deh mostrategli a Dio pregni di pianto.</l>
     <l n="11">Mossi a pietà del bel florido nido,</l>
     <l n="12">Fatto albergo non più d'alme patrizie,</l>
     <l n="13">Ma di feri rapaci avidi lupi</l>
     <l n="14">Che non sazi in gran tempo, a divorarne</l>
     <l n="15">La carne, il sangue della bella donna</l>
     <l n="16">Or con rabbiosa tocca i denti volgono</l>
     <l n="17">Per romper l'ossa, e porle al vento in polve.</l>
     <l n="18">Scellerati, crudei, rabbiosi mostri</l>
     <l n="19">Empi, com'esser può che al tutto spenta</l>
     <l n="20">Sie in voi quella pietà paterna, e quella</l>
     <l n="21">Carità che spronò gli antichi e saggi</l>
     <l n="22">A por per la più cara libertate</l>
     <l n="23">Oro, gemme, terren, figliuoli e vita?</l>
     <l n="24">E se tal carità non mosse unquanco</l>
     <l n="25">Gli animi vostri e i cuor già fatti un marmo,</l>
     <l n="26">Degli altrui danni almen vi muova ormai</l>
     <l n="27">Il mal grido, e vergogna di voi stessi,</l>
     <l n="28">Che non pur Roma, o le latine spoglie</l>
     <l n="29">Del vostro vituperio oscure fansi,</l>
     <l n="30">Ma la Grecia per voi si turba e duole.</l>
     <l n="31">Già veggendo gli Assiri e gli Africani</l>
     <l n="32">Oggi di voi più pii, più giusti e santi,</l>
     <l n="33">Ditemi, prego, e non s'asconda il vero,</l>
     <l n="34">Perch'io son come voi fratello e figlio</l>
     <l n="35">Di questa alma città di cui pietoso</l>
     <l n="36">Fui sempre, e sono, e poi che sciolta fia</l>
     <l n="37">L'alma dal mesto corpo, sarò ancora,</l>
     <l n="38">Onde or scrivendo il ver, lacrimo e scrivo.</l>
     <l n="39">Ditemi un po', patrizi folli e ciechi,</l>
     <l n="40">Per quella verità che in ciel non erra,</l>
     <l n="41">Pel sangue nostro che in amor ci unisce</l>
     <l n="42">Qual voi contro a natura ognor partite:</l>
     <l n="43">Ditemi ormai, e ritirate il morso</l>
     <l n="44">Al proprio bene ed alle stesse voglie</l>
     <l n="45">Che il più dritto cammin coprendo ingombrano,</l>
     <l n="46">E date alla ragion la briglia e il freno.</l>
     <l n="47">Non bastav'egli, ohimè! che gli occhi vostri</l>
     <l n="48">Visto n'avesser per sì lungo tempo</l>
     <l n="49">Dopo 'l quinto girar d'un anno intero.</l>
     <l n="50">Sotto le più rapaci avide mani,</l>
     <l n="51">Sotto il più crudo cuor, alma efferata,</l>
     <l n="52">Sotto il più sanguinoso empio tiranno</l>
     <l n="53">Che mai natura producesse in terra,</l>
     <l n="54">La città con l'aver, l'onor e l'essere?</l>
     <l n="55">Non bastava egli, ohimè! non fôra ei troppo</l>
     <l n="56">Aver visto ogni pubblico tesoro</l>
     <l n="57">E l'altrui poscia dissipar e spendere</l>
     <l n="58">Per saziar ogni sua più ingorda voglia?</l>
     <l n="59">E per tener con violenta forza</l>
     <l n="60">Con braccio armato e sanguinosa mano</l>
     <l n="61">Quel che non era possibil né giusto:</l>
     <l n="62">Così votando il suo paterno albergo</l>
     <l n="63">Del per altrui sudato argento ed oro</l>
     <l n="64">N'empieva ognor quel barbarico seno</l>
     <l n="65">Che al suo male operar crescesse il tempo;</l>
     <l n="66">Non risguardando perciò far giammai</l>
     <l n="67">Né gli altrui danni e noiose ruine,</l>
     <l n="68">Né se la toglie ov'è maggior bisogno,</l>
     <l n="69">Né se il fil tronca al mercantil lavoro,</l>
     <l n="70">O spesso fura agli affamati figli</l>
     <l n="71">Il pan con più dolor del vecchio padre</l>
     <l n="72">E della più pia madre urla e sospiri.</l>
     <l n="73">Né curava quest'empio, e voi 'l vedesti,</l>
     <l n="74">Per occupar l'altrui pecunia, rompere</l>
     <l n="75">Con rari modi le sacrate nozze</l>
     <l n="76">Di vostre figlie, che vergini e caste</l>
     <l n="77">Empion le case, ohimè! sendo or più atte,</l>
     <l n="78">Pel lungo tempo che piangendo occulte</l>
     <l n="79">Son state, a esser gran madri, che spose.</l>
     <l n="80">Or con quel grieve duol che il cuor mi punge</l>
     <l n="81">Vie più oltre dirò le colpe oscene</l>
     <l n="82">Di quest'empio e di sua più vil canaglia</l>
     <l n="83">Che gli fu sempre in ogni impresa guida.</l>
     <l n="84">Questi spinti da foco e da libidine</l>
     <l n="85">Non curâr le civil vergini avere</l>
     <l n="86">Più volte a forza, e l'altrui spose oneste,</l>
     <l n="87">E quelle ancor che sotto negri panni</l>
     <l n="88">Dopo il pianto marito aspettan morte;</l>
     <l n="89">Non lassando però le chiuse e sacre,</l>
     <l n="90">Poste al servizio del più alto Giove,</l>
     <l n="91">E de' lor corpi mille volte e mille</l>
     <l n="92">Saziò sue voglie come più gli piacque,</l>
     <l n="93">Con tanto disonor, o vil patrizi,</l>
     <l n="94">Del casto sangue vostro antico e nobile,</l>
     <l n="95">E di quella onestà che in pregio tanto</l>
     <l n="96">Ebber quei ch'a voi fur primi e migliori.</l>
     <l n="97">Ma voi, già fatti e compagni e fratelli</l>
     <l n="98">Al suo tiranneggiar, bramosi d'oro,</l>
     <l n="99">Cinti d'ambizïone e di timore</l>
     <l n="100">Di non perder la vita, ogni sua gloria</l>
     <l n="101">Della vostra città subietta avete,</l>
     <l n="102">E comportato quel che l'aspre belve</l>
     <l n="103">E crude fere comportar non ponno.</l>
     <l n="104">Lasso! non deggio or quinci replicarne</l>
     <l n="105">Quanto fusse in costor quel vizio osceno</l>
     <l n="106">Per cui già n'arse due città, salvando</l>
     <l n="107">Appena un giusto sol Iddio immortale.</l>
     <l n="108">Dunque nel tuo giardin, patria mia cara,</l>
     <l n="109">Mediante questi errori empi, già secchi</l>
     <l n="110">I vaghi fior, le più sant'erbe e i frutti</l>
     <l n="111">Che già ti fecer sì famosa e bella</l>
     <l n="112">Nel tuo giardin, che pessimi cultori</l>
     <l n="113">A forza già ne dierno in preda a quello</l>
     <l n="114">Ch'ogni tuo comun ben per proprio volse</l>
     <l n="115">Fino agli uccei, le varie fere, e i pesci</l>
     <l n="116">Con tormento d'alcun se pur guardava</l>
     <l n="117">L'aria, le selve, i fiumi ove nascevano,</l>
     <l n="118">Non che ardisse vêr lor spinger la mano.</l>
     <l n="119">Così, in te spenta ogni virtute e fede,</l>
     <l n="120">L'onor, la gloria, e ciascun tuo tesoro,</l>
     <l n="121">La bontà che già al ciel la via ti scorse,</l>
     <l n="122">Dipinta eri in lor vece, e fatta adorna</l>
     <l n="123">D'ignoranza, di fraude, urla e ruine,</l>
     <l n="124">Vergogne, vitupèri e lussi vani,</l>
     <l n="125">Stupri, adultèri, sacrilegi, incesti,</l>
     <l n="126">Forze, rapine, sangue, e morti orrende</l>
     <l n="127">Da far l'abisso non che il ciel pietoso.</l>
     <l n="128">Queste son le tue glorie, e pur bastare</l>
     <l n="129">Dovriano a chi di te reggeva il freno,</l>
     <l n="130">Allor che il valoroso, ardito, e forte</l>
     <l n="131">N'aperse dentro la profonda notte</l>
     <l n="132">Col giusto ferro il crudo petto e il collo,</l>
     <l n="133">E fe di sangue un sì famoso rio,</l>
     <l n="134">Che non a Bruto pur la gloria adombra,</l>
     <l n="135">Ma a quanti Roma gloriosa fêro,</l>
     <l n="136">Costui l'onor a tutti aduggia e copre.</l>
     <l n="137">O creato da Dio per opra tale,</l>
     <l n="138">O alto ingegno, o virtuoso cuore,</l>
     <l n="139">O santa destra, quando fia che mai</l>
     <l n="140">Baciarti possa mille volte e mille</l>
     <l n="141">Allor che i tuoi trofei fien celebrati</l>
     <l n="142">Là dove or dai più rei esul siam fatti,</l>
     <l n="143">Da' più rei ch'odian sì quel ferro e l'opra</l>
     <l n="144">Che trar di servitute unqua gli possa,</l>
     <l n="145">Che non odia così l'avaro il perdere,</l>
     <l n="146">Dando gran prezzo all'ostili arme, quali</l>
     <l n="147">Sempre gli tenghin schiavi servi abietti,</l>
     <l n="148">Acciocché mai i lor canuti velli</l>
     <l n="149">Quel che sia libertà veder non deggino.</l>
     <l n="150">Come di tanto ben già fatti indegni,</l>
     <l n="151">Né perciò dico a voi, patrizi giusti,</l>
     <l n="152">Che dentro al cerchio sì vi spiace il male</l>
     <l n="153">Che ne vivete lacrimando in doglia,</l>
     <l n="154">Ma, per più non poter, ne date loco</l>
     <l n="155">A quella forza a cui soggiace il bene.</l>
     <l n="156">Gli empi per non veder più chiaro il sole</l>
     <l n="157">Del libero splendor ch'era resurto</l>
     <l n="158">Al suo vago orïente per quel ferro</l>
     <l n="159">Che ne tagliò la mal cresciuta pianta,</l>
     <l n="160">Gli occhi serraro, il mal voler saziando</l>
     <l n="161">Di quel che il sangue nostro odia non meno</l>
     <l n="162">Che già l'odiasse il suo punito padre.</l>
     <l n="163">Costui a forza in alto seggio pose</l>
     <l n="164">Un certo giovinetto in terra nato</l>
     <l n="165">Di quel padre che allor fu il pregio e il vanto</l>
     <l n="166">Delle mie più famose italich'armi.</l>
     <l n="167">A questo a forza diè titolo e nome</l>
     <l n="168">Sol per farlo strumento alle sue voglie,</l>
     <l n="169">Bramoso farsi grande appo qualcuno</l>
     <l n="170">Che 'l premïasse con tal gloria ed oro</l>
     <l n="171">Ch'empier potesse suo appetito ingordo;</l>
     <l n="172">E per far questo non si cura vendere,</l>
     <l n="173">E tu 'l consenti empio civil collegio,</l>
     <l n="174">La città per ischiava, e seco appresso</l>
     <l n="175">I suoi più forti e ben muniti lochi</l>
     <l n="176">Che non son pur a noi fortezza e scudo,</l>
     <l n="177">Ma chiave e porta al bel sito toscano.</l>
     <l n="178">Dunque contro a sì rei nefandi casi</l>
     <l n="179">Surgi, alto Padre, che nel ciel ti posi,</l>
     <l n="180">E con l'occhio divin pietoso e mite</l>
     <l n="181">Risguarda omai la tua città che plora</l>
     <l n="182">Vedova e serva e d'ogni speme priva,</l>
     <l n="183">D'ogni speme e favor d'umane forze.</l>
     <l n="184">Solo in tua destra a cui soggiace il cielo,</l>
     <l n="185">La terra, il mare, e il più profondo abisso,</l>
     <l n="186">Si confida, alto Dio, risguarda, e spera.</l>
     <l n="187">Con quei modi, Signor, ch'occhio mortale</l>
     <l n="188">Non vede o scuopre natural iudicio,</l>
     <l n="189">Abbatti fuora e dentro ogn'inimico</l>
     <l n="190">Che occupar vuole il ben libero e sciolto</l>
     <l n="191">Della città, che già fiorir facesti,</l>
     <l n="192">E farai, se di lei punto ti cale.</l>
     <l n="193">Tu che penetri i cuori, alto Signore,</l>
     <l n="194">Rompi, ormai rompi ogni volpin disegno;</l>
     <l n="195">To' via quei lacci che così la stringono,</l>
     <l n="196">Che non puote oramai più dare un crollo:</l>
     <l n="197">Surgi, Signore, e sia squarciato e rotto</l>
     <l n="198">Quel forte muro, che de' più meschini</l>
     <l n="199">Opra, langue, e sudor sì presto crebbe</l>
     <l n="200">Per destrurne il più bello antico cerchio.</l>
     <l n="201">To' via, Signor, l'insidie, il ferro e il foco,</l>
     <l n="202">I perversi pensier, l'avido orgoglio,</l>
     <l n="203">E fa' che invece a tanti mal resurga</l>
     <l n="204">Il giusto e comun ben, la pace, e sia</l>
     <l n="205">Questa all'altre cittadi esempio e guida,</l>
     <l n="206">Non più come stat'è favola e scherno.</l>
     <l n="207">Di questo priega ogni cuor retto; e voi,</l>
     <l n="208">Beati spirti, che su in ciel con Dio</l>
     <l n="209">Vedete del natio vostro terreno</l>
     <l n="210">E della cara patria alma Fiorenza</l>
     <l n="211">Il suo gran male, all'alto tron rivolti</l>
     <l n="212">Pregate che pietà lo muova ormai,</l>
     <l n="213">Poscia ch'altri per lei non muove in terra.</l>
    </lg>
   </lg>
  </body>
 </text>
</TEI>