<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA SETTIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">208</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-settima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA SETTIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA SETTIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poiché nuovo dolor quaggiù m'invola</l>
     <l n="2">Dal ragionar con voi, gran re de' Franchi,</l>
     <l n="3">In così dolce stil, com'io soleva,</l>
     <l n="4">Non vi sia, prego, il perdonarmi a sdegno,</l>
     <l n="5">E l'ascoltar quanto profonda piaga</l>
     <l n="6">Sostenni il dì che fui per morte privo</l>
     <l n="7">Del più caro tesor ch'Arno e Mugnone</l>
     <l n="8">Chiudesse intorno alle sue verdi rive.</l>
     <l n="9">Glorïoso mio re, so ben che in voi</l>
     <l n="10">Tanta del mio languir verrà pietate,</l>
     <l n="11">Che non cadran le mie dolenti note</l>
     <l n="12">Senza lagrime aver dai vostri lumi:</l>
     <l n="13">E s'oltra ogni dover crudo divegno</l>
     <l n="14">In ricercar costì pianto e sospiri</l>
     <l n="15">In chi bramar dovrei diletto e gioia,</l>
     <l n="16">Scusimi il troppo amor, la troppa doglia,</l>
     <l n="17">Che dove io men vorrei m'adducon, tale</l>
     <l n="18">Ch'io non so ben ridir che più m'aggrade.</l>
     <l n="19">Questo so pur, che al mio diletto e vero</l>
     <l n="20">Di virtù, di valor, d'onore albergo,</l>
     <l n="21">Al mio Zanobi, al mio più chiaro frutto</l>
     <l n="22">Del miglior seme che Toscana porte,</l>
     <l n="23">Non si convien trovar men nobil pianto,</l>
     <l n="24">Spirto Real, né da men chiare luci</l>
     <l n="25">Che son le vostre, che qui fanno esempio</l>
     <l n="26">Di quell'alta virtù che adorna il cielo.</l>
     <l n="27">Non siate adunque de' suoi merti avaro</l>
     <l n="28">A lui, né sordo al vostro servo fido,</l>
     <l n="29">Ch'or qui rimaso in sì devoti preghi</l>
     <l n="30">Sol ricerca da voi pianto e sospiri,</l>
     <l n="31">Per onorarne in terra il suo bel nome.</l>
     <l n="32">Giri il Sol quanto sa mille e mill'anni,</l>
     <l n="33">Morte crudel, ché non ti resta al mondo</l>
     <l n="34">Da far di noi mai più sì ricca preda,</l>
     <l n="35">Né riportar tant'onorata palma</l>
     <l n="36">Quanto fu quella, ohimè! perch'io più bramo</l>
     <l n="37">Oggi l'insegne tue, ch'eterna vita.</l>
     <l n="38">Arno mio chiaro, e voi, campagne tosche,</l>
     <l n="39">Ben potete saper se il ver ne dico:</l>
     <l n="40">Ché tal meco ad ognor doglia n'avrete,</l>
     <l n="41">Qual già n'aveste, mentre visse, spene.</l>
     <l n="42">Ah crudo ciel, che già sì largo desti</l>
     <l n="43">Al nostro almo giardin sì raro germe,</l>
     <l n="44">Come oggi avaro ai gran bisogni altrui</l>
     <l n="45">Nel suo più bel fiorir tolto ne l'hai!</l>
     <l n="46">Ben fu sorda pietà dentro 'l tuo seno</l>
     <l n="47">A non sentir le dolorose note</l>
     <l n="48">Di chi serra il Tirren, la Magra e 'l Tebro.</l>
     <l n="49">Le divote preghiere indarno usciro</l>
     <l n="50">Al suo duro partir dal tosco fiume,</l>
     <l n="51">Che sì lieto si fea del suo ritorno.</l>
     <l n="52">Oh desir ciechi delle umane menti,</l>
     <l n="53">Come contrario fin sovente avete</l>
     <l n="54">Dal vostro disegnar, che torto cade!</l>
     <l n="55">A che mai domandar cosa terrena,</l>
     <l n="56">Se tolto n'è il veder che giova, o nuoce?</l>
     <l n="57">Cinque fïate avea scaldato Apollo</l>
     <l n="58">I due gran figli che produsse Leda,</l>
     <l n="59">Dall'empio dì che l'altrui rabbia mosse</l>
     <l n="60">Dal campo suo quest'onorato germe.</l>
     <l n="61">E voi con quanto amor, con quanta sete</l>
     <l n="62">Lo richiamaste ognor, campagne tosche,</l>
     <l n="63">Perché tornasse in voi! né giunto appena,</l>
     <l n="64">Per mai non ritornar, partì da voi.</l>
     <l n="65">Ove or son, lasse! gli alti, onesti e rari</l>
     <l n="66">Pensier nodriti da sì nobil alma,</l>
     <l n="67">Da far voi divenir nel mondo eterne?</l>
     <l n="68">Ove i consigli, ove i conforti chiari,</l>
     <l n="69">Che vi spingean per sì lodate strade?</l>
     <l n="70">Ov'è l'amor, che vi portò già tale,</l>
     <l n="71">Che mille volte, ohimè! la vita stessa</l>
     <l n="72">Sprezzò per voi, che pur vi diede alfine?</l>
     <l n="73">Non cortese pastor verso 'l suo gregge,</l>
     <l n="74">Non madre pia col suo diletto figlio</l>
     <l n="75">Di tanta carità si vede accesa,</l>
     <l n="76">Com'ei fu sempre colla patria e madre.</l>
     <l n="77">Se il giorno che costui nel mondo venne</l>
     <l n="78">Avesse al nascer suo portato in voi</l>
     <l n="79">Tanto favor del ciel, quanta bontade,</l>
     <l n="80">Ben saresti, Arno mio, fratel del Tebro.</l>
     <l n="81">Non ben fermo premea la terra ancora,</l>
     <l n="82">Che del natìo valor tal segno dava,</l>
     <l n="83">Che i vecchi infermi ognor, le stanche madri</l>
     <l n="84">Dicean: Questi è colui che debbe alzare</l>
     <l n="85">Fin sopra 'l ciel questa futura etate.</l>
     <l n="86">Oh beato colui che vedrà 'l frutto</l>
     <l n="87">Di sì buon seme, se nol tronca morte;</l>
     <l n="88">Morte che sempre se ne porta il meglio.</l>
     <l n="89">Non mai dal fido can lupo rapace</l>
     <l n="90">Fu con tant'odio perseguìto in caccia,</l>
     <l n="91">Com'ei, dal dì che poteo scior la lingua,</l>
     <l n="92">Tutto il torto operar biasmando morse,</l>
     <l n="93">Senza nulla d'altrui speranza o tema,</l>
     <l n="94">Fin che in più ferma età visto in alcuni</l>
     <l n="95">Ardor, fede, valor pari a se stesso,</l>
     <l n="96">S'accinse, ahi lasso! all'onorata impresa,</l>
     <l n="97">Ove di noi restò la miglior parte:</l>
     <l n="98">Ché così spesso vuol fortuna, a cui</l>
     <l n="99">Sono i gran fatti tortamente a sdegno,</l>
     <l n="100">E sol cerca aiutar la gente iniqua.</l>
     <l n="101">Non pompa, o vano onor, tesoro o stato</l>
     <l n="102">Ebber forza a piegar l'altera mente</l>
     <l n="103">Dal verace sentier di libertate.</l>
     <l n="104">Alma felice, e sovr'ogn'altra chiara,</l>
     <l n="105">Che dentro i sette colli unqua nascesse,</l>
     <l n="106">Che fuor traesti l'onorata spada</l>
     <l n="107">Contr'a colui che al tuo famoso nido</l>
     <l n="108">Fuor del dover furò lo scettro e 'l freno</l>
     <l n="109">Per dimostrar che degnamente avesti</l>
     <l n="110">Di Bruto il nome, e di Caton la figlia;</l>
     <l n="111">Forse non fu, poi che lasciasti il mondo,</l>
     <l n="112">Più bello imitator de' tuoi gran fatti,</l>
     <l n="113">Di quel ch'io piangerò la notte e 'l giorno.</l>
     <l n="114">E se ben fu la tua più degna impresa</l>
     <l n="115">E con fato miglior condotta al fine,</l>
     <l n="116">Ch'altro poteo, se 'l Ciel di più non volle?</l>
     <l n="117">E se non fu per lui Fiorenza Roma,</l>
     <l n="118">Non cresce o scema il buon voler fortuna.</l>
     <l n="119">Poi quanto al suo valor valore aggiunse</l>
     <l n="120">Il dotto ricercar l'antiche stampe,</l>
     <l n="121">Per riformar tra noi leggi e costumi!</l>
     <l n="122">Ben lo potean saper Licurgo e Numa,</l>
     <l n="123">Ch'ebbe sempre al suo gir maestri e duci;</l>
     <l n="124">Ben lo potean saper quanti mai vide</l>
     <l n="125">La Grecia e il Lazio, che mostrasser via</l>
     <l n="126">Alla vita civil di pace o d'arme.</l>
     <l n="127">Né fûro i detti lor men noti a lui,</l>
     <l n="128">Che la stella al nocchier, la madre al figlio,</l>
     <l n="129">Che al buon pastor la pecorella e 'l cane,</l>
     <l n="130">O che al vecchio monton la mandra e 'l prato.</l>
     <l n="131">Non basta al vero onor, chiara Fiorenza,</l>
     <l n="132">L'aver tolto da te l'indegno giogo,</l>
     <l n="133">Che all'indegno lavor l'addusse a forza;</l>
     <l n="134">Ch'or convien fabbricar lo studio e l'arme,</l>
     <l n="135">Da potersi covrir dal fero artiglio,</l>
     <l n="136">Che di dentro e di fuor ti sta di sopra:</l>
     <l n="137">E s'alcun fu de' tuoi, che in questo avesse</l>
     <l n="138">Desir, senno, valor, ben fu costui,</l>
     <l n="139">Ch'or piangi e chiami, e dopo mille e mille</l>
     <l n="140">Secoli avrai da richiamarlo ancora;</l>
     <l n="141">Che nol conobbe il mondo mentre l'ebbe,</l>
     <l n="142">Come il conoscerà nel tempo innanti:</l>
     <l n="143">Ed è voler di chi ci muove e guida,</l>
     <l n="144">Che più si pregi il ben poi che n'è gito.</l>
     <l n="145">Forse sarà tra l'ignorante stuolo</l>
     <l n="146">Uso sol d'onorar signori e regi,</l>
     <l n="147">E dispregiar chi non ha vesti aurate,</l>
     <l n="148">Chi penserà nel buon civile stato</l>
     <l n="149">Non ritrovarsi un sol di tanto peso,</l>
     <l n="150">Che nel natìo terren dai buon si deggia</l>
     <l n="151">Onorar tanto vivo, e pianger morto.</l>
     <l n="152">Ahi cieca gente e vil, che scorge appena</l>
     <l n="153">Quanto al senso di fuor si mostra aperto!</l>
     <l n="154">Non fu colui che discacciò Tarquino</l>
     <l n="155">Di par fortuna a molti, e spense un regno?</l>
     <l n="156">Di privato poter fu il buon Camillo,</l>
     <l n="157">E tolse al vincitor la preda e il pregio.</l>
     <l n="158">Quanti ricchi trofei, quant'arme e spoglie,</l>
     <l n="159">Quanti fûro a' gran re scettri e corone</l>
     <l n="160">Tolte a' tempi miglior di Sparta e Roma</l>
     <l n="161">Da chi vincendo si tornò la sera</l>
     <l n="162">Con la sua famigliuola in basso albergo,</l>
     <l n="163">E il giorno a ritrovar l'aratro e 'l toro?</l>
     <l n="164">Chi contendea che l'onorato Tosco,</l>
     <l n="165">Vivendo ancor nel suo fiorito nido,</l>
     <l n="166">Col semplice esser suo non fosse tale?</l>
     <l n="167">Come spesso addivien che l'ostro e l'oro,</l>
     <l n="168">Senza chiuder virtù, vanità sola</l>
     <l n="169">Sotto a sé mostra a chi ben fiso il guarda!</l>
     <l n="170">Ma il veder corto dell'umana gente</l>
     <l n="171">Par che si sdegni a rimirar colui</l>
     <l n="172">Che in le private soglie, in pover panni</l>
     <l n="173">Al bello e vero oprar la mente ha vôlta:</l>
     <l n="174">E quella libertà, ch'oro e terreno</l>
     <l n="175">Agguagliar non potria, né pompa o stato,</l>
     <l n="176">Sol che alla patria sua ritenga intera,</l>
     <l n="177">Degli altrui falsi ben poco gli cale.</l>
     <l n="178">Ma se contrario appar nel vulgo infermo,</l>
     <l n="179">Maraviglia non sia, ché tanta altezza</l>
     <l n="180">Mirar convien con più sottil riguardo.</l>
     <l n="181">Tenga chi vuole con sudore e sangue</l>
     <l n="182">Il barbarico onor, le ricche spoglie</l>
     <l n="183">Conservi pur nell'altrui danno e morte;</l>
     <l n="184">Chiami questo chi vuol padre e signore,</l>
     <l n="185">Piangal chi l'ama quando a morte corre,</l>
     <l n="186">Ch'io 'l chiamerò d'altrui tormento e doglia,</l>
     <l n="187">E morte loderò, se tosto il fura.</l>
     <l n="188">Ben fin ch'io mora chiamerò mai sempre</l>
     <l n="189">Il Buondelmonte mio, che l'altrui bene,</l>
     <l n="190">Mentre qui visse, amò più che se stesso:</l>
     <l n="191">Che nel pubblico onor tal mise cura,</l>
     <l n="192">Che il proprio come van pose in oblio:</l>
     <l n="193">Ben piangerò costui, che gloria e lode</l>
     <l n="194">Merta più sol, che tutti quelli insieme,</l>
     <l n="195">I quai gir fa superbi oro e terreno.</l>
     <l n="196">Questo è quel germe, onde l'esempio tôrre</l>
     <l n="197">Dovete al bene oprar voi, spirti chiari,</l>
     <l n="198">Ch'or vi nodrite fra le tosche rive.</l>
     <l n="199">E se l'avrete ognor maestro e guida,</l>
     <l n="200">Andrà il piè vostro all'onorata strada</l>
     <l n="201">D'eterna libertà, d'onore e pregio:</l>
     <l n="202">Né fia il vostro veder chiuso dal velo,</l>
     <l n="203">Cagion che il bianco in noi si mostri oscuro:</l>
     <l n="204">Ma discerner saprete il falso e 'l vero;</l>
     <l n="205">Né fin che muova il ciel, che giri il Sole,</l>
     <l n="206">Simil veder potran le rive d'Arno.</l>
     <l n="207">E sempre avran l'acerba sua partenza,</l>
     <l n="208">Glorïoso mio Re, da pianger meco.</l>
    </lg>
   </lg>
  </body>
 </text>
</TEI>