<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE SECONDA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">68</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE SECONDA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE SECONDA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Benché tornar non veggia</l>
     <l n="2">Il bel viso sereno</l>
     <l n="3">In cui prima imparai che cosa è onore,</l>
     <l n="4">Mai non sarà ch'io cheggia</l>
     <l n="5">Di sentir un di meno</l>
     <l n="6">De' leggiadri pensier ch'adorno in core</l>
     <l n="7">Ove si vede amore</l>
     <l n="8">Lo qual spesso ringrazio</l>
     <l n="9">Che d'ogni impresa vile</l>
     <l n="10">E d'ogni atto servile</l>
     <l n="11">M'abbia ritratto in così breve spazio.</l>
     <l n="12">O me sempre beato,</l>
     <l n="13">Se dir potessi altrui qual è il mio stato!</l>
     <l n="14">Perché il piacer ch'io provo</l>
     <l n="15">Spesse volte a fermarme</l>
     <l n="16">Innanzi a voi sol coi pensieri è tale,</l>
     <l n="17">Che sventura non trovo</l>
     <l n="18">La qual voglia apprestarme,</l>
     <l n="19">Né mi par d'esser più cosa mortale.</l>
     <l n="20">Dunque mia gioia quale</l>
     <l n="21">Era allor che d'appresso</l>
     <l n="22">Dolce foco m'ardea,</l>
     <l n="23">E i begli occhi vedea</l>
     <l n="24">Ove, quanto Amor può, si legge espresso,</l>
     <l n="25">E sentia dir parole</l>
     <l n="26">Da trar del mondo il fiel ond'ei si duole.</l>
     <l n="27">E se non che imperfetta</l>
     <l n="28">Rimaner mia dolcezza</l>
     <l n="29">Fa che a rendervi onor corsi sì tardo,</l>
     <l n="30">Quello che altrui diletta</l>
     <l n="31">Nulla fôra all'altezza</l>
     <l n="32">Del piacer ch'io prendea dal vostro sguardo,</l>
     <l n="33">Che più presto che pardo</l>
     <l n="34">Con l'usata pietade</l>
     <l n="35">Mosse a farmi sapere</l>
     <l n="36">Che a volervi piacere</l>
     <l n="37">Di virtù fossi amico e d'onestade,</l>
     <l n="38">E credessi esser morta</l>
     <l n="39">Donna che i bei desir non ha per scorta.</l>
     <l n="40">Da indi in qua conosco</l>
     <l n="41">Che non è d'onor degna</l>
     <l n="42">Bellezza che onestà molto non pregi.</l>
     <l n="43">Però stassi il cor vosco,</l>
     <l n="44">Ove è ben chi gli insegna</l>
     <l n="45">Di ciascuna virtù giunger ai pregi.</l>
     <l n="46">I luoghi almi ed egregi,</l>
     <l n="47">De' quai raro ne vidi,</l>
     <l n="48">Talor va ricercando</l>
     <l n="49">Strettamente pregando</l>
     <l n="50">Di ritrovarmi in sì soavi nidi,</l>
     <l n="51">Caldo ancor di quel lume</l>
     <l n="52">Che a volar verso il ciel mi diede piume.</l>
     <l n="53">Onde se più l'inganni</l>
     <l n="54">Non mi tengon del mondo,</l>
     <l n="55">Vostro e non mio saprò chi mi difende</l>
     <l n="56">E chi antivede i danni</l>
     <l n="57">Da cui posto è in profondo</l>
     <l n="58">Il divin raggio che nell'alma splende,</l>
     <l n="59">La virtù che m'incende</l>
     <l n="60">Di sì lunge a ben fare;</l>
     <l n="61">Perché vostra partita</l>
     <l n="62">Non pur d'amara vita</l>
     <l n="63">Cagion, ma di morir mi voglia dare.</l>
     <l n="64">Già però nol consente</l>
     <l n="65">L'anima che ad ognor vi sta presente.</l>
     <l n="66">Canzon, io prego sol che non ti stanchi</l>
     <l n="67">Di gridar, che non sia</l>
     <l n="68">Bella donna e gentil quanto la mia.</l>
    </lg>
   </lg>
  </body>
 </text>
</TEI>