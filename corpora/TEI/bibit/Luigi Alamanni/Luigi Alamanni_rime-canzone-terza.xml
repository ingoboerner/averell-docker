<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CANZONE TERZA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-canzone-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CANZONE TERZA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CANZONE TERZA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se ad ogni vostro passo sorgon rare</l>
     <l n="2">E chiarissime grazie, e di noi fate</l>
     <l n="3">Quel che facea Medusa della gente,</l>
     <l n="4">Ch'odo che in selve già ci ebbe a mutare,</l>
     <l n="5">Con quale stil poss'io l'alma beltate</l>
     <l n="6">Vostra agguagliar, che mi è sempre presente,</l>
     <l n="7">E quel che l'alma sente</l>
     <l n="8">Portar con voci d'intelletto piene</l>
     <l n="9">Là dove io desti alle mie rime Amore,</l>
     <l n="10">Se pria da voi, mio core,</l>
     <l n="11">Non parte, ond'io m'innalzi a tanto bene,</l>
     <l n="12">Ch'io per me sol di questo mar rimuovo</l>
     <l n="13">L'onde primier, se aita in voi non trovo.</l>
     <l n="14">Dunque poiché un tal grave difetto</l>
     <l n="15">Dal vostro aere gentile m'allontana,</l>
     <l n="16">E per temenza il gran desir agghiaccia,</l>
     <l n="17">Non mi si nieghi almen quel dolce affetto</l>
     <l n="18">Che vi fe di pietà chiara fontana,</l>
     <l n="19">Tanto ch'io dica, e parte soddisfaccia</l>
     <l n="20">Al buon voler ch'abbraccia</l>
     <l n="21">E stringe il cor con voglie umili e pure.</l>
     <l n="22">Che se la mente che da voi dipende</l>
     <l n="23">Il troppo lume offende,</l>
     <l n="24">Vera umiltà natia or l'assecure.</l>
     <l n="25">E siate presta al periglioso varco,</l>
     <l n="26">Veggendo il legno degli onor suoi carco.</l>
     <l n="27">E se avvien forse che tra scogli arrive</l>
     <l n="28">Sospinto dal piacer ove non lice,</l>
     <l n="29">E dove il corso umano non comporte,</l>
     <l n="30">Vostra bontade il mio sperar rivive,</l>
     <l n="31">Acciò la bella giusta alma Beatrice</l>
     <l n="32">L'umide spoglie mie tolga e conforte.</l>
     <l n="33">E se nimica sorte,</l>
     <l n="34">Cui tanto del mio mal nascendo piacque</l>
     <l n="35">Mi vieta pur di conservar intere</l>
     <l n="36">Le ricche merci altere</l>
     <l n="37">Del vostro nome in le medesim'acque,</l>
     <l n="38">Scrivendo temo ancor profondo molto</l>
     <l n="39">Restin le lodi e il mio parlar sepolto.</l>
     <l n="40">Ma se benigno fato ancor mi guide</l>
     <l n="41">Senza offesa di venti o di procella,</l>
     <l n="42">E lieto riconduca al primo loco,</l>
     <l n="43">Più di me lieto mai altro non vide</l>
     <l n="44">Co' labbri suoi Nettuno al sacro foco,</l>
     <l n="45">Dio ringraziante in atto ed in favella,</l>
     <l n="46">Quando devota e bella</l>
     <l n="47">La lunga pompa de' suoi voti spiega;</l>
     <l n="48">Tal io alle duo stelle, a' duo miei segni</l>
     <l n="49">Veraci d'amor pegni</l>
     <l n="50">A cui la mesta assenza non mi niega</l>
     <l n="51">Di render grazie eternamente, attendo,</l>
     <l n="52">Se ben me stesso e il mio desir intendo.</l>
     <l n="53">Lasso! non son le lodi ch'io pur tento</l>
     <l n="54">Mostrar di voi sì incomprensibil tutte</l>
     <l n="55">Che ogni umano pensier vincon d'assai?</l>
     <l n="56">Qual maraviglia è dunque s'io pavento</l>
     <l n="57">Gli ondosi monti, ove sian pria distrutte</l>
     <l n="58">Le vele e i remi, che de' dolci rai</l>
     <l n="59">La minor parte mai,</l>
     <l n="60">Qual io la sento ancor, accolga in carte.</l>
     <l n="61">Però fra sì dubbiose e rapid'onde,</l>
     <l n="62">Se il desio non risponde</l>
     <l n="63">Come dovria l'esperienza e l'arte,</l>
     <l n="64">Assai mi fia d'onor segnar col dito</l>
     <l n="65">L'ampio tesoro d'ogni grazia unito.</l>
     <l n="66">Canzon, tu puoi vedere</l>
     <l n="67">Come l'accesa voglia mi conduce,</l>
     <l n="68">E come a un tempo per mia dolce pena</l>
     <l n="69">Mi sospinge e raffrena:</l>
     <l n="70">Perché dirai alla fatal mia duce,</l>
     <l n="71">Ch'io le farò per altro manifesto</l>
     <l n="72">S'io seguo avante, o pur sul lito resto.</l>
    </lg>
   </lg>
  </body>
 </text>
</TEI>