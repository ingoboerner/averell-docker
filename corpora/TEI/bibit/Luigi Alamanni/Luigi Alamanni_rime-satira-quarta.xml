<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA QUARTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA QUARTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA QUARTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Santo Vecchio, a cui del ciel le chiavi</l>
     <l n="2">Da quel che noi salvò fur date in terra,</l>
     <l n="3">E lo sciorre e il legar le colpe gravi;</l>
     <l n="4">Se giusto sdegno non gli torce e serra,</l>
     <l n="5">Deh! volgi gli occhi omai sopra il tuo gregge</l>
     <l n="6">Che contro ai detti tuoi vaneggia ed erra.</l>
     <l n="7">Mira color che la tua santa legge</l>
     <l n="8">Forse imitaro un tempo, or fatti tali</l>
     <l n="9">Che pur gli ha a schivo chi ne parla o legge.</l>
     <l n="10">Ben penserai fra te l'empie e mortali</l>
     <l n="11">Colpe di quel che Dio privò del cielo</l>
     <l n="12">Non esser quasi a queste d'oggi eguali.</l>
     <l n="13">Agli occhi lor s'adombra eterno velo</l>
     <l n="14">Di quanti sono error, di quanti inganni,</l>
     <l n="15">Tosto che han raso dalla testa il pelo.</l>
     <l n="16">Non ha il mondo dolor, non porta affanni,</l>
     <l n="17">Che tutto da costor non nasca e viva,</l>
     <l n="18">Lorda sementa di vergogna e danni.</l>
     <l n="19">L'alta umiltà, la santa voglia schiva</l>
     <l n="20">Delle pompe mortal, si trova in loro</l>
     <l n="21">Men che delfin nella selvaggia riva.</l>
     <l n="22">Cercan per tutte vie terre e tesoro,</l>
     <l n="23">Non per ornarsi delle sante fronde</l>
     <l n="24">Di querce antica e d'onorato alloro;</l>
     <l n="25">Non per aver per cui sì larga abonde</l>
     <l n="26">L'accesa carità dal divo esempio</l>
     <l n="27">In quei che al mondo povertade asconde;</l>
     <l n="28">Non per alzar nel tuo sacrato tempio,</l>
     <l n="29">O per donare a chi vilmente nega</l>
     <l n="30">Il gran nome cristian dovuto scempio;</l>
     <l n="31">Non per nutrir chi giorno e notte prega</l>
     <l n="32">Il comun Redentor, che pio divegna</l>
     <l n="33">Di chi peccando al sentier manco piega.</l>
     <l n="34">Anzi ciascun di posseder s'ingegna</l>
     <l n="35">Per poi tiranneggiar questo e quel loco,</l>
     <l n="36">Levando al sommo la vil gente indegna;</l>
     <l n="37">Per accender con quella eterno foco</l>
     <l n="38">Infra regi e signor che mai non mora,</l>
     <l n="39">Ogni danno che vien, prendendo in gioco.</l>
     <l n="40">Guarda, alto vecchio, sopra cui dimora,</l>
     <l n="41">Già son tanti anni, quel sacrato manto</l>
     <l n="42">Che tue membra vestì viventi ancora.</l>
     <l n="43">Ben vederai ch'egli hanno in odio tanto,</l>
     <l n="44">Quanto l'amasti tu, quïete e pace:</l>
     <l n="45">Tu bramasti altrui ben, questi altrui pianto.</l>
     <l n="46">Oggi privo d'onor negletto giace</l>
     <l n="47">Il nome ancor del tuo maestro eterno,</l>
     <l n="48">Mercè di questi, cui ben far dispiace.</l>
     <l n="49">Come gioco talor mi sembra e scherno</l>
     <l n="50">Veder, chi puote in ciel mandare altrui,</l>
     <l n="51">Mandar se stesso nel più basso inferno.</l>
     <l n="52">Forse error greve fia biasmar colui</l>
     <l n="53">Che per te leva le celesti insegne</l>
     <l n="54">E t'appresenta co' seguaci sui.</l>
     <l n="55">Ma l'opre di costor son fatte indegne</l>
     <l n="56">Di quello onor che il nome solo apporta,</l>
     <l n="57">Più che le tue non fur di tempio degne.</l>
     <l n="58">Ove han quella umiltà, tua fida scorta</l>
     <l n="59">Al seguitar del tuo maestro i passi,</l>
     <l n="60">Che la celeste via ti fe si corta?</l>
     <l n="61">Ove l'han, dirò? in far che ogn'uomo abbassi</l>
     <l n="62">Le ginocchie e la testa, e monte in ira</l>
     <l n="63">Il minimo di lor, se ciò non fassi?</l>
     <l n="64">In ch'altro la superba mente aspira;</l>
     <l n="65">Che nel signoreggiar li uomini e Dio</l>
     <l n="66">E quanto oggi per lui si muove e spira?</l>
     <l n="67">A chi menzogna estima il parlar mio,</l>
     <l n="68">Quanto la terra e 'l mar circonda e bagna</l>
     <l n="69">Dical per me, ché ben lo san com'io.</l>
     <l n="70">Non porta cavalier sì fiero Ispagna,</l>
     <l n="71">Sì pien di boria, sì sdegnoso e schivo,</l>
     <l n="72">Come son questi onde ogni buon si lagna.</l>
     <l n="73">Ove han costor quel chiaro fonte vivo</l>
     <l n="74">Di caritate, onde il gran vostro Duce</l>
     <l n="75">Infuse a tutti voi sì largo rivo?</l>
     <l n="76">Ove l'han, dirò io? ché tanto luce</l>
     <l n="77">In lor questa virtù ch'ogn'altra avanza,</l>
     <l n="78">Quanto in abisso la celeste luce.</l>
     <l n="79">Usan sol carità, s'hanno speranza</l>
     <l n="80">Di poco seme molto frutto accôrre,</l>
     <l n="81">Come oggi par de' più cortesi usanza.</l>
     <l n="82">Di lor nessuno a povertà soccorre;</l>
     <l n="83">Credo bensì ch'a voi, Giovanni e Piero,</l>
     <l n="84">Vorrian senza donar le reti tôrre.</l>
     <l n="85">Ma che dico io? ch'è non lontan dal vero</l>
     <l n="86">Ch'usan più carità che il mondo insieme,</l>
     <l n="87">In cui lascivamente hanno il pensiero.</l>
     <l n="88">Folle chiaman fra lor colui cha teme</l>
     <l n="89">Spender ne' suoi desir tanto in un giorno,</l>
     <l n="90">Che in mille ricovrar non abbia speme.</l>
     <l n="91">Quale ha femmina pur dentro o d'intorno</l>
     <l n="92">Sì vil Bologna, che se a Roma viene</l>
     <l n="93">Non abbia in breve d'abondanza il corno?</l>
     <l n="94">Se quante Roma nel suo sen ritiene</l>
     <l n="95">Cianghelle e Lapi, fosser Lini e Cleti,</l>
     <l n="96">Forse del ciel avria più larga spene.</l>
     <l n="97">Taccian fra lor filosofi e poeti!</l>
     <l n="98">Ché quella donna sol si ascolta e loda,</l>
     <l n="99">Ch'aggia più modi al suo mestier segreti.</l>
     <l n="100">Là non si trova chi trionfi e goda</l>
     <l n="101">Se non sa dir con quante e quai maniere</l>
     <l n="102">L'ermafrodito i suoi vincigli annoda.</l>
     <l n="103">Ché il soverchio mangiar, l'estremo bere</l>
     <l n="104">Gl'induce a tal, che mal contenti sono</l>
     <l n="105">Nel natural confin lor voglie avere.</l>
     <l n="106">E chi se stesso lascia in abbandono</l>
     <l n="107">Dalla gola portar dovunque il mena,</l>
     <l n="108">Moderato voler non sente o buono.</l>
     <l n="109">Nella privata lor più stretta cena</l>
     <l n="110">Voglion di tanti vin, tante vivande,</l>
     <l n="111">Che tal Lucullo pur ne vide appena.</l>
     <l n="112">Ben si ponno schernir le antiche ghiande;</l>
     <l n="113">Ch'oggi convien che il ciel, la terra, il mare</l>
     <l n="114">Novi altri cibi a satisfarli mande.</l>
     <l n="115">Che tormenti crudel, che pene amare</l>
     <l n="116">Sente il pesce e l'uccel davanti a morte,</l>
     <l n="117">Se alquanto segno d'amo o d'esca appare!</l>
     <l n="118">Non trovò di martìr sì nuova sorte</l>
     <l n="119">Sopra i cristian l'Apostata Giuliano</l>
     <l n="120">Com'oggi in questi la Romana Corte!</l>
     <l n="121">Molto importa a saver s'in monte o in piano</l>
     <l n="122">Venghin pasciute le selvagge prede,</l>
     <l n="123">S'aggia riviera o mar presso o lontano;</l>
     <l n="124">S'ivi il Settentrione all'Austro cede,</l>
     <l n="125">Ché quel dona sapor, quell'altro impingua,</l>
     <l n="126">O s'all'aperto ciel, s'al chiuso siede.</l>
     <l n="127">Così convien con arte si distingua</l>
     <l n="128">Il sito, il tempo, l'aria e la stagione,</l>
     <l n="129">Opra di chiara e non d'oscura lingua.</l>
     <l n="130">Che dirò del fagian, che del cappone,</l>
     <l n="131">Che per aver più cara la pastura</l>
     <l n="132">La madre e i frati nel suo ventre pone!</l>
     <l n="133">Né l'ingegnoso Dedalo tal cura</l>
     <l n="134">Pose, fuggendo, a fabbricar quell'ale</l>
     <l n="135">In cui già vinta si chiamò natura.</l>
    </lg>
   </lg>
  </body>
 </text>
</TEI>