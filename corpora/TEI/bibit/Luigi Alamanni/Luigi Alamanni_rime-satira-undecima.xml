<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA UNDECIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-undecima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA UNDECIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA UNDECIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se con gli occhi del ver guardasse bene,</l>
     <l n="2">Caro mio Tommasin, ciascuno in terra</l>
     <l n="3">Non avria tante invan fatiche e pene.</l>
     <l n="4">Non avrian qui tra noi sì lunga guerra</l>
     <l n="5">I semplicetti cor, dal falso spinti</l>
     <l n="6">Dietro al vulgare stuol che agogna ed erra.</l>
     <l n="7">Non mille volti ognor sarian dipinti</l>
     <l n="8">Da mille passïon, ma tutte in gioco</l>
     <l n="9">Le prenderiano a miglior vita accinti.</l>
     <l n="10">Non graverebbe al mondo il troppo o 'l poco</l>
     <l n="11">Le umane menti, che selvagge e schive</l>
     <l n="12">Solo ai dolci pensier darebbon loco.</l>
     <l n="13">Beato quel che in solitarie rive,</l>
     <l n="14">Lunge dal rozzo vulgo, al nudo cielo</l>
     <l n="15">Fuor dell'ampie città contento vive.</l>
     <l n="16">E sicuro si tempra il caldo e il gelo</l>
     <l n="17">Con la sua famigliuola, all'ombra e al foco,</l>
     <l n="18">Né soverchio pensar gli cangia il pelo;</l>
     <l n="19">Nulla sperando mai, temendo poco,</l>
     <l n="20">E la Fortuna, e i ben che in guardia tiene,</l>
     <l n="21">Come fallaci e vil si prende in gioco.</l>
     <l n="22">E le soglie regal dintorno piene</l>
     <l n="23">Di simulato amor, d'invidia vera,</l>
     <l n="24">Come arpie fugge, e come rie sirene.</l>
     <l n="25">Non sente appresso l'inimica schiera,</l>
     <l n="26">Né il marzïal romor che all'arme chiama</l>
     <l n="27">Lo fa il giorno temer, vegghiar la sera.</l>
     <l n="28">Il basso nome suo d'alzar non brama,</l>
     <l n="29">E chiusa entro i confin di poca valle</l>
     <l n="30">Si contenta veder sua gloria e fama.</l>
     <l n="31">Non ha davanti, non dietro alle spalle,</l>
     <l n="32">Gente a guardar la perigliosa vita,</l>
     <l n="33">Ché va sicuro e sol per ogni calle.</l>
     <l n="34">Non della indotta vil turba infinita</l>
     <l n="35">Cura quanto di lui parlando senta,</l>
     <l n="36">O d'esser quel che più da lei s'addita.</l>
     <l n="37">Ogni fame, ogni sete in esso è spenta,</l>
     <l n="38">Fuor quella sol che la natura apporta,</l>
     <l n="39">Che di dolci sapor pasce e contenta;</l>
     <l n="40">Ché lo appetito semplice conforta</l>
     <l n="41">Più il vetro e il legno, che le gemme e l'oro</l>
     <l n="42">Non fan molti altri per la strada torta.</l>
     <l n="43">Non teme di trovar l'empio lavoro</l>
     <l n="44">Tra le vivande di cicuta e tosco</l>
     <l n="45">Da chi cerchi il suo regno o 'l suo tesoro.</l>
     <l n="46">Or per questa campagna or per quel bosco</l>
     <l n="47">Cogliendo frondi e fior suo giorno spende,</l>
     <l n="48">Fin che la notte il vieti o il tempo fosco.</l>
     <l n="49">Non d'ira o di dolor la mente accende,</l>
     <l n="50">Se non se veggia al suo giardin le greggi</l>
     <l n="51">O se il lupo talor l'agnel si prende.</l>
     <l n="52">Non ha dintorno chi le sante leggi</l>
     <l n="53">Alto gridi ad ognor che sparse vanno,</l>
     <l n="54">O che la plebe sua nel fren vaneggi.</l>
     <l n="55">Non ha temenza mai, non porta danno</l>
     <l n="56">Del mar cruccioso, anzi a diletto 'l mira,</l>
     <l n="57">Di quei ridendo ch'a suo rischio stanno.</l>
     <l n="58">La ruota infida che dintorno gira</l>
     <l n="59">Nol preme, o innalza; e vinca questo o quello,</l>
     <l n="60">Biasma e riprende chi per lei sospira.</l>
     <l n="61">E come il tempo vien sereno e bello,</l>
     <l n="62">Pianta di propria man l'olmo e l'ulivo,</l>
     <l n="63">Che adombre il colle l'un, l'altro il ruscello,</l>
     <l n="64">Battendo il ramo che d'umor sia privo,</l>
     <l n="65">Di peregrine frondi altrui vestendo</l>
     <l n="66">A nuovi abitator talvolta schivo;</l>
     <l n="67">Poi quando alzato il Sol più viene ardendo</l>
     <l n="68">Per le campagne e piagge, il frutto coglie,</l>
     <l n="69">Delle fatiche sue mercè prendendo.</l>
     <l n="70">Indi che Libra le verdi erbe e foglie</l>
     <l n="71">Conduce a morte, onde le piante e i prati</l>
     <l n="72">Piangon cadute le sue dolci spoglie,</l>
     <l n="73">Le bianche uve e vermiglie, i pomi aurati</l>
     <l n="74">Or col vaso or col grembo a casa adduce,</l>
     <l n="75">Bacco chiamando e i suoi compagni amati.</l>
     <l n="76">Poscia che breve il freddo giorno luce,</l>
     <l n="77">Or visco or reti or nuovi lacci adopra,</l>
     <l n="78">Or segue il can de' suoi diletti duce.</l>
     <l n="79">Come poi scorge che la notte cuopra</l>
     <l n="80">Dintorno il mondo, al dolce albergo riede</l>
     <l n="81">L'affaticata preda avendo sopra.</l>
     <l n="82">E presso al foco alla sua mensa siede,</l>
     <l n="83">Cui di rozze vivande ratta ingombra</l>
     <l n="84">La fida sposa sua, che lasso il vede.</l>
     <l n="85">Così la fame onestamente sgombra,</l>
     <l n="86">Né cura il ciel non che i tesori e i regni,</l>
     <l n="87">Seguendo il vero ben, lasciando l'ombra.</l>
     <l n="88">I suoi brevi desir, né i suoi disegni</l>
     <l n="89">Più là non van che la natura porte,</l>
     <l n="90">Né del dritto o del buon passano i segni.</l>
     <l n="91">Cotal, quasi cangiar volesse sorte,</l>
     <l n="92">Cantò il tiranno che Sicilia oppresse,</l>
     <l n="93">Ma l'altro giorno poi condusse a morte</l>
     <l n="94">I due miglior che Siracusa avesse.</l>
    </lg>
   </lg>
  </body>
 </text>
</TEI>