<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA QUARTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">111</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA QUARTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA QUARTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deh che poss'io più far, poi che il ciel vuole</l>
     <l n="2">Che l'alma Pianta mia veder non possa</l>
     <l n="3">Quanta è la fiamma che per lei mi strugge,</l>
     <l n="4">E quanto il mio servir sia fermo e fido?</l>
     <l n="5">Non giova testimon chiamar gli Dei,</l>
     <l n="6">Non mi giova il mostrar che d'ora in ora,</l>
     <l n="7">Stando io lontan da lei, mia vita fugge.</l>
     <l n="8">Ahi sempre cruda voglia! ahi poca fede</l>
     <l n="9">Che un uom s'ancida mille volte il giorno!</l>
     <l n="10">Né se gli creda pur, se dice omei!</l>
     <l n="11">Piagge, selve, montagne, e colli toschi,</l>
     <l n="12">Arno al mio lamentar compagno e guida,</l>
     <l n="13">Ditele voi per me, se io piango o rido,</l>
     <l n="14">Ditegliel voi per me, che notte e giorno</l>
     <l n="15">Sapete ben quanto il suo nome chiamo</l>
     <l n="16">Tanto udito fin qui, ch'eterna forse</l>
     <l n="17">Fia la memoria de' suoi rami in voi.</l>
     <l n="18">Deh perché non vede or Durenza e Sorga</l>
     <l n="19">Quel che vedete voi? perché nol vede</l>
     <l n="20">Il suo liguro mar che n'è sì lunge,</l>
     <l n="21">Che di me poscia le narrasse il vero?</l>
     <l n="22">Ch'io so quanto il suo dir più fede avrebbe</l>
     <l n="23">Che non ha il nostro, che l'è forse a sdegno.</l>
     <l n="24">Ah che dico io? come sdegnar si deve</l>
     <l n="25">La bella Pianta mia del canto tosco</l>
     <l n="26">Ch'altro non cercò mai, che farle onore?</l>
     <l n="27">Per quell'occhio divin che il giorno alluma,</l>
     <l n="28">Per la sorella sua ch'all'ombra è luce:</l>
     <l n="29">Per quel sommo rettor che ad ambi è padre;</l>
     <l n="30">Per la sua figlia, onor del terzo cielo;</l>
     <l n="31">Giuro ch'altra giammai non fu né fia</l>
     <l n="32">Così dentro il mio cor, come voi siete.</l>
     <l n="33">E s'io non dico il ver, divegna il vero,</l>
     <l n="34">E voi m'odiate più quant'io più v'amo.</l>
     <l n="35">O crudo Amor, perché cotanta indarno</l>
     <l n="36">Mi dài pena a narrar quel ch'ogni uom vede;</l>
     <l n="37">E più ch'io non vorrei pietà ne prende,</l>
     <l n="38">E di che men vorrei contrario avviene?</l>
     <l n="39">Qual mio fallo è cagion che quella fede</l>
     <l n="40">Ch'io pur già vidi, o di veder pensai</l>
     <l n="41">Nel vostro amato sen, Ligura Pianta,</l>
     <l n="42">Veggia in un punto con mio danno spenta?</l>
     <l n="43">Com'esser può che in voi loco ritrovi</l>
     <l n="44">Pensier che accusi il mio innocente amore,</l>
     <l n="45">O vi faccia dubbiar che d'altri sia?</l>
     <l n="46">Son vostro sempre; e quel che a voi mi diede</l>
     <l n="47">Appena potria far che ciò non fosse,</l>
     <l n="48">Perch'io non più d'amor, ma vostro sono.</l>
     <l n="49">Né potreste pur voi ritôrmi a voi.</l>
     <l n="50">Chi non sa che sia duol, venga a vederme,</l>
     <l n="51">E dirà ben che nulla morte è quale</l>
     <l n="52">Il mio viver quaggiù doglioso e tristo.</l>
     <l n="53">Dogliomi in parte ov'io non trovo aita,</l>
     <l n="54">In parte chiamo ove non è chi m'oda,</l>
     <l n="55">Scrivo il mio pianto ove non è chi 'l creda</l>
     <l n="56">Stommi senza il mio cor dov'io non voglio,</l>
     <l n="57">E tolto m'è l'andar dov'io vorrei.</l>
     <l n="58">Che dunque resta? ah se non fosse spene</l>
     <l n="59">Che miglior tempi e più pietà promette,</l>
     <l n="60">Non so quel che di me si fosse omai.</l>
     <l n="61">Non vide forse Amor fede più chiara</l>
     <l n="62">In quanti oggi ne son, quanti ne fûro,</l>
     <l n="63">Com'ora in me, che tanto ahi lasso! temo</l>
     <l n="64">Di non offender voi, che più non oso</l>
     <l n="65">Oprar, dire, o pensar cosa giammai</l>
     <l n="66">Che non sia vostra, o che da voi non vegna.</l>
     <l n="67">La rozza penna mia pinger non puote</l>
     <l n="68">Se non le frondi vostre e i vostri rami:</l>
     <l n="69">Altro non sa questa mia stanca voce</l>
     <l n="70">Che voi qui richiamar la notte e il giorno,</l>
     <l n="71">E pur piangendo dir talvolta omei.</l>
     <l n="72">Altro non sa pensar l'afflitto core</l>
     <l n="73">Che al tempo andato, e figurarvi appresso,</l>
     <l n="74">E con l'immaginar tant'alto gire,</l>
     <l n="75">Che ben sovente il ver sarìa men vero.</l>
     <l n="76">Non voglion più mirar quest'occhi lassi</l>
     <l n="77">Cosa che lieta sia, ché han tema in loro,</l>
     <l n="78">Che non sia romper fe, prender diletto,</l>
     <l n="79">O cosa riguardar che voi non sia.</l>
     <l n="80">D'ogni dolce armonia son fatte schive</l>
     <l n="81">Le triste orecchie, e si riservan sole</l>
     <l n="82">Al santo mormorar di quelle fronde.</l>
     <l n="83">Gli alpestri monti e i più spinosi calli</l>
     <l n="84">Cerca il piè infermo, che calcar si sdegna</l>
     <l n="85">Altro verde sentier, che quello stesso</l>
     <l n="86">Che 'l conducea nel vostro vago e chiaro</l>
     <l n="87">Almo giardin, che voi nutrisce in seno.</l>
     <l n="88">Deh! quando dee venir quel dì beato</l>
     <l n="89">Che mi riporti a sì tranquilli tempi,</l>
     <l n="90">Che con la Pianta mia contento scriva,</l>
     <l n="91">Parli, pensi, riguardi, ascolti e vada,</l>
     <l n="92">Senza sospetto aver, senz'altra cura?</l>
     <l n="93">Forse fia tosto: e già d'udir mi sembra</l>
     <l n="94">L'altero tronco avvicinarsi al loco,</l>
     <l n="95">Che al mio duro partir promise Amore.</l>
     <l n="96">Oh che cortese dir! che note ardenti!</l>
     <l n="97">Che dolce salutar colmo di gioia</l>
     <l n="98">Che solo a ripensar mi fa beato!</l>
     <l n="99">Oh se mi dona Amor tanta baldanza</l>
     <l n="100">Ch'io le possa narrar quel c'ho sofferto</l>
     <l n="101">Dal dì che il mio destin da lei mi tolse!</l>
     <l n="102">Forse che allor quelle onorate fronde</l>
     <l n="103">Per la pietà delle mie lunghe pene,</l>
     <l n="104">D'amoroso pallor cangiar vedremo.</l>
     <l n="105">So ben che 'l crederà, ché il volto stesso</l>
     <l n="106">Sarà buon testimon dei detti miei.</l>
     <l n="107">O santo giorno a me giocondo e caro,</l>
     <l n="108">Più ch'altro fosse ancor! raddoppia il corso,</l>
     <l n="109">Vienne or veloce a chi t'aspetta e chiama.</l>
     <l n="110">E poi che giunto a' miei desir sarai,</l>
     <l n="111">Fermi le ruote il ciel, non muova il Sole.</l>
    </lg>
   </lg>
  </body>
 </text>
</TEI>