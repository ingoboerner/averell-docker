<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA QUINTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA QUINTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA QUINTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Carco forse talor di sdegno, amico</l>
     <l n="2">Bruciol mio, siete, del novello stile</l>
     <l n="3">Onde con voi degli altrui falli dico,</l>
     <l n="4">Mostrando al mondo quanto basso e vile</l>
     <l n="5">È il suo imperfetto oprar, che tanto estima</l>
     <l n="6">Che nulla alberga in lui chiaro o gentile.</l>
     <l n="7">E vi dolete ch'or cantando in rima</l>
     <l n="8">Ne' vostri campi la mia falce stendo</l>
     <l n="9">Tra le biade d'amor stancata prima.</l>
     <l n="10">Io non posso negar che tema prendo</l>
     <l n="11">Vostra non mia, che già molti e molt'anni</l>
     <l n="12">Flora e Cintia lo san s'ad altro intendo.</l>
     <l n="13">Or che allentando gli amorosi affanni</l>
     <l n="14">Sciolta ho la vista, onde più scorgo alquanto</l>
     <l n="15">Gli error nostri passati e i certi inganni,</l>
     <l n="16">Non posso più tacer: chi tanto o quanto</l>
     <l n="17">Tacer potria? Crispino e Nomentano</l>
     <l n="18">Non abbian più tra' peccatori 'l vanto;</l>
     <l n="19">Né si vergogni 'l nostro gran Toscano</l>
     <l n="20">D'una Cianghella, un Lapo Salterello,</l>
     <l n="21">Ch'or chi mille ne vuol, non cerca invano.</l>
     <l n="22">O viver nostro da virtù rubello!</l>
     <l n="23">Di quello ond'altri già vergogna avea,</l>
     <l n="24">Ornato oggi ti fai, giocondo e bello.</l>
     <l n="25">Allor chi 'l fren d'onor, folle, rompea,</l>
     <l n="26">Schivato da ciascun solo in disparte</l>
     <l n="27">Quasi sozzo animal sempre vivea.</l>
     <l n="28">Chi non mette in seguir lo ingegno e l'arte</l>
     <l n="29">Onde Sardanapal men chiaro appare,</l>
     <l n="30">Venere e Bacco, e non Apollo o Marte,</l>
     <l n="31">Con mille scherni poi sente biasmare</l>
     <l n="32">Lo intendere e 'l saper, ch'oggi follia</l>
     <l n="33">Sembra alle menti di mal'opre avare.</l>
     <l n="34">Come soletta andrai per la tua via,</l>
     <l n="35">Dice la turba, e come nuda e inferma</l>
     <l n="36">Pallida e magra vai, Filosofia!</l>
     <l n="37">Che giova all'uom che colla fame scherma</l>
     <l n="38">Quella prima cagion cercar del tutto,</l>
     <l n="39">Onde si volge 'l ciel che mai non ferma?</l>
     <l n="40">Il ricercar di quanto è qui produtto</l>
     <l n="41">La natura, il valor, qual moto al seme</l>
     <l n="42">Faccia forma cangiar tornando in frutto?</l>
     <l n="43">L'andar trovando perché asconde e preme</l>
     <l n="44">Borea di neve il cielo, Austro di pioggia,</l>
     <l n="45">In Monton cresca il giorno, in Libra sceme?</l>
     <l n="46">Il saper donde vien quando alto poggia</l>
     <l n="47">Febo dall'Indo, o se s'attuffa in l'onde</l>
     <l n="48">O dietro Atlante a riposar s'appoggia?</l>
     <l n="49">Il vostro è germe c'ha fioretti e fronde,</l>
     <l n="50">Ma senza frutto al primo verno casca;</l>
     <l n="51">Dice 'l vil vulgo disviato altronde.</l>
     <l n="52">A noi basta saper che al mondo nasca,</l>
     <l n="53">Senza intender perché, chi d'ora in ora</l>
     <l n="54">La sete e 'l gusto con dolcezza pasca.</l>
     <l n="55">Basta a noi di saper se invêr l'Aurora</l>
     <l n="56">Fa Candia od altri al suo vicin vergogna</l>
     <l n="57">Dell'umor di colui che Tebe adora.</l>
     <l n="58">E se invêr l'occidente alla Guascogna</l>
     <l n="59">Ceda Orliense, e se gli è falso 'l grido</l>
     <l n="60">Ond'oggi tanto onor s'have Borgogna;</l>
     <l n="61">Quanto intra gli altri sia più caro nido</l>
     <l n="62">Al dolce Bacco aperto colle e monte,</l>
     <l n="63">Dove il Sol guardi e sia petroso il lido.</l>
     <l n="64">Basti saper quanto più val la fronte</l>
     <l n="65">Del pesce ch'entro al Po purga ogni sale,</l>
     <l n="66">E sia tanto miglior quanto più monte;</l>
     <l n="67">Saper quant'oggi la nostr'arte vale;</l>
     <l n="68">Da far forse arrossir chi troppo loda</l>
     <l n="69">La lepre e 'l tordo, e chi 'l rombo e 'l cinghiale.</l>
     <l n="70">Colui ch'è saggio, quetamente goda</l>
     <l n="71">Schivando ogni pensier, fatica e noia</l>
     <l n="72">Che 'l viver nostro guerreggiando roda.</l>
     <l n="73">Che sente or quel di Tebe or quel di Troia?</l>
     <l n="74">Quanto fôra il miglior, virtù fuggendo,</l>
     <l n="75">Tra le piume e tra 'l vin passarsi in gioia!</l>
     <l n="76">Ora io che stanco giorno e notte intendo</l>
     <l n="77">Questi e mill'altri ancor più sconci detti,</l>
     <l n="78">Com'esser può di non morir tacendo?</l>
     <l n="79">Più non posso tener nel sen ristretti</l>
     <l n="80">Mille dolor, mille noiosi sdegni,</l>
     <l n="81">Da muover dentro i più selvaggi petti.</l>
     <l n="82">Se il ciel ci niega i buon costumi e i regni</l>
     <l n="83">Colle forze addrizzar, mostrinsi almeno</l>
     <l n="84">Del nostro buon voler, cantando, segni.</l>
     <l n="85">Se il ciel per noi non può tornar sereno,</l>
     <l n="86">Mostriam pur che veggiam la pioggia e il vento</l>
     <l n="87">E che sempre adoriam che venghi meno.</l>
     <l n="88">Fa quanto debbe chi non ben contento,</l>
     <l n="89">Quando non ha il poter, piange e s'adira</l>
     <l n="90">Che al mondo veggia ogni valore spento.</l>
     <l n="91">E voi contra il mio dir posate ogn'ira,</l>
     <l n="92">Bruciol mio caro, né d'udir vi doglia</l>
     <l n="93">Satireggiar con voi mia bassa lira.</l>
     <l n="94">E nel tempo avvenir, più che si soglia,</l>
     <l n="95">Non dovete temer che tema manche;</l>
     <l n="96">Tanto ci fia da dir, pur ch'altri voglia.</l>
     <l n="97">Mille man prima, e mille penne stanche</l>
     <l n="98">Saran, che appieno il ver si senta e dica</l>
     <l n="99">Onde più d'un fra noi s'arrosse e imbianche.</l>
     <l n="100">Chi tutto vuol narrar, prende fatica</l>
     <l n="101">Di numerar quant'ha la notte stelle,</l>
     <l n="102">Quante adduce erbe e fior la terra aprica.</l>
     <l n="103">Seguiam pur tutti, ché ogni dì novelle</l>
     <l n="104">(Così non fosse il ver) materie avremo,</l>
     <l n="105">Tanto da creder più, quanto men belle.</l>
     <l n="106">E ben sel sa chi sente il mondo scemo</l>
     <l n="107">D'ogni antica virtù, ripien di ragne;</l>
     <l n="108">Onde i cor cinti e le trist'alme avemo.</l>
     <l n="109">Né l'Arïosto ancor di me si lagne,</l>
     <l n="110">Il Ferrarese mio chiaro e gentile,</l>
     <l n="111">Ch'oggi con lui cantando m'accompagne.</l>
     <l n="112">Né il mio basso saper si prenda a vile,</l>
     <l n="113">Ché forse ancor (s'io non lo estimo indarno),</l>
     <l n="114">Girando il verno in più cortese aprile,</l>
     <l n="115">Non avrà a schivo il Po le rive d'Arno.</l>
    </lg>
   </lg>
  </body>
 </text>
</TEI>