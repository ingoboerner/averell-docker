<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA PRIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">130</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA PRIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA PRIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da che stolti pensier, fra quanti inganni</l>
     <l n="2">Questa vita mortal sepolta giace,</l>
     <l n="3">Con che cieco penar si fuggon gli anni!</l>
     <l n="4">Come è, caro signor, l'antica pace</l>
     <l n="5">Morta nel mondo, e la virtù sbandita!</l>
     <l n="6">Sol vive e regna quanto al ciel dispiace.</l>
     <l n="7">Ma chi 'l vede oggi? ogni uom dritta e spedita</l>
     <l n="8">Crede prender la via ch'al ciel conduce</l>
     <l n="9">Scernendo altrui che forse l'ha smarrita.</l>
     <l n="10">Pensa il crudel che sol la mente induce</l>
     <l n="11">Al superbo regnar tra 'l sangue e l'oro</l>
     <l n="12">Esser d'alta virtù viv'ésca e luce,</l>
     <l n="13">Seco biasmando quant'or sono o fôro</l>
     <l n="14">Che Mercurio seguendo Apollo e Giove</l>
     <l n="15">Menâr con pace i queti giorni loro.</l>
     <l n="16">Né scorge il rio quanta più vera altrove,</l>
     <l n="17">Che in altrui danni, in altrui gloria e morte,</l>
     <l n="18">Per chi sa ben cercar, gloria si trove.</l>
     <l n="19">Sol che seco talor si riconforte,</l>
     <l n="20">Che sopra il suo vicin si stenda il regno,</l>
     <l n="21">Alla ragione e 'l ver chiuse ha le porte.</l>
     <l n="22">Né si cura al compir l'empio disegno</l>
     <l n="23">Travagliar l'alma, tal che d'ogni posa</l>
     <l n="24">Se stesso face in mille affanni indegno.</l>
     <l n="25">Se sonno il prende, di dormir non osa,</l>
     <l n="26">Ché quanto sente andar morte gli sembra:</l>
     <l n="27">Chi fa temere ogn'uom, teme ogni cosa.</l>
     <l n="28">Nettare, ambrosia, ognor che li rimembra</l>
     <l n="29">Di suo spietato oprar, come talvolta</l>
     <l n="30">Cicuta e tosco nel gustar gli assembra!</l>
     <l n="31">Quella dolcezza ancor, che il mondo accolta</l>
     <l n="32">Ha più che in altro mai, ne' fidi amici</l>
     <l n="33">(Né forse il crede l'uom), tutta gli è tolta.</l>
     <l n="34">Non lui, non già, ma i giorni suoi felici</l>
     <l n="35">Ama chi 'l segue, come san ben poi</l>
     <l n="36">Quei che in esilio van soli e mendici.</l>
     <l n="37">E ciò intendendo, quanto il giovi o nôi</l>
     <l n="38">A se medesmo appena aprir consente,</l>
     <l n="39">Ché appena s'ama ei sol fra tutti i suoi.</l>
     <l n="40">L'altro, che quale or noi drizza la mente</l>
     <l n="41">Ai fer tiranni che piangendo chiama</l>
     <l n="42">Regi, Duci e Signor la sciocca gente,</l>
     <l n="43">Gli danna e fugge, ed altrimenti brama,</l>
     <l n="44">Che seguendo il suo stil, quaggiù trovare</l>
     <l n="45">Vivo pace ed onor, morendo fama.</l>
     <l n="46">E per merci portar pregiate e care,</l>
     <l n="47">Ricerca il Ponto e i rifei monti ancora,</l>
     <l n="48">Né sa restar finché s'agghiacci il mare.</l>
     <l n="49">Non l'alto albergo in cui si tien l'Aurora</l>
     <l n="50">Giace ascoso da lui, no 'l fonte estremo</l>
     <l n="51">Onde il mondo a partir Nilo esce fuora.</l>
     <l n="52">Né l'avaro voler tornando scemo,</l>
     <l n="53">Tenta nuovo cammin, dove non mai</l>
     <l n="54">Vela ancor vide il gran Nettuno o remo;</l>
     <l n="55">Per cui forse è nel ciel men chiaro assai</l>
     <l n="56">Chi segnò Calpe, e n'ha vergogna ed ira</l>
     <l n="57">Chi di suo poco ardir s'accorge omai.</l>
     <l n="58">Poi, qualor Euro più benigno spira,</l>
     <l n="59">Cerca altro mondo, in cui sovente il Sole</l>
     <l n="60">Stampa ombra dritta ovunque alluma e gira.</l>
     <l n="61">E vedendo ivi alcun forse si duole</l>
     <l n="62">Di non tanto scaldar quanto altri disse,</l>
     <l n="63">Che delle cinque pon due parti sole;</l>
     <l n="64">Tal che i perigli, i lunghi error d'Ulisse</l>
     <l n="65">Scilla, Ciclopi, Arpie, Sirti e Sirene</l>
     <l n="66">Di cui per mille allor si disse e scrisse,</l>
     <l n="67">Son quasi nulla, ai gran travagli e pene</l>
     <l n="68">Ch'oggi parte maggior del mondo cieco</l>
     <l n="69">Sol per oro acquistar quaggiù sostiene.</l>
     <l n="70">Oh veder corto uman, c'hai tu con teco</l>
     <l n="71">Se Dario o Crasso ancor men ricco sia!</l>
     <l n="72">Nudo è poi tal, che più ricchezze ha seco.</l>
     <l n="73">Come lunge ha da sé la dritta via</l>
     <l n="74">Chi per posa trovar sempre s'affanna,</l>
     <l n="75">E dopo il pasto ha più fame che pria.</l>
     <l n="76">Aprite gli occhi che l'usanza inganna:</l>
     <l n="77">Gloria stessa vi par quel ch'è vergogna,</l>
     <l n="78">Pace quel sol che a faticar condanna.</l>
     <l n="79">Altre arme, altro sentier prender bisogna</l>
     <l n="80">Per cosa guadagnar, ch'altri si crede</l>
     <l n="81">Spesso in braccio tener, ma vegghia e sogna.</l>
     <l n="82">Parte è nel mondo poi che sola erede</l>
     <l n="83">Si fa di gloria aver, pace e virtude,</l>
     <l n="84">E sola al suo estimar più lunge vede.</l>
     <l n="85">Questi son quei che dalla santa incude</l>
     <l n="86">Trovan formate in noi leggi e costumi,</l>
     <l n="87">Sotto cui forse il sommo ben si chiude.</l>
     <l n="88">Questi, onde ogn'altro poi quaggiù s'allumi,</l>
     <l n="89">Volgon l'antiche e le moderne carte</l>
     <l n="90">Chiamando il resto sol nebbia, ombre e fumi.</l>
     <l n="91">Questa è infra tutti là più chiara parte:</l>
     <l n="92">Rendale onor ciascun, ché n'è ben degna</l>
     <l n="93">Cui l'intender là su dal vulgo parte.</l>
     <l n="94">Questa sol che il sentier dritto segna</l>
     <l n="95">Di pace in terra aver, vita nel cielo,</l>
     <l n="96">Sempre alto guarda, e mirar basso sdegna.</l>
     <l n="97">Come va ne' pensier cangiando il pelo</l>
     <l n="98">Pallida e macra, e ben dimostra il volto</l>
     <l n="99">Le vigilie, i digiun fra il caldo e il gelo!</l>
     <l n="100">Come in lor sembra, a chi riguarda, accolto</l>
     <l n="101">Con mille altre virtù divin dispregio</l>
     <l n="102">Di quanto apprezza il secol nostro stolto!</l>
     <l n="103">Ahi cieca gente, che l'hai troppo in pregio,</l>
     <l n="104">Tu credi ben che questa ria semenza</l>
     <l n="105">Abbian più d'altri grazia e privilegio;</l>
     <l n="106">Ch'altra trovi oggi in lei vera scïenza</l>
     <l n="107">Che di simulazion, menzogne e frodi?</l>
     <l n="108">Beato il mondo che sarà mai senza.</l>
     <l n="109">Fugge ognor povertà, benché la lodi:</l>
     <l n="110">L'esser casto ed umìl brama in altrui,</l>
     <l n="111">A nostra libertà tessendo nodi.</l>
     <l n="112">Chi potesse entro il sen guardar colui</l>
     <l n="113">Ch'alto sedendo di biasmar non stanca,</l>
     <l n="114">Forse un vedrebbe in lui contrario a lui.</l>
     <l n="115">O santa veste e bigia e nera e bianca,</l>
     <l n="116">Quanto a te, più che al ferro argento ed auro,</l>
     <l n="117">Pace, fede e virtù talvolta manca!</l>
     <l n="118">Non è posto entro al ciel d'essi il tesauro,</l>
     <l n="119">Ch'avarizia, ambizion, l'ozio e le piume</l>
     <l n="120">Non han servi maggior dall'Indo al Mauro.</l>
     <l n="121">Oh quanto è dal parlar lunge il costume!</l>
     <l n="122">Questo è d'odio mortal, d'invidia pregno;</l>
     <l n="123">Quel di vera bontà ci spande un fiume.</l>
     <l n="124">Ah lingua, taci e schiva ira e disdegno!</l>
     <l n="125">Ché chi i difetti lor discuopre e canta,</l>
     <l n="126">Del ben ch'altri ha lassù lo fanno indegno.</l>
     <l n="127">Tacciomi adunque; or veggia il mondo quanta</l>
     <l n="128">Viva in essi o in altrui di virtù forma.</l>
     <l n="129">Si dirà ben del ciel secca ogni pianta</l>
     <l n="130">E che sia morto il ver, non pur ch'ei dorma.</l>
    </lg>
   </lg>
  </body>
 </text>
</TEI>