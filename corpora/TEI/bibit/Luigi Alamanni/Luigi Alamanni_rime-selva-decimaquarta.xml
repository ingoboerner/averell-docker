<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DECIMAQUARTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">154</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-decimaquarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DECIMAQUARTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DECIMAQUARTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Almo beato Sol, sei mai ti calse</l>
     <l n="2">D'alcun prego mortal, se mai ti piacque</l>
     <l n="3">Virtù, senno e valor che in donna fusse,</l>
     <l n="4">Se mai per tempo alcun t'accese amore</l>
     <l n="5">In soverchio desir d'esserle caro,</l>
     <l n="6">Se ti sovvien delle tessalich'onde,</l>
     <l n="7">Se ancor t'aggrada il sempre verde alloro</l>
     <l n="8">Della tua cetra onor, delle tue chiome,</l>
     <l n="9">Deh! prendi il corso più veloce alquanto,</l>
     <l n="10">Deh! lascia indietro star l'Aquario e i Pesci,</l>
     <l n="11">E fuggi nel Monton, che più t'onora.</l>
     <l n="12">Deh! se il tosco cantar può luogo avere</l>
     <l n="13">Tra i molti o pochi in le tue sante orecchie,</l>
     <l n="14">Pungi i levi corsier di tale sprone,</l>
     <l n="15">Che un breve giorno sol compia il viaggio</l>
     <l n="16">Che ti suol ingombrar dell'anno il sesto.</l>
     <l n="17">Deh, lucente signor, che allumi e scaldi</l>
     <l n="18">L'aria, la terra e l'onde, e vita apporti</l>
     <l n="19">Al corso natural che per te dura;</l>
     <l n="20">Deh, sommo occhio del ciel rendi oggi al mondo</l>
     <l n="21">Con più chiara stagion quel dolce aprile</l>
     <l n="22">Che mi dee ritornar la Pianta mia!</l>
     <l n="23">Deh! fa' ch'io scerna le campagne intorno</l>
     <l n="24">Bianche, verdi, vermiglie, perse e gialle</l>
     <l n="25">Contender di beltà coi colli a prova,</l>
     <l n="26">Né men vaghe di lor le piagge e i prati.</l>
     <l n="27">L'altissimo Appennin la fronte sgombre</l>
     <l n="28">Dal canuto color, che in alto mostra</l>
     <l n="29">Minacciar il vicin d'eterno gelo,</l>
     <l n="30">E i vènti richiamar dal chiuso albergo.</l>
     <l n="31">Vestansi liete omai le selve e i boschi</l>
     <l n="32">Il verde ammanto che l'autunno spoglia;</l>
     <l n="33">Tessan fra i rami lor leggiadri alberghi</l>
     <l n="34">Ai lascivetti augei, che tornin fuore</l>
     <l n="35">I dolci amori a ripigliarsi e 'l canto.</l>
     <l n="36">Torni Progne a ridir per gli alti tetti</l>
     <l n="37">Del suo sposo infedel gli antichi inganni;</l>
     <l n="38">E la sorella sua di fronda in fronda</l>
     <l n="39">Narri a chi 'l vuole udir la notte e 'l giorno</l>
     <l n="40">Quanto in donna talor di doglia rechi</l>
     <l n="41">Bellezza e castità congiunte in uno.</l>
     <l n="42">Le vaghe tortorelle a paro a paro</l>
     <l n="43">Vadan godendo in più riposta valle</l>
     <l n="44">I suoi segreti amor, dove non vegna</l>
     <l n="45">Chi lor possa involar la pace o il nido.</l>
     <l n="46">Il solitario augel per l'alte torri</l>
     <l n="47">Solo e pensoso a se medesmo conti</l>
     <l n="48">L'amoroso desir, ch'ei porta ascoso</l>
     <l n="49">Per la compagna sua che altrove attende.</l>
     <l n="50">I peregrini augei che vanno a schiera</l>
     <l n="51">Di lor tessendo in ciel forme sì strane</l>
     <l n="52">Al stato popular dien fine omai;</l>
     <l n="53">Ciascun segua il cammin che più gli aggrada</l>
     <l n="54">Con la sposa ch'ei vuol dal gregge sciolto.</l>
     <l n="55">Or doni i dolci baci a mille a mille</l>
     <l n="56">Al suo caro tesor la pia colomba,</l>
     <l n="57">Che non più Citerea ridente porse</l>
     <l n="58">Al suo diletto Adon tra i monti e i boschi.</l>
     <l n="59">Chiari e correnti i ruscelletti, e i rivi</l>
     <l n="60">Lieti, che 'l passo lor del ghiaccio scarco</l>
     <l n="61">Possa dolce rigar le valli e i prati,</l>
     <l n="62">Ragionando d'amor chiamin le Ninfe.</l>
     <l n="63">Gli spogliati arbuscei, le piante ignude</l>
     <l n="64">Si faccian tai, che non pur sempre sia</l>
     <l n="65">Verde nel mondo sol l'edra e l'uliva.</l>
     <l n="66">L'amoroso pensier ripunga il core</l>
     <l n="67">Dei selvaggi animai, d'armenti e greggi,</l>
     <l n="68">Tal che al lupo e al leon più cara vegna</l>
     <l n="69">La sua compagna allor che agnella e cerva,</l>
     <l n="70">Come al toro e al monton più dolce sia</l>
     <l n="71">Cornuta vacca o pecorella inerme,</l>
     <l n="72">Che di querce o di prato erbette e fronde.</l>
     <l n="73">I leggiadri pastor, le ninfe agresti,</l>
     <l n="74">E quant'altre ne son tra i monti e i fiumi,</l>
     <l n="75">Lascin le mandre quei, queste dien pace</l>
     <l n="76">Alle cacce seguir ai giorni e all'ombre.</l>
     <l n="77">Ma in questa e in quella riva in lieti cori</l>
     <l n="78">Chi lodi amor, chi dolcemente 'l punga</l>
     <l n="79">Con simulato dir mostrando fuore</l>
     <l n="80">Cosa che dentro pur contraria senta,</l>
     <l n="81">Dolce furando, e poi rendendo spene;</l>
     <l n="82">Quinci d'acuto suon mille zampogne</l>
     <l n="83">Faccian sempre gridar le valli intorno.</l>
     <l n="84">L'avaro villanel riprenda l'arme,</l>
     <l n="85">E cominci a tagliar dall'umil vite</l>
     <l n="86">Le inutil braccia, e dei frondosi rami</l>
     <l n="87">Quei che soverchi son dal frutto spoglie.</l>
     <l n="88">Col torto aratro poi rigando i campi</l>
     <l n="89">Apra la terra al ciel, che al lungo giorno</l>
     <l n="90">Ben purgata dal Sol fino all'ottobre</l>
     <l n="91">Con più speranza la sementa accoglia.</l>
     <l n="92">Venga la bella Clori, e fugga il gelo,</l>
     <l n="93">Venga Zefiro fuor, fugga Aquilone;</l>
     <l n="94">Aggia coi vènti omai Nettuno pace,</l>
     <l n="95">Non s'alzi, o turbi, e solamente intorno</l>
     <l n="96">Percotendo talor lo scoglio e 'l lito</l>
     <l n="97">Con chiaro mormorìo sormonti e scenda.</l>
     <l n="98">Vadan senza timor per tutto errando</l>
     <l n="99">I muti pesci ove desio gli mena.</l>
     <l n="100">Lieto e sicuro il navigante ardito</l>
     <l n="101">Dal chiuso porto la sua barca scioglia,</l>
     <l n="102">E la vela maggior commetta ai venti</l>
     <l n="103">Senza sospetto aver, che 'l troppo sforzi.</l>
     <l n="104">Or io che tardo pur? non veggio omai</l>
     <l n="105">Che il Sol pietoso ci riporta aprile,</l>
     <l n="106">Perch'io vada a veder la Pianta mia?</l>
     <l n="107">Fido nocchier che in sulla riva alberghi</l>
     <l n="108">Ove bagna il Tirren le piagge tosche,</l>
     <l n="109">Sveglia il pigro dormir, cerca il tuo legno</l>
     <l n="110">Che lasciasti a posar dall'onde fuore,</l>
     <l n="111">Allor che trionfò del giorno l'ombra.</l>
     <l n="112">Guardal dintorno, se di pioggia o verme</l>
     <l n="113">O le spalle, o la fronte, o i fianchi, o 'l petto</l>
     <l n="114">Han di dente o d'umor magagna o piaga;</l>
     <l n="115">Pon opra sì, che a penetrar non vaglia</l>
     <l n="116">L'onda che al suo passar si senta offesa.</l>
     <l n="117">Ritorna a visitar le sarte antiche,</l>
     <l n="118">E dov'ha consumato il tempo o l'uso,</l>
     <l n="119">Taglia e rammenda, e le rinnuova in parte.</l>
     <l n="120">Prendi il filo e la tela, e guarda insieme</l>
     <l n="121">Con la consorte pia, nei giorni a dietro</l>
     <l n="122">Se di vento furor, se d'altrui forza</l>
     <l n="123">Aggia alle vele tue squarciato il seno;</l>
     <l n="124">Va' numerando ben, se i remi e i seggi</l>
     <l n="125">Son quei che fan mestier, se son sì frali</l>
     <l n="126">Che non possin portar dell'acque il pondo;</l>
     <l n="127">Pon mente all'arbor tuo, s'ai lunghi affanni</l>
     <l n="128">Sia travagliato, tal che o fronte o piede</l>
     <l n="129">Non vaglia a sostener fatiche nuove;</l>
     <l n="130">Risguarda ancor, se poi saran bastanti</l>
     <l n="131">Delle tue antenne le robuste braccia</l>
     <l n="132">Da spiegar sopra a contrastar coi venti,</l>
     <l n="133">Del marittimo augel le più grandi ali;</l>
     <l n="134">Fa' pruove, se il timon nel mezzo siede,</l>
     <l n="135">E s'egli è tal, che a viva forza vaglia</l>
     <l n="136">A drizzar o girar del legno il corso;</l>
     <l n="137">Provedi al viver poi, ch'alquanti giorni</l>
     <l n="138">Possa teco nutrir chi teco viene.</l>
     <l n="139">Chiama i compagni, e fa' che ogni uom ritrove</l>
     <l n="140">L'antico seggio, e lì componga il remo,</l>
     <l n="141">Cerchi il sostegno se ben saldo stia,</l>
     <l n="142">Guardi il nodo che 'l tien, se troppo stringa,</l>
     <l n="143">O pur sì lento sia che indarno adopre.</l>
     <l n="144">Or sia, fido nocchier, del tempo avaro,</l>
     <l n="145">Monta alla poppa in alto, e grida e chiama:</l>
     <l n="146">Scendan le antenne omai, leghin la vela,</l>
     <l n="147">Torninla in alto, spanda ai venti il seno;</l>
     <l n="148">Prenda 'l remo ciascun, percuota il mare,</l>
     <l n="149">E con misura ugual s'assegga e levi.</l>
     <l n="150">Chiama, conforta, di' che il tempo fugge,</l>
     <l n="151">Seguasi al buon cammin con remo e vela;</l>
     <l n="152">E tu stringi il timon, drizza la prora</l>
     <l n="153">Ove s'asconde il Sol, ché n'è ben tempo</l>
     <l n="154">Ch'io torni a riveder la Pianta mia.</l>
    </lg>
   </lg>
  </body>
 </text>
</TEI>