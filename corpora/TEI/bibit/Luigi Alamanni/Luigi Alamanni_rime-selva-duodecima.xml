<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DUODECIMA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">172</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-duodecima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DUODECIMA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DUODECIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sommo Fattor che l'universo intorno</l>
     <l n="2">Governi e volgi, e con mirabil tempre</l>
     <l n="3">Al nostro corso uman dài vita e morte;</l>
     <l n="4">Deh quell'alta pietà ti volga a noi,</l>
     <l n="5">Che afflitti e stanchi su le rive d'Arno</l>
     <l n="6">Chiamiam piangendo notte e dì il tuo nome.</l>
     <l n="7">Non sian più sorde alle dolenti note</l>
     <l n="8">Del divoto pregar le sante orecchie;</l>
     <l n="9">Non sia secco in vêr noi quel vivo fonte</l>
     <l n="10">Di tua clemenza, c'ha sì larga vena</l>
     <l n="11">Che mai giusto desir non lascia in sete.</l>
     <l n="12">Rivolgi gli occhi al bel fiorito nido,</l>
     <l n="13">E guarda, ohimè! con quanti affanni giace.</l>
     <l n="14">Ben ti rende ad ognor con alte voci</l>
     <l n="15">Grazie infinite che pur l'hai tornato</l>
     <l n="16">Al viver primo, in cui non porti pena</l>
     <l n="17">Il buon dal rio, ma con tranquilla e vera</l>
     <l n="18">Colma di libertà pace e riposo</l>
     <l n="19">Or veggia i figli suoi godersi in seno.</l>
     <l n="20">Ma dell'ira del ciel che le sue braccia</l>
     <l n="21">Tant'oltre stende, che ti resta appena</l>
     <l n="22">Chi possa più pregar, ti pregan fine.</l>
     <l n="23">Non vedi, alto Signor, l'inferma plebe</l>
     <l n="24">Del tuo bell'Arno in questa parte e in quella</l>
     <l n="25">Senza soccorso uman, senz'altra aita,</l>
     <l n="26">Come corre a morir la notte e il giorno?</l>
     <l n="27">Qual è contrada, ove la falce orrenda</l>
     <l n="28">Dentro, lassi! e di fuor di noi non mieta?</l>
     <l n="29">Forse non fur nei nostri campi spighe</l>
     <l n="30">Quanti son or dell'infelice gente,</l>
     <l n="31">Che nel primo incontrar soggiace a morte.</l>
     <l n="32">Quanti stati già son, che sani e lieti</l>
     <l n="33">Stavan contenti all'apparir del sole,</l>
     <l n="34">Che all'oscurar del dì sen giro altrove!</l>
     <l n="35">Risguarda quei con povertà nodriti</l>
     <l n="36">Che potean sostener la vita appena</l>
     <l n="37">Qualor più lieto e più felice è il tempo;</l>
     <l n="38">E gli vedrai che abbandonati e soli</l>
     <l n="39">Dall'altrui carità per tema spenta</l>
     <l n="40">Senza numero aver sotterra vanno.</l>
     <l n="41">Stassi in povero albergo in sé ristretta</l>
     <l n="42">La famigliuola afflitta, e d'ora in ora</l>
     <l n="43">Per l'esempio di quei che spenti vede,</l>
     <l n="44">L'ultimo punto dei suoi giorni attende:</l>
     <l n="45">Che se pure a venir tardasse molto,</l>
     <l n="46">Forse di fame alfin preda sarebbe.</l>
     <l n="47">Vede il misero padre il figlio infermo,</l>
     <l n="48">Vede il marito la diletta sposa,</l>
     <l n="49">L'un fratel l'altro che domanda aita,</l>
     <l n="50">Che sola aver si può di pianto e strida.</l>
     <l n="51">E mentre questo a quel più fisso intende,</l>
     <l n="52">Sente di nuovo mal quell'altro punto,</l>
     <l n="53">E sé medesmo poi; tal ch'ogni doglia</l>
     <l n="54">D'altrui posta in oblio, se stesso piange.</l>
     <l n="55">I neri fraticelli, i bianchi, i bigi</l>
     <l n="56">Non son lì presso a ricordar ch'uom sia</l>
     <l n="57">Tutto a chi ne creò coll'alma vôlto,</l>
     <l n="58">Ché della più vil gente corre appena</l>
     <l n="59">A ricoprirgli pur di poca terra,</l>
     <l n="60">Senza cura tener di tempo o loco.</l>
     <l n="61">Che strada abbiam tra le onorate mura</l>
     <l n="62">U' non si veggia mille volte il giorno</l>
     <l n="63">L'un morto, l'un languir, l'altro dolersi,</l>
     <l n="64">E in guisa del monton che il gregge perda</l>
     <l n="65">Nel mezzo del cammin si giace e muore?</l>
     <l n="66">Ovunque il passo, ovunque il guardo porgi,</l>
     <l n="67">Non vedi o incontri mai, che doglia e morte.</l>
     <l n="68">Quanti son poi che in gran ricchezze nati,</l>
     <l n="69">Di nobiltà, d'onor portando segno,</l>
     <l n="70">Dal primiero dolor sorpresi appena</l>
     <l n="71">Si ritrovâr d'altrui negletti e soli!</l>
     <l n="72">Non la consorte pia, no 'l fido servo</l>
     <l n="73">Non cortese vicin, non caro amico</l>
     <l n="74">Trovò, che nel suo mal compagno fosse.</l>
     <l n="75">Ma quel ch'è molto più, la madre stessa</l>
     <l n="76">Abbandonando il figlio, altrove corse;</l>
     <l n="77">Né potè ben fuggir, che in breve giorno</l>
     <l n="78">Ripiena in sé di penitenza e duolo</l>
     <l n="79">Nel cieco mondo a ritrovarlo scese.</l>
     <l n="80">Nulla è sì giovin donna e sì leggiadra,</l>
     <l n="81">Che, dell'acuto mal sentendo offesa,</l>
     <l n="82">Di qualunque uom si sia l'opra rifiute</l>
     <l n="83">Quand'offerta le vien, che pure è raro;</l>
     <l n="84">E quelle membra fin allor servate</l>
     <l n="85">Pur a sé stessa castamente ascose,</l>
     <l n="86">Sol che prometta invan la sua salute,</l>
     <l n="87">Al più vil uom che il terren nostro porte,</l>
     <l n="88">Tanto schiva il morire, aperte mostra.</l>
     <l n="89">Vedi or vote restar l'antiche case,</l>
     <l n="90">Gli alti palazzi, e rimanersi in preda</l>
     <l n="91">Di servi, ove alcun n'è più d'altri avaro.</l>
     <l n="92">Quell'ampie strade, che al buon tempo fûro</l>
     <l n="93">Di festeggianti voci e turba piene,</l>
     <l n="94">Sono or deserte, e in tal silenzio oscuro,</l>
     <l n="95">Che a Morte stessa pur terrore apporta.</l>
     <l n="96">I ben colti giardin, gli ornati campi,</l>
     <l n="97">Pien d'erbe infeste e di nocenti spine,</l>
     <l n="98">Senza proprio cultor son fatti selve.</l>
     <l n="99">L'arbor senza temer l'acuta falce</l>
     <l n="100">Nutrisce a suo voler le fronde e i rami.</l>
     <l n="101">Cerer negletta in le campagne stassi,</l>
     <l n="102">Ché nessun pensa del futuro omai.</l>
     <l n="103">Gli armenti, i greggi a suo diporto vanno,</l>
     <l n="104">Senz'altra scorta, ove il desio gli mena</l>
     <l n="105">A miglior campi, a più tranquilli fonti,</l>
     <l n="106">Tornando a vespro nell'albergo sciolti,</l>
     <l n="107">Ove non trovan più chi d'essi cure.</l>
     <l n="108">Le sante leggi, i buon ministri d'esse,</l>
     <l n="109">Se pur vivi ne son, per téma e duolo</l>
     <l n="110">In man d'altrui volere han posto il freno.</l>
     <l n="111">I templi chiari e gli onorati altari</l>
     <l n="112">Non senton più tra sé dentro e dintorno</l>
     <l n="113">Il cantar lieto del tuo eterno nome;</l>
     <l n="114">Ma pianto, lamentar, sospiri e preghi</l>
     <l n="115">Di quei, cui morte i più congiunti tolse,</l>
     <l n="116">O di quei cui timor t'addusse ai piedi.</l>
     <l n="117">Ivi non son le belle schiere accolte</l>
     <l n="118">Dei ringrazianti Dio, non vedi ornata</l>
     <l n="119">Più d'ostro e d'oro la tua santa immago,</l>
     <l n="120">Ché il crudo tempo rio per tutto appare.</l>
     <l n="121">Or piega, alto Signor, la mente omai</l>
     <l n="122">Al divoto pregar, né i nostri falli</l>
     <l n="123">Voglia in ciò riguardar più che te stesso.</l>
     <l n="124">E noi pur siam di quei, cui già ti piacque</l>
     <l n="125">Alla tua simigliante forma dare</l>
     <l n="126">Per farne cittadin del tuo bel regno;</l>
     <l n="127">E noi pur siam di quei cui tanto amasti,</l>
     <l n="128">Che per salute lor del tuo gran Figlio</l>
     <l n="129">Sparger lasciasti l'innocente sangue.</l>
     <l n="130">Certo il nostro peccar più doglia merta</l>
     <l n="131">Di quanta è stata in noi, di quanta avemo;</l>
     <l n="132">Ma se vorrai, Signor, con dritta lance</l>
     <l n="133">Giustamente punir le colpe umane,</l>
     <l n="134">Chi potrà sostener peso sì grave?</l>
     <l n="135">Non venga teco al gran giudicio eterno</l>
     <l n="136">Giustizia ignuda, anzi l'ammanto vesta</l>
     <l n="137">Della pietà che il miser gregge chiama,</l>
     <l n="138">Senza la qual mille ricchezze avrebbe</l>
     <l n="139">L'empio avversario che n'attende altrove.</l>
     <l n="140">Non senti, ohimè! queste divote strida</l>
     <l n="141">Della parte minor dell'umil plebe</l>
     <l n="142">Ch'è pur tra mille dubbi in vita ancora?</l>
     <l n="143">Non senti, ohimè! le verginelle pie,</l>
     <l n="144">Che, senza padri aver, fratelli e madri,</l>
     <l n="145">Solo hanno in te chiamar posta ogni speme?</l>
     <l n="146">Non senti, ohimè! quel doloroso pianto</l>
     <l n="147">Delle vedove afflitte, a cui fu tolto</l>
     <l n="148">Il fido sposo, ch'or del picciol figlio,</l>
     <l n="149">Sol rimaso di molti, in téma stanno?</l>
     <l n="150">Le donne antiche, i vecchiarelli stanchi,</l>
     <l n="151">Che s'han visto mancar l'amato erede</l>
     <l n="152">Nei lunghi giorni lor salda colonna,</l>
     <l n="153">Non senti, ohimè! con che dogliosi preghi</l>
     <l n="154">Chieggon che invece almen resti il nepote?</l>
     <l n="155">Non senti quelle, ohimè! c'han fatto dono</l>
     <l n="156">D'invitta castità ne' templi tuoi,</l>
     <l n="157">Che, perduta di lor la più gran parte,</l>
     <l n="158">Pregan piangendo pur, che morte lasci</l>
     <l n="159">Sol d'esse tante, che maestre e guide</l>
     <l n="160">Sian nel tempo avvenir di chi t'adora?</l>
     <l n="161">Non senti quei che nel tuo santo albergo</l>
     <l n="162">Solo hanno in te servir posta ogni cura,</l>
     <l n="163">Come, portando in man la sacra insegna,</l>
     <l n="164">Morte del tuo Figliuol, del mondo vita,</l>
     <l n="165">Pregan che al nostro mal sia fine omai?</l>
     <l n="166">Sia fine al nostro mal, Signore, omai.</l>
     <l n="167">Non consentir che il bel fiorito nido</l>
     <l n="168">Voto d'abitator divenga selva.</l>
     <l n="169">Tu, Regina del ciel, figliuola e sposa,</l>
     <l n="170">Se mai ti calse o cal di noi mortali,</l>
     <l n="171">Deh prega il tuo Signor, Figliuolo e Padre,</l>
     <l n="172">Che il pregar nostro omai pietà ritrove.</l>
    </lg>
   </lg>
  </body>
 </text>
</TEI>