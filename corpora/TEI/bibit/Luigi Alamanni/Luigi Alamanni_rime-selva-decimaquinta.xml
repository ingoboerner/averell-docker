<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA DECIMAQUINTA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">105</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-decimaquinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA DECIMAQUINTA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA DECIMAQUINTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lasciate, alme sorelle, il sacro monte</l>
     <l n="2">Del bel vostro Parnaso, e i lauri e i mirti</l>
     <l n="3">Che tien dintorno alle famose tempie;</l>
     <l n="4">Lasciate il fiumicel, che le chiare acque</l>
     <l n="5">Sparge rigando l'onorate rive</l>
     <l n="6">C'hanno al più freddo ciel l'erbette e i fiori;</l>
     <l n="7">Lasciate lunge star chi Smirne adora,</l>
     <l n="8">E 'l chiaro Mantovan che con lui giostra,</l>
     <l n="9">E 'l mio gran Fiorentin che Italia illustra;</l>
     <l n="10">Venite or meco ove Durenza e Larco</l>
     <l n="11">Bagnan fuggendo il più beato seggio</l>
     <l n="12">Che l'arabico sen vedesse o l'indo.</l>
     <l n="13">Ivi ritroverem la Pianta mia,</l>
     <l n="14">Che nel vago giardin soletta stassi,</l>
     <l n="15">E dolcemente ognor tra l'aure muove</l>
     <l n="16">Con sì dolce armonia sì dolci rime,</l>
     <l n="17">Che nulla son quante n'udiste ancora.</l>
     <l n="18">Ella chiama talor, talor si lagna</l>
     <l n="19">Del crudo verno rio che le tien lunge</l>
     <l n="20">Il suo t¢sco cultor, che ovunque vada</l>
     <l n="21">Altro non sa pensar che farle onore;</l>
     <l n="22">Il suo t¢sco cultor, che all'ombra e al giorno,</l>
     <l n="23">Benché di rozzo stil, quantunque ei sia,</l>
     <l n="24">Sol desia d'innalzar le frondi e i rami,</l>
     <l n="25">Che volin sopra il ciel, stendan l'odore</l>
     <l n="26">Ovunque alluma il Sol, la notte affosca.</l>
     <l n="27">Ella teme talor, talora spera,</l>
     <l n="28">Talor si sdegna che l'altera cima</l>
     <l n="29">A sì bassi pensier lo sguardo inchini;</l>
     <l n="30">E drizza al suo Fattor la mente in alto</l>
     <l n="31">D'ogni gloria mortal selvaggia e schiva.</l>
     <l n="32">Poi ritorna a pensar, che amore e fede</l>
     <l n="33">Tengon nel suo cultor sì caro albergo,</l>
     <l n="34">Che la sua indegnità far degna ponno</l>
     <l n="35">Di ricovrar da lei qualche sospiro.</l>
     <l n="36">E dice seco allor: Come io vorrei</l>
     <l n="37">Poter del ciel cangiar le usate tempre,</l>
     <l n="38">E far sì col pregar, che Febo andasse</l>
     <l n="39">Secondo i miei desir movendo il piede</l>
     <l n="40">A riportarne il mio amoroso aprile</l>
     <l n="41">Che qui render mi dee la tosca cetra,</l>
     <l n="42">E poi far sì che si fermasse il tempo!</l>
     <l n="43">Anima non ha il ciel così contenta,</l>
     <l n="44">Quant'io sarei quel dì, cangiando un'ora</l>
     <l n="45">In così lieto il mio doglioso stato.</l>
     <l n="46">Quinci parla coi venti: In questa notte,</l>
     <l n="47">Euro, che in Arno dolcemente spiri,</l>
     <l n="48">E poi qui torni a riveder Durenza,</l>
     <l n="49">Cerca, ti prego, il bel fiorito nido</l>
     <l n="50">Che tien de' miei pensier l'oggetto in seno.</l>
     <l n="51">Digli quante or per lui pene sostegno</l>
     <l n="52">Dopo il suo dipartir di giorno in giorno,</l>
     <l n="53">Chiamando al mio sperar soccorso omai.</l>
     <l n="54">Deh! se mai t'aggradar dell'Indo l'acque,</l>
     <l n="55">Vento famoso e dell'Aurora amante,</l>
     <l n="56">Del suo dubbio restar novelle apporta</l>
     <l n="57">Poi ch'altro messagger mi vieta il cielo,</l>
     <l n="58">E sì pigra è per me la penna tosca.</l>
     <l n="59">Nessun pensi trovar più in terra fede,</l>
     <l n="60">Poiché non è in colui ch'io già pensava</l>
     <l n="61">Che non avesse il ciel prodotto unquanco</l>
     <l n="62">Di virtù, di valor più chiaro nido.</l>
     <l n="63">Deh! come indarno e con mia doglia sento</l>
     <l n="64">Quanto possa ingannar soverchio amore,</l>
     <l n="65">E dolce ragionar d'alma gradita!</l>
     <l n="66">Quanto fui lunge al ver, mentre io pensai</l>
     <l n="67">Che tal raggio d'onor nel sen gli ardesse,</l>
     <l n="68">Ch'ivi a nuovo peccar non fosse loco!</l>
     <l n="69">Or veggio, ohimè! quante menzogne e frodi</l>
     <l n="70">Fûro al mio travagliar dannose scorte;</l>
     <l n="71">Onde levando al ciel la mente inferma,</l>
     <l n="72">A quel sommo Fattor, che mai non erra</l>
     <l n="73">E che al ben nostro oprar dà giusto merto,</l>
     <l n="74">I divoti pensier drizzo e la spene.</l>
     <l n="75">Ei sol può ristorar gli avuti danni,</l>
     <l n="76">Col santo cibo suo, che mai non manca;</l>
     <l n="77">E tu, ingrato cultor, prendi altro stile.</l>
     <l n="78">Così sfogando il duol l'alma mia Pianta</l>
     <l n="79">Preda spesso divien d'ira e di sdegno.</l>
     <l n="80">Poi rivolgendo il cor nei tempi andati,</l>
     <l n="81">In cui nel suo cultor giammai non vide</l>
     <l n="82">Se non di vero amor saldezza e fede,</l>
     <l n="83">Ben si ripente allor, ben dice allora:</l>
     <l n="84">Altra nuova cagion mel tien lontano,</l>
     <l n="85">Altra nuova cagion tarda il suo stile,</l>
     <l n="86">Che rigate per lui non veggio carte</l>
     <l n="87">Onde il duro temer da me dispoglie.</l>
     <l n="88">Creder non posso, e s'io 'l vedessi ancora,</l>
     <l n="89">Ch'altra Pianta giammai, ch'altro pensiero</l>
     <l n="90">Adombri, e ingombri la mia tosca cetra,</l>
     <l n="91">Che non torni a cantar tra l'onde meco.</l>
     <l n="92">O santo giorno, che quel dolce aprile</l>
     <l n="93">Tornar mi dêi che qui tornar mi deve</l>
     <l n="94">Il buon sostegno mio, vien tosto omai;</l>
     <l n="95">Forse non fosti ancor chiamato al mondo</l>
     <l n="96">Dal gelato terren, dai boschi ignudi,</l>
     <l n="97">Quanto or da me che per te solo ho speme</l>
     <l n="98">Di tosto rivestir diletto e gioia,</l>
     <l n="99">D'ornar di rose e fior l'almo giardino</l>
     <l n="100">Ch'è senza il suo cultor ripien di spine,</l>
     <l n="101">E che in riso e piacer si volga il pianto.</l>
     <l n="102">Vien, santo giorno, vien, ché a te ti serva</l>
     <l n="103">Il far d'inferno un nuovo paradiso,</l>
     <l n="104">Se qui riduci quel ch'io bramo solo,</l>
     <l n="105">E che, s'ei disse il ver, me sola adora.</l>
    </lg>
   </lg>
  </body>
 </text>
</TEI>