<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA OTTAVA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">201</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-ottava</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA OTTAVA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA OTTAVA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh come nel pensier sovente avviene</l>
     <l n="2">Ch'altri più del dover sue forze estima!</l>
     <l n="3">E s'alcun fu giammai, son io quell'uno.</l>
     <l n="4">Ier che così pensai, promisi a voi,</l>
     <l n="5">Ligura Pianta mia, che la mia cetra,</l>
     <l n="6">Per non rinnovellar più doglia in voi,</l>
     <l n="7">Dispoglierìa da sé l'ammanto negro;</l>
     <l n="8">Ma, lasso! al disegnar diversa è l'opra;</l>
     <l n="9">Ch'oggi tornar convien tra i vostri rami</l>
     <l n="10">A ragionar di quel che pur m'ancide,</l>
     <l n="11">Del Buondelmonte mio, che notte e giorno</l>
     <l n="12">Ha fatto del mio cor suo fido albergo,</l>
     <l n="13">Né si parte indi, ed io scacciar nol voglio;</l>
     <l n="14">Anzi partendo lo richiamo e prego</l>
     <l n="15">Che non mi lasci così morto almeno,</l>
     <l n="16">Poiché a me morte, a lui la vita è tolta.</l>
     <l n="17">E dolcemente ognor meco ragiona</l>
     <l n="18">Del ben ch'egli ha lassù; poscia a pietade</l>
     <l n="19">Del nostro invano oprar si muove, e piange</l>
     <l n="20">Il veder corto delle menti umane</l>
     <l n="21">Che più credon saper dove men sanno.</l>
     <l n="22">Poscia rivolge gli occhi al suo bel nido,</l>
     <l n="23">E dice: Or come sei, chiara Fiorenza,</l>
     <l n="24">E quinci e quindi combattuta e stanca</l>
     <l n="25">In tempestoso mar da feri venti!</l>
     <l n="26">Tien pur ferma la vista alle due stelle</l>
     <l n="27">Di giustizia e d'onor, pensando in breve</l>
     <l n="28">Veder più che ancor mai sereno il cielo.</l>
     <l n="29">Deh! perché non poss'io con gli altri insieme</l>
     <l n="30">Nel gran bisogno tuo porger la mano</l>
     <l n="31">Alle sarte e al timon, dov'è mestiero?</l>
     <l n="32">Quinci si tace: e sospirando alquanto</l>
     <l n="33">Mi guarda e dice: Poi che il ciel m'ha tolto</l>
     <l n="34">Il poterle narrar quanti già vidi</l>
     <l n="35">Al mantenerla in piè sostegni e guide</l>
     <l n="36">Da condurla al cammin che in alto poggia,</l>
     <l n="37">E quante or di qua su scritte ritrovo</l>
     <l n="38">Nel santo libro che fallir non puote</l>
     <l n="39">Sentenze e modi al riportarla al varco</l>
     <l n="40">Ove allor traviò di sua salute;</l>
     <l n="41">Per la tua lingua almen le sia palese,</l>
     <l n="42">Se non ti ritien già temenza e freno</l>
     <l n="43">Di non offender quei ch'aggian men cura</l>
     <l n="44">Al gran pubblico ben che al proprio istesso;</l>
     <l n="45">O pur di quei che al sentier cieco adduca</l>
     <l n="46">Sdegno, invidia e furor, non libertade;</l>
     <l n="47">O d'altri, che al coprir le stesse colpe</l>
     <l n="48">E più d'ogn'uom mostrar giustizia e fede,</l>
     <l n="49">Col troppo incrudelir si fanno strada.</l>
     <l n="50">Ma te, ch'io vidi tal quando era in vita</l>
     <l n="51">Né con l'alma o col piè da te partiva,</l>
     <l n="52">E più il veggio or che i tuoi pensieri scerno,</l>
     <l n="53">So ben che nulla mai speranza o tema</l>
     <l n="54">Potrebbon ritardar dai detti e l'opre</l>
     <l n="55">Che portassero onor nel tuo bel nido.</l>
     <l n="56">Dunque dirai: Quel che t'amò già tanto,</l>
     <l n="57">E così morto ancor più sempre t'ama,</l>
     <l n="58">Alma Fiorenza, ti ricorda e prega</l>
     <l n="59">Che l'alta grazia che ti ha data il Cielo</l>
     <l n="60">Della tua libertà, da Dio conosca,</l>
     <l n="61">E riverente ognor grazia gli renda</l>
     <l n="62">Ch'oltra ogni tuo sperar t'ha fatta tale.</l>
     <l n="63">E ti sovvenga poi con detti ed opre</l>
     <l n="64">Non ti mostrar disconoscente e ingrata;</l>
     <l n="65">Ché non converta in te quell'ira antica</l>
     <l n="66">Che a forza ti condusse all'aspro giogo.</l>
     <l n="67">Il passato fallir perdon ritrove:</l>
     <l n="68">Tra i dolci figli tuoi sia posto in bando</l>
     <l n="69">Ogn'odio, ogni furor del tempo addietro,</l>
     <l n="70">E siati in mente che al peccar si deve</l>
     <l n="71">Dar luogo in parte che ammendar si possa.</l>
     <l n="72">E più che al vendicar, rivolgi il core</l>
     <l n="73">Rigidamente al preparar fra noi</l>
     <l n="74">Che nei futuri error tal pena caggia,</l>
     <l n="75">Che primo sia di chi vien dopo esempio.</l>
     <l n="76">Che se tutte vorrai le colpe antiche</l>
     <l n="77">Gir ricercando, non avran mai fine,</l>
     <l n="78">E farai forse un dì come altre tante</l>
     <l n="79">Ville dintorno a te, che a poco a poco</l>
     <l n="80">Han di giustizia il sacrosanto nome</l>
     <l n="81">In vendette tra lor converso e in rabbia.</l>
     <l n="82">Volgi, dico, la mente a tesser tante</l>
     <l n="83">Reti e lacciuoi nelle altrui torte voglie,</l>
     <l n="84">Ch'altro nuovo fallir non aggia loco.</l>
     <l n="85">E il tempo andato in così dolce oblio</l>
     <l n="86">Va' dimettendo, che non sappia il mondo</l>
     <l n="87">Qual sei più da chiamar pietosa o giusta;</l>
     <l n="88">Né dar l'orecchie a chi sovente dica</l>
     <l n="89">Che il molto incrudelir terrore apporta,</l>
     <l n="90">E ritrae dal mal far le menti inique.</l>
     <l n="91">Questo è ben ver, ma nel presente solo,</l>
     <l n="92">E dove pochi sian comuni al fallo:</l>
     <l n="93">Ma poi che corsi son tanti anni e lustri</l>
     <l n="94">Fra così vari error, fra tanti e tali</l>
     <l n="95">Ove forse Giustizia errar potrebbe,</l>
     <l n="96">L'onda sol di pietà lavi ogni colpa.</l>
     <l n="97">Riforma i tuoi pensier, fa' che sian vôlti</l>
     <l n="98">Sempre al pubblico ben più che a se stessi,</l>
     <l n="99">Se brami onor quaggiù, riposo e pace.</l>
     <l n="100">Tien pure in mente, che se il tutto gode,</l>
     <l n="101">Godon le parti, e no 'l contrario avviene.</l>
     <l n="102">Non trovin nel tuo sen più degno seggio</l>
     <l n="103">Che virtù, che bontà, le gemme e l'oro.</l>
     <l n="104">Non si metta in cammin con altro sprone</l>
     <l n="105">Il chiaro popol tuo, se in alto tende,</l>
     <l n="106">Che del simplice onor, del bene istesso.</l>
     <l n="107">Il soverchio bramar di regno e d'auro</l>
     <l n="108">Ben ti mostra un sentier che par che monte,</l>
     <l n="109">Poi trova in cima una profonda valle</l>
     <l n="110">Ove più basso va chi più s'affretta.</l>
     <l n="111">La virtù vera per sassoso ed erto,</l>
     <l n="112">Duro allo incominciar, silvestre calle,</l>
     <l n="113">Ti mena all'alto: e poi di giorno in giorno,</l>
     <l n="114">Di passo in passo più soave e piano</l>
     <l n="115">Al bel monte t'adduce, in cui si coglie</l>
     <l n="116">Vero onor, vero ben, salute e pace.</l>
     <l n="117">Prendi questo sentier, chiara Fiorenza,</l>
     <l n="118">Né cieco ricercar proprie ricchezze</l>
     <l n="119">Ti faccia travïar dal bel lavoro.</l>
     <l n="120">Apri gli occhi, orba, e ti riguarda in seno,</l>
     <l n="121">E vedrai ben quante fatiche indarno</l>
     <l n="122">Prendi ad ognor per adunar tesoro,</l>
     <l n="123">Che un sol momento poi da te dispoglia.</l>
     <l n="124">A che giova solcar questo e quel seno,</l>
     <l n="125">E riportar di questa e quella parte</l>
     <l n="126">Merci, che nulla son che fumo e pompe?</l>
     <l n="127">Non si potrian nutrir teco i tuoi figli,</l>
     <l n="128">Se l'estrema Bretagna o il lito ispano</l>
     <l n="129">Non ti mandasser de' tuoi greggi il vello?</l>
     <l n="130">Or non han tanti le tue valli intorno</l>
     <l n="131">Che senza pur aver quel dolce e molle</l>
     <l n="132">Che al tuo Sardanap l fu troppo caro,</l>
     <l n="133">Ti sapran ricoprir la pioggia e il gelo?</l>
     <l n="134">A che lo andar con tal periglio e pena</l>
     <l n="135">Per riportarne poi dal Gange e l'Indo</l>
     <l n="136">I drappi peregrin, le sete e l'oro,</l>
     <l n="137">O del vermiglio mar le gemme e l'ostro?</l>
     <l n="138">A che il tuo visitar paesi estrani</l>
     <l n="139">Per riportarci odor, cibi e costume</l>
     <l n="140">Che ogni maschio pensier dal petto toglia?</l>
     <l n="141">Come più bel sarìa godersi il frutto</l>
     <l n="142">Del natio seme suo tra il legno e il vetro,</l>
     <l n="143">E in pover panni dentro i bassi alberghi</l>
     <l n="144">I tuoi pochi confin tener sicuri!</l>
     <l n="145">A che giova l'aver merci lontane?</l>
     <l n="146">A che pur giova la caviglia e il fuso?</l>
     <l n="147">A che lo argento tuo che tanto pregi?</l>
     <l n="148">O cieca, o stolta, se veder nol vuoi!</l>
     <l n="149">Questa è sol la cagion che ogn'anno adduce</l>
     <l n="150">Nel tuo chiaro terren l'aspro e rapace</l>
     <l n="151">Per divorarti barbaresco stuolo.</l>
     <l n="152">Questo è cagion che in quante guerre e liti</l>
     <l n="153">Sian tra il Gallo e l'Ispan, tu sola deggia</l>
     <l n="154">Portar del peso lor la più gran parte:</l>
     <l n="155">Non son tue, no, quante ricchezze e stato</l>
     <l n="156">T'acquisti e cerchi, che poi son del primo</l>
     <l n="157">Che sopra il corpo tuo mostri la spada.</l>
     <l n="158">A che dunque ten vai la notte e 'l giorno,</l>
     <l n="159">Sol per altri arricchir, prendendo pena?</l>
     <l n="160">Non vedi ben che ti convien seguire</l>
     <l n="161">Non chi più nel tuo ben volga il pensiero,</l>
     <l n="162">Ma colui, lassa! sol che si ritrove</l>
     <l n="163">Più di tue merci e de' tuoi figli in pegno?</l>
     <l n="164">Come puoi ritrovar consiglio fido</l>
     <l n="165">In quel, che sempre tra speranza e tema,</l>
     <l n="166">Pria che altero parlar la lingua scioglia,</l>
     <l n="167">Disegna seco il suo, poscia il tuo bene?</l>
     <l n="168">Lascia il folle desir d'aver ricchezze</l>
     <l n="169">Sì mal fondate, che in un giorno solo</l>
     <l n="170">Per breve altrui poter sotterra vanno.</l>
     <l n="171">Queste tue false colpe, il viver molle</l>
     <l n="172">Da te discaccia, che più bel tesoro</l>
     <l n="173">Non puoi trovarti che sicura vita</l>
     <l n="174">Per poco desïar contenta e parca.</l>
     <l n="175">Volgi la mente omai nel tempo andato</l>
     <l n="176">E ti riforma in sullo antico esempio</l>
     <l n="177">Quando vie più che l'oro il ferro amasti.</l>
     <l n="178">Prendi omai, prendi l'onorata spada:</l>
     <l n="179">Spieghinsi al ciel queste vermiglie insegne:</l>
     <l n="180">Che il santo Giglio tuo si svegli omai.</l>
     <l n="181">La bella gioventù che in te fiorisce</l>
     <l n="182">Più ch'altra mai, dalla caviglia e 'l fuso</l>
     <l n="183">Volga l'ingegno al marzïal lavoro.</l>
     <l n="184">Alla man femminil l'impresa lasci</l>
     <l n="185">Che troppo seco stima, e il braccio stenda</l>
     <l n="186">A chi tanto onorò già Sparta e Roma.</l>
     <l n="187">Cingiti l'arme, e ti vergogna omai</l>
     <l n="188">Ch'esercito venal da lunge vegna</l>
     <l n="189">Per difender te stessa e i tuoi confini,</l>
     <l n="190">Mentre nell'ozio annighittisci e dormi.</l>
     <l n="191">Rivesti, o pigra, il primo alto valore,</l>
     <l n="192">Ch'oggi avaro pensier da te dispoglia.</l>
     <l n="193">E ti sovvenga, che n'è tempo omai,</l>
     <l n="194">Che il bel t¢sco terren che a te s'inchina</l>
     <l n="195">Solo ebbe ardir di contrastar con Roma,</l>
     <l n="196">E forza a riportar vittoria e spoglie.</l>
     <l n="197">Torniti a mente omai che fuggon gli anni,</l>
     <l n="198">Né come or sempre luogo e tempo avrai.</l>
     <l n="199">Dunque ti accingi all'onorata impresa,</l>
     <l n="200">Ritorna a Marte che ti può dar solo</l>
     <l n="201">Sicurtà, vita, onor, salute e pace.</l>
    </lg>
   </lg>
  </body>
 </text>
</TEI>