<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SALMO SETTIMO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-salmo-settimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SALMO SETTIMO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SALMO SETTIMO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Apri, o santo Signor, le labbra mie,</l>
     <l n="2">E vigor porgi a questa lingua stanca</l>
     <l n="3">Ch'a pianger torna le sue colpe rie:</l>
     <l n="4">Le colpe rie, per cui s'arrossa e imbianca</l>
     <l n="5">Spesso la fronte di vergogna e tema,</l>
     <l n="6">Ché il tempo fugge, e 'l mio peccar non manca.</l>
     <l n="7">Guardando entro al suo sen l'anima trema,</l>
     <l n="8">Torna lieta in guardar la tua pietate,</l>
     <l n="9">E vive come l'uom che speri e tema.</l>
     <l n="10">Lasso! nel fango è la passata etate,</l>
     <l n="11">E di quelle avvenir son l'ore incerte</l>
     <l n="12">Più che al verno seren, nube alla state.</l>
     <l n="13">Com'or nel mondo, altrui piane ed aperte</l>
     <l n="14">Son quelle vie per cui si scende a morte,</l>
     <l n="15">Come quelle del ciel son chiuse ed erte!</l>
     <l n="16">Non si può gir senza celesti scorte</l>
     <l n="17">Per questo periglioso aspro viaggio</l>
     <l n="18">Senza prender talor le strade torte.</l>
     <l n="19">È la vita mortal bosco selvaggio</l>
     <l n="20">Pien di lacci infiniti, visco e reti,</l>
     <l n="21">Ove più incappa chi si tien più saggio.</l>
     <l n="22">Quanti in lor detti son disciolti e queti,</l>
     <l n="23">Ch'altri di quei tutto invescato ha il piede,</l>
     <l n="24">Altri ha mille lacciuoi nel cor secreti!</l>
     <l n="25">Quante son esche al mondo, ov'altri crede</l>
     <l n="26">Spesso vivendo aver diletto e pace,</l>
     <l n="27">Che l'amo ascoso miserel non vede!</l>
     <l n="28">Quel più di tutto al gusto infermo piace</l>
     <l n="29">Che all'alma è tosco, e tosco quello appare</l>
     <l n="30">In cui salute eterna e vita giace.</l>
     <l n="31">Chi non prende al passar quest'aspro mare</l>
     <l n="32">Te suo timon, sua stella e suo nocchiero,</l>
     <l n="33">Vede ir preda il suo legno all'onde amare.</l>
     <l n="34">E chi t'ha seco, al gir non ha mestiero</l>
     <l n="35">Di remi o vele, ché col piè sicuro</l>
     <l n="36">Può calcar l'onde, come avvenne a Piero.</l>
     <l n="37">Fassi aperto e sereno il tempo oscuro,</l>
     <l n="38">Scilla non latra, né Cariddi invola,</l>
     <l n="39">Spiega Nettuno il sen tranquillo e puro.</l>
     <l n="40">Ma l'alma inferma, giovinetta, e sola</l>
     <l n="41">In mar, tra scogli, o tra l'insidie in bosco,</l>
     <l n="42">Qual maraviglia fia se a morte vola?</l>
     <l n="43">Qual maraviglia, se quel dolce tosco</l>
     <l n="44">Che inganna molti m'aggradò molt'anni,</l>
     <l n="45">Senz'altro lume, semplicetto e losco?</l>
     <l n="46">Però, vero Signor, non mi condanni</l>
     <l n="47">L'alta giustizia, ma pietade abbonde</l>
     <l n="48">Ov'ho mancato in fabbricar miei danni.</l>
     <l n="49">Sai, senza dirlo e se fioretti e fronde</l>
     <l n="50">Sol seguìto ho fin qui, lasciando il frutto</l>
     <l n="51">Per cui la grazia di lassù s'infonde.</l>
     <l n="52">Sai, senza dirlo, se il mio tempo tutto</l>
     <l n="53">Contra i tuoi detti, e contr'a mia salute</l>
     <l n="54">Ho vaneggiando a questa età condutto.</l>
     <l n="55">Sai come lento a seguitar virtute,</l>
     <l n="56">Ché intra i pigri pensier, l'ozio e le piume</l>
     <l n="57">Fur gli studi e vigilie al ciel dovute.</l>
     <l n="58">Come sovente per suo rio costume</l>
     <l n="59">Gli occhi aggravati, e da letargo offesi,</l>
     <l n="60">Odiâr se stessi, il mondo, il giorno, il lume.</l>
     <l n="61">Né, lasso! unquanco a risanarli intesi:</l>
     <l n="62">Or verrà forse il fisico gentile</l>
     <l n="63">Che ristora in un punto i giorni e i mesi.</l>
     <l n="64">Manda, o dolce Signor, più dolce aprile</l>
     <l n="65">Sopra il mio pigro, freddo, tristo verno,</l>
     <l n="66">Ch'or mi fa ghiaccio a seguitar tuo stile.</l>
     <l n="67">Deh! ch'io non resti a penitenza e scherno</l>
     <l n="68">Col tuo avversario, né dal santo trono</l>
     <l n="69">Mi venga il grido, dello esilio eterno.</l>
     <l n="70">Trovino i falli miei, Signor, perdono:</l>
     <l n="71">Ma il santo erario di pietà infinita</l>
     <l n="72">Come parco a me fia d'un picciol dono,</l>
     <l n="73">Già largo in terra di tua stessa vita?</l>
    </lg>
   </lg>
  </body>
 </text>
</TEI>