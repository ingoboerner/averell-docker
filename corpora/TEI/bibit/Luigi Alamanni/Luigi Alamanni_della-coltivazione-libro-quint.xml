<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Della coltivazione - LIBRO QUINTO.</title>
    <author>Luigi Alamanni</author>
   </titleStmt>
   <extent>
    <measure unit="stanza">27</measure>
    <measure unit="line">1238</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_della-coltivazione-libro-quint</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Della coltivazione - LIBRO QUINTO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Della coltivazione - LIBRO QUINTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già nel bel regno tuo rivolgo il passo,</l>
     <l n="2">O barbato Guardian degli orti ameni,</l>
     <l n="3">Di Ciprigna e di Bacco amata prole;</l>
     <l n="4">Che minaccioso fuor mostrando l'arme</l>
     <l n="5">Pronte sempre al ferir, lontane scacci,</l>
     <l n="6">Non di aurato pallor ma tinte in volto</l>
     <l n="7">D'infiammato rossor, donzelle e donne.</l>
    </lg>
    <lg n="2">
     <l n="8">E voi, famoso re, che i gigli d'oro</l>
     <l n="9">Alzate al sommo onor, porgete ancora</l>
     <l n="10">Quell'antico favor che tempra e muove</l>
     <l n="11">E la voce e la man, ch'io canti e scriva;</l>
     <l n="12">Ma non pensate già trovar dipinto</l>
     <l n="13">Dentro alle carte mie l'arte e gli onori,</l>
     <l n="14">I frutti peregrin, le frondi e l'erbe,</l>
     <l n="15">La presenza e gli odor del culto e vago</l>
     <l n="16">Sacro giardin che voi medesmo, poscia</l>
     <l n="17">Ch'a più gravi pensier donato ha loco</l>
     <l n="18">L'alta mente real, formando andate</l>
     <l n="19">Lungo il Fonte gentil de le belle acque.</l>
     <l n="20">Non s'imparan da me gli antichi marmi,</l>
     <l n="21">Le superbe muraglie, e l'ampie strade</l>
     <l n="22">Che 'n sì dotta misura intorno e 'n mezzo</l>
     <l n="23">Fan sì vago il mirar, ch'avanza tutto</l>
     <l n="24">Del felice Alcinoo, del saggio Atlante</l>
     <l n="25">Quanto scrisse giammai la Grecia e Roma;</l>
     <l n="26">Né il lucente cristallo e 'l puro argento</l>
     <l n="27">Per gli erbosi cammin con arte spinti</l>
     <l n="28">A trar l'estiva sete a i fiori e l'erbe,</l>
     <l n="29">Con sì soave suon, che 'nvidia fanno</l>
     <l n="30">A quel che in Elicone Apollo onora;</l>
     <l n="31">Poi tutto accolto in un ch'ogni uom direbbe</l>
     <l n="32">Che Diana gli è in sen con tutto il coro;</l>
     <l n="33">E nel più basso andar riposto giace</l>
     <l n="34">D'un foltissimo bosco, ove non pare</l>
     <l n="35">Che giammai piede umano orma stampasse.</l>
     <l n="36">Quante fïate il dì Satiri e Pani</l>
     <l n="37">Tra le Driade sue, selvagge Ninfe,</l>
     <l n="38">Lo van lieti a veder, cantando a schiera,</l>
     <l n="39">Di maraviglia pien, tra lor dicendo</l>
     <l n="40">Ch'ogni suo bene il Ciel mandato ha loro!</l>
     <l n="41">E riverenti poi la vostra immago,</l>
     <l n="42">Come cosa immortal, con voti e doni</l>
     <l n="43">Cingon d'intorno, e 'n boscherecci suoni</l>
     <l n="44">Empion le rive e 'l ciel del vostro nome!</l>
     <l n="45">Poi l'albergo real dentro e di fuore,</l>
     <l n="46">L'alte colonne sue, gli archi e i colossi,</l>
     <l n="47">Ond'il Graio e 'l Latin con ogni cura</l>
     <l n="48">Per rivestirne voi spogliâr se stessi,</l>
     <l n="49">E si spogliano ancor; come lor sembra</l>
     <l n="50">Oltra il creder uman divina cosa!</l>
     <l n="51">Quante fur, Prassitele, Apelle e Fidia,</l>
     <l n="52">Di quelle opre miglior ch'aveste in pregio</l>
     <l n="53">In Efeso, in Mileto, in Samo, in Rodo,</l>
     <l n="54">Ch'or le vedreste lì congiunte insieme!</l>
     <l n="55">Or di sì gran lavor, sì raro e vago,</l>
     <l n="56">Non sono io per parlar: ben spero ancora</l>
     <l n="57">D'esse, e d'opre maggior dei padri illustri</l>
     <l n="58">Ond'il sangue traeste, e di voi stesso</l>
     <l n="59">Cantar con altro stil tanto alti versi,</l>
     <l n="60">Che i nomi che già fur molti anni ascosi,</l>
     <l n="61">Rimonteranno al ciel con tanta luce,</l>
     <l n="62">Che loro invidia avran Troia e Micene:</l>
     <l n="63">E la sacra Ceranta andar più chiara</l>
     <l n="64">Vedremo allor, che per le dotte piume,</l>
     <l n="65">Già nel tempo miglior, l'Eurota e 'l Xanto.</l>
     <l n="66">Ma prima seguirò con basse voci,</l>
     <l n="67">Ove deggia il cultor e con qual arte</l>
     <l n="68">Governar il giardin, che sempre abbonde</l>
     <l n="69">(Senza averlo a comprar) la parca mensa</l>
     <l n="70">Dei semplici sapor, di agrumi e d'erbe.</l>
    </lg>
    <lg n="3">
     <l n="71">Prima a tutte altre cose, al felice orto</l>
     <l n="72">Truovi seggio il vilian, ch'aprico e vago</l>
     <l n="73">Tocchi l'albergo suo, talché stia pronto</l>
     <l n="74">L'occhio e l'opra ad ognor, né gli convegna</l>
     <l n="75">Lunge andarlo a trovar; così potrasse</l>
     <l n="76">Or la vista goderse, or l'aria amena,</l>
     <l n="77">Or gli spirti gentil che i fiori e l'erbe</l>
     <l n="78">Spargon con mille odor, facendo intorno</l>
     <l n="79">Più salubre, più bel, più chiaro il cielo;</l>
     <l n="80">Né il rapace vicin, la greggia ingorda</l>
     <l n="81">Potran danno apportar, ch'ascoso vegna:</l>
     <l n="82">E 'l giovenco e 'l monton la mandra e 'l letto</l>
     <l n="83">Tengan così vicin, che in pochi passi</l>
     <l n="84">Possa il saggio ortolan condurvi il fimo</l>
     <l n="85">Ch'è la mensa e 'l vigor della sua speme.</l>
     <l n="86">Sia dall'aia lontan, perché la polve</l>
     <l n="87">Della paglia e del gran dannosa viene.</l>
     <l n="88">Quel si può più lodar, che 'n piano assegga</l>
     <l n="89">Pendente alquanto, ove un natio ruscello</l>
     <l n="90">Possa il fuggente piè drizzar intorno,</l>
     <l n="91">Come il bisogno vuol, per ogni calle:</l>
     <l n="92">Ma chi nol puote aver, sotterra cerchi</l>
     <l n="93">Dell'onda ascosa; e se profonda è tale,</l>
     <l n="94">Che già l'opra e 'l sudor sia più che 'l frutto;</l>
     <l n="95">Ove più s'alze il loco, ampio ricetto</l>
     <l n="96">O di terra o di pietre intorno cinga</l>
     <l n="97">Per far ampio tesor l'autunno e 'l verno</l>
     <l n="98">D'acqua che mande il ciel, perch'ei ne possa</l>
     <l n="99">All'assetata estate esser cortese.</l>
     <l n="100">A chi fallisse pur con tutti i modi</l>
     <l n="101">Da poterlo irrigar, più addentro cacci,</l>
     <l n="102">Quando zappa, il marron; ch'è il sezzo schermo</l>
     <l n="103">Contro al secco calor del Sirio ardente.</l>
     <l n="104">Chi vuol lieto il giardin, la creta infame</l>
     <l n="105">Deve in prima schivar; poi la tenace</l>
     <l n="106">Pallente argilla, e quel terren noioso</l>
     <l n="107">Che rosseggiando vien; l'imo e palustre,</l>
     <l n="108">Ove in bel tremolar coll'aure scherzi</l>
     <l n="109">La canna e 'l giunco; e 'l troppo asciutto ancora,</l>
     <l n="110">Ch'abbia il grembo ripien d'irti e spinosi</l>
     <l n="111">Virgulti e sterpi, o di nocenti; e triste</l>
     <l n="112">E di mortal liquor produca l'erbe,</l>
     <l n="113">O le piante crudei, cicute e tassi,</l>
     <l n="114">O chi s'agguaglie a lor: che fuor ne mostra</l>
     <l n="115">Il venen natural che 'n seno asconde.</l>
     <l n="116">Quella terra è miglior, ch'è nera e dolce,</l>
     <l n="117">Profonda e grassa, e non si appiglia al ferro</l>
     <l n="118">Che la viene a impiagar, ma trita e sciolta</l>
     <l n="119">Resta dopo il lavor, ch'arena sembre;</l>
     <l n="120">Che partorisca ognor vivace e verde</l>
     <l n="121">E la gramigna e 'l fien; che in essa spanda</l>
     <l n="122">Ora i suoi rozzi fior l'ebbio e 'l sambuco,</l>
     <l n="123">Or le vermiglie bacche a tinger nate</l>
     <l n="124">Dell'arcadico Pan l'irsuta fronte;</l>
     <l n="125">Ove a diletto suo verdegge il pomo,</l>
     <l n="126">E 'l campestre susino; ove la vite,</l>
     <l n="127">Non chiamata d'alcun, selvagge spanda</l>
     <l n="128">Le braccia in giro, e si mariti all'olmo</l>
     <l n="129">Che senza altro cultor gli ha dato il loco.</l>
    </lg>
    <lg n="4">
     <l n="130">Non si chiuda il giardin con fosso, o muro,</l>
     <l n="131">Dagli assalti di fuor, che questo apporta</l>
     <l n="132">Vana spesa al signor, né lunghi ha i giorni;</l>
     <l n="133">L'altro il ferace umor che 'ntorno truova</l>
     <l n="134">Nel suo profondo ventre accoglie e beve;</l>
     <l n="135">Onde l'erbette e i fior, pallenti e smorti,</l>
     <l n="136">Non si pon sostener; ché il cibo usato,</l>
     <l n="137">Chi 'l devria mantener, gli 'ngombra e fura.</l>
     <l n="138">Più sicuro e fedel, più lungo schermo</l>
     <l n="139">E vie più bello avrà chi piante in giro,</l>
     <l n="140">Dei più selvaggi prun, dei più spinosi,</l>
     <l n="141">Pungentissima folta e larga siepe.</l>
     <l n="142">L'aspra rosa del can, l'adunco rogo</l>
     <l n="143">(Che son più da pregiar) quando gli avrai</l>
     <l n="144">Ben contesti fra lor, terranno al segno</l>
     <l n="145">Il furor d'aquilon, non pur le gregge:</l>
     <l n="146">Poscia al tempo novel fiorito e verde,</l>
     <l n="147">Spargon semplice odor che tutto allegra</l>
     <l n="148">Il ben posto sentier, prestando il nido</l>
     <l n="149">A mille vaghi augei che 'n dolci rime</l>
     <l n="150">Chiaman lieti al mattin chi surga all'opra.</l>
    </lg>
    <lg n="5">
     <l n="151">Son più guise al piantar; ma questa sola,</l>
     <l n="152">Con più dritto tenor, vivace e salda</l>
     <l n="153">La nutrisce e mantien mille anni e mille:</l>
     <l n="154">Poiché 'nsieme col Sol piovosa e fosca</l>
     <l n="155">Monta la Libra in ciel, che già si bagna</l>
     <l n="156">Dentro e fuori il terren; fa' intorno al loco</l>
     <l n="157">Che ne vuoi circondar, due solchi eguali,</l>
     <l n="158">Ben divisi tra lor, tre piè disgiunti,</l>
     <l n="159">E due profondi almen: poi cerca il seme,</l>
     <l n="160">Fra quei lodati prun, del più maturo,</l>
     <l n="161">Del più sano e miglior; così tra l'acque</l>
     <l n="162">Lo poni a macerar là dove infusa</l>
     <l n="163">Del vil moco vulgar farina avesti:</l>
     <l n="164">Poi di sparto o di giunco in man ti reca</l>
     <l n="165">Due corde antiche in cui per forza immergi</l>
     <l n="166">L'intricata sementa; indi l'appendi</l>
     <l n="167">Sotto il tetto a posar nel verno intero:</l>
     <l n="168">Indi ch'a ristorar la terra afflitta</l>
     <l n="169">Le tepide ali al ciel Favonio spiega,</l>
     <l n="170">E ritorna a garrir l'irata Progne;</l>
     <l n="171">Ritrova i solchi tuoi fatti all'ottobre</l>
     <l n="172">E s'asciughino allor s'ivi entro fusse</l>
     <l n="173">Acqua o ghiaccio brumal; poi della terra</l>
     <l n="174">Che ne traesti pria confetta e trita</l>
     <l n="175">Gli riempi a metà; poi dritte e lunghe</l>
     <l n="176">Le sementate corde in essi stendi,</l>
     <l n="177">E leggermente alfin le cuopri in guisa,</l>
     <l n="178">Ch'il soverchio terren non tanto aggrevi,</l>
     <l n="179">Che non possa spuntar la gemma fuore</l>
     <l n="180">Nel trigesimo dì: ch'allor vedranse</l>
     <l n="181">Nascer ad uno ad un: dà lor sostegni,</l>
     <l n="182">Dona la forma allor; ché i buon costumi</l>
     <l n="183">Mal si ponno imparar chi troppo invecchia.</l>
    </lg>
    <lg n="6">
     <l n="184">Or con dotta ragion misuri e squadri</l>
     <l n="185">Il già chiuso giardin. Ove più scaldi</l>
     <l n="186">Apollo al mezzodì, dove le spalle</l>
     <l n="187">Son volte all'Aquilon; rompa all'aprile,</l>
     <l n="188">Per seminarlo poi nel tardo autunno.</l>
     <l n="189">Quel che men curi il giel che volge all'Orse,</l>
     <l n="190">O l'albergo vicin l'adombre o 'l colle,</l>
     <l n="191">E più abbonde d'umor; zappi all'ottobre,</l>
     <l n="192">E nel tempo novel la metta in opra.</l>
     <l n="193">Tiri dritto il sentier, che 'l dorso appunto</l>
     <l n="194">Parta tutto al giardin: poi dal traverso</l>
     <l n="195">Venga un altro a ferir, sì messo al filo,</l>
     <l n="196">Che sian pari i canton, le facce eguali,</l>
     <l n="197">Talché l'occhio al mirar non senta offesa,</l>
     <l n="198">Né sian l'opre maggior più qui ch'altrove.</l>
     <l n="199">Ove abbonde il terren, si ponno ancora</l>
     <l n="200">D'altre strade ordinar; ma in quella istessa</l>
     <l n="201">Norma e figura pur, lassando in mezzo</l>
     <l n="202">Simigliante lo spazio sì, che tutte</l>
     <l n="203">Di un medesmo fattor sembrin sorelle.</l>
     <l n="204">Il troppo ampio cammin che quasi ingombre</l>
     <l n="205">Quanto i semi e 'l lavor, non merta lode:</l>
     <l n="206">Lo strettissimo ancor, che mostri avaro</l>
     <l n="207">Di soverchio il padron, di biasmo è degno:</l>
     <l n="208">Quello è perfetto sol, che ben conface</l>
     <l n="209">Al formato giardin, fra questo e quello.</l>
     <l n="210">Surghin quadrate poi con vago aspetto</l>
     <l n="211">L'altre parti, tra lor distanti e pari,</l>
     <l n="212">Ove denno albergar i fiori e l'erbe.</l>
    </lg>
    <lg n="7">
     <l n="213">Or non lunge da lui, dove più guarde</l>
     <l n="214">Apollo al minor dì, componga in quadro</l>
     <l n="215">Altro angusto orticel, disgiunto alquanto,</l>
     <l n="216">Ma nell'istessa forma; intorno cinto,</l>
     <l n="217">Che nol possa varcar pastore o gregge;</l>
     <l n="218">E ben chiuso dai venti in ogni parte.</l>
     <l n="219">Lì per l'api albergar componga in giro,</l>
     <l n="220">O di scorza, o di legno entro cavato,</l>
     <l n="221">O di vimin contesti, o d'altri vasi,</l>
     <l n="222">Brevi casette ove assai stretto il calle</l>
     <l n="223">Dia la porta all'entrar, perché non possa</l>
     <l n="224">Caldo e giel penetrar; ché questo e quello</l>
     <l n="225">È, struggendo, e stringendo, al mèl nemico:</l>
     <l n="226">Ma di frondi e di limo ogni spiraglio</l>
     <l n="227">Ben sia serrato; e tutti i tristi odori</l>
     <l n="228">E di fumo e di fango sian lontani;</l>
     <l n="229">Né soverchio romor l'orecchie offenda.</l>
     <l n="230">Di fonte o di ruscel chiare acque e dolci</l>
     <l n="231">Per gli erbosi sentier corrin vicine;</l>
     <l n="232">Ove in mezzo di lor traverso giaccia</l>
     <l n="233">Pietra, o tronco di salcio, ove aggian sede</l>
     <l n="234">Da riposar talor, seccando l'ali</l>
     <l n="235">All'estivo calor se l'Euro e l'Ostro</l>
     <l n="236">Le han portate improvvise aspre procelle.</l>
     <l n="237">L'alta palma vittrice o 'l casto ulivo</l>
     <l n="238">Stendin presso ai lor tetti i sacri rami,</l>
     <l n="239">Di cui l'ombra e l'odor le 'nviti spesso</l>
     <l n="240">Tra le frondi a schifar gli ardenti raggi.</l>
     <l n="241">Qui mille erbe odorate, mille fiori,</l>
     <l n="242">Mille vaghe viole, mille arbusti</l>
     <l n="243">Faccian ricco il terren che 'ntorno giace;</l>
     <l n="244">E lor servino in sen l'alma rugiada</l>
     <l n="245">Non furata giammai, che d'esse sole.</l>
     <l n="246">Dai dipinti lacerti e dagli augelli</l>
     <l n="247">Ben sian difese, perché l'impia Progne</l>
     <l n="248">Più dolce esca di lor non porta al nido.</l>
    </lg>
    <lg n="8">
     <l n="249">Or, cantando il cultor le rozze lodi</l>
     <l n="250">Al ciprigno splendor, ch'agli orti dona</l>
     <l n="251">La virtude e 'l valor, ch'addolce e muove</l>
     <l n="252">Il seme a generar, ch'accresce e nutre</l>
     <l n="253">Quanto gli viene in sen, s'accinga all'opra.</l>
     <l n="254">Poiché 'l celeste Can tra l'onde ammorza</l>
     <l n="255">L'assetato calor; quando il Sol libra</l>
     <l n="256">La notte e 'l dì, per dar vittoria all'ombra;</l>
     <l n="257">Che d'aurati color l'Autunno adorna</l>
     <l n="258">Le tempie antiche, e del soave umore</l>
     <l n="259">Del buon frutto di Bacco ha i piè vermigli,</l>
     <l n="260">Già cominci a impiagar col ferro intorno</l>
     <l n="261">Il suo nuovo terren, se in esso senta</l>
     <l n="262">Per la nuova stagion spenta la sete,</l>
     <l n="263">E bagnato dal ciel: ma s'ei ritrova</l>
     <l n="264">E dal vento e dal sol sì dura e secca</l>
     <l n="265">La scorza come suol, sopr'esso induca</l>
     <l n="266">Del soprastante rio con torto passo</l>
     <l n="267">Il liquido cristallo, e d'esso il lasce</l>
     <l n="268">Largamente acquetar l'asciutte voglie:</l>
     <l n="269">Ma se 'l loco e se 'l ciel gli negan l'onde,</l>
     <l n="270">Lo consiglio aspettar ch'al dì più breve</l>
     <l n="271">Scorga innanzi al mattino in oriente</l>
     <l n="272">La Corona apparir che Bacco diede</l>
     <l n="273">Alla consorte sua che 'l bel servigio</l>
     <l n="274">All'ingrato Teseo già fece in Creta.</l>
     <l n="275">Chi procura il giardin cui sempre manche</l>
     <l n="276">Per natura l'umor, più addentro cacce</l>
     <l n="277">Lavorando il marron tre piedi almeno:</l>
     <l n="278">Quel che per sé n'abbondi, e che si possa</l>
     <l n="279">Nel bisogno irrigar, men piaga porte.</l>
     <l n="280">Poich'avrà in ogni parte al ciel rivolto,</l>
     <l n="281">Lo lasci riposar, che 'l crudo gielo</l>
     <l n="282">Tutto triti il terren, le barbe ancida;</l>
     <l n="283">Che non men lo suol far, che Febo e 'l luglio.</l>
     <l n="284">Tosto che 'l tempo rio, montando il Sole,</l>
     <l n="285">S'arrende al maggior dì che già discioglie</l>
     <l n="286">Dal ghiaccio i fiumi, e la canuta fronte</l>
     <l n="287">Del nevoso Apennin più rende oscura;</l>
     <l n="288">Ripercuota il terren, disponga e formi</l>
     <l n="289">Ben compartiti allor gli eletti quadri</l>
     <l n="290">Ove dee seminar; sian dritti i solchi;</l>
     <l n="291">Surgan le porche eguai, di tal larghezza,</l>
     <l n="292">Che tenendo il villan fuor d'essa il piede,</l>
     <l n="293">Tocchi il mezzo con man, né gli convegna</l>
     <l n="294">L'orma in essa stampar quando è mestiero</l>
     <l n="295">Di piantar, di sarchiar, di coglier l'erbe.</l>
     <l n="296">Non passe il sesto piè: sia per lunghezza</l>
     <l n="297">Due volte il tanto; e dove abbondi umore,</l>
     <l n="298">O dove calchi il rio, due piè s'innalzi,</l>
     <l n="299">E nel secco giardin gli basti un solo.</l>
     <l n="300">Tra l'uno e l'altro quadro, ove sia il modo</l>
     <l n="301">Di vive onde irrigar, si lasce in mezzo</l>
     <l n="302">L'argin che questo e quel sormonte in guisa,</l>
     <l n="303">Che prestando esso il varco all'onde estive,</l>
     <l n="304">Poi le possa inviar fra l'erbe in basso,</l>
     <l n="305">Quando vuole il cultor, con meno affanno.</l>
     <l n="306">Poiché del quinto dì vicino è il tempo</l>
     <l n="307">Che tu 'l vuoi seminar, purgar conviensi,</l>
     <l n="308">Che non resti una sol, che 'l sen gl'ingombre,</l>
     <l n="309">Delle barbe crudei ch'han vinto il verno:</l>
     <l n="310">Poi colle proprie man (né 'l prenda a schifo;</l>
     <l n="311">Ché suol tanto giovar) tutto il ricuopra,</l>
     <l n="312">Che ben ricotto sia, d'antico fimo;</l>
     <l n="313">Chi n'ha, dell'asinel, che men produce</l>
     <l n="314">L'erbe nemiche; e degli armenti appresso;</l>
     <l n="315">Poi delle gregge alfin, cui tutto manche.</l>
    </lg>
    <lg n="9">
     <l n="316">Come prodotte ha il ciel le piante e l'erbe</l>
     <l n="317">Sì contrarie fra lor? ch'a quella diede</l>
     <l n="318">Dolce e caro sapor; ripose in questa</l>
     <l n="319">Sugo amaro e velen: nell'una inchiuse</l>
     <l n="320">Secca e fredda virtù; nell'altra ha inceso</l>
     <l n="321">L'infiammato vapor; quale il valore</l>
     <l n="322">Trae dell'impio Saturno, e qual da Marte;</l>
     <l n="323">Chi dal benigno Giove o dalla figlia,</l>
     <l n="324">Quanto han soave e buon, s'accoglie in seno:</l>
     <l n="325">Chi tra le nevi e 'l giel menando i giorni,</l>
     <l n="326">Sotto il più freddo ciel vien lieta e verde,</l>
     <l n="327">Chi nel più caldo sol le forze accresce:</l>
     <l n="328">Chi tra le secche arene, ove ha più sete</l>
     <l n="329">L'Ammonio e 'l Garamanto, ha caro il seggio;</l>
     <l n="330">Chi dove stagnin più l'Ispani e l'Istro,</l>
     <l n="331">Ove calchi il Gelone e l'Agatirso,</l>
     <l n="332">Fa più verde il sentier: chi nasce in fronte</l>
     <l n="333">Dell'Olimpo divin, di Pelio e d'Emo;</l>
     <l n="334">Qual l'aperte campagne e valli apriche</l>
     <l n="335">Del tessalico pian ricerca: e quale</l>
     <l n="336">Vuol profondo il terren, qual vuol gli scogli:</l>
     <l n="337">Chi vuol vicino il mar; chi morta resta</l>
     <l n="338">Nel primo grave odor che dall'armento</l>
     <l n="339">Vien di Proteo lontano, o come prima</l>
     <l n="340">La tromba di Triton le freme intorno.</l>
     <l n="341">Ma il saggio giardinier che ben comprenda</l>
     <l n="342">Di ciascuna il desir, può con bell'arte</l>
     <l n="343">Accomodarsi tal, ch'a poco a poco</l>
     <l n="344">Faccia porle in oblio l'antiche usanze,</l>
     <l n="345">E rinnovar per lui costumi e voglie.</l>
     <l n="346">Quanti veggiam noi frutti, erbe e radici,</l>
     <l n="347">Che dai lunghi confin di Persi e d'Indi,</l>
     <l n="348">O dal libico sen, per tanti mari,</l>
     <l n="349">Per tante regïon cangiando il cielo</l>
     <l n="350">E cangiando il terren, felice e verde</l>
     <l n="351">Menan vita tra noi; né più lor cale</l>
     <l n="352">Di Boote vicin, di nevi o gielo</l>
     <l n="353">Che l'assaglin talor; che 'l freddo spirto</l>
     <l n="354">Sentin dell'aquilon! perché natura</l>
     <l n="355">Cede in somma all'industria, per lungo uso,</l>
     <l n="356">Continovando ognor, rimuta tempre.</l>
     <l n="357">Che non puon l'arte e l'uom? che non può il tempo?</l>
     <l n="358">Toglie al fero leon l'orgoglio e l'ira,</l>
     <l n="359">E lo riduce a tal, ch'amico e fido,</l>
     <l n="360">Colle gregge e coi can si resta in pace.</l>
     <l n="361">Al superbo corsier la sella e 'l freno</l>
     <l n="362">Fan sì dolci parer, ch'egli ama e cole</l>
     <l n="363">Chi dell'armi e di sé gli carche il dorso,</l>
     <l n="364">E l'affanni e lo sproni, e 'l spinga in parte</l>
     <l n="365">Ove il sangue e 'l sudor lo tinga e bagne.</l>
     <l n="366">Il bifolco, il pastor, contento e lieto</l>
     <l n="367">Rende il cruccioso tauro, e non si sdegna</l>
     <l n="368">Dello stimol, del giogo e dell'aratro.</l>
     <l n="369">Il gran re degli uccei, che l'armi porta</l>
     <l n="370">Dal Fabbro sicilian su in cielo a Giove;</l>
     <l n="371">E gli altri suoi minor ch'adunco il piede</l>
     <l n="372">Han simigliante a lui, che d'altrui sangue</l>
     <l n="373">Pascon la vita lor; non veggiam noi</l>
     <l n="374">Dall'alto ingegno uman condotti a tale,</l>
     <l n="375">Che si fan spesso l'uom signore e duce;</l>
     <l n="376">E presti al suo voler spiegando l'ali,</l>
     <l n="377">Or per gli aperti pian timide e levi</l>
     <l n="378">Seguir le lepri, or fra le nubi in alto</l>
     <l n="379">Il montante aghiron, or più vicini</l>
     <l n="380">I men possenti uccelli; e fallir poco</l>
     <l n="381">Delle promesse altrui, ma lieti e fidi</l>
     <l n="382">Riportarne al padron le prede e spoglie?</l>
     <l n="383">Ma che m'affatico io? che pur m'avvolgo</l>
     <l n="384">Or per l'aria, or pei campi, or per le selve;</l>
     <l n="385">Per mostrar quanto può l'arte e 'l costume</l>
     <l n="386">Sopra il seme mortal; se in sen ne giace</l>
     <l n="387">Di quanti altri ne son più certo esempio?</l>
     <l n="388">Non possiam noi veder per questa e quella</l>
     <l n="389">Del mondo region gli uomini istessi</l>
     <l n="390">Sì contrari tra lor, che dir si ponno</l>
     <l n="391">Pur diversi animai? quelli aspri tigri,</l>
     <l n="392">Quei pecorelle vil, quei volpi astute,</l>
     <l n="393">Lupi rapaci quei, questi altri sono</l>
     <l n="394">Generosi leon; né vien d'altronde</l>
     <l n="395">Che dai ricordi altrui, dall'uso antico;</l>
     <l n="396">Da pigliar quel cammin, negli anni primi,</l>
     <l n="397">Di quei che innanzi van segnando l'orme.</l>
     <l n="398">Non pensi alcuno in van, che l'aria e 'l cielo</l>
     <l n="399">Sian l'intera cagion ch'all'alme imprima</l>
     <l n="400">Le varie qualità: che se ciò fusse,</l>
     <l n="401">L'onorato terren ch'ancor soggiace</l>
     <l n="402">Al chiaro attico ciel, l'antica Sparte,</l>
     <l n="403">Il corintico sen, Messene ed Argo,</l>
     <l n="404">E mille altri con lor, che fur già tali,</l>
     <l n="405">Non con tanta viltà, con tanta doglia,</l>
     <l n="406">Con lor tanto disnor, tenuto il collo</l>
     <l n="407">Sotto al tartaro giogo avrian tanti anni:</l>
     <l n="408">Né in quel famoso nido in cui dapprima</l>
     <l n="409">Quei grandi Scipïon, Cammilli e Bruti</l>
     <l n="410">Nacquer con tanto amor, sarian dappoi</l>
     <l n="411">Lo spietato d'Arpin, Cesare e Silla</l>
     <l n="412">Venuti a insanguinar le patrie leggi,</l>
     <l n="413">E sotterrarsi ai piè con mille piaghe</l>
     <l n="414">E tra mille lacciuoi la bella madre:</l>
     <l n="415">Né il mio vago Tirren ch'ebbe sì in pregio</l>
     <l n="416">La giustizia e l'onor, sarebbe or tale,</l>
     <l n="417">Che quel paia il miglior, che più s'ingrassa</l>
     <l n="418">Del pio sangue civil, che intorno mande</l>
     <l n="419">Più vedovelle afflitte, e figlioli orbi,</l>
     <l n="420">Privi d'ogni suo ben, piangenti e nudi:</l>
     <l n="421">Né tutta Italia alfin, che visse esempio</l>
     <l n="422">Già d'intera virtù, sarebbe or piena</l>
     <l n="423">Di tiranni crudei, di chi procacce</l>
     <l n="424">Nuovi modi a trovar, per cui s'accresca</l>
     <l n="425">In più duro servir: né pur gli baste</l>
     <l n="426">Il peso che gli pon, ch'ancor conduce</l>
     <l n="427">E l'Ibero e 'l German che più l'aggrave.</l>
     <l n="428">Ma il costume mortal già posto in uso</l>
     <l n="429">Per gl'infiniti secoli fra noi,</l>
     <l n="430">Fa parerci il cammin sassoso ed erto,</l>
     <l n="431">Dolce soave e pian: ch'al gusto avvezzo</l>
     <l n="432">Coll'assenzio ad ognora, è il mele amaro.</l>
    </lg>
    <lg n="10">
     <l n="433">Ma il vostro almo terren, gran Re dei Franchi,</l>
     <l n="434">Dal primo giorno in qua, ch'ei diè lo scettro</l>
     <l n="435">Al buon duce sovran che 'n sen gli addusse</l>
     <l n="436">La gloria dei Troian, già son mille anni;</l>
     <l n="437">Ha con tanto valor serrato il passo</l>
     <l n="438">Ad ogni usanza ria, che nulla ancora</l>
     <l n="439">Cangiò legge o voler, ma in ogni tempo</l>
     <l n="440">Si son viste fiorir le insegne galle.</l>
     <l n="441">Deh come son trascorse or le mie voci</l>
     <l n="442">Dalle zampogne umìl tra gli orti usate,</l>
     <l n="443">Nelle tragiche trombe oltr'a mia voglia?</l>
    </lg>
    <lg n="11">
     <l n="444">Già il perduto sentier riprendo, e dico</l>
     <l n="445">Che 'l discreto cultor non aggia tema</l>
     <l n="446">Di non poter nodrir nel breve cerchio</l>
     <l n="447">Del suo picciol giardin mille erbe e mille,</l>
     <l n="448">Ben contrarie tra lor, sì liete e verdi,</l>
     <l n="449">Che si potrà ben dir ch'ivi entro sia</l>
     <l n="450">La Scitia, l'Etiopia, i Gadi e gl'Indi.</l>
    </lg>
    <lg n="12">
     <l n="451">Tosto che noi veggiam che i bei crin d'oro</l>
     <l n="452">Già tra gli umidi Pesci Apollo spande,</l>
     <l n="453">Truove il saggio ortolan gli eletti semi</l>
     <l n="454">Pur dell'anno medesmo (ai troppo antichi</l>
     <l n="455">Non si può fede aver; ché la vecchiezza</l>
     <l n="456">Mal vien pronta al produr); riguardi ancora,</l>
     <l n="457">Che di pianta non sia dal tempo stanca,</l>
     <l n="458">O che 'l tristo terreno, o 'l poco umore,</l>
     <l n="459">O 'l poco altrui curar l'avesse fatta</l>
     <l n="460">Di forza o di sapor selvaggia e frale:</l>
     <l n="461">E non si pensi alcun, che l'arte e l'opra</l>
     <l n="462">Possin del seme rio buon frutto acc"rre.</l>
     <l n="463">L'ampio cavol sia il primo; e non pur ora,</l>
     <l n="464">Ma d'ogni tempo aver può la semenza:</l>
     <l n="465">Brama il seggio trovar profondo e grasso;</l>
     <l n="466">Schiva il sabbioso in cui non aggia l'onda</l>
     <l n="467">Compagna eterna; e più s'allegra e gode</l>
     <l n="468">Ove penda il terren: vuol raro il seme,</l>
     <l n="469">Vuol largo il fimo; e sotto ciascun cielo</l>
     <l n="470">Nasce egualmente, ma il più freddo agogna;</l>
     <l n="471">Rivolto a mezzodì, più tosto surge;</l>
     <l n="472">Più tardo all'Orse, ma l'indugio apporta</l>
     <l n="473">Tal sapor e vigor, ch'ogni altro avanza.</l>
     <l n="474">Or la molle lattuga, e 'nnanzi ancora,</l>
     <l n="475">Acciocché al nuovo april cangiando seggio;</l>
     <l n="476">Dentro a miglior terren colonia induca,</l>
     <l n="477">Tempo è di seminar; seco accompagne</l>
     <l n="478">(Che d'aver lei vicin lieto si face)</l>
     <l n="479">L'infiammante nasturzio, ai serpi avverso:</l>
     <l n="480">Or la salace eruca, e l'umil bieta;</l>
     <l n="481">E la morbida malva, ancor che sembri</l>
     <l n="482">Di soverchio vulgar, tale ha virtude,</l>
     <l n="483">Tale ha dolce sapor, ch'è degna pure</l>
     <l n="484">Di vedersi allogar tra queste il seme:</l>
     <l n="485">Or quei ch'abbiam, nelle seconde mense,</l>
     <l n="486">Di ventosi vapor salubre schermo,</l>
     <l n="487">E l'anicio e 'l finocchio e 'l coriandro,</l>
     <l n="488">E l'aneto con lor sotterra senta</l>
     <l n="489">La sementa miglior; la satureia</l>
     <l n="490">Negli aprici terren vicino al mare;</l>
     <l n="491">La piangente cipolla, l'aglio olente,</l>
     <l n="492">Il mordente scalogno, il fragil porro,</l>
     <l n="493">Ove il grasso e l'umor sian loro aita,</l>
     <l n="494">E dove truovin ben purgata sede</l>
     <l n="495">Dall'erbe intorno, e che soave e chiaro</l>
     <l n="496">Spiri il fiato quel dì fra l'Euro e l'Ostro.</l>
     <l n="497">Quando il suo lume in ciel la luna accresce,</l>
     <l n="498">O con semi o con piante è la stagione</l>
     <l n="499">Di dar principio lor; ma quello è meglio.</l>
     <l n="500">Al pungente cardon già il tempo arriva</l>
     <l n="501">Di dar sementa; e 'l sonnacchioso e pigro</l>
     <l n="502">Papavero, in quei dì non senta oblio.</l>
     <l n="503">Or la ventosa rapa, e i suoi congiunti</l>
     <l n="504">Di più aguto sapor, napi e radici,</l>
     <l n="505">Or del lubrico asparago il cultore</l>
     <l n="506">Prender la cura deve; e se dal seme</l>
     <l n="507">Vuole il principio dargli, il luogo elegga</l>
     <l n="508">Ben lieto e molle, e gli apparecchie il seggio</l>
     <l n="509">Levato in alto, e d'ogn'intorno il possa</l>
     <l n="510">Purgar dall'erbe, e che non venga oppresso</l>
     <l n="511">Dagli armenti, da gregge, o d'uman piede.</l>
     <l n="512">Ma chi più tosto voglia il frutto avere,</l>
     <l n="513">E più grato il sapor, congiunga allora</l>
     <l n="514">Dei selvaggi che stan fra boschi e siepi,</l>
     <l n="515">Molte radici in un: che più robusti</l>
     <l n="516">Saran degli altri, e con men cura assai;</l>
     <l n="517">Quasi il rozzo pastor che d'acqua e vento,</l>
     <l n="518">E di nevi e di sol già per lungo uso</l>
     <l n="519">Non sente offesa, e la vil paglia e 'l fieno,</l>
     <l n="520">Come ai ricchi signor gli aurati letti,</l>
     <l n="521">E i panni peregrin, le piume e gli ostri,</l>
     <l n="522">Son dolci e cari; e in ogni parte alberga</l>
     <l n="523">Culta o sassosa, e non gli cal del cielo.</l>
     <l n="524">Quei che di seme son, tratte il cultore</l>
     <l n="525">Con più dolcezza; e quando il verno scende</l>
     <l n="526">Della sua prima età, dal gelo il cuopra:</l>
     <l n="527">Né il tenerel suo germe sveglia affatto</l>
     <l n="528">Dalle radici fuor (che troppo offende</l>
     <l n="529">Quando è giovine ancor); ma rompa il mezzo</l>
     <l n="530">Pur leggermente; e dopo l'anno terzo,</l>
     <l n="531">E poi sovente ancor (perché gli accresca</l>
     <l n="532">Vigor sotterra) le pungenti chiome</l>
     <l n="533">Del tiranno Vulcan si faccian preda.</l>
     <l n="534">La pura, verginella e sacra ruta</l>
     <l n="535">Tempo è d'apparecchiar, ch'in seme e 'n pianta</l>
     <l n="536">Cresce ugualmente, purché in alto assisa,</l>
     <l n="537">E 'n umido terren: se la sementa</l>
     <l n="538">Fia dentro al guscio suo, più tarda nasce;</l>
     <l n="539">Ma per più lunga età: chi picciol rami</l>
     <l n="540">Con parte del troncon sotterra asconda,</l>
     <l n="541">Più intende il ver, che chi ripianta il tutto.</l>
     <l n="542">Or chi mel crederà, ch'a dirle oltraggio</l>
     <l n="543">E maladirla, allor più lieta e fresca</l>
     <l n="544">Risurga e verde? e sopra tutti il fico</l>
     <l n="545">Vicin vorrebbe, e tra le sue radici</l>
     <l n="546">Prende virtù maggior; e sol gli nuoce</l>
     <l n="547">E la vista e la man di donna immonda.</l>
     <l n="548">Or la salubre indivia, or la sorella</l>
     <l n="549">Di più amaro sapor, ma pien di lode,</l>
     <l n="550">La cicorea sementi, onde si adorni</l>
     <l n="551">Poscia al tempo miglior la mensa prima.</l>
    </lg>
    <lg n="13">
     <l n="552">Qui già s'inalza il sol; già d'ora in ora</l>
     <l n="553">Veggiam più chiaro il ciel; la sacra Lira</l>
     <l n="554">Già si nasconde in mar; già i fonti e i fiumi,</l>
     <l n="555">Che legò l'aquilon, zeffiro scioglie:</l>
     <l n="556">Già nel tempo più bel truove il cultore,</l>
     <l n="557">Per onorar dappoi Venere e Flora,</l>
     <l n="558">E prima incoronar la Madre antica,</l>
     <l n="559">Di bei dipinti fior, di vaghe erbette</l>
     <l n="560">Colme di vari odor, le piante e i semi.</l>
     <l n="561">Prima a tutte altre sia la lieta e fresca,</l>
     <l n="562">Amorosa gentil lodata rosa;</l>
     <l n="563">La vermiglia, la bianca, e quella insieme</l>
     <l n="564">Ch'in mezzo ai due color l'aurora agguaglia;</l>
     <l n="565">Sicché 'l campo pestano e 'l damasceno</l>
     <l n="566">Di bellezza e d'odor non vada innanzi.</l>
     <l n="567">Chi non voglia aspettar (ché molto indugia</l>
     <l n="568">Il suo seme a venir), radici e piante</l>
     <l n="569">Metta intorno al giardin, ove non manche</l>
     <l n="570">Né soverchie l'umor; ché quel l'affligge,</l>
     <l n="571">Questo le toe virtù: siano ove guarde</l>
     <l n="572">Apollo al mezzodì. Chi vuol più folta</l>
     <l n="573">Aver schiera di lor, sotterra stenda,</l>
     <l n="574">Di propaggine in guisa, i miglior rami,</l>
     <l n="575">A cui l'aglio vicin l'odore accresce</l>
     <l n="576">Più soave e miglior, quanto è più presso.</l>
     <l n="577">Quando il verno è maggior, di tepide onde,</l>
     <l n="578">Cavando intorno, le radici irrore,</l>
     <l n="579">Chi desia di poter quando più giela,</l>
     <l n="580">E quando nulla appar di vivo al mondo,</l>
     <l n="581">O 'l bel candido seno o i biondi crini</l>
     <l n="582">Della sua donna ornar, e farla accorta</l>
     <l n="583">Che 'n van non sia di sua bellezza avara:</l>
     <l n="584">Ché qual la rosa ancor caduta e frale,</l>
     <l n="585">La guastan l'ore, e non ritorna aprile.</l>
     <l n="586">Dei celesti iacinti e bianchi gigli</l>
     <l n="587">Or l'antiche radici e pianti e poti;</l>
     <l n="588">Ma con riguardo assai, che non sostenga</l>
     <l n="589">In lor l'occhio novel percossa o piaga.</l>
     <l n="590">La violetta persa e la vermiglia,</l>
     <l n="591">La candida e l'aurata in verdi cespi</l>
     <l n="592">Cinghino oggi il giardin: ma in mezzo segga</l>
     <l n="593">Con presenza real, leggiadra e vaga,</l>
     <l n="594">Di purpureo color, di bianco, e mista,</l>
     <l n="595">E di più bel lavor le maggior frondi</l>
     <l n="596">Tutte intagliate, e si dimostri altera</l>
     <l n="597">La ierofila allor, facendo fede</l>
     <l n="598">Come nacque fra lor regina e donna</l>
     <l n="599">Per riempier di bel palazzi e templi,</l>
     <l n="600">E di Venere qui portare insegna.</l>
     <l n="601">Dei puri gelsomin radici e rami</l>
     <l n="602">Trapiante in loco ove più scalde il sole,</l>
     <l n="603">E dove di dì in dì serpendo in alto</l>
     <l n="604">Trovi sostegno aver muraglia e canne:</l>
     <l n="605">Or quei che senza odor fan vago il manto.</l>
     <l n="606">Del dolcissimo april; ridente il croco,</l>
     <l n="607">L'immortal amaranto, il bel narcisso,</l>
     <l n="608">E chi al fero leon, che mostre il dente</l>
     <l n="609">Rabbioso per ferir, sembianza porta:</l>
     <l n="610">Poi dipinti i suoi crin di latte e d'ostro,</l>
     <l n="611">Le margherite pie che invidia fanno</l>
     <l n="612">Al più pregiato fior del nome solo</l>
     <l n="613">Ch'oggi ha colmo d'onor la Sena e l'Era.</l>
     <l n="614">Mille lascive erbette a queste in cerchio</l>
     <l n="615">Faccian corona che da lunge chiami</l>
     <l n="616">La verginella man, ch'al tardo vespro</l>
     <l n="617">Coll'umor cristallin del lungo giorno</l>
     <l n="618">Lor ristore il calor; poi nell'aurora</l>
     <l n="619">I lenti e verdi crin soave coglia,</l>
     <l n="620">E tra gli eletti fior ghirlanda tessa</l>
     <l n="621">Da incoronar Giunon, che bello e fido</l>
     <l n="622">Al suo casto voler congiunga sposo.</l>
     <l n="623">L'amorosetta persa, in mille forme</l>
     <l n="624">Di vasi e di animai composta, avvolga</l>
     <l n="625">Le membra attorte: il sermollin vezzoso,</l>
     <l n="626">E 'l bassilico accanto, il qual si veggia</l>
     <l n="627">Per gran sete talor mutarse in quello,</l>
     <l n="628">O in salvatica menta, e mostrar fiori,</l>
     <l n="629">Con maraviglia altrui, talor sanguigni,</l>
     <l n="630">Talor rose agguagliando, e talor gigli;</l>
     <l n="631">Il mellifero timo; il sacro isopo,</l>
     <l n="632">L'amaro matrical, ch'al tristo assenzo</l>
     <l n="633">Benché, la palma dia, più viene appresso:</l>
     <l n="634">E qual hanno il valor ch'asciuga e scalda,</l>
     <l n="635">Tal albergo vorrien, non già la menta</l>
     <l n="636">Che trapiantata allor vicina all'acque,</l>
     <l n="637">Vive in molti anni poi conforto e scampo</l>
     <l n="638">Dell'interno dolor che 'l cibo affligge.</l>
     <l n="639">La cetrina, il puleggio, e molte appresso,</l>
     <l n="640">Ch'io non saprei contar, ch'empion d'onore</l>
     <l n="641">Non pur l'almo giardin, ma ch'alla mensa</l>
     <l n="642">Portan vari sapori, e ch'han virtudi</l>
     <l n="643">Ascose e senza fin, che p"n giovare</l>
     <l n="644">In mille infermità donne e donzelle,</l>
     <l n="645">In lor mille desir, chi ben l'adopre.</l>
     <l n="646">Or dell'erbe minori in guardia surga</l>
     <l n="647">Lungo il trito sentier che 'n mezzo siede</l>
     <l n="648">Dell'ornato orto suo, dove sovente</l>
     <l n="649">E l'amico e 'l vicin si posa all'ombra,</l>
     <l n="650">Qualche arbusto maggior che serre il calle,</l>
     <l n="651">E con ordin più bel la vista allegri:</l>
     <l n="652">E se talor gli vien la chioma svelta</l>
     <l n="653">Da non pietosa man, robusto possa</l>
     <l n="654">Contro ai colpi d'altrui restare in vita,</l>
     <l n="655">E nol spogli d'onor dicembre o luglio:</l>
     <l n="656">La pallidetta salvia, il vivo e verde</l>
     <l n="657">Fiorito rosmarin, l'olente spigo,</l>
     <l n="658">Che ben possa odorar gli eletti lini</l>
     <l n="659">Della consorte pia. Chi il vago mirto</l>
     <l n="660">Trapiantasse tra lor, chi il crespo busso,</l>
     <l n="661">O 'l tenerel lentisco, o l'agrifoglio,</l>
     <l n="662">O 'l pungente ginepro; assai più fida</l>
     <l n="663">Arìa scorta di quei, né men gradita:</l>
     <l n="664">Il parnassico alloro, e che non monte</l>
     <l n="665">In alto a suo voler, ma intorno avvolga</l>
     <l n="666">Le sottil braccia che Farsalia onora;</l>
     <l n="667">Il corbezzolo umìl che lui simiglia</l>
     <l n="668">Se non mostrasse il suo dorato e d'ostro</l>
     <l n="669">Diverso frutto: e di costor ciascuno,</l>
     <l n="670">Caldo vorrebbe il ciel, la terra asciutta</l>
     <l n="671">Qual ha il lito marin; ma il busso e 'l lauro</l>
     <l n="672">Pur del freddo aquilon si allegra al fiato.</l>
    </lg>
    <lg n="14">
     <l n="673">Or qui, più d'altro, aver deve il cultore</l>
     <l n="674">L'alma verde odorata e vaga pianta</l>
     <l n="675">Che fu trovata in ciel, che 'l pome d'oro</l>
     <l n="676">Produsse, onde poi fu l'antica lite</l>
     <l n="677">Tra le celesti Dee, ch'al terren d'Argo</l>
     <l n="678">Partorì mille affanni, e morte a Troia;</l>
     <l n="679">Quella ch'entr'ai giardin lieti e felici</l>
     <l n="680">Tra le ninfe d'Esperia in guardia avea</l>
     <l n="681">L'omicidial serpente; ond'a Perseo</l>
     <l n="682">Fu tanto avaro alfin l'antico Atlante,</l>
     <l n="683">Ch'ei divenne del ciel sostegno eterno:</l>
     <l n="684">Dico il giallo limon, gli aranci e i cedri,</l>
     <l n="685">Ch'entr'ai fini smeraldi, al caldo, al gielo</l>
     <l n="686">(Che primavera è loro ovunque saglia,</l>
     <l n="687">Ovunque scenda il Sol) pendenti e freschi,</l>
     <l n="688">Ed acerbi e maturi han sempre i pomi,</l>
     <l n="689">E 'nsieme i fior che 'l gelsomino e 'l giglio</l>
     <l n="690">Avanzan di color; l'odore è tale,</l>
     <l n="691">Che l'alma Citerea se n'empie il seno,</l>
     <l n="692">Se n'inghirlanda il crin, qualor più brama</l>
     <l n="693">Al suo fero amator mostrarse adorna.</l>
     <l n="694">O rozza antica età che fusti priva</l>
     <l n="695">Di questo arbor gentil, non aggia il lauro,</l>
     <l n="696">Non più l'uliva omai, non più la palma,</l>
     <l n="697">Non più l'edra seguace i primi onori</l>
     <l n="698">Dei carri trionfal, dei sacri vati:</l>
     <l n="699">Ma sian pur di costor, né cerchi Apollo</l>
     <l n="700">D'altra fronde adombrar l'aurata cetra.</l>
     <l n="701">Quantunque essi tra lor colore e forma</l>
     <l n="702">Nella fronde, nel fior, nel frutto insieme,</l>
     <l n="703">Non aggian tutto egual: l'un più verdeggia,</l>
     <l n="704">L'altro più scuro appar; questo ha ritondo</l>
     <l n="705">E rancio il pomo, onde poi trasse il nome;</l>
     <l n="706">Quel pende in lungo, e la ginestra al maggio</l>
     <l n="707">Rassembra in vista; di quest'altro il ventre</l>
     <l n="708">Largo e scabroso e sopra picciol ramo,</l>
     <l n="709">Viene a grandezza tal, ch'un mostro agguaglia:</l>
     <l n="710">Pur gli tratti il cultor d'un modo istesso.</l>
     <l n="711">Ove sia caldo il cielo, il terren trito,</l>
     <l n="712">Ove abbonde l'umor, cercano albergo:</l>
     <l n="713">Contro all'uso comun d'ogni altra pianta,</l>
     <l n="714">Vengon liete e felici al soffiar d'Ostro;</l>
     <l n="715">Nemici di Aquilon sì, che conviene</l>
     <l n="716">Ch'al suo freddo spirar muraglia o tetto</l>
     <l n="717">Faccian coverchio, e sia la fronte aperta</l>
     <l n="718">Ove a mezzo il cammin più s'alzi Apollo.</l>
     <l n="719">Dal seme, dal pianton, dal ramo svelto</l>
     <l n="720">Ben vicino al pedal, principio prende</l>
     <l n="721">Questo frutto gentil. Chi pianta i grani,</l>
     <l n="722">Tre ne congiunga in un, volgendo in basso</l>
     <l n="723">La fronte più sottil: cenere e terra</l>
     <l n="724">Sia larga sopra lor; né mai si manche</l>
     <l n="725">D'irrigargli ogni dì: chi l'onda scalda,</l>
     <l n="726">Loro affretta il venir: poi l'anno terzo</l>
     <l n="727">Puon trapiantarse. Chi la branca sceglie,</l>
     <l n="728">Sia ben forcuta, e di grossezza almeno</l>
     <l n="729">Quanto stringe una mano; e di lunghezza</l>
     <l n="730">Due piè si stenda: e ben rimonde intorno</l>
     <l n="731">Tutti i nodi e gli spin; ma quelle gemme</l>
     <l n="732">Onde aviam da sperar, non sieno offese:</l>
     <l n="733">Poi di fimo bovin, di creta e d'alga</l>
     <l n="734">Fasci le sommitadi; e i picciol rami</l>
     <l n="735">Che quinci sono e quindi, apra e disgiunga,</l>
     <l n="736">Perché in mezzo di lor risurga il germe;</l>
     <l n="737">E sopra alzi il terren, che tutto cuopra:</l>
     <l n="738">Non così già il pianton, che vuole almeno</l>
     <l n="739">Mostrar sopra di sé due palmi al sole:</l>
     <l n="740">Puossi ancor innestar; ma non si squarce</l>
     <l n="741">La sua scorza di fuor, fendendo il tronco.</l>
     <l n="742">Sopra il pero non men, sopra il granato</l>
     <l n="743">Vien l'inserto fedel; ma sopra il moro,</l>
     <l n="744">Di sanguigno color può fare i frutti.</l>
     <l n="745">Chi vuol d'essi addolcir la troppa agrezza,</l>
     <l n="746">Riponga a macerar la sua sementa</l>
     <l n="747">Sol tre giorni davanti in latte o 'n mele;</l>
     <l n="748">Altri mezzo il troncon forando in basso,</l>
     <l n="749">Dà luogo al tristo umor infin ch'ei veggia</l>
     <l n="750">Ben già formati i pomi; indi con loto</l>
     <l n="751">Serra la piaga lor, che dà virtude</l>
     <l n="752">Non pur al buon sapor, ma interi e sani</l>
     <l n="753">Puon veder sopra i rami un altro aprile.</l>
     <l n="754">Chi trovar brama in lor nuovi altri volti,</l>
     <l n="755">E che venghin maggior, gli chiugga dentro</l>
     <l n="756">Un vaso cristallin di quella forma</l>
     <l n="757">Che più strana gli par, mentre che sono</l>
     <l n="758">Nella più acerba età: per sé ciascuno</l>
     <l n="759">Crescer con maraviglia e porse in pruova</l>
     <l n="760">D'esser simili a lui vedrà di certo.</l>
     <l n="761">Non cerca compagnia la nobil pianta</l>
     <l n="762">D'altro arbor peregrin; ma sol si gode</l>
     <l n="763">Dei suoi buon cittadin, dei suoi congiunti</l>
     <l n="764">Trovarse intorno, e sol vorria talora</l>
     <l n="765">L'avviticchianti braccia e l'ampie frondi</l>
     <l n="766">Della crescente zucca aver vicine,</l>
     <l n="767">Le quali ama cotal, che 'l verno ancora</l>
     <l n="768">Contro ai colpi del ciel null'altro manto</l>
     <l n="769">Ha più caro che 'l suo; né miglior cibo,</l>
     <l n="770">Che la cenere lor, sotterra agogna.</l>
    </lg>
    <lg n="15">
     <l n="771">Io non vorrei però, che i vaghi fiori,</l>
     <l n="772">Gli odorati arbuscei, gli aranci e i cedri</l>
     <l n="773">Mi traviasser sì, che i frutti e l'erbe</l>
     <l n="774">Lasciassi indietro star, ch'ai miglior giorni</l>
     <l n="775">Splender fanno i giardin, rider le mense,</l>
     <l n="776">E dell'alma città la forosetta</l>
     <l n="777">Colle compagne sue cantando al vespro</l>
     <l n="778">Nell'albergo tornar d'argento carca.</l>
    </lg>
    <lg n="16">
     <l n="779">Lo spinoso carciofo è il tempo omai</l>
     <l n="780">Giunto di trapiantar, svegliendo fuore</l>
     <l n="781">Dell'antiche lor madri i picciol figli,</l>
     <l n="782">E riporgli in terren ben lieto e grasso;</l>
     <l n="783">E 'l più duro è il miglior, ove non possa</l>
     <l n="784">Le nascose sue insidie ordir la talpa.</l>
     <l n="785">Chi gli vuol tramutar per ciascun mese,</l>
     <l n="786">Medicando al calor colle fresche acque,</l>
     <l n="787">Al gel col fimo e colle tepide onde,</l>
     <l n="788">N'arà il frutto ad ognor, come c'insegna</l>
     <l n="789">Oggi il gallo terren che a mezzo il verno</l>
     <l n="790">Tanti ne può mostrar sì belli e verdi,</l>
     <l n="791">Che farieno all'april vergogna altrove.</l>
    </lg>
    <lg n="17">
     <l n="792">Or dal primo terren chi il seme accolse,</l>
     <l n="793">Tempo è già di tradur colonie intorno.</l>
     <l n="794">Come sia di sei frondi in giro cinto,</l>
     <l n="795">Al cavol tenerel di fimo e d'alga</l>
     <l n="796">S'avvolga il piede; e lo farà men duro</l>
     <l n="797">Contro al foco restar; né gli è mestiero,</l>
     <l n="798">Per non sì scolorir, del nitro aita:</l>
     <l n="799">Poi nel seggio novel si mondi e purghi</l>
     <l n="800">Dall'altre erbe nocenti, acciò che 'n pace</l>
     <l n="801">L'ampie foglie e le cime al tempo adduca:</l>
     <l n="802">Né il più verde o 'l più brun si lasce indietro,</l>
     <l n="803">Non il chiuso o l'aperto, il crespo o il largo;</l>
     <l n="804">Che troppo onor gli diè l'antica etate,</l>
     <l n="805">E 'l severo Caton dei giusti esempio.</l>
    </lg>
    <lg n="18">
     <l n="806">Or che in numer medesmo in terra sparte</l>
     <l n="807">Le novelle sue frondi ha la lattuga,</l>
     <l n="808">Si cange in parte ove non manche umore</l>
     <l n="809">Quando sia caldo il ciel; né le sia parco,</l>
     <l n="810">Trapiantando, il cultor di fimo e d'onda.</l>
     <l n="811">Varie sono infra lor: l'una è più verde,</l>
     <l n="812">L'altra alquanto rosseggia, e 'ncrespa i crini;</l>
     <l n="813">Quella pallida appar, biancheggia questa;</l>
     <l n="814">Chi più lunga divien, chi più ritonda;</l>
     <l n="815">E chi più cerca il giel, chi più l'estate;</l>
     <l n="816">Pur simiglianti assai, tal ch'ogni tempo</l>
     <l n="817">E 'n ogni parte fan, purché 'l signore</l>
     <l n="818">Le 'ngrassi e bagni, e le trapianti spesso.</l>
     <l n="819">Perché venga miglior, che 'n giro stenda</l>
     <l n="820">Le mollicelle frondi, e perché il seme</l>
     <l n="821">Non la faccia invecchiar in mezzo il corso</l>
     <l n="822">Della sua breve età, d'un picciol sasso</l>
     <l n="823">Se le carchi la fronte, e tagli alquanto</l>
     <l n="824">Del sormontante tallo: e chi la vuole</l>
     <l n="825">Candidissima aver, la leghi e stringa</l>
     <l n="826">D'un leve giunco in mezzo, e sopra sparga</l>
     <l n="827">D'alcun fiume vicin l'umida sabbia:</l>
     <l n="828">Chi vuol gusto variarle, al suo congiunga</l>
     <l n="829">Del nasturzio, del rafan, dell'eruca,</l>
     <l n="830">Del bassilico il seme: e chiuda insieme</l>
     <l n="831">Dentro il sterco caprin: vedresse in breve</l>
     <l n="832">Prestar radici lor possenti e larghe</l>
     <l n="833">I rafan sotto terra, e l'altre uscire</l>
     <l n="834">Al ciel di compagnia, per sé ciascuna</l>
     <l n="835">Del suo proprio sapor mischiando in essa.</l>
    </lg>
    <lg n="19">
     <l n="836">Già chiaman l'ortolan che più non tarde,</l>
     <l n="837">Il soave popon la sua sementa,</l>
     <l n="838">Il freddo citriuol, la zucca adunca,</l>
     <l n="839">Il cocomer ritondo, immenso e grave,</l>
     <l n="840">Pien di gelato umor, conforto estremo</l>
     <l n="841">Dell'interno calor di febbre ardente.</l>
     <l n="842">Questi nascendo fuor verso l'aprile,</l>
     <l n="843">Potran seggio cangiar per dar poi frutto.</l>
     <l n="844">Chi vuol dolci i popon, tre giorni tenga</l>
     <l n="845">In vin mischio di mele o 'n latte puro</l>
     <l n="846">Il seme a macerar; poi 'l torni asciutto:</l>
     <l n="847">Chi più odorato il vuol, sepulto il lasce</l>
     <l n="848">Intra le secche rose; e poi lo sparga</l>
     <l n="849">Ove sia largo il fimo e caldo il loco;</l>
     <l n="850">E lo bagni ad ognor: poi quando spande</l>
     <l n="851">Larghe le fronde sue, tramuti allora</l>
     <l n="852">Le crescenti sue piante in parte aprica,</l>
     <l n="853">Ben disgiunte tra sé; né sia cortese</l>
     <l n="854">Molto alla sete lor mentre hanno il frutto;</l>
     <l n="855">Ché 'l soverchio inondar scema il sapore.</l>
     <l n="856">Gli altri di ch'io parlai, l'istessa cura,</l>
     <l n="857">L'istesso trapiantar, nel modo istesso</l>
     <l n="858">Ricercan tutti pur; ma d'ogni tempo</l>
     <l n="859">Nella matura etade e nell'acerba</l>
     <l n="860">Voglion l'onda maggior, senza la quale</l>
     <l n="861">Hanno il parto imperfetto e 'l gusto amaro.</l>
     <l n="862">L'acqua con tal desio dietro si tira</l>
     <l n="863">Il tener citriuol, che chi gli ponga</l>
     <l n="864">D'essa un vaso vicin, fuor di credenza</l>
     <l n="865">La scabbiosa sua scorza in lungo gire</l>
     <l n="866">Tanto avanti vedrà, che quella arrive:</l>
     <l n="867">Or quanto ama costei, tanto odio porta</l>
     <l n="868">Al palladio liquor; ché s'ei lo senta</l>
     <l n="869">Troppo appresso restar, ritorce indietro</l>
     <l n="870">La fronte schiva, e si ravvolge in giro.</l>
     <l n="871">Vuol la zucca, più d'altra, al seme cura:</l>
     <l n="872">Chi l'ama più sottil, di quello elegga</l>
     <l n="873">Che gli truovi nel collo; e chi più grosse,</l>
     <l n="874">Di quel del ventre; e chi dal basso fondo</l>
     <l n="875">Torrà del seme, e che riverso il pianti,</l>
     <l n="876">Avrà frutti di lui spaziosi ed ampi.</l>
     <l n="877">Il rosso petroncian, ch'a queste eguali</l>
     <l n="878">Cerca terra e lavor, compagno vada;</l>
     <l n="879">Ch'ella nol schiferà purch'aggia loco</l>
     <l n="880">Ove stender le frondi, e porre i figli.</l>
    </lg>
    <lg n="20">
     <l n="881">Or ch'ha l'opre miglior condotte a fine</l>
     <l n="882">L'esperto giardinier, di quelle erbette</l>
     <l n="883">Vada intorno ponendo in seme e 'n pianta,</l>
     <l n="884">Ch'alle fresche lattughe al tempo estivo</l>
     <l n="885">Compagne sien, per onorar talora</l>
     <l n="886">Qualche lieto drappel di vaghe donne</l>
     <l n="887">Che visitando van le sue ricchezze,</l>
     <l n="888">Poiché il lungo calor già tempra il vespro:</l>
     <l n="889">La serbastrella umìl, la borrana aspra,</l>
     <l n="890">La lodata acetosa, il rancio fiore,</l>
     <l n="891">La cicerbita vil, la porcellana,</l>
     <l n="892">Il soave targon che mai non vide</l>
     <l n="893">Il proprio seme suo, ma d'altrui viene:</l>
     <l n="894">E mischiando con lor mille altre poi,</l>
     <l n="895">Che p"n molto giovar con poco affanno.</l>
     <l n="896">Or dove batta il sol, tra sassi e calce</l>
     <l n="897">In arido terren si serri intorno</l>
     <l n="898">Il cappero crudel ch'a tutta nuoce</l>
     <l n="899">La vicinanza sua, né d'alcuna opra</l>
     <l n="900">Ricerca il suo padron; se non ch'al marzo</l>
     <l n="901">Se gli tagli talor quel ch'è soverchio.</l>
     <l n="902">Quei lagrimosi agrumi che dal seme</l>
     <l n="903">Vengon fuor del terren, tramuti altrove</l>
     <l n="904">Chi gli vuol belli aver; ché 'l tempo è giunto.</l>
     <l n="905">Grasso, lieto il terren, vangato e culto,</l>
     <l n="906">Ove non sian perentro erbe o radici,</l>
     <l n="907">Alle cipolle doni; e 'ntra lor rare</l>
     <l n="908">Locar si denno, e risarchiar sovente:</l>
     <l n="909">Chi cerca il seme aver, fidi sostegni</l>
     <l n="910">Alle crescenti foglie intorno appoggi.</l>
     <l n="911">Il porro tenerel più spesso assai</l>
     <l n="912">Brama appresso il marron, più dolce il nido;</l>
     <l n="913">E per farlo maggior, di mese in mese</l>
     <l n="914">Sfondar si deve, e sollevargli alquanto</l>
     <l n="915">Colla vanga il terren, che dia più loco:</l>
     <l n="916">E chi nel trapiantar, di rapa il seme</l>
     <l n="917">Nella canuta fronte addentro caccia,</l>
     <l n="918">Pur senza ferro oprar, di sua grandezza</l>
     <l n="919">Farà il mondo parlar, vie più che quello</l>
     <l n="920">Che il suo seme addoppiò raggiunto in uno.</l>
    </lg>
    <lg n="21">
     <l n="921">Già di vari color, di varie gonne</l>
     <l n="922">Or dipinto e vestito è il mondo lieto;</l>
     <l n="923">Già d'acceso candor verso il mattino,</l>
     <l n="924">Aprendo il sen, la più vezzosa rosa</l>
     <l n="925">Coll'aurora contende, e 'ntorno sparge,</l>
     <l n="926">Preda all'aura gentil, soavi odori:</l>
     <l n="927">Le violette umìl, tessendo in giro</l>
     <l n="928">I topazi, i rubin, zaffiri e perle</l>
     <l n="929">Tra i lucenti smeraldi e l'oro fino,</l>
     <l n="930">Al felice giardin ghirlanda fanno:</l>
     <l n="931">I bei persi iacinti, i bianchi gigli</l>
     <l n="932">Spiegano i crini al ciel: l'aurate lingue</l>
     <l n="933">Trae fuor già Croco; la fatal bellezza</l>
     <l n="934">Sopra l'onde a mirar Narcisso torna:</l>
     <l n="935">Col velluto suo fior spigoso e molle</l>
     <l n="936">Benché senza sentor, giocondo e bello</l>
     <l n="937">Il purpureo amaranto in alto saglie:</l>
     <l n="938">Ridon vicine a lor, fiorite e verdi,</l>
     <l n="939">Le preziose erbette, e fanno insieme</l>
     <l n="940">Dolce composizion di vari odori:</l>
     <l n="941">Le dipinte farfalle e l'api avare</l>
     <l n="942">Cercan di questo in quel la sua ventura;</l>
     <l n="943">Ch'han dal fero soffiar novella pace.</l>
    </lg>
    <lg n="22">
     <l n="944">O voi che vi godete e l'ombra e l'onda</l>
     <l n="945">Del Menalo frondoso e di Parnasso,</l>
     <l n="946">Del cornuto Acheloo, del sacro fonte</l>
     <l n="947">Che 'l volante corsier segnò col piede,</l>
     <l n="948">Ninfe cortesi, Oreadi e Napee,</l>
     <l n="949">De le dotte Sorelle alme compagne;</l>
     <l n="950">Venite ove noi siem, ch'al giardin nostro</l>
     <l n="951">Oggi scende abitar Ciprigna e Flora:</l>
     <l n="952">E voi vaghe e gentil, che le chiare acque</l>
     <l n="953">Dell'Arno e del Mugnone vi fate albergo;</l>
     <l n="954">E voi, più di altre ancor, che i prati e i colli</l>
     <l n="955">Della bella Ceranta or fate allegri,</l>
     <l n="956">Della bella Ceranta ove già nacque</l>
     <l n="957">Il gran Francesco pio ch'andar la face</l>
     <l n="958">Altera oggi di pari a 'l Tebro e 'l Xanto;</l>
     <l n="959">Venite a c"r fra noi le rose e i fiori,</l>
     <l n="960">L'amaraco e 'l serpillo, or che più splende</l>
     <l n="961">Il bel maggio o l'aprile; e vi sovvegna</l>
     <l n="962">Che le stagion miglior veloci ha l'ali;</l>
     <l n="963">E chi non l'usa ben, si pente indarno,</l>
     <l n="964">Poiché sopra le vien l'agosto e 'l verno.</l>
     <l n="965">Non vi faccian temer le nemiche armi</l>
     <l n="966">Del barbato Guardian, ch'aperte mostra:</l>
     <l n="967">Ch'ei non fa oltraggio di Diana al coro;</l>
     <l n="968">Ma pien di maraviglia e di dolcezza,</l>
     <l n="969">La vostra alma beltà riguarda, e tace.</l>
     <l n="970">Poiché, cinti i capelli e colmo il seno</l>
     <l n="971">Di rose e gelsomin, vi sete adorne;</l>
     <l n="972">Quei che restan dappoi, seccate in parte</l>
     <l n="973">All'aure, e fuor del sol; ché 'n tutto l'anno</l>
     <l n="974">Il più candido vel che 'l dì vi adombra</l>
     <l n="975">Le delicate membra, e quel che cuopre</l>
     <l n="976">Il casto letto, e che la mensa ingombra,</l>
     <l n="977">Faccian risovvenir del vecchio aprile:</l>
     <l n="978">Gli altri con mille fior di aranci e mirti,</l>
     <l n="979">Con mille erbe vezzose, in mille modi</l>
     <l n="980">Si den sotto il valor d'un picciol foco</l>
     <l n="981">Stillarse in acque allor che 'l petto e 'l volto</l>
     <l n="982">Rinfrescando dappoi v'empion di odore,</l>
     <l n="983">Fan più vago il candor, fan più lucente</l>
     <l n="984">Della gola, del seno e della fronte</l>
     <l n="985">L'avorio e 'l latte, e p"n tener sovente</l>
     <l n="986">Sotto giovin color molti anni ascosi:</l>
     <l n="987">Gli altri si mischin poi coll'olio insieme</l>
     <l n="988">Di quel frutto gentil sopra i cui rami</l>
     <l n="989">Sì veloce al suo mal morì sospesa</l>
     <l n="990">L'impaziente Filli; e non pur d'esso</l>
     <l n="991">I vostri biondi crin, le bianche mani</l>
     <l n="992">Vi potrete addolcir; ma render molle</l>
     <l n="993">Quanto cuoce il calor, o inaspra il gielo,</l>
     <l n="994">Con sì grato spirar, che Delia istessa,</l>
     <l n="995">Benché negletta sia, l'avrebbe in pregio.</l>
    </lg>
    <lg n="23">
     <l n="996">Poiché già venne il Sol tra i due Germani,</l>
     <l n="997">Non può molto innovar nel suo giardino</l>
     <l n="998">Il discreto cultor, se ciò non fusse</l>
     <l n="999">Trapiantando talor novelle erbette</l>
     <l n="1000">Ch'han sì fugace età, che 'n ciascun mese</l>
     <l n="1001">Ne convien propagar novella prole.</l>
     <l n="1002">Or, più che in altro affar, volga il pensiero,</l>
     <l n="1003">Quando apparisce il dì, quando si asconde,</l>
     <l n="1004">A condur l'acque intorno, e trar la sete</l>
     <l n="1005">Alla verde famiglia di Priapo;</l>
     <l n="1006">E dal greve assalir d'erbe moleste</l>
     <l n="1007">Purgarle spesso, e rimondarle in parte.</l>
     <l n="1008">Pur si deve il terreno, ove altri pensa</l>
     <l n="1009">Porre all'autunno poi le piante e i semi</l>
     <l n="1010">Per godersele il verno, or colla vanga</l>
     <l n="1011">Sottosopra voltare, e col marrone</l>
     <l n="1012">Romper le zolle, acciocché meglio addentro</l>
     <l n="1013">Passe il caldo del Sol, che il triti e scioglia:</l>
     <l n="1014">E ben già si porìa sementa fare</l>
     <l n="1015">Di molte cose ancor; ma tal bisogna</l>
     <l n="1016">Diligenza e sudor, sì larga l'onda,</l>
     <l n="1017">Così freddo il terren; poi in somma viene</l>
     <l n="1018">Tanto fallace altrui, ch'io nol consiglio</l>
     <l n="1019">Far, se non a color ch'abbian certezza</l>
     <l n="1020">Del pregio raddoppiar con quei che sono,</l>
     <l n="1021">Assai più che del buon, del raro amanti.</l>
    </lg>
    <lg n="24">
     <l n="1022">Qui che tutta la terra ha colmo il seno</l>
     <l n="1023">Di bei frutti maturi e di dolci erbe,</l>
     <l n="1024">Lasce il saggio ortolan la notte sola</l>
     <l n="1025">Star la consorte sua nel freddo letto,</l>
     <l n="1026">Né amor né gelosia più forza in lui</l>
     <l n="1027">Aggian, che quel timor ch'aver si deve,</l>
     <l n="1028">Ch'ogni fatica sua si fure un giorno.</l>
     <l n="1029">Ove il dolce popone, ove il ritondo</l>
     <l n="1030">Cocomer giace, ed ove intorto serpe</l>
     <l n="1031">Colla pregnante zucca il citriuolo</l>
     <l n="1032">Col suo freddo sapor, di paglia e giunchi</l>
     <l n="1033">Tessa, ove possa star, breve capanna</l>
     <l n="1034">All'oscura ombra; e 'l fido cane accanto,</l>
     <l n="1035">Che lo faccia svegliar se viene ad uopo.</l>
     <l n="1036">Quanti sono i vicin che dell'altrui</l>
     <l n="1037">Si pascon volentier! quante le maghe</l>
     <l n="1038">Che van la notte fuor, né curan pure</l>
     <l n="1039">L'arme incantate del figliuol di Bacco;</l>
     <l n="1040">Ma della pena pur, di ch'altri teme,</l>
     <l n="1041">Caldo e nuovo desio le mena intorno!</l>
     <l n="1042">E non pur questi; ma mill'altri vermi,</l>
     <l n="1043">Mille mostri crudei fan trista preda</l>
     <l n="1044">Delle piante e dei frutti a chi nol cura:</l>
     <l n="1045">L'uno ha d'orrido vello il corpo irsuto;</l>
     <l n="1046">L'altro è squamoso, e di color dipinto</l>
     <l n="1047">Or verde or giallo, or d' mill'altri mischio:</l>
     <l n="1048">Quel con le cento gambe in arco attorce</l>
     <l n="1049">Il lunghissimo ventre; e quel ritondo,</l>
     <l n="1050">Or bianco, or del color dell'erbe istesse,</l>
     <l n="1051">Sì fisso è in lor che non si scerne il piede.</l>
     <l n="1052">Oh che peste crudel! che danno estremo</l>
     <l n="1053">Del misero cultor ch'al miglior tempo</l>
     <l n="1054">Vede ogni suo sudor voltarse in polve,</l>
     <l n="1055">Tutto il frutto sparir, le fresche erbette</l>
     <l n="1056">Null'altro riservar che i nervi nudi!</l>
     <l n="1057">L'importuna lumaca, ovunque passa,</l>
     <l n="1058">Biancheggiando il cammin dopo le piogge,</l>
     <l n="1059">Non men fa danno ch'ove prenda il cibo.</l>
     <l n="1060">Ma chi del suo giardin pria mise i semi</l>
     <l n="1061">Nell'acqua a macerar, là dove infuse</l>
     <l n="1062">Del gelato liquor del semprevivo,</l>
     <l n="1063">O di triste radici il sugo amaro</l>
     <l n="1064">Del selvaggio cocomero; o sgombrando</l>
     <l n="1065">Dell'ardente cammin l'oscura ed atra</l>
     <l n="1066">Fuligginosa polve, ivi entro sparse;</l>
     <l n="1067">Non gli saran noiosi o questi o quelli.</l>
     <l n="1068">Né tra l'erbe miglior si sdegni dare</l>
     <l n="1069">Alla cicerchia vil talora il seggio,</l>
     <l n="1070">La cui chiusa virtù da mille offese</l>
     <l n="1071">Può sicuro tener chi gli è d'intorno.</l>
     <l n="1072">Chi si trovasse pur dal tempo avverso</l>
     <l n="1073">O con pioggia soverchia o sete estrema</l>
     <l n="1074">(Che l'una e l'altra il fa) di tai nemici</l>
     <l n="1075">Ripien l'almo terren, può molti ancora</l>
     <l n="1076">Scampi trovar che c'insegnò la pruova.</l>
     <l n="1077">Chi sparge sopra lor fetida amurca,</l>
     <l n="1078">Chi la cener del fico; e chi vicina</l>
     <l n="1079">Pianta o sospende almen l'amara squilla;</l>
     <l n="1080">Chi del fiume corrente intorno appende</l>
     <l n="1081">I tardissimi granchi, e chi gli incende</l>
     <l n="1082">Perché il noioso odor gli scacce altrove:</l>
     <l n="1083">E chi, nel modo par, dei vermi istessi</l>
     <l n="1084">Talvolta ardesse, e gli mettesse intorno,</l>
     <l n="1085">Vedrà gli altri fuggir, né pur di questi,</l>
     <l n="1086">Ma di ogni altro animal nocente all'erbe,</l>
     <l n="1087">Nocente al seme uman, l'impia lumaca,</l>
     <l n="1088">La furace formica, il grillo infesto,</l>
     <l n="1089">Il frigido scorpion, l'audace serpe:</l>
     <l n="1090">Ch'un natural orror gli cade in cuore</l>
     <l n="1091">Del funebre sentor dei suoi congiunti.</l>
     <l n="1092">Altri quelli a bollir fra l'onde caccia,</l>
     <l n="1093">Poi ne bagna il giardino: altri le fronde</l>
     <l n="1094">Dell'aglio abbrucia, e d'ogn'intorno spande:</l>
     <l n="1095">Altri fan circondar tre volte in giro</l>
     <l n="1096">Il predato terren, discinta e scalza</l>
     <l n="1097">E cogli sparsi crin, donna che senta,</l>
     <l n="1098">Quando il suo lume in ciel la Luna innuova,</l>
     <l n="1099">Purgarse il sangue; e 'n un momento tutta</l>
     <l n="1100">Languente e smorta la nemica schiera</l>
     <l n="1101">Non con altro timor per terra cade,</l>
     <l n="1102">Che se 'l folgor vicin, se folta pioggia,</l>
     <l n="1103">Se 'l tempestoso Coro intorno avesse</l>
     <l n="1104">Scosse e svelte al giardin le piante e l'erbe.</l>
     <l n="1105">Or non vo' più contar (ché lungo f"ra)</l>
     <l n="1106">Del ventre del monton, del fele amaro</l>
     <l n="1107">Del cornuto giovenco; e per le talpe</l>
     <l n="1108">Arder le noci, e col possente fumo</l>
     <l n="1109">Scacciarle altrove, o rimaner senz'alma.</l>
     <l n="1110">Contr'alle nebbie ancor s'arme il cultore,</l>
     <l n="1111">Riempiendo il giardin per ogni parte</l>
     <l n="1112">E di paglia e di fien; poi come scorga</l>
     <l n="1113">Avvicinarse a lui, tutta in un tempo</l>
     <l n="1114">La fiamma innalzi, e più non tema offesa.</l>
     <l n="1115">Molti modi al frenar già mise in uso</l>
     <l n="1116">La rozza antichità l'aspre procelle,</l>
     <l n="1117">E le sassose grandini che spesso</l>
     <l n="1118">Rendon vane in un dì d'un anno l'opre.</l>
     <l n="1119">Chi leva sovra al ciel di sangue tinte</l>
     <l n="1120">Le minaccianti scuri, e chi sospende</l>
     <l n="1121">Qualche notturno uccel coll'ali aperte;</l>
     <l n="1122">Altri cinge il terren colla vite alba;</l>
     <l n="1123">Chi d'antica giumenta ivi entro appende,</l>
     <l n="1124">Chi del pigro asinel la testa ignuda;</l>
     <l n="1125">Chi del vecchio marin l'irsuta spoglia,</l>
     <l n="1126">Chi del fero animal che il Nilo alberga,</l>
     <l n="1127">Pon sovra il limitar; chi porta intorno</l>
     <l n="1128">La testuggin palustre al ciel supina.</l>
     <l n="1129">Or chi sarà fra noi, che in questa etade</l>
     <l n="1130">Ch'è così cara al Ciel, che n'ha dimostro</l>
     <l n="1131">Così palese il ver, segua quell'orme</l>
     <l n="1132">Per cui famosi andaro i primi Etruschi,</l>
     <l n="1133">E Tagete e Tarcon; quei di Tessaglia,</l>
     <l n="1134">Melampode e Chiron ch'avean credenza</l>
     <l n="1135">Di fermar le saette in mano a Giove,</l>
     <l n="1136">E le piogge a Giunon, fermar l'orgoglio</l>
     <l n="1137">E dei venti e del mar in mezzo il verno?</l>
     <l n="1138">Volga divoto a Dio gli occhi e la mente</l>
     <l n="1139">Il pietoso cultor, sian l'opre acconce</l>
     <l n="1140">Al suo santo voler, poi notte e giorno</l>
     <l n="1141">Segua franco il lavor, con ferma speme</l>
     <l n="1142">Che chi più s'affatica ha il Ciel più amico.</l>
    </lg>
    <lg n="25">
     <l n="1143">Già trapassa il calor, già viene il tempo</l>
     <l n="1144">Ch'alla stagion miglior più s'assimiglia</l>
     <l n="1145">Nel pareggiar il dì, nel tornar fuore</l>
     <l n="1146">A vestir il terren l'erbe novelle.</l>
     <l n="1147">Già il saggio giardinier riprenda l'arme,</l>
     <l n="1148">E già rompa e rivolga ove poi deve</l>
     <l n="1149">La sementa versar passato il verno.</l>
     <l n="1150">Poi quel ch'apparecchiò nel maggio addietro,</l>
     <l n="1151">Che fusse albergo di radici e d'erbe</l>
     <l n="1152">Che soglion contro al giel restare in piede;</l>
     <l n="1153">Or di piante e di semi adempia intorno.</l>
     <l n="1154">Perch'è tepida l'aria, e perché guarda</l>
     <l n="1155">Dal medesmo balcon, che nell'aprile,</l>
     <l n="1156">Il discendente Sol; perché sì spesse</l>
     <l n="1157">Tornan le piogge in noi; potremmo ancora</l>
     <l n="1158">Quel medesmo adoprar: ma ne conviene</l>
     <l n="1159">Pensar ch'al picciol dì s'arrendan l'ore,</l>
     <l n="1160">Ch'arde e stringe il terren; né schermo avemo,</l>
     <l n="1161">Come contro al calor fu l'ombra e l'onda.</l>
     <l n="1162">Pianti adunque il cultor quelle erbe sole,</l>
     <l n="1163">Ch'han sì caldo il valor, che per sé ponno</l>
     <l n="1164">Al freddo contrastar, o quelle in cui</l>
     <l n="1165">La crescente virtù nelle radici</l>
     <l n="1166">Si sfoghi addentro ove non passa il gielo.</l>
    </lg>
    <lg n="26">
     <l n="1167">Or quel che nelle barbe e nelle frondi</l>
     <l n="1168">Mille ascose virtù porta e nel seme</l>
     <l n="1169">Contro a' chiusi dolor, contro al veleno,</l>
     <l n="1170">Contro al duro tumor che in bella donna</l>
     <l n="1171">Sopra i pomi d'amor soverchio latte</l>
     <l n="1172">Dopo il parto talor conduce; io dico</l>
     <l n="1173">L'appio salubre, che piantar si deve,</l>
     <l n="1174">O seminar chi vuol (quantunque innanzi</l>
     <l n="1175">Per altri tempi ancor), ma in questo è il meglio.</l>
     <l n="1176">Nullo schiva terren, purch'aggia intorno</l>
     <l n="1177">Fresche acque e vive: e chi maggior desia</l>
     <l n="1178">Le sue foglie veder, prenda il suo seme</l>
     <l n="1179">Quanto in tre dita puote, e 'nsieme aggiunto</l>
     <l n="1180">In picciol drappicel sotterra il cacci:</l>
     <l n="1181">Chi lo vuol crespo aver; poich'egli ha tratta</l>
     <l n="1182">La fronte dal terren, sopr'esso avvolga</l>
     <l n="1183">Un greve incarco che lo rompa e prema.</l>
     <l n="1184">Molti ha parenti; ma sotto altro nome</l>
     <l n="1185">Gli chiama or questa età: quello è palustre;</l>
     <l n="1186">Quel, pietroso o montan: quell'altro è tale,</l>
     <l n="1187">Che dall'esser maggior gli diede il nome</l>
     <l n="1188">La dotta Atene, dal colore oscuro,</l>
     <l n="1189">Lo chiama atro il Latin; il sermon tosco</l>
     <l n="1190">L'appella il maceron, la cui radice</l>
     <l n="1191">Vive al verno maggior felice e dolce.</l>
    </lg>
    <lg n="27">
     <l n="1192">Or la candida indivia, or la sorella</l>
     <l n="1193">Di sì amaro sapor cicorea, insieme</l>
     <l n="1194">Tempo è di seminar dove sia trito</l>
     <l n="1195">E sia molle il terren: poi quando fuore</l>
     <l n="1196">La quarta foglia avran, le cange il loco,</l>
     <l n="1197">Pur grasso e pian, sicché la terra nude</l>
     <l n="1198">Non le possa lassar fuggendo; e quivi</l>
     <l n="1199">Ben ricoperte sien, ch'al freddo poscia</l>
     <l n="1200">Bianche si rivedran, tenere e dolci.</l>
     <l n="1201">Del venereo cardon le nuove piante</l>
     <l n="1202">Or si den rimutar, le somme barbe</l>
     <l n="1203">Segando loro in basso: il forte seme</l>
     <l n="1204">Della piangente senapa or si asconda</l>
     <l n="1205">(E 'l più vecchio è il miglior) sotto ben culto</l>
     <l n="1206">E ben mosso terren ove non grave</l>
     <l n="1207">Lo spesso risarchiar; ché d'esso gode.</l>
     <l n="1208">Il ventoso navon, la rozza rapa,</l>
     <l n="1209">Sì congiunti tra lor, ch'assai sovente</l>
     <l n="1210">L'un si cangia nell'altro; ma si gode</l>
     <l n="1211">Questa dentro all'umor, quel vuole il secco;</l>
     <l n="1212">E lo spesso sfrondar, di pari entrambe</l>
     <l n="1213">Fa il ventre raddoppiar: né reste indietro</l>
     <l n="1214">Il simigliante a lor rafano ardente,</l>
     <l n="1215">Il selvaggio armoraccio, e la radice</l>
     <l n="1216">Ch'ama nebbioso il ciel, che nell'arena</l>
     <l n="1217">Ha più forte il sapor, che vien maggiore</l>
     <l n="1218">A chi le sveglie il crin, e ch'odio porta,</l>
     <l n="1219">Come il cavolo ancor, all'alma vite.</l>
     <l n="1220">La purpurea carota, la vulgare</l>
     <l n="1221">Pastinaca servil, l'enula sacra;</l>
     <l n="1222">Mille altre poi, che sì cognate sono,</l>
     <l n="1223">Che scerner non saprei; già il fragil porro</l>
     <l n="1224">Tempo è di seppellir, che lieto e fresco,</l>
     <l n="1225">L'infinite sue scorze al gielo affini.</l>
     <l n="1226">Or nel bianco terren (che gli è più caro),</l>
     <l n="1227">Senza letame aver, si pianti l'aglio;</l>
     <l n="1228">E rinnuove il lavor, poich'egli è nato,</l>
     <l n="1229">Ben sovente il cultor, calcando spesso</l>
     <l n="1230">Le sormontanti fronde, acciò ch'al capo</l>
     <l n="1231">Si stenda ogni virtude: e chi lo pone,</l>
     <l n="1232">E chi lo colie ancor, mentre la Luna</l>
     <l n="1233">Sotto l'altro emisfero il mondo alluma;</l>
     <l n="1234">Poich'alla parca mensa in mezzo ai suoi</l>
     <l n="1235">N'arà gustato, allor senza altra offesa</l>
     <l n="1236">Del suo molesto odor potrà narrare,</l>
     <l n="1237">Quanto vorrà vicino, i suoi tormenti</l>
     <l n="1238">Alla donna gentil che gli arde il core.</l>
    </lg>
   </lg>
  </body>
 </text>
</TEI>