<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SATIRA DECIMATERZA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">166</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-satira-decimaterza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SATIRA DECIMATERZA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SATIRA DECIMATERZA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi desia di veder come sia frale,</l>
     <l n="2">Ligura Pianta mia, l'umana vita,</l>
     <l n="3">Rivolga al ciel della sua mente l'ale.</l>
     <l n="4">Ivi l'alta bontà vedrà infinita,</l>
     <l n="5">Spregiando il secol tenebroso e breve,</l>
     <l n="6">Che al chiaro e sempre di lassù ne invita.</l>
     <l n="7">Presso al fuoco, di cera, al Sol, di neve,</l>
     <l n="8">Nostre speranze, e nostri van disegni;</l>
     <l n="9">E la gloria vedrà fuggirsen lieve.</l>
     <l n="10">Vedrà l'ampie ricchezze, i nomi e i regni</l>
     <l n="11">Altro non esser poi che incarco e pene,</l>
     <l n="12">Doglie, affanni, sudor, corrucci e sdegni.</l>
     <l n="13">Ivi sculto vedrà quel sommo bene,</l>
     <l n="14">E qui vedrà quanti del vero l'ombra</l>
     <l n="15">In fosca nebbia vaneggiando tiene.</l>
     <l n="16">E di quanti desir fallaci ingombra,</l>
     <l n="17">L'anime semplicette, che pur vanno</l>
     <l n="18">Seguendo quel ch'ogni dolcezza sgombra.</l>
     <l n="19">L'ora veloce, il giorno, il mese e l'anno,</l>
     <l n="20">Senza misura aver di quando o come,</l>
     <l n="21">Là ci rimena dove i più si stanno.</l>
     <l n="22">Quanti han deposte le terrestri some</l>
     <l n="23">D'este membra mortai, sì care a loro,</l>
     <l n="24">Pria che argentate sian l'aurate chiome!</l>
     <l n="25">Quanti partiti son qualor più fôro</l>
     <l n="26">Nel suo perfetto oprar, dal ciel troncato</l>
     <l n="27">Ogni disegno, ogni gentil lavoro!</l>
     <l n="28">Ben, lasso! il so, che 'l nobil germe nato</l>
     <l n="29">Del tronco stesso ond'io fui posto al mondo,</l>
     <l n="30">Ier si seccò nel suo più bello stato.</l>
     <l n="31">Qualor mi sovverrà quanto giocondo,</l>
     <l n="32">Onorato fratel, fu l'esser teco,</l>
     <l n="33">Fia l'alma schiva del terrestre pondo.</l>
     <l n="34">Or sai, Fortuna, ch'io non son più meco,</l>
     <l n="35">Che m'hai tolta di me la miglior parte.</l>
     <l n="36">Ch'altro senza lui son, che muto e cieco?</l>
     <l n="37">Or son dal vento mie speranze sparte,</l>
     <l n="38">Or agli onesti miei concetti chiari</l>
     <l n="39">È fallito il poter, cessata è l'arte.</l>
     <l n="40">Chi non seppe ancor mai, da me l'impari</l>
     <l n="41">Come in alma gentil morte non doglia,</l>
     <l n="42">Quanto il perder tra noi pegni sì cari.</l>
     <l n="43">Ahi Fortuna crudel, che il mondo spoglia</l>
     <l n="44">In un momento sol di tanto onore,</l>
     <l n="45">Quanto in molti anni ritrovar si soglia.</l>
     <l n="46">Caro sostegno mio, con teco muore</l>
     <l n="47">Quanto di dolce avea; teco è sotterra</l>
     <l n="48">Quanto esser può di noi pregio e valore.</l>
     <l n="49">Deh che doglia mortal, che cruda guerra</l>
     <l n="50">La madre pia, la casta tua consorte</l>
     <l n="51">Senton per te che poco marmo serra!</l>
     <l n="52">O madre pia, quanto ha più dolce sorte</l>
     <l n="53">Colei sovente, cui dal ciel son date</l>
     <l n="54">Del vïaggio mortal l'ore più corte!</l>
     <l n="55">Or non vedreste in la canuta etate</l>
     <l n="56">De' vostri germi l'un di morte preda,</l>
     <l n="57">L'altro d'esilio oppresso e povertate.</l>
     <l n="58">Non fia chi più nel cieco mondo creda:</l>
     <l n="59">Madre beata vi chiamaste un tempo;</l>
     <l n="60">Or vien chi frutti e fior batte e depreda.</l>
     <l n="61">Ahi buon frutto gentil, come per tempo</l>
     <l n="62">Senza conforto alcun lasciata hai quella,</l>
     <l n="63">Da cui pur lunge omai troppo m'attempo!</l>
     <l n="64">Quanti ha in un punto la tua fera stella</l>
     <l n="65">Con teco uccisi! Io 'l so, che ovunque io guardo,</l>
     <l n="66">Veggio sol morte, e sol m'affido in ella.</l>
     <l n="67">Or biasmo il tempo al suo volar sì tardo</l>
     <l n="68">Per tôr me quinci, che a tôr te da noi</l>
     <l n="69">Fu più veloce, ohimè, che cervo o pardo!</l>
     <l n="70">Senza esser teco, senza i detti tuoi,</l>
     <l n="71">Che son nel mondo? che divenni un verme,</l>
     <l n="72">Quando partendo non ti vidi poi.</l>
     <l n="73">Vane credenze nostre, cieche e inferme!</l>
     <l n="74">Stando io lontan dal bel fiorito nido,</l>
     <l n="75">Sole avea in te le mie speranze ferme.</l>
     <l n="76">Lasso! ch'or nello estran gallico lido,</l>
     <l n="77">Onde ogni dolce, onde ogni bene avea,</l>
     <l n="78">Solo amaro e dolor nell'alma annido.</l>
     <l n="79">Tolto m'è il ragionar com'io solea:</l>
     <l n="80">Troppo son ricco, s'a quel ch'amo e spero</l>
     <l n="81">Non tronca il fuso la fatale Dea.</l>
     <l n="82">Or qui mi lasci, ahi non mi sembra 'l vero,</l>
     <l n="83">Caro dolce fratello, a me più caro</l>
     <l n="84">Che l'alma stessa, non pur terra o impero!</l>
     <l n="85">Or qui mi lasci; e se gran tempo avaro</l>
     <l n="86">Troppo del viver fui, ne porto pena,</l>
     <l n="87">Ché morto avrei men ch'io non ho d'amaro.</l>
     <l n="88">Così tranquilla già, lieta e serena</l>
     <l n="89">Fu, mentre teco fui, la vita mia,</l>
     <l n="90">Come or priva di te d'assenzio è piena.</l>
     <l n="91">Un medesmo pensier le menti aprìa,</l>
     <l n="92">Un medesmo desir; le voglie stesse</l>
     <l n="93">Che cadevan nell'un, l'altro sentìa.</l>
     <l n="94">A che natura somiglianti impresse</l>
     <l n="95">Sì l'alme in noi? perché in diverso loco</l>
     <l n="96">Giovin morendo l'un, l'altro vivesse?</l>
     <l n="97">Come bramato avrei quel molto o poco</l>
     <l n="98">Che m'avanza a' miei dì partir con lui,</l>
     <l n="99">Per non restar della Fortuna in gioco!</l>
     <l n="100">Or sarei lieto quale un tempo fui,</l>
     <l n="101">Poscia contenti al ciel n'andremmo insieme,</l>
     <l n="102">Spregiando quel che più diletta altrui.</l>
     <l n="103">Ah! che caldo desir la mente preme</l>
     <l n="104">Di lui veder, che sin che gli occhi chiuda,</l>
     <l n="105">Lasso! non ho di riveder più speme.</l>
     <l n="106">Ahi pigra morte, ahi pigra morte e cruda,</l>
     <l n="107">Quante al primo fiorir troncate hai piante!</l>
     <l n="108">E me pur lasci, di pietade ignuda.</l>
     <l n="109">Ah che, lasso! parlo io? l'eterne e sante</l>
     <l n="110">Fraterne orecchie il mio dolermi aggreva,</l>
     <l n="111">E 'l richiamarlo al basso mondo errante.</l>
     <l n="112">Or nell'albergo suo non piove o neva,</l>
     <l n="113">Or non ha punto il cor da mille cure,</l>
     <l n="114">Né 'l temere o sperar lo inchina o leva.</l>
     <l n="115">Or le andate fatiche, or le future</l>
     <l n="116">Non han più loco in lui, non sente duolo</l>
     <l n="117">Che il mortal dolce poco tempo dure.</l>
     <l n="118">Le stelle erranti e l'uno e l'altro polo</l>
     <l n="119">Sotto a sé scorge; e noi che in vita semo,</l>
     <l n="120">Non veggiam tutti quanto vede ei solo.</l>
     <l n="121">Or ben m'accorgo che 'l dolore estremo,</l>
     <l n="122">Ligura Pianta mia, qual dite ognora,</l>
     <l n="123">Più del mal nostro che dell'altro avemo.</l>
     <l n="124">Io, vago di schivar chi più m'accora</l>
     <l n="125">E lui godermi nell'antica pace,</l>
     <l n="126">Bramo indi trarlo, ove ogni bene adora.</l>
     <l n="127">Santo fraterno amor, ch'oggi mi face</l>
     <l n="128">Nel medesmo desir crudele e pio,</l>
     <l n="129">E quel più ricercar che a lui più spiace!</l>
     <l n="130">Chi tôr l'alma vorrìa davanti a Dio</l>
     <l n="131">Per ritornarla in la prigione oscura</l>
     <l n="132">Del guasto mondo, scellerato e rio,</l>
     <l n="133">A riveder quanto tra noi si cura,</l>
     <l n="134">Più che del proprio ben, degli altrui danni,</l>
     <l n="135">Là dove invidia ogni dolcezza fura,</l>
     <l n="136">A riveder quaggiù gli estremi inganni,</l>
     <l n="137">L'ascoso visco tra i fioretti e l'erba,</l>
     <l n="138">Ove al torto cammin si volgon gli anni;</l>
     <l n="139">A riveder quanto d'onor si serba</l>
     <l n="140">A chi più sa mostrar vermiglio il braccio</l>
     <l n="141">Nel sangue pio, nell'altrui morte acerba;</l>
     <l n="142">A riveder come di piombo e ghiaccio</l>
     <l n="143">Sian fatte al bene oprar le menti umane,</l>
     <l n="144">E come oggi ai miglior si tessa il laccio;</l>
     <l n="145">A riveder tante fatiche vane,</l>
     <l n="146">A riveder le nostre terre oppresse</l>
     <l n="147">Dal furore inuman di genti estrane;</l>
     <l n="148">A cose rivedere, ond'oggi spesse</l>
     <l n="149">Volte più doglia assai nell'alma avresti,</l>
     <l n="150">Che di morte crudel null'altro avesse?</l>
     <l n="151">Beato dunque chi disciolto resti</l>
     <l n="152">Dallo incarco mortal, prendendo palma</l>
     <l n="153">Del dritto andar, dei santi passi onesti.</l>
     <l n="154">Resta oggi in pace: e la terrestre salma,</l>
     <l n="155">Ch'or quaggiù senza te portar mi noia,</l>
     <l n="156">Di fraterna pietà t'ingombri l'alma.</l>
     <l n="157">Né ti faccia minor l'eterna gioia</l>
     <l n="158">Il sentirti chiamar da' miei sospiri,</l>
     <l n="159">Che avrò sempre compagni infin ch'io muoia.</l>
     <l n="160">A voi dolce seren de' miei desiri,</l>
     <l n="161">Ligura Pianta, omai molesto sono</l>
     <l n="162">In troppo ragionar de' miei martìri.</l>
     <l n="163">Ma de' miei pianti il doloroso suono</l>
     <l n="164">Se gli altri aggreva, me medesmo ancide,</l>
     <l n="165">Perciò spero trovar pace e perdono,</l>
     <l n="166">Scorta onorata, che a virtù mi guide.</l>
    </lg>
   </lg>
  </body>
 </text>
</TEI>