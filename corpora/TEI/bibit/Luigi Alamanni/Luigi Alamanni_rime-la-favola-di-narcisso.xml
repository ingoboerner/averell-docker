<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LA FAVOLA DI NARCISSO.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">640</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-la-favola-di-narcisso</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LA FAVOLA DI NARCISSO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LA FAVOLA DI NARCISSO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alma mia Pianta, in le cui belle fronde</l>
     <l n="2">Mille chiare virtù s'han fatto nido,</l>
     <l n="3">Là dove all'ombra notte e dì s'asconde</l>
     <l n="4">Senno e valor, quasi in suo albergo fido;</l>
     <l n="5">Per cui più d'altre di Liguria l'onde</l>
     <l n="6">Udiran sopra il ciel volare il grido,</l>
     <l n="7">Tal che colmi vedrem d'invidia e duolo</l>
     <l n="8">L'Atlante e il Gange, e l'uno e l'altro polo;</l>
     <l n="9">Come saggia parlar v'od'io talora</l>
     <l n="10">Di quanto a bene oprar fra noi conviene;</l>
     <l n="11">Come sia fral, come veloce l'ora</l>
     <l n="12">Della vita mortal, che fe non tiene!</l>
     <l n="13">E chi fortuna e suoi seguaci adora</l>
     <l n="14">Null'altro cerchi che travaglio e pene;</l>
     <l n="15">E quel che dolce appar, che a molti è caro,</l>
     <l n="16">Altro non sia che un lungo pianto amaro!</l>
     <l n="17">Ond'io, che il vêr dalle più chiare note</l>
     <l n="18">Che mai formasse il ciel così comprendo,</l>
     <l n="19">Quanto m'allegro! Ma del cuor si scuote</l>
     <l n="20">Ogni dolcezza, quando poscia intendo</l>
     <l n="21">Da voi biasmar colui che tutto puote,</l>
     <l n="22">Colui dentro al cui sen divoto rendo</l>
     <l n="23">Le mie rime, i pensier, la mente e il core,</l>
     <l n="24">Padre del terzo ciel, chiamato Amore.</l>
     <l n="25">Né pur mi duol che s'allontani al vero</l>
     <l n="26">Spirto sì vago e sì leggiadro ingegno,</l>
     <l n="27">Come l'udir quel santo nume altero</l>
     <l n="28">Da voi spregiar dello amoroso regno.</l>
     <l n="29">Dopo un lungo soffrir cruccioso e fero</l>
     <l n="30">Temo ch'a disfogar suo giusto sdegno</l>
     <l n="31">Non faccia anche di voi sì fatto scempio</l>
     <l n="32">Ch'esser deggiate a tutte l'altre esempio.</l>
     <l n="33">Non è senno a schernir virtù celeste,</l>
     <l n="34">E men quella d'Amor che tanto vale</l>
     <l n="35">Quante han già pianto dolorose e meste,</l>
     <l n="36">Tardi onorando il sacrosanto strale!</l>
     <l n="37">Stànnosi in parte le sue fiamme preste,</l>
     <l n="38">Ove arrivar non può vista mortale,</l>
     <l n="39">E tal che più lontane aver le crede,</l>
     <l n="40">Solo in un punto nel suo cor le vede.</l>
     <l n="41">Né cosa è più crudel che la vendetta</l>
     <l n="42">Che porge Amor delle sue torte offese:</l>
     <l n="43">Non pur annoda i cor, gli arde e saetta,</l>
     <l n="44">Senza nulla curar d'arme o difese;</l>
     <l n="45">Ma quel che sopra ogni uom pascer diletta</l>
     <l n="46">E più si brama aver piano e cortese,</l>
     <l n="47">Con lo impiombato stral lo punge in loco,</l>
     <l n="48">Ch'è tanto ghiaccio quanto l'altro è fuoco.</l>
     <l n="49">E chi narrar di ciò volesse esempi,</l>
     <l n="50">Stancar potrebbe mille penne e mille.</l>
     <l n="51">Quanti son casi dolorosi ed empi</l>
     <l n="52">Nati in le strane e le propinque ville,</l>
     <l n="53">Quante ne' nostri e negli antichi tempi</l>
     <l n="54">Hanno Fedra compagne Dido e Fille!</l>
     <l n="55">Quante la bella Enon che pur temea!</l>
     <l n="56">Quante Arïanna, Issipile e Medea!</l>
     <l n="57">E ciascuna di lor, se il vero appare,</l>
     <l n="58">Ebbe Amor prima e le sue fiamme a scherno,</l>
     <l n="59">Finché la primavera in piogge amare</l>
     <l n="60">Vider conversa e in tempestoso verno.</l>
     <l n="61">Febo, a cui vive il ciel, la terra e il mare,</l>
     <l n="62">Febo, il rettor del divino occhio eterno,</l>
     <l n="63">Ben sa per prova quanto danno acerbo</l>
     <l n="64">Senta chi contro Amor sen va superbo.</l>
     <l n="65">Ma chi far ne potria più fede al vero</l>
     <l n="66">Che il bel figliuol che di Cefiso nacque?</l>
     <l n="67">Che quanto ad altri fu sdegnoso e fero,</l>
     <l n="68">Tanto poi troppo a se medesmo piacque;</l>
     <l n="69">Però che amor sotto il cui giusto impero</l>
     <l n="70">Sempre superbia e crudeltà dispiacque,</l>
     <l n="71">Quanto più grave l'altrui fallo intende,</l>
     <l n="72">Tanto aspra più la sua vendetta prende.</l>
     <l n="73">Non formò forse mai l'alma natura</l>
     <l n="74">Leggiadria tanta né beltà sì chiara,</l>
     <l n="75">Quanta in Narcisso, che la fama oscura</l>
     <l n="76">D'ogn'altra età, come la sua rischiara.</l>
     <l n="77">Poser le Grazie tutte estrema cura</l>
     <l n="78">Nel vago germe, né mostrossi avara</l>
     <l n="79">Quella che il terzo ciel contempra e muove</l>
     <l n="80">In farlo tal che par non fosse altrove.</l>
     <l n="81">Già crescendo costui pubblica peste</l>
     <l n="82">Di quante ivi ne avea donne e donzelle.</l>
     <l n="83">Quante matrone alla virtù celeste</l>
     <l n="84">State d'Amor sino a quel dì rubelle,</l>
     <l n="85">Mirando il volto e le sembianze oneste</l>
     <l n="86">Da tôr dal corso suo l'onde e le stelle,</l>
     <l n="87">Si sentivan cangiare a dramma a dramma</l>
     <l n="88">Fin ch'eran tutte in amorosa fiamma.</l>
     <l n="89">Ei sì crudel come leggiadro e bello,</l>
     <l n="90">Tutte avea sempre duramente a schivo,</l>
     <l n="91">Né d'alto monte mai fuggì ruscello</l>
     <l n="92">Com'egli Amor, d'ogni dolcezza privo.</l>
     <l n="93">Dicean le Ninfe: ahi dispietato e fello</l>
     <l n="94">Aspe affocato al lungo giorno estivo,</l>
     <l n="95">Deh perché in noi la tua beltà non viene,</l>
     <l n="96">O nel tuo cor queste amorose pene?</l>
     <l n="97">Quante voci spargean, quanti sospiri,</l>
     <l n="98">Quante lagrime invan le afflitte amanti!</l>
     <l n="99">Or la fortuna, or gli aspri suoi desiri</l>
     <l n="100">Givan biasmando per le selve erranti;</l>
     <l n="101">E il giorno ancor che in sì soavi giri</l>
     <l n="102">Vinte restâr da' suoi bei lumi santi,</l>
     <l n="103">E il ciel che in sì bei fior sì belle rose</l>
     <l n="104">Verme così crudel nel mondo ascose.</l>
     <l n="105">Ahi pigro Amor, diceano, ov'ora è l'arco</l>
     <l n="106">Giusto vendicator degli altrui torti?</l>
     <l n="107">Come sostien che nel tuo santo varco</l>
     <l n="108">L'iniquo cacciator seco riporti</l>
     <l n="109">Tanto alte prede? e che di spoglie carco</l>
     <l n="110">De' semplicetti cor non bene accorti</l>
     <l n="111">Superbo vada, non pur sciolto sempre,</l>
     <l n="112">Dispregiator dell'amorose tempre?</l>
     <l n="113">Nell'avversario tuo l'ira trabocchi;</l>
     <l n="114">Se mai fu mossa per preghiere oneste,</l>
     <l n="115">Qual fia domanda che il tuo sdegno tocchi</l>
     <l n="116">Per alcun tempo, se nol toccan queste?</l>
     <l n="117">Quale ha col lume sol de' suoi begli occhi</l>
     <l n="118">In mille cor mille tue fiamme deste,</l>
     <l n="119">Cotal s'avampi di se stesso almeno,</l>
     <l n="120">Che il duol posto in altrui si porti in seno.</l>
     <l n="121">Deh quell'alto valor, ch'Apollo e Giove</l>
     <l n="122">Vinse sovente e 'l bellicoso Marte,</l>
     <l n="123">Ha così gli occhi suoi rivolti altrove,</l>
     <l n="124">Noi qui lasciando in solitaria parte?</l>
     <l n="125">Or se nulla pietà vêr noi ti muove</l>
     <l n="126">Di tante voci lagrimando sparte;</l>
     <l n="127">Almen ti muova, o neghittoso Amore,</l>
     <l n="128">Dell'alto regno tuo l'antico onore.</l>
     <l n="129">S'andrà schernendo il giovinetto altero</l>
     <l n="130">Senz'alta pena l'amoroso foco,</l>
     <l n="131">Chi sarà poi che il tuo schernito impero,</l>
     <l n="132">Vôto d'ogni timor, non prenda in gioco?</l>
     <l n="133">Gli stral, che in terra e in ciel tai prove fêro,</l>
     <l n="134">Del primo onor mancando a poco a poco,</l>
     <l n="135">Ti mostreran quanta vergogna aspetta</l>
     <l n="136">Chi degli oltraggi suoi non fa vendetta.</l>
     <l n="137">Cotal sempre dicean per valli e monti</l>
     <l n="138">Le miserelle ai sordi venti e al cielo,</l>
     <l n="139">Converse gli occhi in lagrimose fonti,</l>
     <l n="140">L'alme schivando il suo terrestre velo:</l>
     <l n="141">Indi, bagnate le dogliose fronti,</l>
     <l n="142">Quasi erbe e rose dal notturno gelo,</l>
     <l n="143">Sen giano a ricercar colui che solo</l>
     <l n="144">Dava cagion dell'angoscioso duolo.</l>
     <l n="145">Più d'una fu che a ricercarlo intesa</l>
     <l n="146">Di ritrovarlo poi, lassa! temea.</l>
     <l n="147">L'alma da lunge in alta fiamma accesa</l>
     <l n="148">Ghiaccio e timor da presso le premea.</l>
     <l n="149">Così sempre sentìa novella offesa</l>
     <l n="150">Dovunque il piè, dovunque il core avea,</l>
     <l n="151">Affermando in amor con certa pruova</l>
     <l n="152">Come l'amaro ancide e il ben non giova.</l>
     <l n="153">Più d'una fu nella gran turba, a cui</l>
     <l n="154">Somma disperazion diede speranza,</l>
     <l n="155">E di parlar pietosamente a lui</l>
     <l n="156">Onde a morte correa, prese baldanza,</l>
     <l n="157">Nel cor parlando: Poi che d'altri fui,</l>
     <l n="158">Altro che sospirar nulla m'avanza;</l>
     <l n="159">Ma se tutto il mio mal comprendo bene,</l>
     <l n="160">Non da lui no, ma da me stessa viene.</l>
     <l n="161">Che colpa sua se a me medesma manco,</l>
     <l n="162">Né mi so procacciar la mia salute?</l>
     <l n="163">Forse non vede il mio piagato fianco,</l>
     <l n="164">Forse non sa le lunghe doglie avute.</l>
     <l n="165">Io pur piangendo di narrar mi stanco</l>
     <l n="166">Alle piagge, alle valli, all'aure mute,</l>
     <l n="167">Le mie fatiche e 'l mio dolor discuopro,</l>
     <l n="168">Ed a chi il può sanar lo taccio e cuopro.</l>
     <l n="169">Così parlando e lagrimando in parte,</l>
     <l n="170">L'orme seguìa del fuggitivo amante;</l>
     <l n="171">Pensando i preghi, le parole e l'arte,</l>
     <l n="172">Con cui venisse tal suo signore innante,</l>
     <l n="173">Tutto in sé ripetendo a parte a parte</l>
     <l n="174">Questo dopo dirò, quest'altro avante:</l>
     <l n="175">Or in questo or in quel la mente piega,</l>
     <l n="176">E questo e quello, in un conferma e niega.</l>
     <l n="177">Ma se venìa nella presenza poi</l>
     <l n="178">Del giovinetto vie più bel che pio,</l>
     <l n="179">Le speranze, i disegni, i detti suoi</l>
     <l n="180">In un momento avea posti in oblio.</l>
     <l n="181">Sol dicea seco: Amor, che tutto puoi,</l>
     <l n="182">A che il suo freddo cor com'ora il mio</l>
     <l n="183">Non pungi o scaldi? e perché, lassa! almeno</l>
     <l n="184">Parte del mio dolor non porta in seno?</l>
     <l n="185">E se ciò far non puoi, perché non presti</l>
     <l n="186">Giusta baldanza alla mia lingua, Amore?</l>
     <l n="187">Ond'io, narrando le mie fiamme, desti</l>
     <l n="188">Qualche pietà nel dispietato core?</l>
     <l n="189">Son però nati i santi lumi onesti</l>
     <l n="190">Solo ad esser quaggiù morte e dolore</l>
     <l n="191">Di quante Ninfe a queste valli intorno</l>
     <l n="192">Posson mirar l'alto splendore adorno?</l>
     <l n="193">E così quel ch'altrui volea scoprire,</l>
     <l n="194">A se medesma dir l'osava appena;</l>
     <l n="195">E tal di ghiaccio si sentia venire,</l>
     <l n="196">Ch'era di tema e maraviglia piena:</l>
     <l n="197">Altro non sa che tutta impallidire,</l>
     <l n="198">Altro non sa che rallungar sua pena;</l>
     <l n="199">Altro, lassa! non sa che starsi muta,</l>
     <l n="200">Pure aspettando invan s'altri l'aiuta.</l>
     <l n="201">Ma troppo tempo e vanamente aspetta</l>
     <l n="202">Colui che amando altrui soccorso attende.</l>
     <l n="203">Ma nol sapea la bella turba eletta</l>
     <l n="204">A seguir quel che tanti petti incende,</l>
     <l n="205">E senza tema aver d'altra vendetta</l>
     <l n="206">Mercè d'affanni a' suoi suggetti rende,</l>
     <l n="207">E restando di gelo arde ogni loco</l>
     <l n="208">Qual fredda pietra che fuor manda fuoco.</l>
     <l n="209">Era in la schiera che il suo mal seguiva</l>
     <l n="210">Eco, d'ogn'altra più famosa e bella,</l>
     <l n="211">Fuor solamente ch'era un tempo priva</l>
     <l n="212">Della sua natural dolce favella,</l>
     <l n="213">Sì che indarno a parlar la bocca apriva;</l>
     <l n="214">Tal suo destino e tal sua fera stella</l>
     <l n="215">Che il largo don che già le fe natura</l>
     <l n="216">L'ira soverchia altrui le cangia e fura.</l>
     <l n="217">Però che un dì l'alta sorella e sposa</l>
     <l n="218">Del gran Padre del ciel santa Giunone,</l>
     <l n="219">Del suo marito allor fatta gelosa</l>
     <l n="220">Più che ancor fosse (e ben n'avea cagione),</l>
     <l n="221">Lui ricercando in una valle ombrosa,</l>
     <l n="222">Eco trovò che al suo cammin s'oppone:</l>
     <l n="223">E spïando chi fosse e dove vada,</l>
     <l n="224">Molto col suo parlar la tenne a bada.</l>
     <l n="225">Tanto la tenne, che lo ascoso Giove,</l>
     <l n="226">Ch'ivi non lunge i suoi diletti avea,</l>
     <l n="227">Rivolse i passi chetamente altrove,</l>
     <l n="228">L'altra celando che con lui giacea:</l>
     <l n="229">Ma troppo saggia per l'antiche pruove</l>
     <l n="230">Tosto s'accorse la schernita Dea</l>
     <l n="231">Che il suo lungo parlar copriva inganno,</l>
     <l n="232">Proponendo che in lei cadesse 'l danno.</l>
     <l n="233">E disse: O Ninfa, perché il mondo impare</l>
     <l n="234">A non beffar quaggiù divino impero,</l>
     <l n="235">Il non poter mai più da te parlare</l>
     <l n="236">Sia penitenza al folle tuo pensiero.</l>
     <l n="237">E perché col tuo dir quinci tardare</l>
     <l n="238">Non possa alcun, del ragionare intero</l>
     <l n="239">Or t'ho privata, e ti concedo sole</l>
     <l n="240">Di replicar l'estreme altrui parole.</l>
     <l n="241">Così dicendo, tutta irata volse</l>
     <l n="242">Per un altro sentier veloce il piede.</l>
     <l n="243">La miser'Eco lagrimando duolse</l>
     <l n="244">Poiché sdegnosa contro a sé la vede.</l>
     <l n="245">Più volte indarno a' santi piè s'avvolse,</l>
     <l n="246">Le labbra aprendo a domandar mercede;</l>
     <l n="247">E volea molto dir, ma disse sole</l>
     <l n="248">Piangendo pur l'estreme altrui parole.</l>
     <l n="249">Oh quanta doglia in se medesma sente,</l>
     <l n="250">Poiché al lungo voler la forza manca:</l>
     <l n="251">Del suo grave fallir tardi si pente,</l>
     <l n="252">E di tema e vergogna arrossa e imbianca.</l>
     <l n="253">Tornale pur la prima voce in mente,</l>
     <l n="254">Ché mai non fu di ben parlare stanca,</l>
     <l n="255">E non sa come andar là dove sia</l>
     <l n="256">La prima cara amata compagnia.</l>
     <l n="257">Muove, fuggendo altrui, gl'infermi passi</l>
     <l n="258">Cercando intenta solitario loco;</l>
     <l n="259">Per valli ombrose, tra montagne e sassi</l>
     <l n="260">Va consumando i giorni a poco a poco:</l>
     <l n="261">Le membra afflitte e i gravi spirti lassi</l>
     <l n="262">Ogn'aspra morte prenderiano in gioco:</l>
     <l n="263">Tacendo vive, e di dolor si pasce,</l>
     <l n="264">Seco invidia portando a chi non nasce.</l>
     <l n="265">Avvenne pur, che il suo destino un giorno</l>
     <l n="266">Costei piangente in chiuso calle addusse</l>
     <l n="267">Là dove nulla si scernea dintorno</l>
     <l n="268">Villa o pastor che a disturbarla fusse:</l>
     <l n="269">Ma il sentir risonar da lunge un corno</l>
     <l n="270">D'odiosa compagnia tema le 'ndusse;</l>
     <l n="271">E per indi fuggir mosse veloce</l>
     <l n="272">Pur addoppiando al suon l'ultima voce.</l>
     <l n="273">Presta già di partir, dal fianco scorse</l>
     <l n="274">Vicin venirse il giovinetto altero;</l>
     <l n="275">Né pria la vista ne' dolci occhi porse,</l>
     <l n="276">Che si sentì scaldar dentro il pensiero.</l>
     <l n="277">Resta in se stessa di fuggirsi in forse,</l>
     <l n="278">Pensando pur se sia fantasma o vero,</l>
     <l n="279">Che gli appresenta i bei sembianti e 'l viso</l>
     <l n="280">Dell'onorata pianta di Cefiso.</l>
     <l n="281">Ben veduto l'avea più volte altrove,</l>
     <l n="282">Ma non sì vago e sì leggiadro in vista.</l>
     <l n="283">Il picciol passo lentamente muove,</l>
     <l n="284">Quasi del suo partir pentita e trista.</l>
     <l n="285">Amor, che nel suo cor fiammelle piove</l>
     <l n="286">E l'ha descritta in l'amorosa lista,</l>
     <l n="287">Dal cominciato suo sentier la piega,</l>
     <l n="288">E mal suo grado il dipartir le niega.</l>
     <l n="289">O miser'Eco, che al tuo scampo vale</l>
     <l n="290">Del perduto parlar tristezza e doglia?</l>
     <l n="291">Or vie più che di te, d'altrui ti cale;</l>
     <l n="292">Or nuovo alto desir la mente addoglia.</l>
     <l n="293">Se in un sol punto l'amoroso strale</l>
     <l n="294">Di sì negri pensier l'anime spoglia,</l>
     <l n="295">Qual maraviglia fia, se più dolore</l>
     <l n="296">Ch'esilio e povertà m'apporta amore?</l>
     <l n="297">Restasi dunque; e tacita e pensosa</l>
     <l n="298">Del suo Narcisso seguitando l'orme,</l>
     <l n="299">Quante fïate di parlar bramosa</l>
     <l n="300">Richiede al ciel le sue mancate forme!</l>
     <l n="301">Mostrando in alto la sua fiamma ascosa,</l>
     <l n="302">Cerca destar quella pietà che dorme,</l>
     <l n="303">Anzi è sepolta in fredda pietra e dura,</l>
     <l n="304">Che non del ciel né d'altra cosa cura.</l>
     <l n="305">Ne' dolenti occhi e ne' sembianti appare</l>
     <l n="306">Quel che mostrar non pôn le sue parole.</l>
     <l n="307">Prega d'udir di lui le note chiare</l>
     <l n="308">Per iterarne il suon, com'essa suole.</l>
     <l n="309">Ah come gli sarian soavi e care</l>
     <l n="310">Se contenesse il fin quel ch'a lei duole</l>
     <l n="311">Non poter nel principio dire a lui,</l>
     <l n="312">E fra sé dice pur: Chi son, chi fui?</l>
     <l n="313">Da' suoi compagni d'una damma il corso</l>
     <l n="314">Lunge portato avea Narcisso un giorno.</l>
     <l n="315">Costei, quasi al suo gir fido soccorso,</l>
     <l n="316">Seguiva ascosa il giovinetto adorno,</l>
     <l n="317">Sempre guardando se il cinghiale e l'orso</l>
     <l n="318">Al suo caro tesor vedesse intorno,</l>
     <l n="319">Ché lo acerbo morir del bello Adone</l>
     <l n="320">Le dava di temer giusta cagione.</l>
     <l n="321">Di vista uscita la corrente fiera</l>
     <l n="322">Lasciò smarrito il vago cacciatore,</l>
     <l n="323">Che vedendosi sol vicino a sera</l>
     <l n="324">Fu d'ira, di dolor colmo e d'orrore.</l>
     <l n="325">Con voci spesse la lasciata schiera</l>
     <l n="326">Chiama, che il tragga della selva fuore;</l>
     <l n="327">E qualor le dicea: Veloce vieni;</l>
     <l n="328">Eco a lui rispondea: Veloce vieni.</l>
     <l n="329">Questo e molt'altro a' suoi compagni disse,</l>
     <l n="330">A cui sempre Eco tal risposta fea;</l>
     <l n="331">E non scorgendo onde quel suono uscisse,</l>
     <l n="332">Più che ancor tema e maraviglia avea.</l>
     <l n="333">E le luci tenendo in l'ombra fisse:</l>
     <l n="334">Perché teco non son? talor dicea.</l>
     <l n="335">Ella che questo pur sospira e brama:</l>
     <l n="336">Perché teco non son? risponde e chiama.</l>
     <l n="337">Quindi prendendo, misera! speranza,</l>
     <l n="338">Agli ardenti desir disciolse il freno,</l>
     <l n="339">E tale al suo voler diede baldanza</l>
     <l n="340">Che a lui ricorse lagrimando in seno;</l>
     <l n="341">E la sua doglia che ogni doglia avanza</l>
     <l n="342">Cerca in alti sospir mostrargli appieno;</l>
     <l n="343">E talor, benché timida e tremante,</l>
     <l n="344">Pur tocca il volto al fuggitivo amante.</l>
     <l n="345">Ei, più selvaggio assai che damma o cervo</l>
     <l n="346">Che vicin senta i can seguir la traccia,</l>
     <l n="347">Con più furor che stral possente nervo</l>
     <l n="348">L'innamorata Ninfa indi discaccia.</l>
     <l n="349">Pria mi diventi polve ogni osso e nervo,</l>
     <l n="350">Dice il crudel, ch'io sia nelle tue braccia;</l>
     <l n="351">Gli occhi addoppiando in mille, parti l'onde:</l>
     <l n="352">Ch'io sia nelle tue braccia, Eco risponde.</l>
     <l n="353">E in tal vergogna, in tal disdegno sale,</l>
     <l n="354">Che qual fera cacciata si rimbosca.</l>
     <l n="355">Odia se stessa, e chi la indusse a tale,</l>
     <l n="356">Fugge il seren, cercando l'aria fosca;</l>
     <l n="357">Più di morir che di restar le cale</l>
     <l n="358">Ove sterpo pur sia che la conosca.</l>
     <l n="359">Ovunque asconda il volto, ovunque mire,</l>
     <l n="360">Ode un che biasma l'impudico ardire.</l>
     <l n="361">Ridotta alfin dentro una cava oscura,</l>
     <l n="362">Ragiona nel pensier con queste note:</l>
     <l n="363">O qual tu sia che qui del mondo hai cura,</l>
     <l n="364">Deh! se giusto pregar nïente puote,</l>
     <l n="365">Quest'empio cui sì bel formò natura,</l>
     <l n="366">Ch'ogni dolcezza dal suo petto scuote,</l>
     <l n="367">Poiché quante ha fra noi d'amar gli spiace,</l>
     <l n="368">Ami se stesso almen, né viva in pace.</l>
     <l n="369">E me, qui nata a trista doglia e scherno,</l>
     <l n="370">Signor, conduci al destinato fine;</l>
     <l n="371">Il mio grave martìr non viva eterno,</l>
     <l n="372">Se mai concesse fur grazie divine.</l>
     <l n="373">Trai questo cor dello amoroso inferno,</l>
     <l n="374">Là dove senza fior sol truovo spine.</l>
     <l n="375">Il morir giovinetta è dolce sorte</l>
     <l n="376">A chi vita sostien peggior che morte.</l>
     <l n="377">Tal ragionando nel piagato core,</l>
     <l n="378">Diede il ciel di pietà non dubio segno.</l>
     <l n="379">Sente le membra il nutritivo umore</l>
     <l n="380">Lasciar, sì come soglia arido legno;</l>
     <l n="381">Di gel vestirsi il natural calore,</l>
     <l n="382">Sente il bel corpo di durezza pregno,</l>
     <l n="383">Sente che a parte a parte agghiaccia e impetra,</l>
     <l n="384">Sentesi esser conversa in fredda pietra.</l>
     <l n="385">Lasciolle viva il ciel l'antica voce</l>
     <l n="386">Onde può geminar l'altrui parole.</l>
     <l n="387">Nullo d'altrui desir la punge e cuoce,</l>
     <l n="388">Stassi soletta, e non s'allegra e duole.</l>
     <l n="389">Ma il fero Amor, che se ben tardi nuoce,</l>
     <l n="390">Le ingiuste offese perdonar non suole;</l>
     <l n="391">Tutto sdegnoso loco e tempo aspetta</l>
     <l n="392">Per far di mille anzi di sé vendetta.</l>
     <l n="393">Scaldava il Sol di mezzogiorno l'arco</l>
     <l n="394">Nel dorso del lion, suo albergo caro.</l>
     <l n="395">Sotto il boschetto più di frondi carco</l>
     <l n="396">Dormia il pastor con le sue greggi a paro;</l>
     <l n="397">Giaceva il villanel dall'opra scarco,</l>
     <l n="398">Vie più di posa che di spighe avaro;</l>
     <l n="399">Gli augei, le fere, ogn'uom s'asconde e tace,</l>
     <l n="400">Sol la cicala non si sente in pace.</l>
     <l n="401">Il bel Narcisso di cacciar già lasso,</l>
     <l n="402">Vinto dal caldo e dal cammino stanco,</l>
     <l n="403">Va cercando il riposo a passo a passo</l>
     <l n="404">Or nel suo destro or nel sinistro fianco.</l>
     <l n="405">Dentro la valle alfin, di vivo sasso</l>
     <l n="406">Vide uscir onda, di cui forse unquanco</l>
     <l n="407">Vider né Febo né Diana tale,</l>
     <l n="408">Non che Ninfa o pastor tra noi mortale.</l>
     <l n="409">Questa, non lunge, un chiuso fonte ombroso</l>
     <l n="410">Di pietra natural nel sen ritiene,</l>
     <l n="411">Alle fere, agli augelli, ai greggi ascoso,</l>
     <l n="412">Né bifolco o pastor lì presso viene.</l>
     <l n="413">Tutto è dintorno lietamente erboso,</l>
     <l n="414">E dai raggi del Sol difeso il tiene</l>
     <l n="415">Il natìo speco, che ricuopre l'onda,</l>
     <l n="416">Ché secco ramo non la turbi o fronda.</l>
     <l n="417">Popoli, lauri, e verdi piante altere</l>
     <l n="418">Fan ricca intorno la riposta valle;</l>
     <l n="419">È dipinto il terren di vaghe schiere</l>
     <l n="420">Di bianche violette e perse e gialle.</l>
     <l n="421">D'erbe, di rose e fior mille maniere</l>
     <l n="422">Cingon ridenti le frondose spalle,</l>
     <l n="423">E le fresche onde, che inrigando vanno,</l>
     <l n="424">Immortal vita a primavera fanno.</l>
     <l n="425">Non così tosto l'amoroso loco</l>
     <l n="426">Il vago cacciator dappresso vede,</l>
     <l n="427">Che per levar da sé l'estivo foco</l>
     <l n="428">Vicino al fonte a riposarsi siede,</l>
     <l n="429">Dio ringraziando, e si rivolge in gioco</l>
     <l n="430">L'avuto affanno alle selvagge prede;</l>
     <l n="431">Ché il ben gustato dopo il tempo rio</l>
     <l n="432">Cuopre il passato mal di dolce oblio.</l>
     <l n="433">Quanto era meglio alle campagne nude</l>
     <l n="434">Sotto il più caldo Sol trovarsi in caccia!</l>
     <l n="435">Ma poco val dalle avventure crude</l>
     <l n="436">Cercar fuggirsi, quando il ciel minaccia.</l>
     <l n="437">Or come l'uom ch'affaticato sude,</l>
     <l n="438">Per le man rinfrescar, bagnar la faccia,</l>
     <l n="439">Sopra le sponde del tranquillo fonte</l>
     <l n="440">Appoggia il petto, bassa giù la fronte.</l>
     <l n="441">Né pria fermò nel bel cristallo il guardo,</l>
     <l n="442">Ch'ivi se stesso ancor non visto vede;</l>
     <l n="443">Resta smarrito e del consiglio tardo;</l>
     <l n="444">Che sia l'immagin sua, né sa né crede.</l>
     <l n="445">L'alte bellezze con sottil riguardo</l>
     <l n="446">Va misurando, che gli fanno fede</l>
     <l n="447">Che sia scesa dal ciel forma divina,</l>
     <l n="448">E la saluta e riverente inchina.</l>
     <l n="449">Vede al suo salutar con pari onore</l>
     <l n="450">Scioglier la lingua a quel, ma 'l suon non sente.</l>
     <l n="451">Vede che al suo parlar con pari ardore</l>
     <l n="452">Uno stesso voler mostra e consente:</l>
     <l n="453">Ritien la voce, e se dal fonte fuore</l>
     <l n="454">Oda parole uscir, drizza la mente;</l>
     <l n="455">Ma tacendo ei, tacer quell'altro scorge,</l>
     <l n="456">E che all'ascoltar suo le orecchie porge.</l>
     <l n="457">Non sa che farsi, e già nell'alma porta</l>
     <l n="458">Quello ardente desir che Amore imprime.</l>
     <l n="459">Or lo mira, or lo prega, or lo conforta,</l>
     <l n="460">Or torna, lasso! alte parole prime.</l>
     <l n="461">Apre a' pianti, ai sospir talor la porta,</l>
     <l n="462">Roder sentendo l'amorose lime,</l>
     <l n="463">E talvolta dicea: Che doglia grave</l>
     <l n="464">Sente il mio cor che della morte pave!</l>
     <l n="465">Indi piangendo alla dolce ombra amata</l>
     <l n="466">Rivolgea lasso i suoi lamenti e 'l volto:</l>
     <l n="467">Chi è dentro il tuo seno, onda sacrata,</l>
     <l n="468">Ch'oggi ha me stesso a me medesmo tolto?</l>
     <l n="469">Onda in mio danno anzi in mia morte nata,</l>
     <l n="470">Poscia che, stanco al tuo soccorso volto</l>
     <l n="471">Per la sete cacciar, temprar l'ardore,</l>
     <l n="472">Altra sete, altro ardor mi hai posto in core.</l>
     <l n="473">Ma tu qualunque sei, mortale o divo,</l>
     <l n="474">Giovin leggiadro, che pur Dio mi sembri,</l>
     <l n="475">Non esser, prego, del tuo amante schivo,</l>
     <l n="476">Se cortesia come bellezza assembri:</l>
     <l n="477">Di me, solingo sempre e fuggitivo</l>
     <l n="478">Dagli amorosi lacci, or ti rimembri,</l>
     <l n="479">Che d'ogni crudeltà, del fallir mio</l>
     <l n="480">Piangendo, pago doppiamente il fio.</l>
     <l n="481">Di quante vaghe giovinette e belle</l>
     <l n="482">Ho scherniti gli amor, fuggito il foco!</l>
     <l n="483">Di quante Ninfe e quante villanelle</l>
     <l n="484">L'aspre pene e martìr m'ho preso in gioco!</l>
     <l n="485">Or m'han condotto le inimiche stelle</l>
     <l n="486">A pianger teco in quest'ombroso loco;</l>
     <l n="487">E tu, se al mio pregar duro sarai,</l>
     <l n="488">Tosto com'altri ancor ne piangerai.</l>
     <l n="489">Deh perché non poss'io viver nell'acque,</l>
     <l n="490">Ch'or verrei dentro a dimorarmi teco?</l>
     <l n="491">Ma poi ch'al crudo ciel questo non piacque,</l>
     <l n="492">Perché non vieni a dimorarti meco?</l>
     <l n="493">Ciprigna con Adon fra l'erbe giacque,</l>
     <l n="494">Non schivò Giove ancor l'ombroso speco.</l>
     <l n="495">Né tu duro schivar d'uscirten fuori</l>
     <l n="496">Quinci a posar fra violette e fiori.</l>
     <l n="497">Così dicendo, intorno gli occhi gira,</l>
     <l n="498">E ch'egli ascenda nella valle crede:</l>
     <l n="499">Poi torna al fonte e chiamalo e sospira,</l>
     <l n="500">Che nel medesmo loco assiso il vede.</l>
     <l n="501">Ma poi che intento lungamente mira</l>
     <l n="502">Muover la man, la fronte, il braccio e il piede,</l>
     <l n="503">La lunga pruova ch'ogni dubbio sgombra</l>
     <l n="504">Gli mostra infin che di se stesso è l'ombra.</l>
     <l n="505">Oh che caldi sospir, che amari pianti</l>
     <l n="506">Empiono il ciel, quando di lei s'accorge!</l>
     <l n="507">Oh che duro languir! quai, lasso, e quanti</l>
     <l n="508">Biasmi sdegnoso alla sua stella porge!</l>
     <l n="509">Ancor non vide ne' suoi servi amanti,</l>
     <l n="510">Dice, il crudel Amor ch'a ciò mi scorge,</l>
     <l n="511">Desir simile a quel ch'io porto in seno,</l>
     <l n="512">Che anzi tempo farà ch'io venga meno.</l>
     <l n="513">O selva, o piaggia, o chiusa valle aprica,</l>
     <l n="514">Vedete quel che non vedeste ancora.</l>
     <l n="515">O fortuna al mio ben sola nimica,</l>
     <l n="516">Ben del comun sentier m'hai tratto fuora.</l>
     <l n="517">O van pensier che i semplicetti intrica,</l>
     <l n="518">Dimmi in che parte ogni mio ben dimora?</l>
     <l n="519">Di me stesso ardo, e me medesmo bramo:</l>
     <l n="520">Io senza frutto alcun rispondo e chiamo.</l>
     <l n="521">Sempre vien meco quel ch'io più vorrei,</l>
     <l n="522">Né se volessi ancor fuggir potria.</l>
     <l n="523">Oh quanto men dolor nell'alma avrei,</l>
     <l n="524">Più lunge avendo la speranza mia!</l>
     <l n="525">Felice te, che vai dicendo omei</l>
     <l n="526">Per cosa pur che in altra parte sia.</l>
     <l n="527">Tu forse un giorno a te vicin l'avrai,</l>
     <l n="528">Ma sé da sé non si disgiunge mai.</l>
     <l n="529">Contra ogni legge in me medesmo face</l>
     <l n="530">Estrema povertà troppa ricchezza,</l>
     <l n="531">Estremo guerreggiar la troppa pace,</l>
     <l n="532">Estrema servitù troppa bellezza:</l>
     <l n="533">Troppo a me stesso di piacer mi spiace;</l>
     <l n="534">Beato quel che le sue cose sprezza,</l>
     <l n="535">Ché pur ad altri vien talvolta in pregio:</l>
     <l n="536">Ma il mio troppo pregiar mi fa dispregio.</l>
     <l n="537">Cotal dicendo sopra l'erba verde</l>
     <l n="538">Empiea la valle d'amorose strida.</l>
     <l n="539">Né con tutto il suo dir dramma si perde</l>
     <l n="540">Di quel cieco desir che in lui s'annida.</l>
     <l n="541">Ma nel dolersi più, più si rinverde:</l>
     <l n="542">E dove men vorria più sempre il guida.</l>
     <l n="543">Torna alla fonte, e guarda e parla, e chiama:</l>
     <l n="544">Piange, sospira invan, si strugge ed ama.</l>
     <l n="545">Piovongli amare lagrime dal volto,</l>
     <l n="546">Per cui fosche dintorno vengon l'onde,</l>
     <l n="547">Pargli il suo sommo ben furato e tolto,</l>
     <l n="548">Ché l'amata ombra al suo mirar s'asconde.</l>
     <l n="549">Or che m'hai, crudo, in mille lacci avvolto,</l>
     <l n="550">Perché abbandoni queste ombrose sponde?</l>
     <l n="551">Dice, e il braccio e la man nell'acque stende</l>
     <l n="552">Per colui ritener che in van l'accende.</l>
     <l n="553">Quanto più il fonte ricercando muove,</l>
     <l n="554">Più l'immagin bramata a lui si toglie:</l>
     <l n="555">Vien cieco e muto, e disusate e nuove</l>
     <l n="556">Non sentite ancor mai l'occupan doglie.</l>
     <l n="557">Or pensa al padre, or va pregando Giove</l>
     <l n="558">Che almen con morte di dolor lo spoglie.</l>
     <l n="559">Senza ber né mangiar non posa o dorme,</l>
     <l n="560">Tenendo sempre le medesme forme.</l>
     <l n="561">Sente il miser mancarsi a poco a poco;</l>
     <l n="562">E più dell'ombra che di sé gl'incresce.</l>
     <l n="563">Dice: Morendo, in me fia spento il foco,</l>
     <l n="564">Ma il morir di costei pena m'accresce.</l>
     <l n="565">Poi si conforta, e dice: In altro loco</l>
     <l n="566">Che nel suo dolce meno amaro mesce</l>
     <l n="567">Ci rivedrem fra più chiare acque amiche</l>
     <l n="568">Che non son queste al mio desir nimiche.</l>
     <l n="569">Così, lasso! piangendo: In pace resta,</l>
     <l n="570">Disse, e la fronte sotto l'erba ascose.</l>
     <l n="571">Eco dal monte lagrimosa e mesta:</l>
     <l n="572">In pace resta, al suo partir rispose.</l>
     <l n="573">L'alma spogliando la terrena vesta</l>
     <l n="574">Tra i fior lasciolla e tra vermiglie rose,</l>
     <l n="575">Qual giglio tronco dal nativo stelo</l>
     <l n="576">Da fermar di pietà le stelle e 'l cielo.</l>
     <l n="577">Le vaghe ninfe coi pastor dintorno</l>
     <l n="578">Pien di doglia ascoltâr l'aspra novella.</l>
     <l n="579">Ciascun, piangendo il giovinetto adorno,</l>
     <l n="580">Morte, natura, il ciel crudele appella,</l>
     <l n="581">Che a pena vista non ci lascia un giorno</l>
     <l n="582">Con pace dimorar cosa sì bella;</l>
     <l n="583">E formando beltà con tanta cura,</l>
     <l n="584">In un sol punto poi la dona e fura.</l>
     <l n="585">Scendon poi tutti nell'ombrosa valle</l>
     <l n="586">Per dar sepolcro a sì leggiadre membra,</l>
     <l n="587">Ma non dintorno al fonte o in altro calle</l>
     <l n="588">Le pôn trovar, che maraviglia sembra:</l>
     <l n="589">In tra bianche viole perse e gialle</l>
     <l n="590">Truovano un fior, che a nessun mai rimembra</l>
     <l n="591">D'aver simile a quel veduto in prima,</l>
     <l n="592">E che Narcisso sia fra lor s'estima.</l>
     <l n="593">È di candide frondi intorno cinto,</l>
     <l n="594">Ha d'orato color la bella fronte,</l>
     <l n="595">E tale ancor da proprio amor sospinto</l>
     <l n="596">Guarda se stesso nel tranquillo fonte.</l>
     <l n="597">Ciascun nel volto di pietà dipinto,</l>
     <l n="598">Empie tutta d'omei la valle e il monte.</l>
     <l n="599">Ciascun lo bagna de' suoi pianti rei:</l>
     <l n="600">Eco piangendo ancor risponde omei.</l>
     <l n="601">Cotal fine ebbe il giovinetto altero</l>
     <l n="602">Dispregiator dello amoroso foco.</l>
     <l n="603">E così va chi s'arma contra il vero</l>
     <l n="604">E l'altrui lagrimar si prende in gioco.</l>
     <l n="605">Ligure Pianta, se mai versi fêro</l>
     <l n="606">Torcer credenza altrui d'ingiusto loco,</l>
     <l n="607">Non dispregiate Amor né i servi suoi,</l>
     <l n="608">Per quanto amate il ciel, virtude e voi.</l>
     <l n="609">Dentro talor del miserel vi muova</l>
     <l n="610">La dovuta vendetta e 'l crudo esempio,</l>
     <l n="611">E vi sovvenga ognor che nulla giova</l>
     <l n="612">Pianto o il pentirsi dopo il duro scempio.</l>
     <l n="613">Non in ciel, non fra noi quaggiù si truova</l>
     <l n="614">Più santo, degno ed onorato tempio</l>
     <l n="615">Di quel d'Amor, che a chi ben l'ama è pio,</l>
     <l n="616">Quanto a chi il fugge vien dannoso e rio.</l>
     <l n="617">Chi spregiar lo dovrà se il mondo e il cielo,</l>
     <l n="618">Com'or vedete, al suo poter s'inchina?</l>
     <l n="619">Se Giove e Marte, se il signor di Delo</l>
     <l n="620">Schivar non san questa virtù divina?</l>
     <l n="621">Omai sgombrate dalla mente il velo</l>
     <l n="622">Che vi toglie il veder l'alta ruina,</l>
     <l n="623">Forse un passo da voi non lunge appena,</l>
     <l n="624">Che pur pensando a lagrimar mi mena.</l>
     <l n="625">Tra le amorose donne un caso tale</l>
     <l n="626">Qual di Narcisso non si vide ancora.</l>
     <l n="627">Chi può saper se lo amoroso strale</l>
     <l n="628">Lo serba a voi che lo schernite ognora?</l>
     <l n="629">Deh! se di vostro ben punto vi cale,</l>
     <l n="630">Date il cor vostro a chi ciascuno adora.</l>
     <l n="631">Se non che forse un dì colma di pianto</l>
     <l n="632">Vi sovverrà del mio gravoso canto.</l>
     <l n="633">Ligure Pianta, se alla vostra altezza</l>
     <l n="634">Quest'umil penna a riguardar non pave,</l>
     <l n="635">L'alto vostro valor, l'alma bellezza,</l>
     <l n="636">Cui pari in terra, al mio parer, non ave,</l>
     <l n="637">Han di ciò colpa; ché di tal dolcezza</l>
     <l n="638">M'empiono il cor di cui tengon la chiave,</l>
     <l n="639">Che pur mi adduce ragionando in parte</l>
     <l n="640">Che poi manca il poter, l'ingegno e l'arte.</l>
    </lg>
   </lg>
  </body>
 </text>
</TEI>