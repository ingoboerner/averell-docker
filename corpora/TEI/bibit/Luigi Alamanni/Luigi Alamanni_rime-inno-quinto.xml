<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - INNO QUINTO.</title>
    <author>Luigi Alamanni</author>
   </titleStmt>
   <extent>
    <measure unit="stanza">9</measure>
    <measure unit="line">159</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-inno-quinto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - INNO QUINTO.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - INNO QUINTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come la voglia è ingorda!</l>
     <l n="2">Come il potere è frale</l>
     <l n="3">Di nostro uman disegno!</l>
     <l n="4">Sovente è cieca e sorda</l>
     <l n="5">Al desïar mortale</l>
     <l n="6">La Dea del torto regno.</l>
     <l n="7">Invitto tronco degno,</l>
     <l n="8">Per cui nel mondo nacque</l>
     <l n="9">Colei, ch'amar m'impetra</l>
     <l n="10">Ier la mia tosca cetra,</l>
     <l n="11">Com'a lei sola piacque,</l>
     <l n="12">Per onorarti venne:</l>
     <l n="13">Ma (lasso) a mezzo il volo</l>
     <l n="14">Mancâr le piume e l'arte,</l>
     <l n="15">E con vergogna e duolo</l>
     <l n="16">Di quanto allora avvenne</l>
     <l n="17">Torna ora a dimostrarte,</l>
     <l n="18">Che 'l buon voler non manca,</l>
     <l n="19">Se ben la forza è stanca.</l>
    </lg>
    <lg n="2">
     <l n="20">Canteran gli altri il forte</l>
     <l n="21">Del sommo Giove figlio</l>
     <l n="22">Con ogni sua fatica:</l>
     <l n="23">Del fer leon la morte,</l>
     <l n="24">Ond'ha 'l terren vermiglio</l>
     <l n="25">La nemea selva antica:</l>
     <l n="26">Altri verrà che dica</l>
     <l n="27">Della terrestre prole</l>
     <l n="28">Il periglioso assalto:</l>
     <l n="29">Qual fiume alpestre d'alto</l>
     <l n="30">Cadendo in basso suole</l>
     <l n="31">Menar tempesta e forza;</l>
     <l n="32">Tale il possente Alcide,</l>
     <l n="33">Tale il possente Anteo;</l>
     <l n="34">Or la Fortuna arride</l>
     <l n="35">All'uno, or l'altro sforza</l>
     <l n="36">Or quel che lieto, feo</l>
     <l n="37">Di nuovo carca, e preme:</l>
     <l n="38">Or questo spera or teme.</l>
    </lg>
    <lg n="3">
     <l n="39">Pur cade in basso il crudo;</l>
     <l n="40">Ma più valor riprende</l>
     <l n="41">Dalla sua madre Terra.</l>
     <l n="42">L'altro di pietà nudo</l>
     <l n="43">Sovra 'l suo petto il prende</l>
     <l n="44">E nelle braccia il serra,</l>
     <l n="45">Dicendo: or qui la guerra</l>
     <l n="46">Sarà tra noi compita:</l>
     <l n="47">Poscia che tanto lunge</l>
     <l n="48">Ne sta, che non t'aggiunge</l>
     <l n="49">La tua materna aita:</l>
     <l n="50">Così partir fa l'alma</l>
     <l n="51">Dalla robusta salma.</l>
     <l n="52">Geme la terra e piange,</l>
     <l n="53">Il mar si turba e frange.</l>
    </lg>
    <lg n="4">
     <l n="54">Io cantar oggi voglio</l>
     <l n="55">Del buon Larcaro antico</l>
     <l n="56">L'antica sua virtude.</l>
     <l n="57">Deh s'alcun tempo soglio</l>
     <l n="58">Venir nel monte aprico,</l>
     <l n="59">Che 'l bel Castalio chiude;</l>
     <l n="60">Con più onorata incude,</l>
     <l n="61">Che fusse vista unquanco,</l>
     <l n="62">Formiam più chiare rime,</l>
     <l n="63">Muse, ch'all'altre prime</l>
     <l n="64">Tosto mi vidi stanco:</l>
     <l n="65">Deh venga e tanto e tale,</l>
     <l n="66">O diva, il nostro canto,</l>
     <l n="67">Che la mia Pianta ornata</l>
     <l n="68">Non si disdegni alquanto,</l>
     <l n="69">Che la bontà immortale</l>
     <l n="70">Del tronco, ond'ella è nata,</l>
     <l n="71">Per noi s'oscuri in lui,</l>
     <l n="72">Più che 'l tacer d'altrui.</l>
    </lg>
    <lg n="5">
     <l n="73">Verso 'l più freddo cielo</l>
     <l n="74">La 've di sete ardendo</l>
     <l n="75">Girar Calisto appare,</l>
     <l n="76">Ove il grand'Istro il gelo</l>
     <l n="77">Tra l'onde convolgendo</l>
     <l n="78">Rende il suo dritto al mare:</l>
     <l n="79">Ivi fien sempre chiare</l>
     <l n="80">Di quel gran Duce l'opre;</l>
     <l n="81">E l'onorata impresa,</l>
     <l n="82">Che l'impunita offesa</l>
     <l n="83">Con gloria eterna cuopre.</l>
     <l n="84">Non le corone han sempre,</l>
     <l n="85">Non sempre i panni aurati</l>
     <l n="86">Virtude e nobiltade.</l>
     <l n="87">Quanti nel mondo nati</l>
     <l n="88">Nelle più basse tempre</l>
     <l n="89">Vivran per ogni etade?</l>
     <l n="90">Non dà Fortuna, o toglie</l>
     <l n="91">L'oneste altere voglie.</l>
    </lg>
    <lg n="6">
     <l n="92">Deh come il tuo migliore</l>
     <l n="93">Stato in quel punto fôra,</l>
     <l n="94">O Trapazzunto impero,</l>
     <l n="95">Punir l'ingiusto errore,</l>
     <l n="96">Che te presente allora</l>
     <l n="97">Offese il Duce altero!</l>
     <l n="98">Chi lascia il dritto e 'l vero.</l>
     <l n="99">E più di lor s'estima,</l>
     <l n="100">Sovente in basso cade.</l>
     <l n="101">Sol per oneste strade</l>
     <l n="102">Si vien nell'alta cima</l>
     <l n="103">Del ben che sempre vive.</l>
     <l n="104">O menti umane schive</l>
     <l n="105">Di quel, ch'amar devete,</l>
     <l n="106">Com'ingannate sete!</l>
    </lg>
    <lg n="7">
     <l n="107">Poscia che 'l buon Larcaro</l>
     <l n="108">Pregò più volte invano</l>
     <l n="109">Dall'impio re vendetta;</l>
     <l n="110">Quanto l'onor sia caro,</l>
     <l n="111">Questa onorata mano</l>
     <l n="112">A dimostrarlo aspetta,</l>
     <l n="113">Disse, e se voi diletta</l>
     <l n="114">Nel barbaro costume</l>
     <l n="115">Schernir con forza e torto;</l>
     <l n="116">Spero mostrarvi scorto</l>
     <l n="117">Del veder dritto il lume.</l>
     <l n="118">Indi partendo in breve</l>
     <l n="119">All'alta impresa armato</l>
     <l n="120">Venne al nemico lido:</l>
     <l n="121">Il manco, il destro lato,</l>
     <l n="122">Che l'Eussin riceve,</l>
     <l n="123">Ben poi sentiro il grido</l>
     <l n="124">Di quanto danno e scorno</l>
     <l n="125">Fusse a' vicin d'intorno.</l>
    </lg>
    <lg n="8">
     <l n="126">O Trapezzunto iniquo,</l>
     <l n="127">Contr'a virtù, che puote</l>
     <l n="128">Superbia, oro e terreno?</l>
     <l n="129">Giove del scettro obliquo</l>
     <l n="130">Ogni possanza scuote,</l>
     <l n="131">Quando ragion vien meno.</l>
     <l n="132">Non più d'orgoglio pieno,</l>
     <l n="133">Non più sì crudo in vista</l>
     <l n="134">Perdon chiedesti e pace.</l>
     <l n="135">Di quel, ch'a Dio dispiace</l>
     <l n="136">Vergogna e duol s'acquista.</l>
     <l n="137">Come 'l Castoro in caccia,</l>
     <l n="138">Che per suo scampo dona</l>
     <l n="139">Quel che più in lui si brama;</l>
     <l n="140">Tal perché forza sprona</l>
     <l n="141">A chi 'l tuo mal minaccia,</l>
     <l n="142">E 'l fer nemico chiama;</l>
     <l n="143">Vinto rendesti, e preso</l>
     <l n="144">Chi l'avea tanto offeso.</l>
    </lg>
    <lg n="9">
     <l n="145">A cui l'invitto Duce</l>
     <l n="146">Disse: più d'altra omai</l>
     <l n="147">Vendetta non mi curo:</l>
     <l n="148">Or mia virtù più luce</l>
     <l n="149">Del vostro impero assai,</l>
     <l n="150">Che fia per sempre oscuro.</l>
     <l n="151">Torna al tuo Re sicuro:</l>
     <l n="152">Dirai che gloria e lode</l>
     <l n="153">Cerco, e non sangue ed oro.</l>
     <l n="154">O di virtù tesoro,</l>
     <l n="155">Onde Liguria gode,</l>
     <l n="156">Larcaro, in pace resta:</l>
     <l n="157">Questo d'onor ti presta</l>
     <l n="158">Quella sacrata pianta</l>
     <l n="159">Per cui di te si canta.</l>
    </lg>
   </lg>
  </body>
 </text>
</TEI>