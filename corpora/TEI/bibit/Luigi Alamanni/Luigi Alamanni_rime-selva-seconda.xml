<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - SELVA SECONDA.</title>
    <author>Luigi Alamanni</author>
   </titleStmt>
   <extent>
    <measure unit="stanza">1</measure>
    <measure unit="line">157</measure>
   </extent>
   <publicationStmt>
    <publisher>UNED University</publisher>
    <idno>Luigi Alamanni_rime-selva-seconda</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - SELVA SECONDA.</title>
     <author>Luigi Alamanni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - SELVA SECONDA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">S'io potessi narrar, cantando, appieno</l>
     <l n="2">Qual sia la pena che m'incende e sface</l>
     <l n="3">Stando io lontan da voi per questi lidi;</l>
     <l n="4">Non pianser mai le suore di Fetonte</l>
     <l n="5">Lo incendio del fratel con tanto duolo,</l>
     <l n="6">Quanto or fareste me, Ligura Pianta,</l>
     <l n="7">Se pietà vive ancor fra quelle frondi.</l>
     <l n="8">Io men vo notte e dì per valli e monti</l>
     <l n="9">Pensoso e sol, senz'altra aita e spene,</l>
     <l n="10">Che di voi richiamar che altrove siete.</l>
     <l n="11">Né so trovar, perch'io sovente cerchi,</l>
     <l n="12">Cosa che inganni la sdegnosa vista</l>
     <l n="13">Ch'altro mirar non può, che i vostri rami.</l>
     <l n="14">Quando fuor lieta l'amorosa stella</l>
     <l n="15">Surge dal monte a far sicura scorta</l>
     <l n="16">Al grand'occhio divin, che il mondo alluma,</l>
     <l n="17">Escomi allor dal mio noioso albergo,</l>
     <l n="18">E gli occhi molli in orïente giro</l>
     <l n="19">Divoto a salutar la santa face,</l>
     <l n="20">Che quanto m'allegrò tanto m'addoglia.</l>
     <l n="21">Ivi narrando il mio passato bene,</l>
     <l n="22">La prego umìl che mi ritorni indietro</l>
     <l n="23">Nei tempi andati, o mi apparecchi innanti</l>
     <l n="24">Dolcezza e pace a quella antica uguale.</l>
     <l n="25">Poi perché sorda al suo viaggio intenta</l>
     <l n="26">La veggio ratta andar, cruccioso volgo</l>
     <l n="27">La vista intorno a rimirar s'io scerno</l>
     <l n="28">Cosa che in terra o in ciel s'agguagli a voi,</l>
     <l n="29">O mi faccia obliar la vostra luce.</l>
     <l n="30">Lei guardo prima che ridente e vaga</l>
     <l n="31">Fa lieto il mondo co' be' raggi suoi,</l>
     <l n="32">E il dì gli annunzia, che vicin s'appressa.</l>
     <l n="33">Vedesi intorno il gran silenzio oscuro</l>
     <l n="34">Che il passo stanco in Occidente volge</l>
     <l n="35">A dispogliarsi il suo stellato ammanto,</l>
     <l n="36">Forse sdegnoso che gli venga in sorte</l>
     <l n="37">Il minor cerchio che la terra adombre.</l>
     <l n="38">Di più vivo calor segnata in vista,</l>
     <l n="39">Con la fronte di neve e coi crin d'oro,</l>
     <l n="40">Al suo primo venir non lunge appare</l>
     <l n="41">Del gran vecchio Titon l'antica sposa;</l>
     <l n="42">E mentre a lei mirar son tutto vôlto,</l>
     <l n="43">Sento i dipinti augei di fronda in fronda</l>
     <l n="44">Con soave armonia renderle onore.</l>
     <l n="45">A quei mi volgo allor dicendo: Ahi lassi!</l>
     <l n="46">Se vedeste apparir sopra quel monte</l>
     <l n="47">La bella Pianta mia, che più fareste?</l>
     <l n="48">Sappiate ch'ella è tal, ch'oggi il Ponente</l>
     <l n="49">Più non invidia all'Orïente questa,</l>
     <l n="50">Come fede pôn far qui gli occhi miei,</l>
     <l n="51">Che son, lunge da lei, mai sempre in pioggia.</l>
     <l n="52">Veggio le frondi, i fior, che verdi e lieti</l>
     <l n="53">Alla chiara stagion si fanno adorni.</l>
     <l n="54">Allor conosco io ben, che i vostri rami</l>
     <l n="55">Non son cosa mortal come son questi,</l>
     <l n="56">Perch'io gli ho tutti, a voi pensando, a schivo.</l>
     <l n="57">Poi con fronte regal di raggi cinto</l>
     <l n="58">Tra le infiammate rote in alto sale</l>
     <l n="59">Il gran pianeta onde ogni lume appare,</l>
     <l n="60">Onde il dì luce, onde qui nasce e vive</l>
     <l n="61">Quanto produce il ciel, la terra e l'acque.</l>
     <l n="62">Dall'alta maestà percosso e vinto</l>
     <l n="63">(Già nol saprei negar), divoto inchino</l>
     <l n="64">Le ginocchia e la fronte al santo volto</l>
     <l n="65">Che de' vostr'occhi bei fratel mi sembra</l>
     <l n="66">Vie più che di colei che all'ombra sola</l>
     <l n="67">Ha da lui tal virtù, che il mondo alluma.</l>
     <l n="68">Pur fra me dico: O mia leggiadra Pianta,</l>
     <l n="69">Che val questa beltà, se manca in lei</l>
     <l n="70">Quella dolcezza, ahimè! che in voi s'accoglie?</l>
     <l n="71">Questa sola animai, fior, frondi ed erbe</l>
     <l n="72">Produce al mondo, ove la vostra in noi</l>
     <l n="73">Amor, chiari pensier, virtudi adduce.</l>
     <l n="74">Poscia che il Sol con più focoso sguardo</l>
     <l n="75">Dall'alto punto il nostro mondo scalda,</l>
     <l n="76">Vommen soletto ove più il monte adombre,</l>
     <l n="77">O più s'asconda la riposta valle</l>
     <l n="78">Ove ratte in bel rio si fuggan l'onde.</l>
     <l n="79">Veggio corrente il liquido cristallo,</l>
     <l n="80">Che l'aria intorno, e le sue rive allegra,</l>
     <l n="81">Lasso! non me, ché mi ripunge allora</l>
     <l n="82">Chiara memoria del cantar soave</l>
     <l n="83">E del cortese dir, che vince in terra</l>
     <l n="84">Ogni armonia del ciel, non pur dell'acque.</l>
     <l n="85">Pur lì m'assido fin che torni Apollo</l>
     <l n="86">Verso occidente, onde nel ciel disciolte</l>
     <l n="87">Zefiro e l'aure a suo diporto vanno.</l>
     <l n="88">Indi mi parto, e per le piagge ombrose,</l>
     <l n="89">Là 've più bei color vesta il terreno,</l>
     <l n="90">Muovo il piè tardo, e sento il vago odore</l>
     <l n="91">Che per l'aria a ferir nel volto viemme.</l>
     <l n="92">Quanto mi dolgo allor coi venti indarno</l>
     <l n="93">Che dalla Pianta mia non portin seco</l>
     <l n="94">Quella virtù che tutte l'altre avanza,</l>
     <l n="95">Quanto Amor cosa vil, quanto il dì l'ombra!</l>
     <l n="96">Poi quando Febo al vecchio Atlante scende</l>
     <l n="97">Togliendo il giorno a noi, la notte altrui,</l>
     <l n="98">Da lui mi tolgo, e rimirando intorno,</l>
     <l n="99">Ad una ad una in ciel veggio le stelle</l>
     <l n="100">Quel lume rivestir che il dì ne spoglia.</l>
     <l n="101">Scerno vicin del carro di Boote</l>
     <l n="102">Seder Calisto che mal vide Giove,</l>
     <l n="103">E tra sete e tra gel di doglia è piena,</l>
     <l n="104">Che non ha 'l seggio suo tra 'l Cancro e 'l Toro.</l>
     <l n="105">Dico piangendo a lei: Ben ti assomiglio,</l>
     <l n="106">Ché assai fur lieti i primi giorni miei;</l>
     <l n="107">Or freddo e lunge a chi quetar mi puote</l>
     <l n="108">D'esti occhi infermi l'assetate voglie,</l>
     <l n="109">M'avvolge il mio destin dov'io men bramo.</l>
     <l n="110">Veggio Marte talor, Saturno e Giove</l>
     <l n="111">Fuor del comun sentier per altra strada.</l>
     <l n="112">Talvolta prego umìl, talvolta garro,</l>
     <l n="113">Come mi detta Amor, che a tal mi reca,</l>
     <l n="114">Ch'io non so spesso quel ch'io faccia o dica.</l>
     <l n="115">Né stella ha il ciel, che non mi sia più nota</l>
     <l n="116">Che al buon pastor le pecorelle sue;</l>
     <l n="117">Cotal sempre con lor ragiono, e piango.</l>
     <l n="118">Poi quando in mezzo 'l cerchio, o in Orïente</l>
     <l n="119">Or cornuta or rotonda or parte or riede</l>
     <l n="120">Da consigliarsi col fratel la Luna,</l>
     <l n="121">Con lei più d'altri i miei lamenti sfogo.</l>
     <l n="122">Dico: Alma luce, allor, tu vedi almeno</l>
     <l n="123">Il tuo caro amator se t'è ben lunge,</l>
     <l n="124">E lo vagheggi in questa parte o in quella,</l>
     <l n="125">Ché contender nol può montagna od ombra;</l>
     <l n="126">Lasso! io son qui, né la mia bella Pianta</l>
     <l n="127">Posso lunge veder, ché altrove stassi,</l>
     <l n="128">E del mio impoverir fa ricco altrui.</l>
     <l n="129">Tu lo puoi sempre aver dormente almeno;</l>
     <l n="130">Io pur non l'ebbi né d'averla spero,</l>
     <l n="131">Né son sì ardito ch'io la chiegga e brami.</l>
     <l n="132">Come contrarie son nostre avventure!</l>
     <l n="133">Tu 'l sai per pruova ben, che te sola ama</l>
     <l n="134">Il bello Endimion, né d'altra ha cura.</l>
     <l n="135">Io temo, ohimè! che la mia Pianta altera</l>
     <l n="136">Non sia colma per me di tanto oblio,</l>
     <l n="137">Che non conosca più la penna tosca.</l>
     <l n="138">Mentre io parlo così, s'affretta il tempo</l>
     <l n="139">Ond'ella il carro suo volge all'occaso.</l>
     <l n="140">Com'io la scorgo avvicinarsi al monte</l>
     <l n="141">Che l'alma Pianta mia da me divide,</l>
     <l n="142">Tinto d'invidia allor rinfresco il pianto,</l>
     <l n="143">E ricomincio più dogliose note:</l>
     <l n="144">Notturna luce che fai lume all'ombra,</l>
     <l n="145">Or puoi quella veder che a me s'asconde,</l>
     <l n="146">E quanto bella sia dappresso scerni:</l>
     <l n="147">Deh! come volentier teco sarei</l>
     <l n="148">Per mai non riveder dell'Indo l'acque,</l>
     <l n="149">Che assai fôra al mio ben Durenza e Sorga.</l>
     <l n="150">Ma poi ch'esser non può, pietosa Luna,</l>
     <l n="151">Dille: Un che sta sopra le rive d'Arno,</l>
     <l n="152">Che di voi lunge notte e dì ragiona,</l>
     <l n="153">Né gli resta altro ben che il vostro nome;</l>
     <l n="154">Vi prega umìl, se v'aggradò giammai</l>
     <l n="155">Pietà, fede, onestà, senno e virtude,</l>
     <l n="156">Che han fatto il nido in l'onorate frondi,</l>
     <l n="157">Non ponete in oblio chi troppo v'ama!</l>
    </lg>
   </lg>
  </body>
 </text>
</TEI>