<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - VII</title>
    <author>Antonio di Guido</author>
   </titleStmt>
   <extent>
    <measure unit="stanza">45</measure>
    <measure unit="line">181</measure>
   </extent>
   <publicationStmt>
    <publisher>UNED University</publisher>
    <idno>Antonio di Guido_poesie-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - VII</title>
     <author>Antonio di Guido</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel verde tempo della vita nostra,</l>
     <l n="2">nel mio dolce invischiossi un fèle amaro</l>
     <l n="3">dond'io per pruova imparo</l>
     <l n="4">quel ch'or si fa nell'amorose rete.</l>
    </lg>
    <lg n="2">
     <l n="5">Donne leggiadre, che provato avete</l>
     <l n="6">le fiaccole d'amore e le saette</l>
     <l n="7">crudeli e maladette,</l>
     <l n="8">di questo innanzi a me non parli alcuna,</l>
    </lg>
    <lg n="3">
     <l n="9">ch'amor, fato o destin, cielo o fortuna</l>
     <l n="10">m'oferse innanzi agli occhi un pulcro oggetto</l>
     <l n="11">d'uno spirto sì eletto,</l>
     <l n="12">che 'l bel Demitri non gli fora equale,</l>
    </lg>
    <lg n="4">
     <l n="13">con un volto di perle oríentale</l>
     <l n="14">e ciascun occhio di Venere stella,</l>
     <l n="15">e questa effige bella</l>
     <l n="16">d'or coronata un'amatista impera.</l>
    </lg>
    <lg n="5">
     <l n="17">O biondo, o sacro Appollo, o quarta ispera,</l>
     <l n="18">e' vi conviene asconder per costui,</l>
     <l n="19">el quale oscuri e bui</l>
     <l n="20">fa i vostri raggi col suo sol novello.</l>
    </lg>
    <lg n="6">
     <l n="21">Donne amorose, appieno i' non favello</l>
     <l n="22">di sua biltà, perché non mi sia tolto</l>
     <l n="23">da voi quel chiaro volto,</l>
     <l n="24">ch'ebbe ed ha forza a tramutarmi in petra.</l>
    </lg>
    <lg n="7">
     <l n="25">E credo che Cupido la faretra</l>
     <l n="26">abbi perduta, l'arco e lo stral d'oro,</l>
     <l n="27">ché del suo santo coro</l>
     <l n="28">non gli aventa nel cuore una saetta.</l>
    </lg>
    <lg n="8">
     <l n="29">Il chiamo, il priego, il seguo, ed e' con fretta</l>
     <l n="30">vola dinanzi alla mie vita lassa</l>
     <l n="31">e rompe e spezza e passa</l>
     <l n="32">un don de' prencipal della natura.</l>
    </lg>
    <lg n="9">
     <l n="33">Qual è notato in publica scrittura,</l>
     <l n="34">«Amor che a nullo amato amar perdona»,</l>
     <l n="35">questo mi fugge e sprona,</l>
     <l n="36">e tal sentenzia in lui non truovo vera.</l>
    </lg>
    <lg n="10">
     <l n="37">E perché l'alma mia altro non spera,</l>
     <l n="38">né cerca ch'aver lui, ed e' mi fugge,</l>
     <l n="39">e per modo mi strugge</l>
     <l n="40">che 'l fine esser dee il mio di Meleagro.</l>
    </lg>
    <lg n="11">
     <l n="41">Questo parlar con voi donne è tropp'agro,</l>
     <l n="42">ma vo' parlare un po' col mio signore,</l>
     <l n="43">ché ragione e amore</l>
     <l n="44">forse el potrebbe far diventar pio.</l>
    </lg>
    <lg n="12">
     <l n="45">Vuo' tu esser Gianson, dolce amor mio?</l>
     <l n="46">vuo' tu ch'i' sia Esifile o Medea?</l>
     <l n="47">vuo' tu infamia sì rea?</l>
     <l n="48">vuo' mi tu abbandonar, signor mie degno?</l>
    </lg>
    <lg n="13">
     <l n="49">Vuo' tu esser Teseo, ch'andò nel regno</l>
     <l n="50">di Creti colle vele tutte nere</l>
     <l n="51">per la fede attenere</l>
     <l n="52">d'Egeo, e per morir nel Laberinto?</l>
    </lg>
    <lg n="14">
     <l n="53">Adriana vezzosa, col cor tinto</l>
     <l n="54">d'amore, operò sì ch'e' fu salvato.</l>
     <l n="55">Non fu Teseo poi ingrato,</l>
     <l n="56">ch'abbandonò per Fedra essa Adrianna?</l>
    </lg>
    <lg n="15">
     <l n="57">Ma pure alfine ingannato è ch'inganna,</l>
     <l n="58">e con centuplicato inganno e pena,</l>
     <l n="59">ch' la luce serena</l>
     <l n="60">di giustizia riguarda universale.</l>
    </lg>
    <lg n="16">
     <l n="61">E per non giugner peggio al primo male,</l>
     <l n="62">non disputar con chi ha dominazione,</l>
     <l n="63">ch' 'l punto di ragione</l>
     <l n="64">non arie loco: adoperiamo e prieghi.</l>
    </lg>
    <lg n="17">
     <l n="65">O Ipolito mio, deh, perché nieghi</l>
     <l n="66">venire a Fedra tua alcuna volta,</l>
     <l n="67">ch'a te si dona sciolta?</l>
     <l n="68">To' mi qual pare a te che mi convegna.</l>
    </lg>
    <lg n="18">
     <l n="69">Vuo' tu ch'i' sia da cotal grazia indegna,</l>
     <l n="70">o Pirramo mio bel, vago e gentile,</l>
     <l n="71">che di Tisbe lo stile</l>
     <l n="72">emiterei per te, s'egli accadesse?</l>
    </lg>
    <lg n="19">
     <l n="73">Né vorrei che 'l giudicio tuo tenesse</l>
     <l n="74">che passasse 'l mio amor l'amor di Dido,</l>
     <l n="75">o di quella d'Abido,</l>
     <l n="76">o d'Ero, o d'Oenon, Canace o Fille,</l>
    </lg>
    <lg n="20">
     <l n="77">o di Briseida el bel furto d'Achille,</l>
     <l n="78">o di Laudomia di Protessilao;</l>
     <l n="79">e quel ch'a Menelao</l>
     <l n="80">Elena fece, quel farei per te.</l>
    </lg>
    <lg n="21">
     <l n="81">Se non, giudicio tal sopra di me</l>
     <l n="82">venga, ch'i' senta fra le scure selve,</l>
     <l n="83">fra le più crude belve,</l>
     <l n="84">in fame in freddo in caldo in sonno e 'n sete.</l>
    </lg>
    <lg n="22">
     <l n="85">Tenda Fortuna ogni suo laccio e rete</l>
     <l n="86">a legarmi a stracciarmi e a snervarmi,</l>
     <l n="87">col far poi ritornarmi</l>
     <l n="88">ogni dì mille volte a simil segno!</l>
    </lg>
    <lg n="23">
     <l n="89">E poi, ultimamente, al tristo regno</l>
     <l n="90">di Pluton passi l'alma, e a tutte quelle</l>
     <l n="91">più lese meschinelle</l>
     <l n="92">invidia singular porti in etterno.</l>
    </lg>
    <lg n="24">
     <l n="93">Po' ch'i' tremo nel foco e ardo el verno</l>
     <l n="94">per te, alfin di me abbi merzede</l>
     <l n="95">Chi nostre colpe vede</l>
     <l n="96">e che tutto conosce e poi intende!</l>
    </lg>
    <lg n="25">
     <l n="97">Alcibiade mio, forse ti prende</l>
     <l n="98">un dubbio: mancheria, stando con lei?</l>
     <l n="99">O giusti, o sacri iddei,</l>
     <l n="100">toglietel da siffatta fantasia</l>
    </lg>
    <lg n="26">
     <l n="101">e fatel pronto a far la voglia mia!</l>
     <l n="102">Ché nuda mi vedrai qual ninfa in fonte,</l>
     <l n="103">e le preterite onte</l>
     <l n="104">saran converse in singular diletto,</l>
    </lg>
    <lg n="27">
     <l n="105">e, congiugnendo l'uno e l'altro petto,</l>
     <l n="106">fra le candide rense stando insieme</l>
     <l n="107">sotto dua diademe,</l>
     <l n="108">comincerei a mirar le sante stelle.</l>
    </lg>
    <lg n="28">
     <l n="109">Po' quelle chiome d'or, fulgide e belle,</l>
     <l n="110">culte, comincerei a strigner con mano;</l>
     <l n="111">e poi soave e piano</l>
     <l n="112">liscerei in su la cristallina testa;</l>
    </lg>
    <lg n="29">
     <l n="113">e, vista alquanto tua fronte modesta,</l>
     <l n="114">ti bacerei quelle gote pulite,</l>
     <l n="115">di rubin colorite,</l>
     <l n="116">ch'eccedon di dolcezza ogni altro bene.</l>
    </lg>
    <lg n="30">
     <l n="117">Po' 'l bel bocchin colle perle serene</l>
     <l n="118">succerei, con que' labbri d'un colore,</l>
     <l n="119">che gittano uno odore</l>
     <l n="120">che spira e passa el soave oríente,</l>
    </lg>
    <lg n="31">
     <l n="121">po' quella bianca gola tuo lucente,</l>
     <l n="122">donde l'armonizzante boce corre.</l>
     <l n="123">Alfin cercherei porre</l>
     <l n="124">un giglio dove e' suol me' campeggiare.</l>
    </lg>
    <lg n="32">
     <l n="125">Or qui sare' la festa singulare,</l>
     <l n="126">el tríonfo, la groria e l'allegrezza,</l>
     <l n="127">la soave dolcezza,</l>
     <l n="128">di che può mal parlar chi nolla prova.</l>
    </lg>
    <lg n="33">
     <l n="129">Ma se sol di pensar tanto mi giova,</l>
     <l n="130">che saria giunta all'opra, o spirto bello,</l>
     <l n="131">misera a me, che quello</l>
     <l n="132">ridir nol so come lo sente el core!</l>
    </lg>
    <lg n="34">
     <l n="133">Né però tanta forza avria l'ardore</l>
     <l n="134">ch'i' non guardassi a tua conservazione</l>
     <l n="135">con gran discrezíone,</l>
     <l n="136">ch' so che negli estremi giace el danno.</l>
    </lg>
    <lg n="35">
     <l n="137">O spirto sceso dal soave iscanno,</l>
     <l n="138">formato per la man di quella iddea,</l>
     <l n="139">famosa Citarea,</l>
     <l n="140">vogli osservar lo stil della piatate!</l>
    </lg>
    <lg n="36">
     <l n="141">Tu hai a memoria assai cose passate,</l>
     <l n="142">tu 'ntendi nell'amar tutte le vie:</l>
     <l n="143">dolcezze e gelosie</l>
     <l n="144">ho già provato mille volte el giorno.</l>
    </lg>
    <lg n="37">
     <l n="145">Vieni, spirito bello, animo addorno,</l>
     <l n="146">qual píatosamente invoco e chiamo,</l>
     <l n="147">ch'altro non cerco o bramo,</l>
     <l n="148">né altri amerò mai in questa vita.</l>
    </lg>
    <lg n="38">
     <l n="149">E, s'egli avvien che dopo alla partita</l>
     <l n="150">di questa nostra fragil brevitate</l>
     <l n="151">di là sia libertate,</l>
     <l n="152">sempre ancor ti sarò fervida amante.</l>
    </lg>
    <lg n="39">
     <l n="153">Però sia la tua speme di diamante</l>
     <l n="154">che non deggia in gran tempo venir meno,</l>
     <l n="155">giovan di gloria pieno,</l>
     <l n="156">del cui amare i' son legata e presa;</l>
    </lg>
    <lg n="40">
     <l n="157">facciati il ciel filice d'ogni impresa,</l>
     <l n="158">se tu mi fai filice della mia;</l>
     <l n="159">s'i' non son, tu non sia</l>
     <l n="160">filice mai anzi per tal cagione.</l>
    </lg>
    <lg n="41">
     <l n="161">Quello intervenga a te che a Sansone,</l>
     <l n="162">schernito e vinto da una femminella,</l>
     <l n="163">e prima ingrata e fella,</l>
     <l n="164">per purgagion de' tua commessi errori;</l>
    </lg>
    <lg n="42">
     <l n="165">e s'tu contenti me, tra gigli e fiori,</l>
     <l n="166">e verdi frondi e rubini e zaffiri,</l>
     <l n="167">diamanti e perle miri,</l>
     <l n="168">con pace, amore e con vita quieta.</l>
    </lg>
    <lg n="43">
     <l n="169">Or perché 'l lungo dir l'onestà el vieta,</l>
     <l n="170">e poi per non tediar tua reverenza,</l>
     <l n="171">i' darò la licenza</l>
     <l n="172">alla querela mia col velo agli occhi.</l>
    </lg>
    <lg n="44">
     <l n="173">E tu piatosa fa' che t'inginocchi</l>
     <l n="174">dinanzi a quello immenso, alto tesauro,</l>
     <l n="175">coronata di lauro,</l>
     <l n="176">nel sacro e santo fonte di Giovanni,</l>
    </lg>
    <lg n="45">
     <l n="177">a cui noto farai tutti e mie danni,</l>
     <l n="178">e di' ch'i' son condotta al punto istremo,</l>
     <l n="179">temo piango ardo e tremo,</l>
     <l n="180">e ch'io non posso più se non m'aita,</l>
     <l n="181">e sento forte già fuggir la vita.</l>
    </lg>
   </lg>
  </body>
 </text>
</TEI>