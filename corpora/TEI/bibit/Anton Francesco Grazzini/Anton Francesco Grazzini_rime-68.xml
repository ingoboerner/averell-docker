<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 68</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">13</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-68</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 68</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 68</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gentil mio caro, onorato Bastiano,</l>
     <l n="2">s'io non vi dissi innanzi alla partita</l>
     <l n="3">dove o in qual parte, dappresso o lontano</l>
     <l n="4">fusse per questa volta la mia gita,</l>
     <l n="5">sappiate adunque ch'io sono a Ligliano</l>
     <l n="6">in una villa d'ogni ben fornita,</l>
     <l n="7">la più vaga per certo, e la più bella</l>
     <l n="8">che vegga il sole in questa parte o in quella.</l>
    </lg>
    <lg n="2">
     <l n="9">Sopra un ritondo e lieto monticello,</l>
     <l n="10">che porge meraviglia a chi lo guata,</l>
     <l n="11">la casa è posta a guisa di castello</l>
     <l n="12">di molte belle e ricche stanze ornata.</l>
     <l n="13">Dagl'inlati e d'intorno ha un pratello</l>
     <l n="14">con un vïottol, ch'è lungo un'occhiata.</l>
     <l n="15">Udite caso incredibile e strano,</l>
     <l n="16">voi sete in poggio, e parvi essere in piano.</l>
    </lg>
    <lg n="3">
     <l n="17">Ha dietro un orto volto a mezzo giorno,</l>
     <l n="18">che tiene un quadro di palazzo appunto,</l>
     <l n="19">cinto di mura tutto intorno intorno,</l>
     <l n="20">molto ben compartito e bene in punto,</l>
     <l n="21">d'erbe e di piante e di buon frutti adorno,</l>
     <l n="22">come se gli conviene appunto appunto,</l>
     <l n="23">ed or ci sono e vesciole e piselli</l>
     <l n="24">e carciofi e scalogni freschi e belli.</l>
    </lg>
    <lg n="4">
     <l n="25">Nel domestico i campi lavorati</l>
     <l n="26">con ordine son tutti, e con misura;</l>
     <l n="27">nel salvatico poi boschetti e prati</l>
     <l n="28">pieni si veggon di fresca verzura:</l>
     <l n="29">siepe, ombre, fonti, burroni e fossati,</l>
     <l n="30">là dove il gregge lieto si pastura,</l>
     <l n="31">ove leprette, damme e caprioli</l>
     <l n="32">vanno scherzando pargoletti e soli.</l>
    </lg>
    <lg n="5">
     <l n="33">Per uccellar, non una frasconaia,</l>
     <l n="34">ma due e tre ce ne son tanto buone,</l>
     <l n="35">che i tordi ci si pigliano a migliaia,</l>
     <l n="36">come fede puon far mille persone.</l>
     <l n="37">Per beccafichi dopo una ragnaia,</l>
     <l n="38">che non si può trovarle paragone,</l>
     <l n="39">posta in una valletta tanto amena,</l>
     <l n="40">che d'ogni tempo d'uccelletti è piena.</l>
    </lg>
    <lg n="6">
     <l n="41">Ma dove ho io lasciato il paretaio,</l>
     <l n="42">di passatempo e di molto piacere?</l>
     <l n="43">Che il meno il men ne piglia un centinaio,</l>
     <l n="44">per che il più bel non si può mai vedere.</l>
     <l n="45">La chiesa ha presso, e vicino il beccaio,</l>
     <l n="46">che fanno il corpo e l'anima godere;</l>
     <l n="47">ben che d'uccei, di pippioni e di polli</l>
     <l n="48">ci starien sempre cent'uomin satolli.</l>
    </lg>
    <lg n="7">
     <l n="49">E chi si dilettasse di cacciare,</l>
     <l n="50">bei cani e molte lepri sempre trova,</l>
     <l n="51">e contadin ci son, che per bussare</l>
     <l n="52">fan sempre e per vederle ottima prova:</l>
     <l n="53">non vi dirò nïente del pescare,</l>
     <l n="54">per ch'alla luna vecchia ed alla nuova</l>
     <l n="55">si piglia per fossati e fiumicelli,</l>
     <l n="56">anguille, ghiozzi, granchi e pesciatelli.</l>
    </lg>
    <lg n="8">
     <l n="57">Ecci ancora il paese accomodato</l>
     <l n="58">per chi volesse far volare uccelli,</l>
     <l n="59">e le starne ci sono in ogni lato</l>
     <l n="60">a branchi quasi come gli stornelli.</l>
     <l n="61">L'aer c'è poi benigno e temperato,</l>
     <l n="62">tal che di Fiesol più non si favelli</l>
     <l n="63">poi che sane e gagliarde le persone</l>
     <l n="64">ci stanno sempre per ogni stagione.</l>
    </lg>
    <lg n="9">
     <l n="65">La vicinanza è dopo buona e bella,</l>
     <l n="66">tutte genti da bene ed onorate,</l>
     <l n="67">per che il paese vago dell'Antella</l>
     <l n="68">non è da vili o povere brigate.</l>
     <l n="69">Se voi volete, Bastian mio, vedella,</l>
     <l n="70">a visitare il compar vostro andate,</l>
     <l n="71">per che la stanza ch'io lodo e vagheggio,</l>
     <l n="72">Calandro innanzi, e di dietro ha Lappeggio.</l>
    </lg>
    <lg n="10">
     <l n="73">A questa villa, a sì ricca magione,</l>
     <l n="74">a sì bel luogo e bene accomodato,</l>
     <l n="75">ceda Montughi e ceda l'Uguccione,</l>
     <l n="76">ceda lo Strozzo, il Sassetto e 'l Salviato,</l>
     <l n="77">vadano e Baroncelli al badalone,</l>
     <l n="78">e Rovezzan si tiri da un lato;</l>
     <l n="79">mettasi a monte Monte del Pianciatico,</l>
     <l n="80">per che presso a Liglian parria salvatico.</l>
    </lg>
    <lg n="11">
     <l n="81">Dalla città lontana quattro miglia</l>
     <l n="82">è questa villa, o poco più o meno:</l>
     <l n="83">quivi si vede quella maraviglia,</l>
     <l n="84">che non ha par dall'Indo al mar Tirreno,</l>
     <l n="85">la cupola vo' dir, che sol somiglia</l>
     <l n="86">se stessa, e 'l campanil, ch'al ciel sereno</l>
     <l n="87">alza la cima, a cui, com'è ben diritto,</l>
     <l n="88">s'inchinan le piramidi d'Egitto.</l>
    </lg>
    <lg n="12">
     <l n="89">Della gran casa, che Fiorenza onora,</l>
     <l n="90">nacque il padrone, e nome ha Raffaello;</l>
     <l n="91">quasi fanciullo può chiamarsi ancora,</l>
     <l n="92">ma più ch'altri mai fussi onesto e bello.</l>
     <l n="93">Uomini e donne ognun se ne innamora,</l>
     <l n="94">per che par proprio un'angelo a vedello:</l>
     <l n="95">tante ha dal cielo avuto grazie e doni;</l>
     <l n="96">ma della cortesia non si ragioni.</l>
    </lg>
    <lg n="13">
     <l n="97">Or dov'io son, largamente v'ho detto,</l>
     <l n="98">e più che mai felice e lieto vivo,</l>
     <l n="99">Bastian mio caro, e con gioia e diletto</l>
     <l n="100">prose e versi all'usanza canto e scrivo.</l>
     <l n="101">Volesse lui, ch'il mio basso intelletto</l>
     <l n="102">alza alle stelle d'ogni viltà privo,</l>
     <l n="103">in qualche degna impresa affaticarmi</l>
     <l n="104">che forse in pregio un dì sarien miei carmi.</l>
    </lg>
   </lg>
  </body>
 </text>
</TEI>