<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 39</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">9</measure>
    <measure unit="line">59</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-39</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 39</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 39</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per far dell'arte nostra sperïenza,</l>
     <l n="2">ch'è di far toppe e chiavi,</l>
     <l n="3">donne, venuti siamo oggi a Fiorenza.</l>
    </lg>
    <lg n="2">
     <l n="4">E bella e nuova et util masserizia</l>
     <l n="5">sempre con noi portiamo,</l>
     <l n="6">d'ogni cosa dovizia,</l>
     <l n="7">e chi volesse il può toccar con mano;</l>
     <l n="8">ma sopratutto abbiano</l>
     <l n="9">d'ogni sorte recato a paragone</l>
     <l n="10">chiavi di tutta prova, sode e buone.</l>
    </lg>
    <lg n="3">
     <l n="11">Bisogna aver molta avvertenza e cura,</l>
     <l n="12">chi vuol far l'arte bene;</l>
     <l n="13">ché nella chiavatura</l>
     <l n="14">l'importanza del tutto si contiene;</l>
     <l n="15">però che spesso viene,</l>
     <l n="16">quando non opra la chiave, il difetto</l>
     <l n="17">dal buco, o troppo largo, o troppo stretto.</l>
    </lg>
    <lg n="4">
     <l n="18">Andar convien molto destro e soave,</l>
     <l n="19">quando la toppa è nuova,</l>
     <l n="20">ed ugner ben la chiave,</l>
     <l n="21">acciocché l'una e l'altra faccin prova:</l>
     <l n="22">allora ell'entra e trova</l>
     <l n="23">gli ingegni tutti, e li ricerca in modo,</l>
     <l n="24">che s'apre ogni serrame duro e sodo.</l>
    </lg>
    <lg n="5">
     <l n="25">Fra l'altre masserizie tegnam care</l>
     <l n="26">le lime e i grimaldegli,</l>
     <l n="27">né si può senza fare,</l>
     <l n="28">così tanaglie, trapani e succhiegli;</l>
     <l n="29">ma tra i lavor più begli</l>
     <l n="30">abbiamo in pregio e sonci assai più grate</l>
     <l n="31">le toppe che non sono adoperate.</l>
    </lg>
    <lg n="6">
     <l n="32">Queste vecchie, che 'l buco han rugginoso,</l>
     <l n="33">noi nolle stimiam punto,</l>
     <l n="34">per che gli è faticoso</l>
     <l n="35">chiavi trovar, che stien lor bene appunto,</l>
     <l n="36">avendo mal congiunto</l>
     <l n="37">gli ingegni insieme e di sopra e di sotto,</l>
     <l n="38">né l'usiam più, se non per ferro rotto.</l>
    </lg>
    <lg n="7">
     <l n="39">Delle chiavi, ch'adopran da due bande,</l>
     <l n="40">sì già da voi pregiate,</l>
     <l n="41">per che con piacer grande</l>
     <l n="42">due serrature con esse aprivate,</l>
     <l n="43">poche n'abbiam portate:</l>
     <l n="44">per ch'ancor ch'elle sieno utili e belle,</l>
     <l n="45">sentiam che voi più non usate quelle.</l>
    </lg>
    <lg n="8">
     <l n="46">Se voi avete vasi rotti, o fessi,</l>
     <l n="47">noi gli risprangheremo</l>
     <l n="48">e tutti i buchi e fessi</l>
     <l n="49">stringendo insieme vi suggelleremo,</l>
     <l n="50">tal che né più né meno</l>
     <l n="51">che nuovi fussin, voi potrete usargli</l>
     <l n="52">e nei vostri bisogni adoperargli.</l>
    </lg>
    <lg n="9">
     <l n="53">Non quanto son le chiavi, alcuna cosa,</l>
     <l n="54">donne, trovar potete</l>
     <l n="55">tant'utile e ingegnosa,</l>
     <l n="56">poi che con esse sicure e segrete</l>
     <l n="57">vostre robe tenete,</l>
     <l n="58">né si può chiamar uom chi non ne porta,</l>
     <l n="59">poi che tanto di chiave apre ogni porta.</l>
    </lg>
   </lg>
  </body>
 </text>
</TEI>