<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 79</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">12</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-79</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 79</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 79</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se ben voi sete de' cocchi private,</l>
     <l n="2">fanciulle belle, non vi sbigottite:</l>
     <l n="3">ch'e'ci son le lettighe apparecchiate,</l>
     <l n="4">più destre per portarvi e più spedite:</l>
     <l n="5">dove con maggior pompa e più agiate</l>
     <l n="6">potrete per Firenze far le gite:</l>
     <l n="7">e potrete anche con vostro piacere</l>
     <l n="8">nascondervi ora ed or farvi vedere.</l>
    </lg>
    <lg n="2">
     <l n="9">Ancor potrete le seggiole usare,</l>
     <l n="10">come a Napoli fanno uomini e donne,</l>
     <l n="11">e per tutta la terra a spasso andare</l>
     <l n="12">a guisa di duchesse e gran madonne:</l>
     <l n="13">e se ben perle e gioie uniche e rare</l>
     <l n="14">non porterete, o ricche e varie gonne,</l>
     <l n="15">fornite tutte d'argento e di seta,</l>
     <l n="16">basta a voi ragunare oro e moneta.</l>
    </lg>
    <lg n="3">
     <l n="17">Di rascia un manto pagonazzo e nero,</l>
     <l n="18">semplice e puro, fatto alla Romana,</l>
     <l n="19">è portamento sì vago ed altero,</l>
     <l n="20">che può vestirne ogni gran cortigiana:</l>
     <l n="21">a chi la vedrà poi, degna d'impero,</l>
     <l n="22">anzi donna parrà vieppiù ch'umana,</l>
     <l n="23">come di Giove o la sposa o la figlia,</l>
     <l n="24">empiendo gli occhi altrui di meraviglia.</l>
    </lg>
    <lg n="4">
     <l n="25">Le vestimenta gentili e modeste</l>
     <l n="26">di panno fin, ben fatte ed attillate,</l>
     <l n="27">piaccion più che d'argento e d'oro veste,</l>
     <l n="28">e di perle e di gioie ricamate;</l>
     <l n="29">per che troppo lascive e poco oneste</l>
     <l n="30">paiono alle persone costumate:</l>
     <l n="31">così cioppe o gammurre aperte e fesse</l>
     <l n="32">son da giocolatrici o strionesse.</l>
    </lg>
    <lg n="5">
     <l n="33">Queste che con sì vaghi e bei colori</l>
     <l n="34">di più velluti, altere se ne vanno,</l>
     <l n="35">con tanti gruppi e nodi e frappe e fiori,</l>
     <l n="36">aranno un giorno invidia al vostro panno;</l>
     <l n="37">per che voi, senza tanti argenti ed ori,</l>
     <l n="38">vivrete senza noia e senza affanno:</l>
     <l n="39">come colui che allegro gode e tace,</l>
     <l n="40">avendo poco fummo, e molta brace.</l>
    </lg>
    <lg n="6">
     <l n="41">Ma sopratutto ubbidir vi conviene,</l>
     <l n="42">e le leggi osservar che vi son date;</l>
     <l n="43">per che la lor fiducia e la lor spene</l>
     <l n="44">è sol che voi restiate condannate:</l>
     <l n="45">fatevi in quello scambio pagar bene,</l>
     <l n="46">e la mercanzia vostra rincarate:</l>
     <l n="47">ed imperiose fate che gli amanti</l>
     <l n="48">v'accordino e contentin di contanti.</l>
    </lg>
    <lg n="7">
     <l n="49">Ancor far masserizia vi bisogna,</l>
     <l n="50">mentre che dura in voi la giovinezza;</l>
     <l n="51">ché troppo danno, ohimè!, troppa vergogna</l>
     <l n="52">n'areste poi giungendo alla vecchiezza,</l>
     <l n="53">quando si spera in vano e 'n van s'agogna,</l>
     <l n="54">mancando in voi la grazia e la bellezza.</l>
     <l n="55">Chi non fa quando può, quando poi vuole</l>
     <l n="56">manca il potere, e in van si pente e duole.</l>
    </lg>
    <lg n="8">
     <l n="57">Esservi esempio eterno la meschina</l>
     <l n="58">Giulia Napoletana doverebbe,</l>
     <l n="59">colla Dïana insieme Fiorentina,</l>
     <l n="60">già ricche sì che non si crederebbe:</l>
     <l n="61">ognuna dalla sera alla mattina</l>
     <l n="62">mille scudi trovato a cambio arebbe;</l>
     <l n="63">or vecchie e 'nferme e povere non hanno</l>
     <l n="64">pan da mangiare e mendicando vanno.</l>
    </lg>
    <lg n="9">
     <l n="65">Chi ha orecchi da udire, intenda;</l>
     <l n="66">io dico a voi, che già sete nel fiore</l>
     <l n="67">di quella età che tanto si commenda</l>
     <l n="68">pe' servigi di Venere ed Amore:</l>
     <l n="69">lasciate indietro andare ogni faccenda,</l>
     <l n="70">ed a far roba sol volgete il core;</l>
     <l n="71">ch'ogni altra cosa è per voi ciancia e baia,</l>
     <l n="72">in fuor che 'l far la dote alla vecchiaia.</l>
    </lg>
    <lg n="10">
     <l n="73">Ma se volete fare a senno mio,</l>
     <l n="74">che vi consiglio a guisa di sorelle,</l>
     <l n="75">voi tornereste prestamente a Dio,</l>
     <l n="76">doventando sue fide e care ancelle,</l>
     <l n="77">questo mondo lasciando falso e rio:</l>
     <l n="78">e tanto più, quanto più ricche e belle:</l>
     <l n="79">e d'ogni vostro error triste e pentite,</l>
     <l n="80">ve ne entrereste nelle Convertite.</l>
    </lg>
    <lg n="11">
     <l n="81">Dove in quel venerando monastero</l>
     <l n="82">fra quelle sante e benedette suore,</l>
     <l n="83">ogni cura porreste, ogni pensiero</l>
     <l n="84">servire al sommo nostro Redentore:</l>
     <l n="85">e colla mente pura e cuor sincero</l>
     <l n="86">dispensereste liete i giorni e l'ore;</l>
     <l n="87">e poi morendo, pe' merti di Cristo,</l>
     <l n="88">del ciel fareste eternamente acquisto.</l>
    </lg>
    <lg n="12">
     <l n="89">Ché così stando, misere, portate</l>
     <l n="90">pericoli infiniti, notte e giorno,</l>
     <l n="91">d'esser battute, ferite, o rubate,</l>
     <l n="92">nimici e ladri avendo spesso intorno:</l>
     <l n="93">e poi dal malfranzese anche storpiate,</l>
     <l n="94">gir sospirando e mendicando attorno:</l>
     <l n="95">e poscia il viver vostro al suo fin giunto,</l>
     <l n="96">perdere il corpo e l'anima 'n un punto.</l>
    </lg>
   </lg>
  </body>
 </text>
</TEI>