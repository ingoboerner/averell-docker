<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Primo Canto</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">44</measure>
    <measure unit="line">352</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-primo-canto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Primo Canto</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Primo Canto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gia fe' la rabbia de' giganti altera</l>
     <l n="2">a forza salir monte sopra monte,</l>
     <l n="3">per accostarsi alla celeste spera,</l>
     <l n="4">e fare a i sommi Dei vergogna ed onte;</l>
     <l n="5">ma, fulminando, Giove di maniera</l>
     <l n="6">percosse a chi le spalle, a chi la fronte,</l>
     <l n="7">che tutti al fin restar di vita privi,</l>
     <l n="8">e poi bertucce ritornaron vivi.</l>
    </lg>
    <lg n="2">
     <l n="9">Ma ora un gobbo, poeta Pisano,</l>
     <l n="10">da certi gigantacci, sgangherati</l>
     <l n="11">ha fatto a' Dei togliere il ciel di mano,</l>
     <l n="12">tal che pel duol si sarian fatti frati;</l>
     <l n="13">se non che dal valor del popol nano</l>
     <l n="14">l'altro dì fur difesi e liberati,</l>
     <l n="15">con modi, non so già, se begli o buoni;</l>
     <l n="16">ma chi lo crede, Dio glie ne perdoni.</l>
    </lg>
    <lg n="3">
     <l n="17">Onde per questo un'altra turba infesta</l>
     <l n="18">surta è di nuovo, altera e disdegnosa;</l>
     <l n="19">ciurma, gente o genia simile a questa</l>
     <l n="20">non fu giamai cantata in versi o in prosa:</l>
     <l n="21">la qual notte e dì sempre mi molesta,</l>
     <l n="22">che di lei canti con rima orgogliosa;</l>
     <l n="23">ond'io forzato sono a questa volta,</l>
     <l n="24">di scriverne, cantando a briglia sciolta.</l>
    </lg>
    <lg n="4">
     <l n="25">Ma dove andrò per chi favor mi dia,</l>
     <l n="26">se gli Dei son da meno or che i mortali?</l>
     <l n="27">Già non piegherò in giù la fantasia</l>
     <l n="28">a ritrovar gli spiriti infernali.</l>
     <l n="29">Divota dunque a voi la Musa mia</l>
     <l n="30">si volge, o mostri invitti ed immortali:</l>
     <l n="31">date sussidio e soccorso al mio canto,</l>
     <l n="32">mentre di voi l'opere orrende io canto.</l>
    </lg>
    <lg n="5">
     <l n="33">Non per arte di streghe, o per incanti</l>
     <l n="34">s'ingenerar questi mostri villani;</l>
     <l n="35">ma fegli la natura tutti quanti,</l>
     <l n="36">contro a sua voglia, sì feroci e strani:</l>
     <l n="37">molti han la testa e i piè come giganti</l>
     <l n="38">nel resto poi sono sparuti e nani:</l>
     <l n="39">chi ha due capi, tre piedi e tre braccia</l>
     <l n="40">chi d'assiuolo, e chi di bue la faccia.</l>
    </lg>
    <lg n="6">
     <l n="41">Ma per che si dirà di mano in mano</l>
     <l n="42">le lor fattezze, quando tempo sia;</l>
     <l n="43">i nomi e l'armi e quel ch'egli hanno in mano</l>
     <l n="44">restin da parte omai, vengasi al quia.</l>
     <l n="45">Or per che 'l mio cantar non segua in vano,</l>
     <l n="46">sappiate che di questa baronia,</l>
     <l n="47">quei sono i più gagliardi e i più saputi,</l>
     <l n="48">ch'hanno dietro la coda, e son cornuti.</l>
    </lg>
    <lg n="7">
     <l n="49">Nell'Affrica diserta, abbandonata,</l>
     <l n="50">ove Caton fu per morir di sete,</l>
     <l n="51">una pianura è grande e sterminata</l>
     <l n="52">quanto con gli occhi mai guardar potete;</l>
     <l n="53">quivi la setta già de i mostri armata</l>
     <l n="54">minaccia il ciel, le stelle e le comete,</l>
     <l n="55">e vuole, innanzi che ne venga il verno,</l>
     <l n="56">disfare il cielo, e rovinar l'inferno.</l>
    </lg>
    <lg n="8">
     <l n="57">E Finimondo, ch'è lor capitano,</l>
     <l n="58">affetta, taglia e squarta a più potere:</l>
     <l n="59">questo dal mezzo in suso è corpo umano,</l>
     <l n="60">da indi in giuso è poi lupo cerviere:</l>
     <l n="61">e per ch'egli ha due visi come Giano,</l>
     <l n="62">può innanzi e 'ndietro a sua posta vedere,</l>
     <l n="63">senza voltarsi: e non vi paia poco;</l>
     <l n="64">e l'armadura sua tutta è di fuoco.</l>
    </lg>
    <lg n="9">
     <l n="65">Scambio di spada egli ha una facellina,</l>
     <l n="66">dove sta sempremai la fiamma accesa:</l>
     <l n="67">con essa mette ogni cosa a rovina,</l>
     <l n="68">che non se gli può far schermo o difesa;</l>
     <l n="69">lo scudo è una chiocciola marina,</l>
     <l n="70">in cui dipinto ha la sua bella impresa:</l>
     <l n="71">dove, nel campo azzurro fra due porte,</l>
     <l n="72">il diavolo è che strangola la morte.</l>
    </lg>
    <lg n="10">
     <l n="73">Non adoprò costui giamai destriero,</l>
     <l n="74">per ch'egli ha quattro piè come un cavallo</l>
     <l n="75">poi è nel corso sì presto e leggiero,</l>
     <l n="76">che cosa alcuna non puote agguagliallo:</l>
     <l n="77">un altro mostro appresso ardito e fiero,</l>
     <l n="78">dopo il gran Finimondo entra nel ballo,</l>
     <l n="79">ch'acquistò già cogli Orchi eterna fama,</l>
     <l n="80">e Radigozzo per nome si chiama.</l>
    </lg>
    <lg n="11">
     <l n="81">Costui di porco ha il viso; ma la testa</l>
     <l n="82">cornuta è dopo a guisa di montone:</l>
     <l n="83">il petto e 'l corpo, che par fatto a sesta:</l>
     <l n="84">e le braccia son poi d'uccel grifone:</l>
     <l n="85">l'avanzo delle membra, che gli resta,</l>
     <l n="86">fate conto che sia di storione,</l>
     <l n="87">dalle cosce, le gambe e i piedi in fuori,</l>
     <l n="88">che son di nibbi, di gufi e d'astori.</l>
    </lg>
    <lg n="12">
     <l n="89">Cavalca per destriere un uccellaccio,</l>
     <l n="90">ch'è quasi grande com'un liofante:</l>
     <l n="91">ha l'armadura sua tutta di diaccio,</l>
     <l n="92">della qual s'arma dal capo alle piante.</l>
     <l n="93">Costui non vuol che gli sia dato impaccio;</l>
     <l n="94">per ch'è superbo, altiero ed arrogante:</l>
     <l n="95">e nell'insegne porta, e in sul cimiere</l>
     <l n="96">il sollion, che si mette il brachiere.</l>
    </lg>
    <lg n="13">
     <l n="97">Non porta scudo, né spada, né lancia,</l>
     <l n="98">come facevan già gli antichi eroi;</l>
     <l n="99">ma colle zampe altrui dona la mancia,</l>
     <l n="100">armate d'ugna, che paion rasoi.</l>
     <l n="101">Un altro poi, che sempre ride e ciancia,</l>
     <l n="102">e tutti allegri sono i gesti suoi,</l>
     <l n="103">seguita dopo benigno e soave,</l>
     <l n="104">che si fa nominare Pappalefave.</l>
    </lg>
    <lg n="14">
     <l n="105">È grosso e grasso come un carnasciale,</l>
     <l n="106">fresco nel viso, e va sempremai raso:</l>
     <l n="107">un bel capone ha grande e badïale,</l>
     <l n="108">che fatto nella madia pare a caso:</l>
     <l n="109">i piedi solo ha di quello animale,</l>
     <l n="110">che fe' volando il fonte del Pegaso:</l>
     <l n="111">ed è armato dal capo al tallone</l>
     <l n="112">di pelle rosolata di cappone.</l>
    </lg>
    <lg n="15">
     <l n="113">Di spada ha in vece, o di baston ferrato,</l>
     <l n="114">uno stidion, non già da beccafichi,</l>
     <l n="115">ma da infilzare ogni grosso castrato:</l>
     <l n="116">con questo facea gli uomini mendichi;</l>
     <l n="117">mena di punta, ed arebbe passato</l>
     <l n="118">un monte, non di pesche né di fichi,</l>
     <l n="119">ma di diamanti: e nello scudo avea,</l>
     <l n="120">e per cimiere un Lanzi che bevea.</l>
    </lg>
    <lg n="16">
     <l n="121">Dopo costui seguiva Malandrocco,</l>
     <l n="122">che piedi e cosce e busto ha di serpente;</l>
     <l n="123">ma capo e collo e viso ha poi d'allocco,</l>
     <l n="124">e le braccia e le man, chi pon ben mente,</l>
     <l n="125">paion là di quegli uomin del Marrocco,</l>
     <l n="126">neri e piccin, ma son gagliarda gente:</l>
     <l n="127">un toro ha per destrier, che salta e sbuffa:</l>
     <l n="128">e l'armadura sua tutta è di muffa.</l>
    </lg>
    <lg n="17">
     <l n="129">Ha per sua spada in mano una scoreggia,</l>
     <l n="130">la quale ognun fuggiva volentieri:</l>
     <l n="131">l'arcobaleno, che Giove scoreggia,</l>
     <l n="132">portava nello scudo e per cimieri.</l>
     <l n="133">Forasiepe, che pare una marmeggia,</l>
     <l n="134">vien dopo a questi mostri orrendi e fieri,</l>
     <l n="135">che 'l capo ha sol di tigre, e 'l resto è tutto</l>
     <l n="136">d'un omaccin sparuto, secco e brutto.</l>
    </lg>
    <lg n="18">
     <l n="137">Costui è traditore e mariuolo</l>
     <l n="138">e becco e ladro e soddomito e spia:</l>
     <l n="139">va fuor di notte il più del tempo e solo,</l>
     <l n="140">avendo in odio assai la compagnia;</l>
     <l n="141">porta, scambio di spada, un punteruolo,</l>
     <l n="142">col quale ha fatto intera notomia,</l>
     <l n="143">a forar trippe: e dal capo alle piante</l>
     <l n="144">armato è tutto di carta sugante.</l>
    </lg>
    <lg n="19">
     <l n="145">Per cimier porta il tristo, e nello scudo</l>
     <l n="146">dipinto e sculto maestrevolmente</l>
     <l n="147">sopra una torre un fraccurrado ignudo,</l>
     <l n="148">che ride e tien per la coda un serpente.</l>
     <l n="149">Un altro mostro dispietato e crudo</l>
     <l n="150">seguita dopo questo immantanente,</l>
     <l n="151">ch'è uomo e donna e lionessa e cane,</l>
     <l n="152">e chiamasi il superbo Sparapane.</l>
    </lg>
    <lg n="20">
     <l n="153">Di nebbia ha la panziera e 'l corsaletto,</l>
     <l n="154">la corazza, le falde e gli stinieri:</l>
     <l n="155">di nebbia ancora i bracciali e l'elmetto,</l>
     <l n="156">coll'altre armi, ch'a lui fan di mestieri:</l>
     <l n="157">ha per sua impresa un idolo in farsetto:</l>
     <l n="158">e mena una giraffa per destrieri:</l>
     <l n="159">non porta spada o scimitarra allato,</l>
     <l n="160">ma in quella vece adopra un coreggiato.</l>
    </lg>
    <lg n="21">
     <l n="161">Un altro mostro feroce e gagliardo</l>
     <l n="162">vien dopo lui, pien d'ira e di furore,</l>
     <l n="163">mezzo gigante e mezzo liopardo,</l>
     <l n="164">armato tutto quanto di savore:</l>
     <l n="165">costui per nome è detto Succialardo,</l>
     <l n="166">che per insegna porta a grande onore</l>
     <l n="167">sopra l'elmetto e nel scudo dipinto</l>
     <l n="168">Febo, che porta a pentole Ghiacinto.</l>
    </lg>
    <lg n="22">
     <l n="169">Nella man destra un paio di vangaiuole</l>
     <l n="170">tiene, e nella sinistra un frugatoio:</l>
     <l n="171">fa con quest'arme pazza ciò ch'ei vuole,</l>
     <l n="172">mettendo questo e quel nel serbatoio.</l>
     <l n="173">Guazzaletto, che fa poche parole</l>
     <l n="174">e molti fatti, ma nello scrittoio,</l>
     <l n="175">vien dopo: e della guerra ha poca pratica,</l>
     <l n="176">tenendo scuola a i mostri di gramatica.</l>
    </lg>
    <lg n="23">
     <l n="177">Pecora è tutto quanto da un lato,</l>
     <l n="178">dall'altro è mezzo arpia, mezzo civetta:</l>
     <l n="179">è di cuiussi tutto quanto armato,</l>
     <l n="180">che non gli passerebbe una saetta:</l>
     <l n="181">e porta nello scudo divisato</l>
     <l n="182">un pedante, ch'uccella alla fraschetta:</l>
     <l n="183">ha per spada un tocco grosso in mano,</l>
     <l n="184">di quegli ch'ammazzar già San Casciano.</l>
    </lg>
    <lg n="24">
     <l n="185">Struggilupo ne vien dopo costoro</l>
     <l n="186">tanto crudel, ch'io mi vergogno a dillo:</l>
     <l n="187">le cosce, e 'l petto e 'l corpo ha di castoro,</l>
     <l n="188">da indi in giuso è tutto coccodrillo;</l>
     <l n="189">ma le braccia e la testa ha poi di toro:</l>
     <l n="190">furioso sì, che par ch'abbia l'assillo</l>
     <l n="191">in corpo, dico, e per cacciarlo fuora,</l>
     <l n="192">rompe ogni cosa, straccia, spezza e fora.</l>
    </lg>
    <lg n="25">
     <l n="193">Il suo destrieri è 'l caval Pegaseo,</l>
     <l n="194">per batter l'ale e per correre intento:</l>
     <l n="195">indosso ha tutte l'armi di Perseo,</l>
     <l n="196">che (come scrive Ulisse) fur di vento:</l>
     <l n="197">ha per insegna la lira d'Orfeo,</l>
     <l n="198">che gli lasciò Catullo in testamento:</l>
     <l n="199">e quella, come sia sua duce e scorta,</l>
     <l n="200">sempre nel scudo e sopra l'elmo porta.</l>
    </lg>
    <lg n="26">
     <l n="201">Scambio di stocchi, spade e mazzafrusti</l>
     <l n="202">di gru porta una penna temperata:</l>
     <l n="203">con essa mena colpi aspri e robusti:</l>
     <l n="204">con essa uccide e storpia la brigata.</l>
     <l n="205">Dopo costui tra i più grossi e i più giusti,</l>
     <l n="206">vien Fieramosca, una bestia incantata:</l>
     <l n="207">gigante è tutto, eccetto ch'ha la faccia</l>
     <l n="208">d'asino ed ha tre piedi e quattro braccia.</l>
    </lg>
    <lg n="27">
     <l n="209">Dilettasi costui d'uccelli e cani;</l>
     <l n="210">però ch'ei caccia e volentieri uccella:</l>
     <l n="211">non porta spada od altro nelle mani,</l>
     <l n="212">ma colle pugna gli uomini sfragella,</l>
     <l n="213">menando mostacciate da cristiani,</l>
     <l n="214">a cui non giova elmetto, né rotella:</l>
     <l n="215">caval non vuol, né insegna, né armadura,</l>
     <l n="216">tanto si fida e in sé stesso assicura.</l>
    </lg>
    <lg n="28">
     <l n="217">Salvalaglio vien dopo giovinetto,</l>
     <l n="218">un mostro veramente bello e vago:</l>
     <l n="219">ha di donzella i fianchi, il corpo e 'l petto,</l>
     <l n="220">il resto è tutto poi di verde drago,</l>
     <l n="221">eccetto il volto, ch'è d'un angeletto</l>
     <l n="222">biondo e ricciuto: ha propriamente immago,</l>
     <l n="223">di liocorno: un corno ha per sua spada,</l>
     <l n="224">e l'armadura fatta di rugiada.</l>
    </lg>
    <lg n="29">
     <l n="225">Non ebbe Croco mai, non ebbe Adone,</l>
     <l n="226">né sì gentil, né sì candido viso:</l>
     <l n="227">saria potuto stare al paragone</l>
     <l n="228">del bel Ghiacinto e del vago Narciso.</l>
     <l n="229">Giove gli volle già dare il mattone;</l>
     <l n="230">ma fu per rimanerne al fin conquiso:</l>
     <l n="231">porta nel scudo, e sopra l'elmo fido</l>
     <l n="232">in una gabbia ritrosa Cupido.</l>
    </lg>
    <lg n="30">
     <l n="233">L'ultimo al fin di tutti Guastatore</l>
     <l n="234">ne viene in atto villano e feroce:</l>
     <l n="235">costui co i gridi altrui dava la morte,</l>
     <l n="236">tanto avea fiera e spaventevol boce:</l>
     <l n="237">l'arebbe il re Bravier, di lui men forte,</l>
     <l n="238">fuggito, come fa il diavol la Croce;</l>
     <l n="239">ma poco grida la bestia superba,</l>
     <l n="240">ch'all'ultimo bisogno lo riserba.</l>
    </lg>
    <lg n="31">
     <l n="241">Però che in scambio di spada o bastone</l>
     <l n="242">portava dì e notte sempre allato</l>
     <l n="243">un grande e grosso e ben fatto panione,</l>
     <l n="244">che gli ha già mille palme, e mille dato:</l>
     <l n="245">e per insegna nel suo gonfalone</l>
     <l n="246">di seta e d'oro aveva divisato</l>
     <l n="247">Venere, che cavalca una testuggine:</l>
     <l n="248">e l'armadura sua tutta è di ruggine.</l>
    </lg>
    <lg n="32">
     <l n="249">Di cerbia ha il collo, la gola e la testa,</l>
     <l n="250">l'avanzo poi è tutto d'uom salvatico.</l>
     <l n="251">Or qui de' mostri fieri ha fatto testa</l>
     <l n="252">il popol tutto di combatter pratico:</l>
     <l n="253">e pien di rabbia, d'ira e di tempesta</l>
     <l n="254">bestemmia il ciel, per ch'è pazzo e lunatico:</l>
     <l n="255">e 'n vista tale appare orrenda e scura,</l>
     <l n="256">che farebbe paura alla paura.</l>
    </lg>
    <lg n="33">
     <l n="257">Dodici sono, ed ognuno è di mille</l>
     <l n="258">mostri strani e diversi capitano:</l>
     <l n="259">Orlando taccia qui, stia cheto Achille,</l>
     <l n="260">nascondisi Ruggier, fugga Tristano:</l>
     <l n="261">fiamme gettan costor, non pur faville,</l>
     <l n="262">rimbomba d'alte grida il monte e 'l piano;</l>
     <l n="263">tal che gli Dei con gran timore stanno,</l>
     <l n="264">aspettando di corto scorno e danno.</l>
    </lg>
    <lg n="34">
     <l n="265">E ben che 'l re famoso de i pimmei</l>
     <l n="266">sia in loro aiuto, e i nani trionfanti;</l>
     <l n="267">Saturno, ch'è 'l più vecchio fra gli Dei,</l>
     <l n="268">veggiendo stare il cielo in doglie e 'n pianti</l>
     <l n="269">rivolto a Giove disse: «Io loderei</l>
     <l n="270">che tu tornassi vivi i fier giganti,</l>
     <l n="271">e torgli in tuo soccorso, per ch'io veggio</l>
     <l n="272">che 'l mal ne preme e ne spaventa il peggio.</l>
    </lg>
    <lg n="35">
     <l n="273">Tu sai come Fialte e Briareo,</l>
     <l n="274">cogli altri lor fratei gagliardi furo;</l>
     <l n="275">se ti sovvien del caso acerbo e reo,</l>
     <l n="276">quando appena da lor fu il ciel sicuro:</l>
     <l n="277">or se tu torni vivo Campaneo</l>
     <l n="278">con tutti gli altri, e qui nel chiaro e puro</l>
     <l n="279">regno gli metti armati in tuo favore,</l>
     <l n="280">danno non dei temer né disonore».</l>
    </lg>
    <lg n="36">
     <l n="281">Piacque a tutti gli Dei generalmente</l>
     <l n="282">quel buon consiglio di quel vecchio santo.</l>
     <l n="283">Or chi brama d'udire interamente</l>
     <l n="284">la bella storia, che segue il mio canto,</l>
     <l n="285">stiagli fitto attraverso nella mente</l>
     <l n="286">di venirmi a scoltar nell'altro canto,</l>
     <l n="287">dove cose di fuoco e di saette,</l>
     <l n="288">di tremuoti e di vento saran dette.</l>
    </lg>
    <lg n="37">
     <l n="289">Voi sentirete prima come Giove</l>
     <l n="290">tornò vivi i giganti in un momento:</l>
     <l n="291">e come quegli poi, per far gran prove,</l>
     <l n="292">dieron co i nani le bandiere al vento,</l>
     <l n="293">e n'andaro a trovare i mostri, dove</l>
     <l n="294">la terra e l'aria empievon di spavento;</l>
     <l n="295">ma gli Dei, stando pur sodi al macchione,</l>
     <l n="296">restaro in ciel a far fare orazione.</l>
    </lg>
    <lg n="38">
     <l n="297">Ma non valse nïente, per ch'al fine,</l>
     <l n="298">dopo una zuffa fiera e maladetta,</l>
     <l n="299">quelle anime gentili e pellegrine</l>
     <l n="300">de i giganti e de i nani ebber la stretta.</l>
     <l n="301">Questa non fu delle maggior rovine,</l>
     <l n="302">che sia stata giamai veduta o letta;</l>
     <l n="303">poi che i nani e i giganti restar tutti,</l>
     <l n="304">nel sangue involti, imbrodolati e brutti.</l>
    </lg>
    <lg n="39">
     <l n="305">Laonde i mostri poi vittorïosi</l>
     <l n="306">Inverso il ciel presero a camminare:</l>
     <l n="307">dove gl'Iddei tremanti e paurosi</l>
     <l n="308">avean disposto di non gli aspettare:</l>
     <l n="309">e per vïaggi incogniti e nascosi</l>
     <l n="310">s'eran fuggiti, e senza altro indugiare,</l>
     <l n="311">tutti quaggiuso ne i paesi nostri,</l>
     <l n="312">lasciando voto il ciel in preda a i mostri.</l>
    </lg>
    <lg n="40">
     <l n="313">E così sotto forme varie e strane</l>
     <l n="314">tra noi si stanno pien di passione:</l>
     <l n="315">chi pare un lupo, e chi somiglia un cane:</l>
     <l n="316">chi s'è fatto giovenco, e chi montone:</l>
     <l n="317">Febo s'è convertito in pulicane,</l>
     <l n="318">Venere in lepre, e Marte in un pippione,</l>
     <l n="319">Giove in bertuccia: e con doglia infinita</l>
     <l n="320">van qui e qua buscandosi la vita.</l>
    </lg>
    <lg n="41">
     <l n="321">Al fine intenderete per qual via</l>
     <l n="322">i mostri se ne andaro in paradiso:</l>
     <l n="323">come preser di quel la signoria,</l>
     <l n="324">dov'or si stanno in festa, in canto e 'n riso;</l>
     <l n="325">onde più tempo già la carestia,</l>
     <l n="326">i venti e l'acqua il mondo hanno conquiso,</l>
     <l n="327">né tra dicembre e maggio è più divario,</l>
     <l n="328">e par che vada ogni cosa al contrario.</l>
    </lg>
    <lg n="42">
     <l n="329">Or qui si potrian dir sei belle cose;</l>
     <l n="330">ma forza m'è tener la bocca chiusa;</l>
     <l n="331">per che certe maligne e cancherose</l>
     <l n="332">persone poi mi fanno cornamusa:</l>
     <l n="333">e travolgono i versi e le mie prose</l>
     <l n="334">più stranamente che Circe o Medusa</l>
     <l n="335">non fer le genti già nel tempo antico;</l>
     <l n="336">ond'io mi taccio, e null'altro ne dico.</l>
    </lg>
    <lg n="43">
     <l n="337">Ma pensate da voi, buone persone,</l>
     <l n="338">sendo ora il ciel da i mostri governato,</l>
     <l n="339">che possono ir l'anguille a pricissione,</l>
     <l n="340">e le lumache e gli agli far bucato:</l>
     <l n="341">hanno fatto la pace di Marcone</l>
     <l n="342">la penna, l'ago, la scuola e 'l mercato:</l>
     <l n="343">tal che la ciurma fa rammarichio:</l>
     <l n="344">intendami chi può, ch'i' m'intend'io.</l>
    </lg>
    <lg n="44">
     <l n="345">Ma per non far più lunga intemerata,</l>
     <l n="346">a voi mi rivolgo or, padre Stradino,</l>
     <l n="347">e prego voi pel vostro Consagrata,</l>
     <l n="348">per Namo di Baviera e per Mambrino,</l>
     <l n="349">per l'Accademia che vi fu rubata,</l>
     <l n="350">per l'anima di Buovo paladino,</l>
     <l n="351">che voi abbiate cura a questo, intanto</l>
     <l n="352">ch'io compongo e riscrivo l'altro canto.</l>
    </lg>
   </lg>
  </body>
 </text>
</TEI>