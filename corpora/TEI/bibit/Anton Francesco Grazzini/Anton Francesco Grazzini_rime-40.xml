<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 40</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">9</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-40</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 40</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 40</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giovani e giucator di palla a maglio</l>
     <l n="2">tutti siam noi d'intorno,</l>
     <l n="3">sol per giucar, venuti questo giorno.</l>
    </lg>
    <lg n="2">
     <l n="4">In Napoli trovato</l>
     <l n="5">fu questo nobil giuoco primamente:</l>
     <l n="6">or ognun l'ha imparato,</l>
     <l n="7">però si giuoca tanto fra le gente;</l>
     <l n="8">ma noi che veramente</l>
     <l n="9">maestri eletti siamo,</l>
     <l n="10">giuocando con ognun sempre vinciamo.</l>
    </lg>
    <lg n="3">
     <l n="11">Giovane sopratutto,</l>
     <l n="12">a chi vuol ben giuocare, esser conviene,</l>
     <l n="13">ed a farne buon frutto</l>
     <l n="14">sode bisogna e forti aver le schiene,</l>
     <l n="15">e veder lume bene</l>
     <l n="16">importa molto, e poi</l>
     <l n="17">gagliarde braccia aver, com'abbiam noi.</l>
    </lg>
    <lg n="4">
     <l n="18">Il maglio vuole avere,</l>
     <l n="19">sì come ha 'l nostro, uguale e buona presa</l>
     <l n="20">acciò con man tenere</l>
     <l n="21">si possa meglio, a seguitar l'impresa,</l>
     <l n="22">e dopo alla distesa</l>
     <l n="23">menar con ardimento,</l>
     <l n="24">e cor la palla sempre e non il vento.</l>
    </lg>
    <lg n="5">
     <l n="25">Ponsi la palla in terra,</l>
     <l n="26">e poi con gran destrezza e maestria</l>
     <l n="27">questo a due man s'afferra,</l>
     <l n="28">chi d'acquistare onor brama e disia,</l>
     <l n="29">e con galanteria</l>
     <l n="30">fassi arco della schiena,</l>
     <l n="31">per darle dritto e corla meglio in piena.</l>
    </lg>
    <lg n="6">
     <l n="32">Piover non vuol giamai,</l>
     <l n="33">donne, quando si fa questo bel giuoco;</l>
     <l n="34">però che nuoce assai,</l>
     <l n="35">anzi esser vuole asciutto e netto il loco;</l>
     <l n="36">per che varrebbe poco</l>
     <l n="37">nel fango e nella mota</l>
     <l n="38">menare e resteria la botta vota.</l>
    </lg>
    <lg n="7">
     <l n="39">In camicia la state</l>
     <l n="40">si giuoca, e 'l verno in colletto, o in giubbone</l>
     <l n="41">ben che certe brigate</l>
     <l n="42">truovonsi ancor, che lo fanno in sajone:</l>
     <l n="43">pur chi ha discrezione,</l>
     <l n="44">to' pochi panni in fatto,</l>
     <l n="45">per esser, come noi, destro ed adatto.</l>
    </lg>
    <lg n="8">
     <l n="46">Non antico, o moderno,</l>
     <l n="47">più bel giuoco del nostro si ritrova;</l>
     <l n="48">fassi la state e 'l verno,</l>
     <l n="49">e sempremai diletta e sempre giova,</l>
     <l n="50">né questo cosa nuova</l>
     <l n="51">vi paia, e strano effetto,</l>
     <l n="52">dappoi ch'egli ha le palle per soggetto.</l>
    </lg>
    <lg n="9">
     <l n="53">Or chi con noi provare</l>
     <l n="54">si volesse e giucare,</l>
     <l n="55">ne venga via col maglio e colle palle,</l>
     <l n="56">e noi ci avvierem verso le stalle.</l>
    </lg>
   </lg>
  </body>
 </text>
</TEI>