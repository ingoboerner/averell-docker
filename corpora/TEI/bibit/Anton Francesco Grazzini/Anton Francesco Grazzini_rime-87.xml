<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 87</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">45</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-87</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 87</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 87</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se il non aver pensier, com'alcun dice,</l>
     <l n="2">è in questo mondo il viver lieto e vero,</l>
     <l n="3">voi vi potete domandar felice.</l>
    </lg>
    <lg n="2">
     <l n="4">Piova o non piova, o regni il bianco o il nero:</l>
     <l n="5">sia guerra o pace, morbo o carestia,</l>
     <l n="6">di nulla mai non vi date pensiero.</l>
    </lg>
    <lg n="3">
     <l n="7">A voi basta che 'l verno freddo sia,</l>
     <l n="8">calda la state: e d'esser solamente</l>
     <l n="9">ogn'anno vivo per la Befania.</l>
    </lg>
    <lg n="4">
     <l n="10">Or per ch'io so che sete uomo eccellente,</l>
     <l n="11">un mio capitol contr'al pensier fatto</l>
     <l n="12">vi vo' mandare, e farvene un presente.</l>
    </lg>
    <lg n="5">
     <l n="13">Ma prima vo' con voi far questo patto,</l>
     <l n="14">che voi diciate a chi lo biasimasse,</l>
     <l n="15">ch'ei mente per la gola, o che sia matto.</l>
    </lg>
    <lg n="6">
     <l n="16">Ma chi saria mai quel che ne parlasse</l>
     <l n="17">sapendo come a voi è indirizzato,</l>
     <l n="18">che sete sì valente a selle basse?</l>
    </lg>
    <lg n="7">
     <l n="19">S'io mi ricordo ben, l'anno passato</l>
     <l n="20">vidi certi capitoli in effetto,</l>
     <l n="21">dov'il pensier, ch'io biasmo, era lodato.</l>
    </lg>
    <lg n="8">
     <l n="22">Hanno quei che li feron, di lui detto</l>
     <l n="23">cose mirande: e con la fantasia</l>
     <l n="24">passati son assai più su ch'il tetto:</l>
    </lg>
    <lg n="9">
     <l n="25">e con una lor lunga diceria</l>
     <l n="26">mostro hanno il ciel, la terra e gli animali,</l>
     <l n="27">a disonor della filosofia;</l>
    </lg>
    <lg n="10">
     <l n="28">ma l'opinïon lor son vane e frali,</l>
     <l n="29">amico caro; sì che un'altra volta,</l>
     <l n="30">direte lor ch'e' si mettin gli occhiali.</l>
    </lg>
    <lg n="11">
     <l n="31">Il pensier, cosa è ria, malvagia e stolta;</l>
     <l n="32">poi che da lui si veggon solo uscire</l>
     <l n="33">dolori a schiera, e pianti a briglia sciolta.</l>
    </lg>
    <lg n="12">
     <l n="34">Savio chi sa tal affanno fuggire,</l>
     <l n="35">ch'agli uomin follemente fa gustare</l>
     <l n="36">spesse volte la morte anzi al morire.</l>
    </lg>
    <lg n="13">
     <l n="37">Un filosofo già volto a pensare,</l>
     <l n="38">vivendo sempre coll'animo intento,</l>
     <l n="39">altro non fece mai che lacrimare.</l>
    </lg>
    <lg n="14">
     <l n="40">Un altro di contrario sentimento,</l>
     <l n="41">senza pensier, tutt'i suoi felici anni</l>
     <l n="42">ridendo consumò lieto e contento.</l>
    </lg>
    <lg n="15">
     <l n="43">Chi sarà dunque al mondo che s'inganni,</l>
     <l n="44">che 'l non pensar rechi letizia e gioia,</l>
     <l n="45">come i troppi pensier tormenti e danni?</l>
    </lg>
    <lg n="16">
     <l n="46">Quanto lo debbe ogni uomo avere a noia,</l>
     <l n="47">che per lui certamente noi veggiamo</l>
     <l n="48">il diavol fatto dell'anime boia!</l>
    </lg>
    <lg n="17">
     <l n="49">Il pensier fece il viver nostro gramo:</l>
     <l n="50">ch'entrando a madonn'Eva nel cervello,</l>
     <l n="51">fece peccar quel poverin d'Adamo.</l>
    </lg>
    <lg n="18">
     <l n="52">Trovò il nimico questo modo fello:</l>
     <l n="53">col fargli pensar d'esser uom dabbene,</l>
     <l n="54">gli fe' cercare il nostro e 'l suo flagello.</l>
    </lg>
    <lg n="19">
     <l n="55">Vedete quanto mal dal pensier viene;</l>
     <l n="56">ché 'l bel viver saria senza fatica,</l>
     <l n="57">né il morir or ci romperia le rene.</l>
    </lg>
    <lg n="20">
     <l n="58">Poi venuta la dolce etade antica,</l>
     <l n="59">quando nel mondo stava allegramente</l>
     <l n="60">l'una spezie coll'altra insieme amica,</l>
    </lg>
    <lg n="21">
     <l n="61">al mio od al tuo non si poneva mente;</l>
     <l n="62">ma si pascea di ghiande e melïache</l>
     <l n="63">or qui or qua, dove volea la gente.</l>
    </lg>
    <lg n="22">
     <l n="64">Non mangiavan le serpi le lumache;</l>
     <l n="65">ma stava ognun sicur senza sospetto,</l>
     <l n="66">le donne ignude, e gli uomin senza brache.</l>
    </lg>
    <lg n="23">
     <l n="67">Dolce piacere e infinito diletto</l>
     <l n="68">che si prendeano i lieti amanti insieme;</l>
     <l n="69">ch'un bel fiorito prato era il lor letto.</l>
    </lg>
    <lg n="24">
     <l n="70">Non accadean allor fatiche estreme,</l>
     <l n="71">perché la terra senza agricoltura</l>
     <l n="72">rendeva lor benigna i frutti e 'l seme.</l>
    </lg>
    <lg n="25">
     <l n="73">Gli uomini sempre nell'età matura,</l>
     <l n="74">senza sentir la morte, a poco a poco</l>
     <l n="75">mancavan per stanchezza di natura.</l>
    </lg>
    <lg n="26">
     <l n="76">Non generava diaccio il verno, o fuoco</l>
     <l n="77">la state; perché sempre il bel sol era</l>
     <l n="78">temperato e benigno in ogni loco;</l>
    </lg>
    <lg n="27">
     <l n="79">in così fatta guisa e 'n tal maniera</l>
     <l n="80">gli uomini e gli animai vivean in pace,</l>
     <l n="81">sotto l'eterna e dolce primavera.</l>
    </lg>
    <lg n="28">
     <l n="82">Quando venne pensiero a quella audace</l>
     <l n="83">di presentare il vaso, onde Pandora</l>
     <l n="84">ministrò il mal che tanto ne dispiace;</l>
    </lg>
    <lg n="29">
     <l n="85">per che di quello uscì subito fuora</l>
     <l n="86">tutto quel che da noi si gusta amaro:</l>
     <l n="87">e fu guasto il bel mondo in men d'un'ora;</l>
    </lg>
    <lg n="30">
     <l n="88">perché negli uman petti si destaro</l>
     <l n="89">la superbia, l'invidia e l'avarizia,</l>
     <l n="90">con la lussuria insieme a paro a paro.</l>
    </lg>
    <lg n="31">
     <l n="91">Discordia, odio, rancore e nimicizia,</l>
     <l n="92">soddomiti, assassini e traditori</l>
     <l n="93">empiero il mondo 'n un tratto a dovizia.</l>
    </lg>
    <lg n="32">
     <l n="94">Crebbe l'ambizïon poi ne' maggiori,</l>
     <l n="95">onde a rubar ad ambe man si dieno</l>
     <l n="96">terre, tesori, titoli ed onori.</l>
    </lg>
    <lg n="33">
     <l n="97">Ma non bastando lor tutto il terreno,</l>
     <l n="98">in breve ancor poson la soma al mare,</l>
     <l n="99">avendogli già messo briglia e freno.</l>
    </lg>
    <lg n="34">
     <l n="100">Indi si cominciar l'onde a solcare,</l>
     <l n="101">facendo di Nettuno il poter vano;</l>
     <l n="102">non temendo il morir per acquistare.</l>
    </lg>
    <lg n="35">
     <l n="103">Marte svegliossi irato a mano a mano:</l>
     <l n="104">e cominciossi a far la terra rossa,</l>
     <l n="105">e l'acqua ancor del puro sangue umano.</l>
    </lg>
    <lg n="36">
     <l n="106">La rabbia, il morbo, il canchero e la tossa</l>
     <l n="107">erano un morselletto ben dorato,</l>
     <l n="108">a far andare gli uomini alla fossa;</l>
    </lg>
    <lg n="37">
     <l n="109">perché dopo non molto fu trovato</l>
     <l n="110">la tortura, il capresto e la mannaia</l>
     <l n="111">e lo squartare e l'essere impalato,</l>
    </lg>
    <lg n="38">
     <l n="112">quell'aver fuoco al culo, è una baia</l>
     <l n="113">ardersi vivo; ma che più dir voglio,</l>
     <l n="114">se ci sono i martiri a centinaia?</l>
    </lg>
    <lg n="39">
     <l n="115">Crebbe alla terra lo sdegno e l'orgoglio,</l>
     <l n="116">ch'oltre all'essere acconcia e seminata</l>
     <l n="117">dà sempre il gran mescolato col loglio:</l>
    </lg>
    <lg n="40">
     <l n="118">e l'aria, prima sana e temperata,</l>
     <l n="119">or fredda, or calda: e l'acqua pura e netta,</l>
     <l n="120">quando torbida vien, quando diacciata.</l>
    </lg>
    <lg n="41">
     <l n="121">Le donne, schiera vil, falsa e negletta,</l>
     <l n="122">hanno condotto gli uomin a tal sorte,</l>
     <l n="123">che i miser lor si cavon la berretta.</l>
    </lg>
    <lg n="42">
     <l n="124">Ma come prima elle si furo accorte</l>
     <l n="125">del perder tempo, tosto incominciaro</l>
     <l n="126">a i lor mariti a far le fusa torte.</l>
    </lg>
    <lg n="43">
     <l n="127">Così Cupido doventò somaro;</l>
     <l n="128">per ch'agli amanti la lor mercanzia</l>
     <l n="129">che pute sempre, ancor fan costar caro.</l>
    </lg>
    <lg n="44">
     <l n="130">Non più virtute, o valor, che in uom sia</l>
     <l n="131">le può piegar; ma sol l'oro e l'argento</l>
     <l n="132">a pietà muovon la lor voglia ria.</l>
    </lg>
    <lg n="45">
     <l n="133">Or tanto a dire arei, ch'io mi sgomento</l>
     <l n="134">del mal, che questo pensier traditore</l>
     <l n="135">ha fatto all'uom, che mai non fia contento.</l>
    </lg>
   </lg>
  </body>
 </text>
</TEI>