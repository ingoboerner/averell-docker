<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 55</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">1</measure>
    <measure unit="line">71</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-55</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 55</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 55</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pien di fede e d'amore,</l>
     <l n="2">Eolo, a te ricorro umile e piano,</l>
     <l n="3">o sublime, o sovrano,</l>
     <l n="4">superbo, altero, invitto re dei venti,</l>
     <l n="5">pregandoti di cuore</l>
     <l n="6">che gli aspri rei lamenti</l>
     <l n="7">ascolti, che non pur fanno i mortali,</l>
     <l n="8">ma bestie e fiere, uccelli ed animali,</l>
     <l n="9">per le gran scosse d'acqua e gran rovesci,</l>
     <l n="10">che manda il ciel con nostra doglia immensa;</l>
     <l n="11">il qual forse si pensa</l>
     <l n="12">che noi siam doventati anitre o pesci;</l>
     <l n="13">ma se tu non rïesci,</l>
     <l n="14">e galantuomo e presto,</l>
     <l n="15">noi possiam dir d'aver fatto del resto;</l>
     <l n="16">ma se vuoi dare aiuto,</l>
     <l n="17">com'egli è tuo dovuto,</l>
     <l n="18">non lasciar più la briglia o 'l freno in mano</l>
     <l n="19">all'Austro, a Favonio, a Coro, a Noto,</l>
     <l n="20">c'hanno quasi il mar vòto,</l>
     <l n="21">ed allagato in terra il monte e 'l piano;</l>
     <l n="22">ma sguinzaglia e scatena tramontano,</l>
     <l n="23">che coll'usata sua stupenda forza</l>
     <l n="24">stingue intrafattafin, non pure ammorza,</l>
     <l n="25">degli altri venti la rabbia e 'l furore.</l>
     <l n="26">All'apparir tuo muore,</l>
     <l n="27">o ventavol gentile,</l>
     <l n="28">tutto il valor de' nugoli e nebbioni.</l>
     <l n="29">Mettiti, mangiafango, omai gli sproni</l>
     <l n="30">e ripiglia la sferza,</l>
     <l n="31">e te medesmo poscia sprona e sferza;</l>
     <l n="32">acciò che con maggiore e più gran furia,</l>
     <l n="33">soffiando alteramente,</l>
     <l n="34">vendicar possa, colla nostra ingiuria,</l>
     <l n="35">il tuo sì fatto scorno</l>
     <l n="36">contro a quei di ponente</l>
     <l n="37">e que' venti plebei di mezzogiorno,</l>
     <l n="38">ch'al tuo primo apparir volgon la faccia.</l>
     <l n="39">Dà lor, dà lor la caccia;</l>
     <l n="40">falli fuggir, rinchiudili 'n un forno;</l>
     <l n="41">acciò che mai ritorno</l>
     <l n="42">non possin per due mesi</l>
     <l n="43">fare in questi paesi, il meno, il meno.</l>
     <l n="44">Già lucido e sereno</l>
     <l n="45">mi par l'aer vedere, o chiaro il giorno,</l>
     <l n="46">e lieti insieme attorno,</l>
     <l n="47">senza imbrattarsi, andar bestie e persone.</l>
     <l n="48">Questa è la tua stagione,</l>
     <l n="49">o famoso rovaio:</l>
     <l n="50">furon tuoi sempre dicembre e gennaio,</l>
     <l n="51">non di libeccio e di marin poltrone.</l>
     <l n="52">Ma tu se' un fagnone,</l>
     <l n="53">e stai sodo al macchione,</l>
     <l n="54">poi questa state ci darai il mattone,</l>
     <l n="55">come spesso far suoi.</l>
     <l n="56">Deh!, s'Amor faccia i tuoi</l>
     <l n="57">desir sempre contenti,</l>
     <l n="58">o se i miei preghi senti,</l>
     <l n="59">o s'altro Ulisse forse,</l>
     <l n="60">altri lacci di nuovo avendo teso,</l>
     <l n="61">là sotto le fredde Orse</l>
     <l n="62">non ti ha tradito e preso</l>
     <l n="63">e negli otri rinchiuso;</l>
     <l n="64">o se per altra via non t'è conteso</l>
     <l n="65">tua libertà, secondo l'antico uso,</l>
     <l n="66">vienne, mostrando la tua furia pazza,</l>
     <l n="67">e l'aer tutto spazza</l>
     <l n="68">da' vapor grossi, ond'ora è pinzo e pieno;</l>
     <l n="69">acciò che possa l'angel mio terreno,</l>
     <l n="70">tornato il tempo bello a mano a mano,</l>
     <l n="71">venirsi a star queste feste a Ligliano.</l>
    </lg>
   </lg>
  </body>
 </text>
</TEI>