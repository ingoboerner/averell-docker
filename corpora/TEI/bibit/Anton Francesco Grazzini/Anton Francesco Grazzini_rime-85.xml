<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 85</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">62</measure>
    <measure unit="line">184</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-85</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 85</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 85</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io non posso pensar come si sia</l>
     <l n="2">taciuto tanto tempo e tanto quello</l>
     <l n="3">ch'or si mette a cantar la Musa mia:</l>
    </lg>
    <lg n="2">
     <l n="4">ché il ciel m'ha dato un suggetto sì bello,</l>
     <l n="5">che posto al paragon con qual si voglia,</l>
     <l n="6">fia come assomigliar l'oro all'orpello.</l>
    </lg>
    <lg n="3">
     <l n="7">Né prima ho messo il piè dentr'alla soglia,</l>
     <l n="8">che ripensando al faticoso calle,</l>
     <l n="9">mancar sento il poter, crescer la voglia.</l>
    </lg>
    <lg n="4">
     <l n="10">Quest'è troppo gran peso alle mie spalle,</l>
     <l n="11">volendo, folle, a dir metter l'ingegno,</l>
     <l n="12">la vera gloria e l'onor delle palle.</l>
    </lg>
    <lg n="5">
     <l n="13">E per ben ch'io conosca ch'a più degno</l>
     <l n="14">spirto conviensi, chi me n'ha pregato</l>
     <l n="15">fa ch'a dirne sicuro e lieto vegno;</l>
    </lg>
    <lg n="6">
     <l n="16">e sotto il nome suo alto e pregiato,</l>
     <l n="17">farò le lodi lor chiare sentire</l>
     <l n="18">dal basso centro al bel regno stellato.</l>
    </lg>
    <lg n="7">
     <l n="19">Né mai tal'opra crederei finire,</l>
     <l n="20">Vico Salvetti mio, s'io non v'invoco</l>
     <l n="21">in cambio a Febo, a darmi forza e ardire.</l>
    </lg>
    <lg n="8">
     <l n="22">Ma non vi paia, o gente sciocca, poco;</l>
     <l n="23">dove si vide uom mai di sessant'anni</l>
     <l n="24">che giucasse sì bene a questo giuoco?</l>
    </lg>
    <lg n="9">
     <l n="25">La palla è giuoco allegro e senza inganni,</l>
     <l n="26">e giusto sì, che se ne tien ragione,</l>
     <l n="27">com'a chi compra, o vende drappi, o panni;</l>
    </lg>
    <lg n="10">
     <l n="28">e come anche son varie le persone,</l>
     <l n="29">sono a noi vari i suoi giuochi dimostri,</l>
     <l n="30">alla grossa, alla piccola, al pallone,</l>
    </lg>
    <lg n="11">
     <l n="31">alla corda e co' trespoli e ne' chiostri;</l>
     <l n="32">ma più mi par che s'usi e si confacce,</l>
     <l n="33">giucare al tetto ne' paesi nostri,</l>
    </lg>
    <lg n="12">
     <l n="34">dove si fan gran colpi e lunghe cacce;</l>
     <l n="35">però diletta a molti, ma più giova</l>
     <l n="36">il giuoco della palla alle due facce.</l>
    </lg>
    <lg n="13">
     <l n="37">Ha questo seco una dolcezza nuova,</l>
     <l n="38">che non l'han, gli altri e non lo crederia</l>
     <l n="39">chi non n'avesse già fatto la prova.</l>
    </lg>
    <lg n="14">
     <l n="40">Ben, alle qualch'altro giuoco ancor ci sia,</l>
     <l n="41">e questo più bramato dalla gente,</l>
     <l n="42">che da chi incetta il gran, la carestia.</l>
    </lg>
    <lg n="15">
     <l n="43">Ma questo e tutti gli altri son niente</l>
     <l n="44">press'a un altro, che tal è fra loro,</l>
     <l n="45">qual'è fra l'altre stelle il sol lucente.</l>
    </lg>
    <lg n="16">
     <l n="46">Questo è sì vago e sì degno lavoro,</l>
     <l n="47">che non si può agguagliarlo a cosa alcuna,</l>
     <l n="48">se già non fusser dell'eterno coro.</l>
    </lg>
    <lg n="17">
     <l n="49">Né s'è trovato ancor sotto la luna,</l>
     <l n="50">chi ben l'intenda, se non Fiorentini,</l>
     <l n="51">e per questo più grazia in lui s'aduna.</l>
    </lg>
    <lg n="18">
     <l n="52">Taccino insieme i Greci ed i Latini,</l>
     <l n="53">perché giamai non vide Atene e Roma</l>
     <l n="54">spettacoli sì belli e pellegrini.</l>
    </lg>
    <lg n="19">
     <l n="55">Nuovo abito e color, nuova idioma</l>
     <l n="56">quest'ha dagli altri e trovasi in Fiorenza,</l>
     <l n="57">che Calcio è detto, e Calcio ognun lo noma.</l>
    </lg>
    <lg n="20">
     <l n="58">Vuol questo molte parti aver; ché senza</l>
     <l n="59">alcuna d'esse, si farebbe oscura</l>
     <l n="60">la fama sua, ch'è di tanta eccellenza.</l>
    </lg>
    <lg n="21">
     <l n="61">Bisogna alla stagion prima por cura,</l>
     <l n="62">ché non sempre si giuoca, e dopo andare</l>
     <l n="63">con ordine, con regola e misura.</l>
    </lg>
    <lg n="22">
     <l n="64">Così perché non puote ognun giucare,</l>
     <l n="65">ché nol fa ben se non la gente avvezza,</l>
     <l n="66">uomini abili ed atti a ritrovare.</l>
    </lg>
    <lg n="23">
     <l n="67">Richiede sopratutto giovinezza;</l>
     <l n="68">perch'assai più che sperienza, vale</l>
     <l n="69">animo, gagliardia, lena e destrezza.</l>
    </lg>
    <lg n="24">
     <l n="70">Quest'è un esercizio fatto tale,</l>
     <l n="71">chi vecchi abbaiar possono a lor modo,</l>
     <l n="72">che sempre giucheranno poco e male;</l>
    </lg>
    <lg n="25">
     <l n="73">perché non giova dire: io fui già prodo,</l>
     <l n="74">io feci, io dissi, e poscia al paragone</l>
     <l n="75">restar come colui ch'è colto in frodo.</l>
    </lg>
    <lg n="26">
     <l n="76">Insomma voglion per questa cagione</l>
     <l n="77">giovini tutti e ben fatti ugualmente</l>
     <l n="78">essere a questo giuoco le persone.</l>
    </lg>
    <lg n="27">
     <l n="79">Buone gambe e buon occhio parimente</l>
     <l n="80">a quei ch'inanzi van, par si richiedino,</l>
     <l n="81">e che gagliardi sien tra l'altra gente.</l>
    </lg>
    <lg n="28">
     <l n="82">Gli sconciator, che dopo lor succedino,</l>
     <l n="83">bisogna molto avvertir nello scegli,</l>
     <l n="84">che tutti gli altri di fortezza eccedino;</l>
    </lg>
    <lg n="29">
     <l n="85">perch'il pondo consiste quasi in quegli</l>
     <l n="86">del Calcio tutto, e poi dopo i datori</l>
     <l n="87">destri sieno e veloci come uccegli.</l>
    </lg>
    <lg n="30">
     <l n="88">Ma perché più s'inalzi e più s'onori,</l>
     <l n="89">o divisa o livrea se li conviene,</l>
     <l n="90">di variati, leggiadri e bei colori.</l>
    </lg>
    <lg n="31">
     <l n="91">Pur senza ancor si fa, ma non mai bene</l>
     <l n="92">come a divisa; il veder vago mostra</l>
     <l n="93">ch'ogni bellezza in questo si contiene.</l>
    </lg>
    <lg n="32">
     <l n="94">L'aria ridente e lieta si dimostra,</l>
     <l n="95">quando venir si veggon poi 'n sul prato</l>
     <l n="96">a coppia a coppia insieme a far la mostra;</l>
    </lg>
    <lg n="33">
     <l n="97">e mentre che gli aggiran lo steccato,</l>
     <l n="98">si sente intorno di vari strumenti</l>
     <l n="99">un suon, che par ch'il mondo sia rinato.</l>
    </lg>
    <lg n="34">
     <l n="100">Uomini e donne stanno lieti e 'ntenti</l>
     <l n="101">a rimirar per l'alta ammirazione,</l>
     <l n="102">e di stupor ripiene hanno le menti;</l>
    </lg>
    <lg n="35">
     <l n="103">quando dopo non molto si dispone</l>
     <l n="104">che cominciar si debbe il Calcio, e 'ntanto</l>
     <l n="105">ciascuno al luogo suo si mette e pone.</l>
    </lg>
    <lg n="36">
     <l n="106">Ma per ch'ognuno aspetta, il pregio e 'l vanto,</l>
     <l n="107">i colpi, i modi e i tempi a ricordare</l>
     <l n="108">si sforzano i maestri d'ogni canto:</l>
    </lg>
    <lg n="37">
     <l n="109">questi seguir, quei debbino schifare,</l>
     <l n="110">come e 'n che parte, e chi corra e chi stia,</l>
     <l n="111">altri debb'ire innanzi, altri sconciare,</l>
    </lg>
    <lg n="38">
     <l n="112">e chi per questa e chi per altra via,</l>
     <l n="113">alla palla, al nemico, al fallo badi,</l>
     <l n="114">altri la lasci andare, altri le dia:</l>
    </lg>
    <lg n="39">
     <l n="115">e dove spessi sieno e dove radi;</l>
     <l n="116">ma sopratutto ch'al suo luogo attenda</l>
     <l n="117">ciascun, secondo l'ordin fatto e gradi.</l>
    </lg>
    <lg n="40">
     <l n="118">Come talor che fuor di muro, o tenda,</l>
     <l n="119">l'un esercito incontro all'altro è posto,</l>
     <l n="120">ch'ognuno aspetta ch'il nimico offenda,</l>
    </lg>
    <lg n="41">
     <l n="121">e sol gridi e minacce di discosto</l>
     <l n="122">s'odono allor; ma come il primo muove</l>
     <l n="123">gli altri di poi gli seguon dietro tosto:</l>
    </lg>
    <lg n="42">
     <l n="124">così costoro, accinti all'alte prove,</l>
     <l n="125">sospesi stan mirando, ognuno attento</l>
     <l n="126">come al nimico nuoca ed a sé giove.</l>
    </lg>
    <lg n="43">
     <l n="127">Ma come l'è battuta, in un momento</l>
     <l n="128">di qua, di là, con alta meraviglia</l>
     <l n="129">si veggono infuriati darvi drento;</l>
    </lg>
    <lg n="44">
     <l n="130">e 'n un tratto ogni cosa si scompiglia,</l>
     <l n="131">e gridar s'ode l'una e l'altra parte:</l>
     <l n="132">lascia andar, tieni, sconcia, para e piglia</l>
    </lg>
    <lg n="45">
     <l n="133">Deh! com' a mirar giova a chi in disparte</l>
     <l n="134">agiato stassi, l'allegre contese,</l>
     <l n="135">dove un mostra la forza, un altro l'arte!</l>
    </lg>
    <lg n="46">
     <l n="136">Ma il bell'è quand'e' vengono alle prese,</l>
     <l n="137">che van sossopra, onde si veggon spesso</l>
     <l n="138">otto, o dieci persone in terra stese.</l>
    </lg>
    <lg n="47">
     <l n="139">E molte volte un giovine e concesso</l>
     <l n="140">di toccar ad un pover compagnetto,</l>
     <l n="141">ch'in altro mo' non gli saria mai presso.</l>
    </lg>
    <lg n="48">
     <l n="142">Quest'è un largo dono, un gran diletto,</l>
     <l n="143">che se v'è alcun tra gli altri che ti piaccia,</l>
     <l n="144">tu 'l segui tanto che vieni all'effetto;</l>
    </lg>
    <lg n="49">
     <l n="145">poi fai le vista ch'ei ti sconci o impacci,</l>
     <l n="146">in tanto le sue membre vaghe e belle</l>
     <l n="147">a dispetto del ciel stringi ed abbracci.</l>
    </lg>
    <lg n="50">
     <l n="148">Sempre la palla in queste parti, e 'n quelle,</l>
     <l n="149">or terra terra andar ratta si vede,</l>
     <l n="150">or par che vogli trapassar le stelle;</l>
    </lg>
    <lg n="51">
     <l n="151">or l'una parte l'altra tanto eccede</l>
     <l n="152">che non par che vi possa esser rimedio,</l>
     <l n="153">poi 'n uno stante nel contrario riede.</l>
    </lg>
    <lg n="52">
     <l n="154">Forse col lungo dir anchi' io v' attedio,</l>
     <l n="155">com'intervien d'una caccia talvolta,</l>
     <l n="156">che spesso a' circostanti viene a tedio.</l>
    </lg>
    <lg n="53">
     <l n="157">Non fa prima la palla in terra colta,</l>
     <l n="158">che la si vede con rabbia e furore</l>
     <l n="159">tosto da i giucator presa e raccolta;</l>
    </lg>
    <lg n="54">
     <l n="160">e qualcun che fra gli altri è corridore,</l>
     <l n="161">ne va con essa in fin quasi al fin giunto,</l>
     <l n="162">poi inciampa e casca in sul bel dell'onore,</l>
    </lg>
    <lg n="55">
     <l n="163">perché gli è da nimici sopraggiunto:</l>
     <l n="164">poi per forza d'un pugno all'altra banda</l>
     <l n="165">la palla è quasi in un medesmo punto.</l>
    </lg>
    <lg n="56">
     <l n="166">Tosto l'altro datore in su la manda,</l>
     <l n="167">quell'altro la ripiglia e 'n un baleno</l>
     <l n="168">dall'altro canto a furia la rimanda.</l>
    </lg>
    <lg n="57">
     <l n="169">Io lascerò pel dolce aer sereno</l>
     <l n="170">in su e 'n giù la palla irsene a volo</l>
     <l n="171">e de' bei giucatori il prato pieno;</l>
    </lg>
    <lg n="58">
     <l n="172">così di vaghe donne un lieto stuolo,</l>
     <l n="173">che danno più che il sol splendore al giorno</l>
     <l n="174">col chiaro lume de' begli occhi solo,</l>
    </lg>
    <lg n="59">
     <l n="175">e cuopron le finestre intorno intorno</l>
     <l n="176">e fan parere il lieto giuoco ancora</l>
     <l n="177">con la lor vista più leggiadro e adorno:</l>
    </lg>
    <lg n="60">
     <l n="178">e voi mi scuserete che per ora</l>
     <l n="179">le rime mie non muoverè più avante,</l>
     <l n="180">tanta dolcezza sento dentro e fuora.</l>
    </lg>
    <lg n="61">
     <l n="181">La palla in ciel fra l'altre cose sante</l>
     <l n="182">si rimarrà, abbiate pacienza,</l>
     <l n="183">per ch'io non son di farla esser bastante</l>
    </lg>
    <lg n="62">
     <l n="184">e così può pigliar, chi vuol, licenza.</l>
    </lg>
   </lg>
  </body>
 </text>
</TEI>