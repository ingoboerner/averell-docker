<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 84</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">46</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-84</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 84</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 84</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dopo 'l dormir, dopo 'l mangiare e 'l bere,</l>
     <l n="2">o simil altre cose a queste uguali,</l>
     <l n="3">che fanno gli uomini vivi mantenere,</l>
    </lg>
    <lg n="2">
     <l n="4">ce ne son poi cert'altre universali,</l>
     <l n="5">che noi possiam con esse o senza fare,</l>
     <l n="6">e ci dan molti beni e molti mali:</l>
    </lg>
    <lg n="3">
     <l n="7">come saria, verbigrazia, il giucare,</l>
     <l n="8">o vogliam dir la caccia, o lo schermire,</l>
     <l n="9">che posson spesso nuocere e giovare.</l>
    </lg>
    <lg n="4">
     <l n="10">E noi possiamo e vivere e morire,</l>
     <l n="11">Raffael, senza giuoco, scherma, o caccia;</l>
     <l n="12">non mi vogliate questo contradire.</l>
    </lg>
    <lg n="5">
     <l n="13">Ma non si può trovar cosa che piaccia,</l>
     <l n="14">o giovi più che bagnarsi la state</l>
     <l n="15">piè, gambe, cosce, corpo, spalle e braccia.</l>
    </lg>
    <lg n="6">
     <l n="16">Per questo ritrovò l'antica etate</l>
     <l n="17">i bagni, e noi le stufe ancora abbiamo;</l>
     <l n="18">ma sono in questi giorni abbandonate.</l>
    </lg>
    <lg n="7">
     <l n="19">Non fu trovato mai, presso o lontano,</l>
     <l n="20">spasso più degno e di tanta eccellenza,</l>
     <l n="21">quanto è 'l bagnar, ch'a lodar posto ho mano.</l>
    </lg>
    <lg n="8">
     <l n="22">Voi altri fiumi abbiate pacïenza,</l>
     <l n="23">rivi e ruscelli, e 'n pace sopportate,</l>
     <l n="24">che sol convien lodar Arno in Fiorenza.</l>
    </lg>
    <lg n="9">
     <l n="25">Chi ha l'acque malsane, o mal purgate,</l>
     <l n="26">o fredde, o crude: o corre troppo, o poco:</l>
     <l n="27">o non ha ripe, o sponde accomodate.</l>
    </lg>
    <lg n="10">
     <l n="28">Né si trova anche altrove o stanza o loco,</l>
     <l n="29">ove l'uom possa avere in un momento</l>
     <l n="30">e brache e sciugatoi e letto e fuoco.</l>
    </lg>
    <lg n="11">
     <l n="31">E però resti ogni fiume contento:</l>
     <l n="32">ogni lago, ogni fonte si dia pace;</l>
     <l n="33">mentre che a lodar Arno io sono intento.</l>
    </lg>
    <lg n="12">
     <l n="34">L'util sempre o 'l diletto è quel che piace;</l>
     <l n="35">ma quando aver si pon tutt'e due insieme,</l>
     <l n="36">è come aver la dovizia e la pace.</l>
    </lg>
    <lg n="13">
     <l n="37">Son nel bagnarsi utilitadi estreme:</l>
     <l n="38">la prima cosa, s'impara a notare;</l>
     <l n="39">onde poi d'affogar altri non teme.</l>
    </lg>
    <lg n="14">
     <l n="40">Bisogna a chi ci vive travagliare,</l>
     <l n="41">e far viaggi; onde chi nuota bene,</l>
     <l n="42">ne va sicuro per terra e per mare.</l>
    </lg>
    <lg n="15">
     <l n="43">Che giova più, che può far maggior bene,</l>
     <l n="44">che l'acqua d'Arno alla complessïone,</l>
     <l n="45">allo stomaco, al corpo e alle schiene?</l>
    </lg>
    <lg n="16">
     <l n="46">I magri ingrassa, e le grasse persone</l>
     <l n="47">ristora a parte a parte, rinfrescando</l>
     <l n="48">lor, con gran gioia, il fegato e 'l polmone.</l>
    </lg>
    <lg n="17">
     <l n="49">Quando ella è buona e stagionata, quando</l>
     <l n="50">non trae, o poco, vento, ir vi bisogna,</l>
     <l n="51">e leggermente andarsi disguazzando.</l>
    </lg>
    <lg n="18">
     <l n="52">Allor guarisce guidaleschi e rogna</l>
     <l n="53">e le morici ed altri mali ancora,</l>
     <l n="54">che a dirgli forse parrebbe vergogna.</l>
    </lg>
    <lg n="19">
     <l n="55">Chi va ad Arno e non se n'innamora,</l>
     <l n="56">secondo me, si può ben dir che sia</l>
     <l n="57">del ver nimico, e di sé stesso fuora.</l>
    </lg>
    <lg n="20">
     <l n="58">Chi vuol passar martello e fantasia,</l>
     <l n="59">o 'l sonno, o 'l caldo, o le mosche fuggire,</l>
     <l n="60">ogni dì parecchie ore in Arno stia.</l>
    </lg>
    <lg n="21">
     <l n="61">Chi non potesse o mangiare o dormire,</l>
     <l n="62">stia pur nell'acqua assai, ch'io gli prometto</l>
     <l n="63">che prestamente si vedrà guarire.</l>
    </lg>
    <lg n="22">
     <l n="64">Or ne vien dopo l'utile il diletto,</l>
     <l n="65">ch'è grande e dolce; tal che molti stanno</l>
     <l n="66">più volentier nell'acqua che nel letto.</l>
    </lg>
    <lg n="23">
     <l n="67">E questi son color che notar sanno,</l>
     <l n="68">gagliardi e forti, ch'a guisa di pesce,</l>
     <l n="69">con mano e piè l'acqua trattando vanno.</l>
    </lg>
    <lg n="24">
     <l n="70">Chi salta, e chi si tuffa, e chi rïesce</l>
     <l n="71">lontan: chi va rovescio, e chi passeggia:</l>
     <l n="72">e chi entra nell'acqua, e chi fuor esce.</l>
    </lg>
    <lg n="25">
     <l n="73">Ognun il me' che può lì si maneggia,</l>
     <l n="74">guazzando e rinfrescandosi per tutto,</l>
     <l n="75">mentre che l'acqua intorno intorno ondeggia.</l>
    </lg>
    <lg n="26">
     <l n="76">Non riman quasi né giovin né putto,</l>
     <l n="77">che 'l giorno non vad'Arno a ritrovare:</l>
     <l n="78">se già non è qualche rognoso o brutto.</l>
    </lg>
    <lg n="27">
     <l n="79">La maggior parte vien per imparare;</l>
     <l n="80">ma se non sono o fanciulli o garzoni</l>
     <l n="81">lor non si trova chi voglia insegnare.</l>
    </lg>
    <lg n="28">
     <l n="82">Lascia allor fare a certi lumaconi,</l>
     <l n="83">che chi non può pigliar la perdonanza,</l>
     <l n="84">non gli è vietato andare agli stazzoni.</l>
    </lg>
    <lg n="29">
     <l n="85">È stato sempre questa costumanza,</l>
     <l n="86">che all'acqua sia, e in Arno feriato,</l>
     <l n="87">non so già, s'ell'è buona, o trista usanza.</l>
    </lg>
    <lg n="30">
     <l n="88">Basta, ch'ognuno è tocco e brancicato,</l>
     <l n="89">o bello, o ricco, e' non vi si pon cura:</l>
     <l n="90">chi s'adirasse, sarebbe uccellato;</l>
    </lg>
    <lg n="31">
     <l n="91">però vi si procede alla sicura.</l>
     <l n="92">Guardate or voi, se quivi un compagnetto</l>
     <l n="93">fa la sua mano, e s'egli ha gran ventura.</l>
    </lg>
    <lg n="32">
     <l n="94">Chi vuol tosto imparar, senza sospetto</l>
     <l n="95">d'affogar, vada ove sia gente assai:</l>
     <l n="96">questo è tra gli altri modi il più perfetto.</l>
    </lg>
    <lg n="33">
     <l n="97">E certi, che parer voglion d'assai,</l>
     <l n="98">fuggendo le persone, affogan spesso:</l>
     <l n="99">o veramente non imparan mai.</l>
    </lg>
    <lg n="34">
     <l n="100">Giovini, fate d'aver sempre presso</l>
     <l n="101">qualche persona valente e fidata,</l>
     <l n="102">di questi notator, che sono adesso.</l>
    </lg>
    <lg n="35">
     <l n="103">Scherzar nell'acqua e fuori alcuna fiata</l>
     <l n="104">giostrando e combattendo, assai diletta,</l>
     <l n="105">e piace sommamente alla brigata.</l>
    </lg>
    <lg n="36">
     <l n="106">Chi vuol la sua persona bella e schietta</l>
     <l n="107">mostrare: e chi destrezza e gagliardia:</l>
     <l n="108">ed altri, com'egli è, roba perfetta;</l>
    </lg>
    <lg n="37">
     <l n="109">poi correndo e scherzando tuttavia,</l>
     <l n="110">saltar nell'acqua, l'un l'altro tuffando,</l>
     <l n="111">beato chi più ha forza e balia!</l>
    </lg>
    <lg n="38">
     <l n="112">Ma poscia, come il sol viene abbassando,</l>
     <l n="113">lavati e rinfrescati balzan fuori,</l>
     <l n="114">e vannosi vestendo e rasciugando.</l>
    </lg>
    <lg n="39">
     <l n="115">Allora i gentiluomini e i signori</l>
     <l n="116">son conosciuti: e gli altri stan da parte,</l>
     <l n="117">che non hanno cavalli e servitori.</l>
    </lg>
    <lg n="40">
     <l n="118">Ma chi potrebbe or dir la minor parte</l>
     <l n="119">del piacer, che si gusta, e del sollazzo,</l>
     <l n="120">poi mangiando e bevendo in altra parte?</l>
    </lg>
    <lg n="41">
     <l n="121">Chi non è goffo, o veramente pazzo,</l>
     <l n="122">l'ordin ha fatto, ché chi d'Arno viene,</l>
     <l n="123">mangerebbe le chiappe al Gramolazzo.</l>
    </lg>
    <lg n="42">
     <l n="124">Voi sopratutto la 'ntendete bene,</l>
     <l n="125">ch'oltre al cavallo e a' servidor, tornate</l>
     <l n="126">a casa sempre accompagnato bene;</l>
    </lg>
    <lg n="43">
     <l n="127">là dove in punto e in ordin ritrovate</l>
     <l n="128">poponi eletti e vino ottimo in fresco,</l>
     <l n="129">e vivande ben fatte e stagionate.</l>
    </lg>
    <lg n="44">
     <l n="130">Poi mangiando e bevendo da Tedesco,</l>
     <l n="131">senza disagio alcun voi ben potete</l>
     <l n="132">la sera trattener le genti al fresco.</l>
    </lg>
    <lg n="45">
     <l n="133">Or voi che d'Arno innamorati sete,</l>
     <l n="134">e piacevi 'l mangiare, il ciel pregate</l>
     <l n="135">(e questa grazia sola gli chiedete)</l>
    </lg>
    <lg n="46">
     <l n="136">che faccia d'ogni tempo essere state.</l>
    </lg>
   </lg>
  </body>
 </text>
</TEI>