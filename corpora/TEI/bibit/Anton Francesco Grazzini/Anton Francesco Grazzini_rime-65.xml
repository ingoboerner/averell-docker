<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 65</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">20</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-65</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 65</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 65</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già quaranzette e mille cinquecento</l>
     <l n="2">correvon gli anni del nostro Signore,</l>
     <l n="3">quando d'agosto in mezzo all'acqua e 'l vento</l>
     <l n="4">restar gli Umidi asciutti e senza umore:</l>
     <l n="5">onde di doglia piena e di tormento</l>
     <l n="6">l'Accademia, e di rabbia e di furore,</l>
     <l n="7">tenendo in verso il ciel le luci fisse,</l>
     <l n="8">così piangendo e sospirando disse:</l>
    </lg>
    <lg n="2">
     <l n="9">«Chi non ha 'l cor di ferro o di diamante,</l>
     <l n="10">e l'anima di vipera o di drago;</l>
     <l n="11">chi non è in tutto sfacciato e furfante,</l>
     <l n="12">e di malfare e tradimenti vago,</l>
     <l n="13">pien d'affanni e di duol si faccia avante;</l>
     <l n="14">e vedrà me, che di lagrime un lago</l>
     <l n="15">verso dagli occhi, ed aspra compagnia</l>
     <l n="16">tengo co' miei lamenti a Ghieremia.</l>
    </lg>
    <lg n="3">
     <l n="17">O Ghieremia, se tu fosti tradito,</l>
     <l n="18">io son restata lacera e smembrata:</l>
     <l n="19">se tu già fosti poeta gradito,</l>
     <l n="20">anch'io già fui Accademia onorata:</l>
     <l n="21">se tu rivolto in volgar sei fallito,</l>
     <l n="22">io son peggio che morta e sotterrata;</l>
     <l n="23">poi che pur m'hanno condotta in bordello,</l>
     <l n="24">l'Etrusco, l'Arameo, l'Oscuro e 'l Gello.</l>
    </lg>
    <lg n="4">
     <l n="25">Come alla Chiesa proprio primitiva</l>
     <l n="26">è intervenuto a me, né più né meno;</l>
     <l n="27">che, quando ell'era povera, fioriva</l>
     <l n="28">e rendea il frutto suo dolce ed ameno;</l>
     <l n="29">ma poi che fu di povertade priva</l>
     <l n="30">e ch'ebbe d'oro le mani e 'l seno,</l>
     <l n="31">gli ordini buoni fur sommersi tutti,</l>
     <l n="32">e non ha fatto poi né fior né frutti:</l>
    </lg>
    <lg n="5">
     <l n="33">per ch'i ministri e i suoi governatori,</l>
     <l n="34">già buoni e santi, ed or falsi e mendaci,</l>
     <l n="35">al vil guadagno intenti, di pastori</l>
     <l n="36">tornaron nella fin lupi rapaci:</l>
     <l n="37">così nel corpo mio fer quei maggiori,</l>
     <l n="38">quei più prosuntuosi ed audaci,</l>
     <l n="39">e l'avarizia seguendo empia e ria</l>
     <l n="40">fanno del consolato mercanzia.</l>
    </lg>
    <lg n="6">
     <l n="41">Ove son or quei primi fondatori,</l>
     <l n="42">gli antichi valorosi Umidi miei,</l>
     <l n="43">per cui, con mille eterni onori,</l>
     <l n="44">m'alzai volando al regno degli Dei?</l>
     <l n="45">Pur gl'invidiosi, ambizïosi cori,</l>
     <l n="46">e l'avarizia, ohimè! degli Aramei</l>
     <l n="47">han tanto fatto alfin, che di quei priva,</l>
     <l n="48">morta non son, né son restata viva.</l>
    </lg>
    <lg n="7">
     <l n="49">Dove se' tu, feroce messer Goro?</l>
     <l n="50">esci oramai, esci di pazzeria,</l>
     <l n="51">vien saltando e mugliando come un toro</l>
     <l n="52">a squinternar la tua filosofia;</l>
     <l n="53">tu sei Astolfo, ed hai la lancia d'oro,</l>
     <l n="54">e lor son ciurma della Pagania:</l>
     <l n="55">getta rovescio e manda a capo chino</l>
     <l n="56">Pilato, Caifasse, Anna e Longino.</l>
    </lg>
    <lg n="8">
     <l n="57">E tu, Lasca, che fai, o che aspetti?</l>
     <l n="58">vuoi tu tanto indugiar ch'io sia basita?</l>
     <l n="59">non sai che mediante i tuoi sonetti</l>
     <l n="60">speranza ho da chi puote avere aita?</l>
     <l n="61">non bisognano aver tanti rispetti,</l>
     <l n="62">metti a mio conto o ceffata o ferita,</l>
     <l n="63">o bastonate, o galee o prigioni,</l>
     <l n="64">e dì cantando pur le tue ragioni.</l>
    </lg>
    <lg n="9">
     <l n="65">Non sai tu ch'i poeti han privilegio,</l>
     <l n="66">e non istanno sottoposti a legge?</l>
     <l n="67">dicon le lodi altrui, come il dispregio,</l>
     <l n="68">lasciando star sol chi governa e regge.</l>
     <l n="69">Or dunque sendo del sacro collegio</l>
     <l n="70">delle Muse e d'Apollo, le coregge</l>
     <l n="71">puoi far dietro agli Scribi e a' Farisei,</l>
     <l n="72">te stesso difendendo, e gli onor miei.</l>
    </lg>
    <lg n="10">
     <l n="73">E' gli hanno più sospetto e più paura</l>
     <l n="74">de' versi tuoi, che del diavolo assai;</l>
     <l n="75">e se tu pon bene avvertenza e cura,</l>
     <l n="76">nessun di lor non ti rispose mai:</l>
     <l n="77">non posson tutti star teco alla dura,</l>
     <l n="78">perché gli hanno lo stil de' calzolai,</l>
     <l n="79">e le sgarbate loro invenzïoni</l>
     <l n="80">son poi da pizzicagnoli e trecconi.</l>
    </lg>
    <lg n="11">
     <l n="81">Dietro ti seguirà Mon della Volta,</l>
     <l n="82">e Gismondo Martelli in compagnia:</l>
     <l n="83">l'uno è componitore a briglia sciolta,</l>
     <l n="84">l'altro è pien di dolcezza e leggiadria:</l>
     <l n="85">onde dipoi con riverenza molta</l>
     <l n="86">s'inchina ad ambo duoi la poesia:</l>
     <l n="87">così tutti gli altri Umidi verranno</l>
     <l n="88">a metter gli Aramei a saccomanno.</l>
    </lg>
    <lg n="12">
     <l n="89">Ben mi posso doler di Pandragone,</l>
     <l n="90">cioè del vecchio mio padre Stradino,</l>
     <l n="91">ch'è stato il primo a volgermi il groppone,</l>
     <l n="92">sì come traditore e malandrino;</l>
     <l n="93">io sudo tutta per la passïone</l>
     <l n="94">veggendol dalla parte di Caino,</l>
     <l n="95">per ch'ad un grido sol del Consagrata</l>
     <l n="96">tremava tutto Neri Dortelata.</l>
    </lg>
    <lg n="13">
     <l n="97">Quest'è quel goffo e quel malvagio Neri,</l>
     <l n="98">che m'ha fatta uccellar da tutto il mondo;</l>
     <l n="99">hammi fatto la zuppa nel panieri,</l>
     <l n="100">e quasi quasi veder finimondo;</l>
     <l n="101">ma s'io fussi per sorte balestrieri,</l>
     <l n="102">gli ficcherei una freccia nel tondo.</l>
     <l n="103">Orsù, poi che più innanzi andar non lice,</l>
     <l n="104">basta, ch'io lo guarrei delle morice.</l>
    </lg>
    <lg n="14">
     <l n="105">Giovane, bella già, leggiadra e lieta</l>
     <l n="106">passai felicemente i giorni e l'ore,</l>
     <l n="107">quando alle glorie mie non era meta,</l>
     <l n="108">al tempo già dell'Umido valore:</l>
     <l n="109">ora a vespro ed a nona ed a compieta,</l>
     <l n="110">e vecchia e brutta ho vergogna e dolore,</l>
     <l n="111">poi che d'imperatrice e di regina</l>
     <l n="112">son tornata fantesca e concubina.</l>
    </lg>
    <lg n="15">
     <l n="113">Il primo che dovea mia scorta e guida</l>
     <l n="114">essere in questa tenebrosa valle,</l>
     <l n="115">secondo la poetica del Vida,</l>
     <l n="116">m'ha rifiutato e voltomi le spalle;</l>
     <l n="117">costui, che par d'ogni cosa si rida,</l>
     <l n="118">più scaltrito ed astuto è d'Aniballe:</l>
     <l n="119">con questo suo sagace strattagemma</l>
     <l n="120">ha mostro ch'io starei bene in maremma.</l>
    </lg>
    <lg n="16">
     <l n="121">Or fate il conto voi, buone persone;</l>
     <l n="122">voi, che loici sete, argumentate,</l>
     <l n="123">e fate dopo la conclusïone,</l>
     <l n="124">ch'il tempo sia testè di Ciolle abate;</l>
     <l n="125">ma se non vien dal ciel nuova cagione,</l>
     <l n="126">che mi ritorni alle prime giornate,</l>
     <l n="127">dubito alfin di non venire a noia</l>
     <l n="128">insino a i birri, insino al padre boia.</l>
    </lg>
    <lg n="17">
     <l n="129">O stelle congiurate, o destin reo,</l>
     <l n="130">dunque deve esser mio capo e mio duce</l>
     <l n="131">non un Giovanni, anzi un Bartolommeo,</l>
     <l n="132">che di foresteria poco riluce?</l>
     <l n="133">Non so s'ei si è Friozzarche od Arameo,</l>
     <l n="134">se suona o canta, se taglia o se cuce;</l>
     <l n="135">ma s'ei fusse Platone, io non lo voglio,</l>
     <l n="136">ch'io mi morrei di rabbia e di cordoglio.</l>
    </lg>
    <lg n="18">
     <l n="137">Sol di me lascerogli l'ombra sola,</l>
     <l n="138">ed io me n'andrò in Arno alla pescaia,</l>
     <l n="139">dove fitta nell'acqua infino a gola </l>
     <l n="140">sosterrò doglie e pene a centinaia:</l>
     <l n="141">quivi starommi, senza far parola,</l>
     <l n="142">come s'io fussi 'n una colombaia,</l>
     <l n="143">tanto che un giorno lieti ne verranno</l>
     <l n="144">gli Umidi miei, e me ne caveranno.</l>
    </lg>
    <lg n="19">
     <l n="145">Però che tanti e poi tanti favori</l>
     <l n="146">da chi lo potrà far verranno loro,</l>
     <l n="147">che saranno chiamati fondatori,</l>
     <l n="148">a darmi vita e sussidio e ristoro;</l>
     <l n="149">ond'io lieta dell'acque uscirò fuori</l>
     <l n="150">coronata di mortine e d'alloro:</l>
     <l n="151">e più bella che mai, e più felice,</l>
     <l n="152">ritornerò reina e imperatrice.</l>
    </lg>
    <lg n="20">
     <l n="153">Ed alla barba poi de' Farisei</l>
     <l n="154">e degli Scribi, turba empia e maligna,</l>
     <l n="155">se n'andranno sguazzando gli onor miei</l>
     <l n="156">da Rovezzan per acqua insino a Signa.</l>
     <l n="157">Ma or ch'io piango, e miserere mei</l>
     <l n="158">chieggo dolente a chi si tace e ghigna,</l>
     <l n="159">e sonmi un pezzo lamentata indarno,</l>
     <l n="160">lascio qui l'ombra e vo correndo ad Arno».</l>
    </lg>
   </lg>
  </body>
 </text>
</TEI>