<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 70</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">11</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-70</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 70</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 70</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">State in cervel, non vi guastate il viso,</l>
     <l n="2">che Tartaro paiate o Lestrigone;</l>
     <l n="3">onde moviate a paura od a riso</l>
     <l n="4">nel rimirarvi il più delle persone.</l>
     <l n="5">L'avere il volto in due parti diviso,</l>
     <l n="6">l'una da vecchio, l'altra da garzone,</l>
     <l n="7">con quei gran mustacchioni, e raso il mento,</l>
     <l n="8">o rider fanno, o danno altrui spavento.</l>
    </lg>
    <lg n="2">
     <l n="9">Non lodo già che quei barbon bestiali,</l>
     <l n="10">lunghi, larghi e distesi siano usati,</l>
     <l n="11">che fanno gli uomini parere animali,</l>
     <l n="12">e stanno ben solo a' romiti e frati;</l>
     <l n="13">ma gli uomini gentili e principali</l>
     <l n="14">doverrien far com'han fatto i beati,</l>
     <l n="15">tenere il mezzo, e lasciare gli estremi,</l>
     <l n="16">pien d'ogni vizio e d'ogni virtù scemi.</l>
    </lg>
    <lg n="3">
     <l n="17">Ahi! quanto il ciel, la fortuna, o la sorte</l>
     <l n="18">lodar debbon le donne, a cui non danno</l>
     <l n="19">le barbe, o folte o rade, o lunghe o corte,</l>
     <l n="20">o tonde o quadre, mai noia od affanno!</l>
     <l n="21">Ma gli uomini (ch'a pensarlo è una morte)</l>
     <l n="22">usanze nuove mutan quasi ogni anno;</l>
     <l n="23">ma fra le più storpiate e le più brutte,</l>
     <l n="24">questa de' mustacchi or le passa tutte.</l>
    </lg>
    <lg n="4">
     <l n="25">Un de i più cari amici, e de i maggiori,</l>
     <l n="26">ch'io possa avere, o che mai abbia avuto,</l>
     <l n="27">senza aver le traveggole o i bagliori,</l>
     <l n="28">l'altr'ier non fu da me riconosciuto.</l>
     <l n="29">Oh barbieri assassini e traditori!</l>
     <l n="30">Ma che dico io? il mal tutto è venuto</l>
     <l n="31">da' Fiorentin, cervelli vari e infermi,</l>
     <l n="32">che giran sempre e non istan mai fermi.</l>
    </lg>
    <lg n="5">
     <l n="33">Certi avean già sì vago e lieto aspetto,</l>
     <l n="34">che facevano ognun meravigliare:</l>
     <l n="35">né si potean senza gioia e diletto</l>
     <l n="36">e gran dolcezza in viso rimirare;</l>
     <l n="37">or tal porgono altrui noia e dispetto,</l>
     <l n="38">ch'a mala pena si posson guardare:</l>
     <l n="39">e di spiriti angelici e divini</l>
     <l n="40">son tornati Astarotti e Calcabrini.</l>
    </lg>
    <lg n="6">
     <l n="41">Chi volesse ritrar qualche assassino,</l>
     <l n="42">o come voi direste, o Giuda o Gano,</l>
     <l n="43">o veramente Pilato o Longino,</l>
     <l n="44">o ceffo o grifo più fiero e più strano</l>
     <l n="45">di qualche bertuccione o babbuino,</l>
     <l n="46">non gli converrebbe ir troppo lontano:</l>
     <l n="47">e senza ricavarlo dall'antico,</l>
     <l n="48">un di costor ritragga, ch'io vi dico.</l>
    </lg>
    <lg n="7">
     <l n="49">Al tempo già che della città nostra</l>
     <l n="50">il gran duca Alessandro era padrone,</l>
     <l n="51">il far del viso suo sì strana mostra</l>
     <l n="52">era da giocolare e da buffone:</l>
     <l n="53">pur questa usanza ancor non si dimostra</l>
     <l n="54">universale in tutte le persone:</l>
     <l n="55">sol l'usan certi per esser tenuti</l>
     <l n="56">più feroci degli altri e più astuti.</l>
    </lg>
    <lg n="8">
     <l n="57">Non doverebbon gli uomini attempati</l>
     <l n="58">e manco i vecchi questa usanza usare,</l>
     <l n="59">che mostran certi grifi rincagnati</l>
     <l n="60">da fare i cimiteri spiritare:</l>
     <l n="61">mertano i giovin d'essere scusati,</l>
     <l n="62">se fanno quel ch'agli altri veggon fare:</l>
     <l n="63">e poi, per dire il vero, assai gli scusa,</l>
     <l n="64">il poter dir, noi facciam quel che s'usa.</l>
    </lg>
    <lg n="9">
     <l n="65">Gli antichi esser direbbon questo un segno,</l>
     <l n="66">che chiama i Turchi, e che i Turchi verranno</l>
     <l n="67">superbi ad abitar nel tosco regno,</l>
     <l n="68">e noi meschin d'Italia caveranno;</l>
     <l n="69">ma che sortisca un caso tanto indegno,</l>
     <l n="70">e con sì gran vergogna e nostro danno,</l>
     <l n="71">(miseri noi!) non piaccia in cielo a Cristo;</l>
     <l n="72">ma torni vano uno augurio sì tristo.</l>
    </lg>
    <lg n="10">
     <l n="73">Questo ch'io vi scriv'or tenete a mente,</l>
     <l n="74">non fate come ha fatto quell'amico,</l>
     <l n="75">ch'esser gli par sì savio e sì prudente,</l>
     <l n="76">che nulla ha fatto mai di quel ch'io dico:</l>
     <l n="77">e dove amarmi come buon parente</l>
     <l n="78">doverria, m'odia come rio nemico;</l>
     <l n="79">ché 'l ver dicendo altrui, questo interviene,</l>
     <l n="80">che spesso si riceve mal per bene.</l>
    </lg>
    <lg n="11">
     <l n="81">Non ho potuto mai lo indovinare</l>
     <l n="82">trargli del capo, né la poesia,</l>
     <l n="83">della qual nulla nulla sa parlare,</l>
     <l n="84">e poco poco della strologia;</l>
     <l n="85">ma poi ch'io vidi i miei ricordi andare</l>
     <l n="86">d'effetto voti, per la sua pazzia,</l>
     <l n="87">fatto pensier di mai più non parlarne,</l>
     <l n="88">lo lasciai in preda al mondo ed alla carne.</l>
    </lg>
   </lg>
  </body>
 </text>
</TEI>