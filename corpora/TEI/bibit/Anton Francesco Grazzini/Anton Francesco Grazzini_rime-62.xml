<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 62</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">1</measure>
    <measure unit="line">63</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-62</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 62</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 62</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Con le lagrime agli occhi a scriver vengo,</l>
     <l n="2">Pierone, a voi i travagli e gli affanni,</l>
     <l n="3">e le nostre miserie e i nostri danni.</l>
     <l n="4">Saper dovete ch'Arno,</l>
     <l n="5">non già tranquillo, lieto, dolce e chiaro,</l>
     <l n="6">ma tempestoso, torbido ed amaro,</l>
     <l n="7">quasi empio rio tiranno</l>
     <l n="8">corse, ma non indarno,</l>
     <l n="9">anzi con tanta furia,</l>
     <l n="10">che non fe' solo alle sue rive ingiuria,</l>
     <l n="11">ma gran paese messe a saccomanno,</l>
     <l n="12">menando via coll'onde irate e fiere,</l>
     <l n="13">vigne, poderi e case intere intere,</l>
     <l n="14">senza aver discrezione</l>
     <l n="15">di bestie e di persone:</l>
     <l n="16">né manco ebbe riguardo o riverenza,</l>
     <l n="17">ché tutta intrise e imbrodolò Fiorenza;</l>
     <l n="18">anzi le rovinò botteghe e case</l>
     <l n="19">e chiese e monasteri e logge e ponti;</l>
     <l n="20">tal che poco rimase,</l>
     <l n="21">che non sentisse i suoi crudeli affronti.</l>
     <l n="22">Ma questi, ch'io v'ho conti</l>
     <l n="23">danni infiniti, e mille altre rovine,</l>
     <l n="24">sarebber poco alfine,</l>
     <l n="25">se non avesse l'empio scellerato</l>
     <l n="26">quel ponte rovinato,</l>
     <l n="27">ch'il nome tien dal trino e uno Dio;</l>
     <l n="28">là dove voi ed io,</l>
     <l n="29">il Lottino e 'l Fortino,</l>
     <l n="30">e Bastiano e Visino,</l>
     <l n="31">e Betto Arrighi e Simon della Volta</l>
     <l n="32">dicevamo improvviso a briglia sciolta.</l>
     <l n="33">E dopo a rimirar le vaghe e belle</l>
     <l n="34">in ciel lucenti stelle,</l>
     <l n="35">ch'al fermo polo van girando intorno,</l>
     <l n="36">stavamo quasi fino al nuovo giorno.</l>
     <l n="37">L'Arrigo ci mostrava il Carro e 'l Corno,</l>
     <l n="38">i Mercatanti, il Ladro ed Orïone,</l>
     <l n="39">il Cancro e lo Scorpione,</l>
     <l n="40">la Libra e 'l Sagittario,</l>
     <l n="41">i Gemini e l'Aquario,</l>
     <l n="42">che veder non si pon se non la notte.</l>
     <l n="43">E dove spesso poi cert'altre dotte,</l>
     <l n="44">con altri cari amici</l>
     <l n="45">al fresco ragionando,</l>
     <l n="46">disputando e burlando,</l>
     <l n="47">menava i giorni miei lieti e felici,</l>
     <l n="48">senza che mai non era,</l>
     <l n="49">che tra mattino e sera</l>
     <l n="50">non lo passassi almen sei volte il giorno;</l>
     <l n="51">ed or sovente vi torno e ritorno,</l>
     <l n="52">e me gli aggiro intorno.</l>
     <l n="53">Ma quando sì mal concio e guasto il miro,</l>
     <l n="54">non pur piango e sospiro,</l>
     <l n="55">ma bestemmio e m'adiro,</l>
     <l n="56">maledicendo il ciel e l'acqua e 'l vento;</l>
     <l n="57">e tanta pena sento,</l>
     <l n="58">ch'io esco quasi di me stesso fuori.</l>
     <l n="59">Pur fra tanti dolori,</l>
     <l n="60">fra tanti mali, un po' di ben m'aita,</l>
     <l n="61">questo mi tiene in vita;</l>
     <l n="62">ch'io ho ferma speranza un dì vedello,</l>
     <l n="63">e meglio inteso e maggiore e più bello.</l>
    </lg>
   </lg>
  </body>
 </text>
</TEI>