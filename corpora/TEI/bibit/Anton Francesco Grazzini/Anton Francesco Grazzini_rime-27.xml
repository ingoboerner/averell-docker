<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 27</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">16</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 27</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'amor che tanto tempo v'ho portato,</l>
     <l n="2">è cagion ch'io vi scrivo la presente,</l>
     <l n="3">della qual, prete, credo veramente,</l>
     <l n="4">me ne sarete per sempre obbligato.</l>
    </lg>
    <lg n="2">
     <l n="5">Io non so se gli è vero, o se v'è stato</l>
     <l n="6">apposto, ma lo credo finalmente,</l>
     <l n="7">poi che pubblico tanto fra la gente</l>
     <l n="8">si dice, che voi sete innamorato.</l>
    </lg>
    <lg n="3">
     <l n="9">Questa mi pare un'espressa pazzia.</l>
     <l n="10">Lo innamorato almen vuoi esser bello,</l>
     <l n="11">non come voi, che parete un'arpia,</l>
    </lg>
    <lg n="4">
     <l n="12">anzi la fame uscita di tinello;</l>
     <l n="13">anzi l'ambasciador della moria,</l>
     <l n="14">anzi Lazzaro uscito dell'avello,</l>
    </lg>
    <lg n="5">
     <l n="15">anzi uno spiritello,</l>
     <l n="16">asciutto, magro, tisico e sparuto,</l>
     <l n="17">e di minor valor ch'uno starnuto.</l>
    </lg>
    <lg n="6">
     <l n="18">Né vi giova il minuto,</l>
     <l n="19">né 'l cavol, che mangiate, o 'l pan bollito,</l>
     <l n="20">ché voi sembrate un eco travestito.</l>
    </lg>
    <lg n="7">
     <l n="21">Anche vi tien l'invito,</l>
     <l n="22">e vi to' molto di riputazione</l>
     <l n="23">quella cavalla, che pare un montone,</l>
    </lg>
    <lg n="8">
     <l n="24">anzi l'uccel grifone,</l>
     <l n="25">dice qualcun; ma i più della brigata</l>
     <l n="26">vogliono alfin ch'ella sia foderata.</l>
    </lg>
    <lg n="9">
     <l n="27">Peggio è la scostumata,</l>
     <l n="28">trista usanzaccia, ch'avete, messere,</l>
     <l n="29">di cantar d'ogni tempo il miserere.</l>
    </lg>
    <lg n="10">
     <l n="30">Né sol mangiare, o bere,</l>
     <l n="31">per l'avarizia date all'altre genti,</l>
     <l n="32">ma via cacciate di casa i parenti.</l>
    </lg>
    <lg n="11">
     <l n="33">Né serve, né sergenti,</l>
     <l n="34">non vi volete mai vedere appresso,</l>
     <l n="35">anzi vi fate il guattero voi stesso.</l>
    </lg>
    <lg n="12">
     <l n="36">Onde si vede espresso</l>
     <l n="37">che non vi caveria tutto il ponente,</l>
     <l n="38">colle tanaglie, di culo una lente.</l>
    </lg>
    <lg n="13">
     <l n="39">Or gli occhi della mente</l>
     <l n="40">aprite, e risguardate queste cose,</l>
     <l n="41">se le vi paion belle e virtuose.</l>
    </lg>
    <lg n="14">
     <l n="42">E però l'amorose</l>
     <l n="43">cure lasciate stare a chi le vuole,</l>
     <l n="44">dove sete un augel notturno al sole.</l>
    </lg>
    <lg n="15">
     <l n="45">Or alle mie parole</l>
     <l n="46">date credenza, per ch'io non v'inganno,</l>
     <l n="47">se bramate fuggir vergogna e danno.</l>
    </lg>
    <lg n="16">
     <l n="48">E così col malanno,</l>
     <l n="49">se non degli altri increscavi di voi,</l>
     <l n="50">e lasciate ir Cupido a i fatti suoi.</l>
    </lg>
   </lg>
  </body>
 </text>
</TEI>