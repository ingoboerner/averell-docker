<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 59</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">1</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-59</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 59</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 59</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io vo' narrare a guisa d'orazione</l>
     <l n="2">un caso orrendo alla signoria vostra,</l>
     <l n="3">degno di riso e di compassïone,</l>
     <l n="4">che nella città nostra</l>
     <l n="5">intervenne l'altr'ieri in casa quella</l>
     <l n="6">Armenia saggia e bella,</l>
     <l n="7">che tien fra le sue pari il principato.</l>
     <l n="8">A costei fu donato</l>
     <l n="9">un vago e pellegrino</l>
     <l n="10">gattomammon, bertuccia, o babbuino;</l>
     <l n="11">ma così destro, accorto e costumato</l>
     <l n="12">e così ben creato</l>
     <l n="13">ch'ei rassembrava spirito divino.</l>
     <l n="14">Dopo mangiare un dì, questo meschino,</l>
     <l n="15">o pur meschina monna,</l>
     <l n="16">innanzi alla sua donna</l>
     <l n="17">cominciò a tremare</l>
     <l n="18">e gli occhi a stralunare,</l>
     <l n="19">come fanno color che danno i tratti.</l>
     <l n="20">Ella facea cert'atti</l>
     <l n="21">e certi gesti e certi storcimenti,</l>
     <l n="22">certi mugolamenti,</l>
     <l n="23">da fermar per pietà le stelle e i venti.</l>
     <l n="24">Ma, ohimè! con che dolci lamenti</l>
     <l n="25">cominciò la signora a gridar forte:</l>
     <l n="26">«La mia bertuccia se ne corre a morte,</l>
     <l n="27">se non l'è dato aiuto prestamente!»</l>
     <l n="28">Allor Filippo Angen, che era presente,</l>
     <l n="29">maestro e professor di medicina,</l>
     <l n="30">gridò: «Questa tapina</l>
     <l n="31">ha senza fallo alcun preso veleno!»</l>
     <l n="32">E fece in un baleno</l>
     <l n="33">press'al fuoco portarla</l>
     <l n="34">e bene stropicciarla</l>
     <l n="35">con caldi pannicelli.</l>
     <l n="36">Allor messer Donato Rondinelli,</l>
     <l n="37">come aveva ordinato il dotto Angeno,</l>
     <l n="38">le dette un bicchier pieno</l>
     <l n="39">d'olio caldo con sena stemperata,</l>
     <l n="40">e d'utriaca e terra sigillata</l>
     <l n="41">una presa potente.</l>
     <l n="42">Allor Filippo disse: «Certamente</l>
     <l n="43">questa bertuccia è sanata e guarita».</l>
     <l n="44">Ma, per darle più tosto e meglio aita,</l>
     <l n="45">fece il buon Giulio Scali in un momento</l>
     <l n="46">farle un bravo argomento</l>
     <l n="47">di burro strutto, d'uova e di farina,</l>
     <l n="48">per le morici degna medicina,</l>
     <l n="49">da un barbiere a tai servigi intento,</l>
     <l n="50">lì corso come un vento.</l>
     <l n="51">Ma poi che alcun non le fe' giovamento,</l>
     <l n="52">quantunque ognun la tenesse campata,</l>
     <l n="53">disse lo Scali ch'ella era spacciata,</l>
     <l n="54">e che non saria viva la mattina.</l>
     <l n="55">In questo mentre a quella poverina</l>
     <l n="56">della bertuccia si vedeva fare</l>
     <l n="57">cose stupende: ella volea baciare</l>
     <l n="58">ed abbracciar chiunque era alla presenza</l>
     <l n="59">per far la dipartenza,</l>
     <l n="60">sentendosi venuta all'ultim'ora;</l>
     <l n="61">così guardando in viso la signora,</l>
     <l n="62">che parea basita,</l>
     <l n="63">fornì in un punto e la doglia e la vita,</l>
     <l n="64">e misera lasciolla in pena e in pianto;</l>
     <l n="65">dove dogliosa e mesta starà tanto</l>
     <l n="66">questa leggiadra e glorïosa donna,</l>
     <l n="67">che le sia presentata un'altra monna.</l>
    </lg>
   </lg>
  </body>
 </text>
</TEI>