<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 71</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-71</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 71</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 71</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se dell'Armenia omai, messer Donato,</l>
     <l n="2">sazio e ristucco, come dite, sete,</l>
     <l n="3">perché in via Mozza, ove sete uccellato,</l>
     <l n="4">quasi seco ogni dì gridar volete?</l>
     <l n="5">Io vi dico che sete innamorato</l>
     <l n="6">più che mai fosti, e non ve n'avvedete,</l>
     <l n="7">ed ognun dice: «Questo poverello</l>
     <l n="8">muore e crepa di rabbia e di martello».</l>
    </lg>
    <lg n="2">
     <l n="9">Ma se spegner volete il foco ardente,</l>
     <l n="10">e cangiare in piacere la passione,</l>
     <l n="11">rimettetevi in lei liberamente</l>
     <l n="12">senza patto nessuno a discrezione,</l>
     <l n="13">e cominciate a spender largamente,</l>
     <l n="14">avendone or sì bella occasïone;</l>
     <l n="15">ma il vostro male è senza alcun rimedio,</l>
     <l n="16">ché avarizia ed amor v'han posto assedio.</l>
    </lg>
    <lg n="3">
     <l n="17">Amor vi metto innanzi e vi dimostra</l>
     <l n="18">il gran contento e l'estremo diletto,</l>
     <l n="19">che con l'Armenia all'amorosa giostra</l>
     <l n="20">si gusta spesso, e massime nel letto;</l>
     <l n="21">ma l'avarizia poi, che seco giostra,</l>
     <l n="22">vi dice: «Malacarne, abbi rispetto</l>
     <l n="23">alla spesa, ohimè! perché i denari</l>
     <l n="24">son del sangue e dell'anima più cari».</l>
    </lg>
    <lg n="4">
     <l n="25">Fra questi due contrari avviluppato,</l>
     <l n="26">e confuso e dubbioso vi restate,</l>
     <l n="27">l'un vi par buono e l'altro vantaggiato,</l>
     <l n="28">e questo e quel di seguitar bramate.</l>
     <l n="29">Intanto il tempo, come uccello alato,</l>
     <l n="30">si fugge ratto, e inganna le brigate:</l>
     <l n="31">ma che bisogna far tante parole?</l>
     <l n="32">Chi vuol non può, chi potrebbe non vuole.</l>
    </lg>
   </lg>
  </body>
 </text>
</TEI>