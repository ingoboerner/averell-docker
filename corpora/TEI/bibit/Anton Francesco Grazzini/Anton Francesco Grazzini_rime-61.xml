<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 61</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">1</measure>
    <measure unit="line">62</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-61</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 61</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 61</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che giova aver rifatto</l>
     <l n="2">il tetto alla pancaccia,</l>
     <l n="3">s'e' non si leva quella bottegaccia?</l>
     <l n="4">Oh degna e singolare,</l>
     <l n="5">oh leggiadra avvertenza!</l>
     <l n="6">Nel più bel di Fiorenza</l>
     <l n="7">voler di nuovo una bottega fare!</l>
     <l n="8">Non si potea pensare</l>
     <l n="9">luogo più fuor di squadra e impertinente,</l>
     <l n="10">e ch'alla nobil gente</l>
     <l n="11">recasse più disagio e scomodezza;</l>
     <l n="12">oltre ch'ei fa bruttezza</l>
     <l n="13">alla piazza e alla chiesa principale.</l>
     <l n="14">S'ei fusse uno speziale,</l>
     <l n="15">o vero un profumiere,</l>
     <l n="16">o di quei che dan bere,</l>
     <l n="17">sarebbe manco male,</l>
     <l n="18">e si potrebbe comportare in parte;</l>
     <l n="19">ma il sellaio è un'arte troppo vile.</l>
     <l n="20">Non può spirto gentile</l>
     <l n="21">senza sdegno vedere</l>
     <l n="22">briglie, staffe e tanaglie,</l>
     <l n="23">sellacce vecchie e mille altre bagaglie</l>
     <l n="24">quella panca ingombrare,</l>
     <l n="25">dove, sedendo, stanno a ragionare</l>
     <l n="26">cavalieri e signori,</l>
     <l n="27">cortigiani e dottori,</l>
     <l n="28">filosofi e prelati,</l>
     <l n="29">musici, amanti, cicaloni e dotti,</l>
     <l n="30">giucatori, omaccioni e quarantotti;</l>
     <l n="31">ché non si può trovare,</l>
     <l n="32">pancacce tutte abbiate pacïenza,</l>
     <l n="33">al mondo la più bella residenza.</l>
     <l n="34">Passare alla presenza</l>
     <l n="35">i padron nostri vi si veggon spesso;</l>
     <l n="36">ed ancor d'ogni sorta e d'ogni etate,</l>
     <l n="37">donne vedove insieme e maritate,</l>
     <l n="38">e matrone e pulzelle,</l>
     <l n="39">e dame e damigelle</l>
     <l n="40">belle, illustri ed oneste</l>
     <l n="41">massimamente i giorni delle feste,</l>
     <l n="42">che non fu mai cotal galanteria.</l>
     <l n="43">Ma e' convien cacciar via</l>
     <l n="44">il maestro, i garzoni e' fattorini,</l>
     <l n="45">e che quella bottega si rovini,</l>
     <l n="46">e si rassetti com'ell'era dianzi.</l>
     <l n="47">Or tu, che de' romanzi</l>
     <l n="48">sei oggi il primo mastro e 'l più perfetto,</l>
     <l n="49">com'hai rifatto il tetto,</l>
     <l n="50">disfà quella bottega,</l>
     <l n="51">e la panca racconcia;</l>
     <l n="52">e se 'l padrone imbroncia e te lo niega,</l>
     <l n="53">ricorri tosto e priega,</l>
     <l n="54">ch'alfin contente sian loro Eccellenze,</l>
     <l n="55">che un botteguzzo non guasti Firenze;</l>
     <l n="56">per che tali avvertenze</l>
     <l n="57">stan ben, quando ne va il pubblico onore.</l>
     <l n="58">Ché questo è un errore</l>
     <l n="59">assai maggior di quello,</l>
     <l n="60">che far voleva al ponte ser Fringuello:</l>
     <l n="61">ed a costui sì degno bottegaio</l>
     <l n="62">non mancherà dove fare il sellaio.</l>
    </lg>
   </lg>
  </body>
 </text>
</TEI>