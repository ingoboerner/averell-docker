<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 86</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">54</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-86</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 86</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 86</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se ghiribizzo venissi agli Dei</l>
     <l n="2">di farmi grazia, e mi dicessin: «Chiedi,</l>
     <l n="3">chiedi ciò che tu vuoi, che aver lo dei»;</l>
    </lg>
    <lg n="2">
     <l n="4">dimmi di grazia, amico mio, che credi</l>
     <l n="5">tu ch'io chiedessi finalmente loro?</l>
     <l n="6">Ben vo' veder, se tu se' ne' miei piedi.</l>
    </lg>
    <lg n="3">
     <l n="7">Non pensar già ch'io sia sì puro e soro,</l>
     <l n="8">che dove Mida, volgessi il pensiero:</l>
     <l n="9">vadin pure al bordel l'argento e l'oro.</l>
    </lg>
    <lg n="4">
     <l n="10">Né creder ch'io abbia anche desidero,</l>
     <l n="11">ch'ognun mi si sberretti e renda onore:</l>
     <l n="12">io non istimo queste pompe un zero;</l>
    </lg>
    <lg n="5">
     <l n="13">perché più tosto ch'esser mai signore,</l>
     <l n="14">eleggerei ogni misero stato:</l>
     <l n="15">sia pur chi vuole, o re o imperadore.</l>
    </lg>
    <lg n="6">
     <l n="16">E non mi ci correbbe anche il soldato,</l>
     <l n="17">s'io fussi ben gagliardo più che Achille,</l>
     <l n="18">o come Orlando, o Ferraù fatato.</l>
    </lg>
    <lg n="7">
     <l n="19">E men di vacche e buoi a mille a mille</l>
     <l n="20">torrei gli armenti, ed abitar col gregge,</l>
     <l n="21">sonando la zampogna per le ville.</l>
    </lg>
    <lg n="8">
     <l n="22">Né anche ministrar di Dio la legge</l>
     <l n="23">vorrei con quei prelati grossi e grassi</l>
     <l n="24">che fanno profumate le coregge.</l>
    </lg>
    <lg n="9">
     <l n="25">Né quei piacer torrei, né quegli spassi,</l>
     <l n="26">ch'altri han studiando, per farsi immortali:</l>
     <l n="27">io so ch'io vorrei ir piano a' mai passi.</l>
    </lg>
    <lg n="10">
     <l n="28">Canchero venga all'arti liberali;</l>
     <l n="29">ché spesso son cagione altrui di fare</l>
     <l n="30">Patir mille disagi e mille mali.</l>
    </lg>
    <lg n="11">
     <l n="31">Ma chiederei di grazia l'impazzare:</l>
     <l n="32">qui sol ben volgerei la fantasia;</l>
     <l n="33">ché sendo pazzo crederei sguazzare.</l>
    </lg>
    <lg n="12">
     <l n="34">Or dunque questa volta, Musa mia,</l>
     <l n="35">spogliati, prego, in camicia e 'n capelli;</l>
     <l n="36">poi ch'io ho preso a lodar la pazzia:</l>
    </lg>
    <lg n="13">
     <l n="37">e sganghera le toppe e i chiavistelli</l>
     <l n="38">del capo mio; tanto che nel cervello</l>
     <l n="39">versi mi metta sdrucciolanti e belli;</l>
    </lg>
    <lg n="14">
     <l n="40">ché questo, questo è quel suggetto, quello</l>
     <l n="41">suggetto, ch'io tant'amo e tanto onoro,</l>
     <l n="42">quanto d'ogni altro è migliore e più bello.</l>
    </lg>
    <lg n="15">
     <l n="43">Va, di' che come la scïenza e l'oro</l>
     <l n="44">esser mai possa la pazzia trovata;</l>
     <l n="45">ch'ella non ha né ordin né decoro.</l>
    </lg>
    <lg n="16">
     <l n="46">Dunque in van s'affatica la brigata</l>
     <l n="47">a cercarne con arte e con ingegno;</l>
     <l n="48">perché ell'è grazia dal ciel gratis data.</l>
    </lg>
    <lg n="17">
     <l n="49">Or entrando io nel pazzeresco regno,</l>
     <l n="50">distinguer son forzato e separare</l>
     <l n="51">pazzo da pazzo, e por termine e segno.</l>
    </lg>
    <lg n="18">
     <l n="52">Che s'io volessi su le cime andare,</l>
     <l n="53">tutti siam noi come i popon di Chioggia,</l>
     <l n="54">e tutti ci possiam per man pigliare.</l>
    </lg>
    <lg n="19">
     <l n="55">Chi più, chi men, nel fine ognun n'alloggia;</l>
     <l n="56">ma pochi sono in ciaschedun paese,</l>
     <l n="57">ch'abbin pazzia di quella buona foggia.</l>
    </lg>
    <lg n="20">
     <l n="58">Io lascio andare i pazzi alla Sanese,</l>
     <l n="59">pazzucci e pazzerelli: e non sta bene</l>
     <l n="60">chi non ha largamente il ciel cortese;</l>
    </lg>
    <lg n="21">
     <l n="61">però che sopratutto esser conviene,</l>
     <l n="62">chi vuol goderci, pazzo daddovero,</l>
     <l n="63">affatto, affatto, affatto, e bene, bene.</l>
    </lg>
    <lg n="22">
     <l n="64">Se no, gli stenta: ed è un vitupero,</l>
     <l n="65">vederlo andar sì follemente aioni,</l>
     <l n="66">pien di dubbia speranza e di duol vero.</l>
    </lg>
    <lg n="23">
     <l n="67">Ma chi brama veder de' begli e buoni,</l>
     <l n="68">l'esempio chiaro guardar gli conviene,</l>
     <l n="69">Giovanni appunto, il pazzo de' Falconi:</l>
    </lg>
    <lg n="24">
     <l n="70">quel che tanto ciarpane addosso tiene,</l>
     <l n="71">penne, nappe, mazzocchi e medaglioni,</l>
     <l n="72">ch'un asin ne saria carico bene.</l>
    </lg>
    <lg n="25">
     <l n="73">Sta tutta la mattina ginocchioni</l>
     <l n="74">ne' Servi, in santa Croce, in san Sebastiano,</l>
     <l n="75">alla Messa sonando i zufoloni.</l>
    </lg>
    <lg n="26">
     <l n="76">Poi forniti gli uffici a mano a mano,</l>
     <l n="77">si parte, ogni uom lo chiama e lo saluta;</l>
     <l n="78">beato, è chi gli può toccar la mano!</l>
    </lg>
    <lg n="27">
     <l n="79">Questa è la vera gioia non conosciuta:</l>
     <l n="80">felice sol chi pazzo vive gli anni,</l>
     <l n="81">e nella verde e nell'età canuta!</l>
    </lg>
    <lg n="28">
     <l n="82">Questa è la vera vita senza affanni:</l>
     <l n="83">non può nel pazzo la disgrazia ria;</l>
     <l n="84">ma gode il ben, senza temere i danni.</l>
    </lg>
    <lg n="29">
     <l n="85">Forse che mai la guerra, o la moria</l>
     <l n="86">gli dà dolor? forse quest'anno ancora</l>
     <l n="87">al Turco pensa, ed alla carestia?</l>
    </lg>
    <lg n="30">
     <l n="88">Forse ch'ei dice: «Se non si lavora,</l>
     <l n="89">o mi morrò di fame, o andrò accattando?»:</l>
     <l n="90">il che pure a pensare altri addolora.</l>
    </lg>
    <lg n="31">
     <l n="91">Ma d'ogni tempo ride e va cantando:</l>
     <l n="92">ognun ha per amico e per parente:</l>
     <l n="93">e crede esser ognuno al suo comando.</l>
    </lg>
    <lg n="32">
     <l n="94">Fassi signor dal levante al ponente:</l>
     <l n="95">e come fosse ver, né più, né meno,</l>
     <l n="96">ne va facendo il grande infra la gente.</l>
    </lg>
    <lg n="33">
     <l n="97">Non tien conto di nuvolo o sereno:</l>
     <l n="98">né freddo o caldo mai non lo tormenta:</l>
     <l n="99">né cura i panni suoi, com'e' si sieno.</l>
    </lg>
    <lg n="34">
     <l n="100">Sia che vivanda vuol, la lo contenta;</l>
     <l n="101">e' mangia in ogni tempo e 'n tutt'i lati:</l>
     <l n="102">senza pensier la notte s'addormenta.</l>
    </lg>
    <lg n="35">
     <l n="103">Si possono impiccare i magistrati,</l>
     <l n="104">ché indarno son le loro esecuzioni,</l>
     <l n="105">non sendo i pazzi alle leggi obbligati.</l>
    </lg>
    <lg n="36">
     <l n="106">In van dunque per lor son le prigioni,</l>
     <l n="107">indarno la mannaia, le forche e 'l boia,</l>
     <l n="108">birri, notai, richieste e citazioni.</l>
    </lg>
    <lg n="37">
     <l n="109">Quel chiacchierin d'Amor non dà lor noia:</l>
     <l n="110">non han martello, non han gelosia,</l>
     <l n="111">una man basta a cavar lor la foia.</l>
    </lg>
    <lg n="38">
     <l n="112">Non dà lor doglia, né malinconia,</l>
     <l n="113">se muore il padre, la madre, o 'l fratello,</l>
     <l n="114">parente, o amico, o sia quel che si sia.</l>
    </lg>
    <lg n="39">
     <l n="115">In somma non si stillano il cervello</l>
     <l n="116">in questa vita, né dell'altra han cura:</l>
     <l n="117">hanno ogni cosa per buono e per bello.</l>
    </lg>
    <lg n="40">
     <l n="118">La morte, a noi così spietata e dura</l>
     <l n="119">solo a pensar, non temono: e non hanno</l>
     <l n="120">dell'inferno e de' diavoli paura.</l>
    </lg>
    <lg n="41">
     <l n="121">Poi quando vien che per morire stanno,</l>
     <l n="122">non han pensier di moglie o di figliuoli:</l>
     <l n="123">e le ricchezze non dan loro affanno.</l>
    </lg>
    <lg n="42">
     <l n="124">Fuggono ancor mille e mill'altri duoli;</l>
     <l n="125">ché come se gl'andassero a dormire,</l>
     <l n="126">parton di questa vita allegri e soli.</l>
    </lg>
    <lg n="43">
     <l n="127">Non dan cagione a chi pianga, o sospire:</l>
     <l n="128">e come degni, in questa bocca e 'n quella,</l>
     <l n="129">lascian di lor molto tempo che dire.</l>
    </lg>
    <lg n="44">
     <l n="130">O pazzia dunque dolce, buona e bella,</l>
     <l n="131">contr'a' colpi di morte e di fortuna</l>
     <l n="132">refugio, scampo, armatura e rotella;</l>
    </lg>
    <lg n="45">
     <l n="133">non può già sotto 'l cerchio della luna,</l>
     <l n="134">nobile, ricca, o allegra ritrovarsi</l>
     <l n="135">cosa che ti somigli in parte alcuna.</l>
    </lg>
    <lg n="46">
     <l n="136">Tu sol fai gli uomini lieti al mondo starsi:</l>
     <l n="137">tu sol senza le mosche doni il mele:</l>
     <l n="138">e pigliar pesci fai senza immollarsi.</l>
    </lg>
    <lg n="47">
     <l n="139">Ma per non essere tenuto infedele,</l>
     <l n="140">io non vo' dir che doverria la gente</l>
     <l n="141">darti l'incenso ed arder le candele;</l>
    </lg>
    <lg n="48">
     <l n="142">ma sì pregare Dio divotamente</l>
     <l n="143">ben doverrebbe ognuno, e domandare</l>
     <l n="144">non sanità di corpo né di mente,</l>
    </lg>
    <lg n="49">
     <l n="145">né grazia alcuna in terra, in cielo, o 'n mare;</l>
     <l n="146">ma di quella del sacco e della fine</l>
     <l n="147">pazzia gli desse quanto si può dare.</l>
    </lg>
    <lg n="50">
     <l n="148">Queste sarebber le grazie divine;</l>
     <l n="149">così avventuroso, anzi beato</l>
     <l n="150">si potrebbe chiamare uno alla fine.</l>
    </lg>
    <lg n="51">
     <l n="151">Resta or in pace: io vo' pigliar comiato</l>
     <l n="152">da te, pazzia gentile, e tornar poi;</l>
     <l n="153">per ch'io non t'ho, quant'io dovea, lodato.</l>
    </lg>
    <lg n="52">
     <l n="154">Ma, di grazia, perdonami, se vuoi,</l>
     <l n="155">ch'io so che tu vorrai, sì se' galante</l>
     <l n="156">e sì cortesi son gli effetti tuoi.</l>
    </lg>
    <lg n="53">
     <l n="157">Perché con stil più dotto e più sonante</l>
     <l n="158">spero ancor dir quel ch'ora indietro lascio;</l>
     <l n="159">ed un animo ho proprio di gigante,</l>
    </lg>
    <lg n="54">
     <l n="160">ben ch'alle spalle mie sia grave fascio.</l>
    </lg>
   </lg>
  </body>
 </text>
</TEI>