<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 82</title>
    <author>Anton Francesco Grazzini</author>
   </titleStmt>
   <extent>
    <measure unit="stanza">3</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Anton Francesco Grazzini_rime-82</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 82</title>
     <author>Anton Francesco Grazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 82</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ogni cosa, che nasce e vive in terra,</l>
     <l n="2">convien ch'il mondo una volta abbandoni,</l>
     <l n="3">però son iti i tordi sotto terra</l>
     <l n="4">e son risurti in lor vece i dolcioni:</l>
     <l n="5">costor vivono allegri in pace e in guerra,</l>
     <l n="6">tolgon le donne e lasciano i garzoni,</l>
     <l n="7">non han troppo arïento né molt'oro,</l>
     <l n="8">ma quel che gli hanno è più d'altrui che loro.</l>
    </lg>
    <lg n="2">
     <l n="9">Vin bianco e dolce, o rosso con la vena</l>
     <l n="10">vogliono, e pan buffetto e stiacciatine</l>
     <l n="11">sempre i dolcioni a desinar e a cena,</l>
     <l n="12">e fichi e pesche e poponi e susine:</l>
     <l n="13">ogni vivanda di dolcezza piena</l>
     <l n="14">con sapa e lardo piace loro al fine:</l>
     <l n="15">pure i lor cibi più degni e pregiati</l>
     <l n="16">son marzapan, confetti e pinocchiati.</l>
    </lg>
    <lg n="3">
     <l n="17">Sopra ogni cosa son costoro agiati;</l>
     <l n="18">dormono assai e fuggon la fatica,</l>
     <l n="19">il più del tempo stanno scioperati,</l>
     <l n="20">e la bottega è lor mortal nemica;</l>
     <l n="21">cantano ad aria come disperati,</l>
     <l n="22">e della zolfa non intendon cica,</l>
     <l n="23">ma stanno volentieri in canti e in suoni:</l>
     <l n="24">e questa è la natura de' dolcioni.</l>
    </lg>
   </lg>
  </body>
 </text>
</TEI>