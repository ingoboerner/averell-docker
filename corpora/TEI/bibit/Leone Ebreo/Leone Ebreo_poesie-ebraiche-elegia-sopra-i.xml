<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie ebraiche -  Elegia sopra il destino</title>
    <author>Leone Ebreo</author>
   </titleStmt>
   <extent>
    <measure unit="stanza">1</measure>
    <measure unit="line">274</measure>
   </extent>
   <publicationStmt>
    <publisher>UNED University</publisher>
    <idno>Leone Ebreo_poesie-ebraiche-elegia-sopra-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie ebraiche -  Elegia sopra il destino</title>
     <author>Leone Ebreo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie ebraiche -  Elegia sopra il destino</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il destino colpí il mio cuore con aguzzo dardo,</l>
     <l n="2">e dilaniò le mie reni dentro di me:</l>
     <l n="3">mi ferí, e la ferita sua è incurabile, -</l>
     <l n="4">mi avvilí, e rese eterna la mia angoscia;</l>
     <l n="5">mi abbatté e fiaccò la mia carne,</l>
     <l n="6">e il dolore divorò il mio sangue e il mio adipe.</l>
     <l n="7">Spezzò tutte le mie giunture nella sua collera,</l>
     <l n="8">si alzò e si levò contro di me come un leone.</l>
     <l n="9">E non basta che mi contorse come un turbante,</l>
     <l n="10">e mi fece fuggiasco e bandito nel fior della mia giovinezza,</l>
     <l n="11">e come un mercenario mi costrinse a vagare per il mondo,</l>
     <l n="12">e fino agli estremi confini della terra mi fece errare: -</l>
     <l n="13">ed ecco questo è per me quasi il ventesimo anno</l>
     <l n="14">che non riposarono il mio cavallo e i miei carri.</l>
     <l n="15">Il suo palmo misurò le acque e il suolo di tutte le terre,</l>
     <l n="16">e i suoi artifici distrussero la mia primavera.</l>
     <l n="17">Allontanò l'amico da me e scacciò i figli dell'etá mia,</l>
     <l n="18">mandò lontana la gente che mi era prossima:</l>
     <l n="19">e piú non vedo e non conosco quelli che mi erano familiari, </l>
     <l n="20">e mia madre e mio fratello e mio padre;</l>
     <l n="21">i miei cari egli disperse, l'uno a settentrione,</l>
     <l n="22">l'altro a oriente e l'altro a occidente:</l>
     <l n="23">affinché i mici pensieri perdano ogni tranquillitá,</l>
     <l n="24">e io non trovi pace nemmeno nella mia meditazione.</l>
     <l n="25">E quando si volgono i miei sguardi verso oriente,</l>
     <l n="26">la separazione da loro mi morde nel tallone:</l>
     <l n="27">mi sdrucciola il piede e il mio cuore è inquieto e agitato,</l>
     <l n="28">e non so decidere se vado o se ritorno.</l>
     <l n="29">Ah sí, il destino infranse e lacerò il mio cuore</l>
     <l n="30">e lo dilaniò come gli orsi e i lupi;</l>
     <l n="31">e sospiri con spaventi lo hanno battuto</l>
     <l n="32">per furto del ladrone e saccheggio dei beni e prigionia.</l>
     <l n="33">Agli occhi suoi questo apparve poco, e cercò</l>
     <l n="34">di annientarmi, per estinguere la mia fiamma.</l>
     <l n="35">E nacquero a me due figli maschi,</l>
     <l n="36">figli amabili per bellezza e splendore, veramente graziosi;</l>
     <l n="37">e il minore lo chiamai Samuele:</l>
     <l n="38">ma il destino, mio nemico e oppressore, lo rapí,</l>
     <l n="39">e lo abbatté al suo quinto anno di vita;</l>
     <l n="40">e crebbe sopra di lui il mio pianto e la mia tristezza.</l>
     <l n="41">Il maggiore, cui diedi il nome di Isacco</l>
     <l n="42">Abarbanel, - secondo la roccia da cui venni sbozzato,</l>
     <l n="43">secondo il nome grande in Israele, secondo il suo avo,</l>
     <l n="44">secondo il figlio di Isciai, che è la luce dell'Occidente,-</l>
     <l n="45">quando mi fu nato, bene previdi per lui, ché abitava</l>
     <l n="46">nel cuor suo la saggezza e il meglio dell'avo suo e il meglio di me.</l>
     <l n="47">Ma in etá di un anno, ahimé, lo rapí lungi da me</l>
     <l n="48">e lo trasse via il destino, mio avversario e persecutore.</l>
     <l n="49">Nel tempo che furono cacciati i figli dell'esilio di Sepharad,</l>
     <l n="50">il re comandò di porre un'imboscata contro di me,</l>
     <l n="51">perché non potessi fuggire e trasmigrare attraverso le persecuzioni;</l>
     <l n="52">e di prendere il figlio mio ordinò, - il midollo delle mie ossa, -</l>
     <l n="53">per attrarlo nella sua legge, nel proprio interesse.</l>
     <l n="54">Ma ne avvertí le orecchie mie un uomo buono, amico mio:</l>
     <l n="55">inviai il bimbo con la sua nutrice, nel buio</l>
     <l n="56">del cuor della notte, come se fosse cosa da me rubata,</l>
     <l n="57">in Portogallo. Il nome del re di quel paese era Manuele,</l>
     <l n="58">il quale in addietro era stato mio persecutore.</l>
     <l n="59">Lá grande l'onore e la ricchezza del padre mio</l>
     <l n="60">finché visse il padre di lui; e quello era il mio re, che io amavo.</l>
     <l n="61">Ma questo si levò come scellerato e crudele,</l>
     <l n="62">e saccheggiatore, uomo cupido e astuto.</l>
     <l n="63">E quando congiurarono contro di lui i suoi príncipi e suo fratello,</l>
     <l n="64">egli mio padre tra i congiurati falsamente accusò.</l>
     <l n="65">Poi che ebbe assassinato suo fratello, cercò di uccidere anche lui:</l>
     <l n="66">ma lo salvò dalla morte Colui che sopra i cherubini procede.</l>
     <l n="67">Egli poté fuggire nella Castiglia, dove</l>
     <l n="68">è il luogo dei miei antenati, e dove è la mia casa avita.</l>
     <l n="69">Ma quegli saccheggiò il mio patrimonio fino alla distruzione,</l>
     <l n="70">e spogliò i miei beni, il mio argento come il mio oro.</l>
     <l n="71">E come apprese che mio figlio era giunto nella sua terra,</l>
     <l n="72">e la casa di mio padre in Italia per mio rifugio,</l>
     <l n="73">lo fece imprigionare affinché non venisse piú via, e ordinò</l>
     <l n="74">che non potesse dar conforto all'anima mia.</l>
     <l n="75">Poi che costui morí, sorse in sua vece un re stolto,</l>
     <l n="76">il quale era ostinato nella sua legge, e uomo vano.</l>
     <l n="77">Egli forzò tutta la comunitá di Giacobbe, e obbligò</l>
     <l n="78">a trasgredire la legge tutti i figli del mio nobile popolo.</l>
     <l n="79">E molti si uccisero da sé, per non calpestare</l>
     <l n="80">le leggi di Dio, mio soccorritore.</l>
     <l n="81">E fu preso il midollo dell'anima mia, fu mutato</l>
     <l n="82">il suo nome buono, che è come la roccia da cui venni sbozzato.</l>
     <l n="83">Giá egli conta dodici anni, e ancora</l>
     <l n="84">io non l'ho veduto, per colpa del mio egoismo e del mio errore.</l>
     <l n="85">Io piango: e sul mio capo l'ira mia,</l>
     <l n="86">e contro l'anima mia le mie lagnanze e la mia querela:</l>
     <l n="87">ché io lo feci fuggire dentro la rete, per inquietudine,</l>
     <l n="88">e dalla fiamma lo mandai in mezzo al rogo.</l>
     <l n="89">Io speravo in lui, e fui deluso della mia aspettazione.</l>
     <l n="90">Perché stai indugiando, cerbiatto mio caro?</l>
     <l n="91">perché cosí opprimi il cuore di chi t'ha generato,</l>
     <l n="92">e sei come chi infigga un dardo nelle mie reni?</l>
     <l n="93">Tu ottenebri in una nebbia la luce, e trasformi</l>
     <l n="94">il suo chiarore davanti agli occhi miei in un crepuscolo.</l>
     <l n="95">La luna si oscura continuamente al mio sguardo,</l>
     <l n="96">e le stelle dormono nascoste in una nube.</l>
     <l n="97">E non un raggio del mio sole riluce nella mia miseria</l>
     <l n="98">e non penetra per le finestre del mio cuore.</l>
     <l n="99">E non fiorisce la rosa del mio Saron,</l>
     <l n="100">e non scende la pioggia sui miei prati.</l>
     <l n="101">Tu rapisci il sonno agli occhi miei nel pensiero di te,</l>
     <l n="102">e io non distinguo piú il tempo del levarmi e del coricarmi.</l>
     <l n="103">Non gusto le mie vivande, e il miele</l>
     <l n="104">al mio palato è amaro: una coppa di veleno m'è ogni dolciume;</l>
     <l n="105">come una pietra dura son per me i pani inzuccherati,</l>
     <l n="106">e tra le lagrime mangio il mio pane secco:</l>
     <l n="107">lagrime mescolo nella mia acqua, e bevo,</l>
     <l n="108">e non entra nella bocca mia il succo dei tralci,</l>
     <l n="109">e d'acqua son ebro e vado errando,</l>
     <l n="110">cosí che mi si tiene figlio di un Rehabita.</l>
     <l n="111">Ma quando sogno il tuo ritorno e vedo</l>
     <l n="112">la tua immagine con gli occhi della mente,</l>
     <l n="113">le sventure si trasformano per me in dolcezze</l>
     <l n="114">e il mio viso riluce come per aureo splendore:</l>
     <l n="115">dormo, e dolce mi è il sonno,</l>
     <l n="116">e mi desto sazio di benessere e di soddisfazione;</l>
     <l n="117">bevo, e la mia acqua mi è dolce,</l>
     <l n="118">e soffice mi riesce la zolla in tua compagnia.</l>
     <l n="119">Ma quando poi ripenso il tuo esilio, pari a fuoco</l>
     <l n="120">arde il cuor mio e mi colpisce calor di sole:</l>
     <l n="121">e sono com'uomo istupidito e stordito,</l>
     <l n="122">curvo nella statura, piccolo e angusto nella persona.</l>
     <l n="123">Nel rimembrare di te la mia gioia e insieme la mia pena,</l>
     <l n="124">tu il mio balsamo e tu pure il mio persecutore e il nemico mio.</l>
     <l n="125">La tua immagine in me nel cuore è scolpita,</l>
     <l n="126">la tua partenza è incisa nell'intimo del cuor mio:</l>
     <l n="127">mi suscita, sebbene a stento, sensi di giubilo</l>
     <l n="128">la tua figura, ma la tua lontananza mi rattrista.</l>
     <l n="129">La tua separazione rende vani i miei pensieri,</l>
     <l n="130">il tuo esilio rende aspro e traviato il mio cammino.</l>
     <l n="131">A causa di te l'orgoglio dell'anima mia si curvò atterrato,</l>
     <l n="132">e umiliai a causa di te la mia superbia:</l>
     <l n="133">cosí che i sicomori furon piú alti che il mio cipresso,</l>
     <l n="134">cosí che si alzò sopra i miei cedri anche una pianta d'isopo,</l>
     <l n="135">cosí che si leva piú in alto del mio sparviere un pipistrello</l>
     <l n="136">e sopra le mie ali d'aquila un volo di mosca.</l>
     <l n="137">Come nella mia infanzia son fatte deboli le mie membra,</l>
     <l n="138">e vittorioso sopra leoni è un agnello.</l>
     <l n="139">Dispregio il canto; e ruppi giá il mio liuto,</l>
     <l n="140">l'arpa mia appesi ai salici:</l>
     <l n="141">ho mutato in sonori lamenti la mia canzone,</l>
     <l n="142">il mio flauto vibra nel mio dolore con tono spettrale.</l>
     <l n="143">La mia gru è trasmutata in istrice, la mia tortora</l>
     <l n="144">è diventata come un dragone e la mia colomba pari ad un corvo.</l>
     <l n="145">Presi a odiare i palagi dei re,</l>
     <l n="146">e desiderai abitare il deserto dell'Arabo.</l>
     <l n="147">Figlio mio, lo strazio del tuo esilio mi dilania</l>
     <l n="148">e mi abbranca e mi ha cinto di reti,</l>
     <l n="149">e ha portato avvilimento nel mio cuore, e incertezza</l>
     <l n="150">nei miei pensieri e nelle mie ossa debolezza.</l>
     <l n="151">Ascolto tua madre ogni giorno piangere,</l>
     <l n="152">quando te chiama: - Diletto del cuor mio, delizia mia!</l>
     <l n="153">chi è colui che dal mio seno ti furò?</l>
     <l n="154">chi ti ha reso perduto, o frutto dell'amor mio? -</l>
     <l n="155">E come io non fui piú capace di sopportare il suo pianto</l>
     <l n="156">né di celare la mia angoscia nell'intimo mio,</l>
     <l n="157">la lasciai e mi recai a servire</l>
     <l n="158">il mio re, che Iddio mi diede per mio benefattore:</l>
     <l n="159">e cosí andai vagando e non trovai riposo e fui errante,</l>
     <l n="160">abitando in mezzo a Edom, fra il popolo del mio rogo;</l>
     <l n="161">né trovai guarigione per la mia ferita.</l>
     <l n="162">Chi mai correggerá il destino che mi spinge a errare e mi abbatte?</l>
     <l n="163">Disprezzo i giorni e le notti di pena:</l>
     <l n="164">preferisco ad essi la morte - ah, cosí venga!</l>
     <l n="165">La vita pesa grave sopra di me, e i giorni</l>
     <l n="166">come la sabbia dei mari sopra le mie spalle e sulla mia schiena.</l>
     <l n="167">Che cosa vale una vita di affanni?</l>
     <l n="168">Giá è venuta su me la fine che mi era destinata.</l>
     <l n="169">Per l'anima amareggiata la vita è come la morte:</l>
     <l n="170">e anche se ho molto, poco e molto è uguale per me.</l>
     <l n="171">Perché sto io attendendo, per gran numero di giorni e di anni,</l>
     <l n="172">di vedere un po' di bene, come un'orsa rapace, priva di figli, in agguato?</l>
     <l n="173">Gli eventi del giorno son figli della faretra, e l'arco loro,</l>
     <l n="174">nell'altezza del cielo, è il destino, che mira a me e mi saetta:</l>
     <l n="175">e io son posto come bersaglio a questi dardi,</l>
     <l n="176">che vengono stringendo il cerchio che io ho segnato.</l>
     <l n="177">Mi volgerò ora a parlare al mio unico figlio,</l>
     <l n="178">affinché non sia piú per me causa di struggimento.</l>
     <l n="179">- O mio primogenito, rivolgi il tuo cuore: e conosci che sei figlio</l>
     <l n="180">di sapienti, che son pieni di saggezza come un profeta:</l>
     <l n="181">e la sapienza è a te ereditaria. Deh, non lasciare</l>
     <l n="182">andar perduti piú i giorni della giovinezza, o mio diletto!</l>
     <l n="183">Vedi ora, figlio mio caro, di imparare</l>
     <l n="184">a leggere la Scrittura e a intendere una mia lettera,</l>
     <l n="185">di apprendere la Misc'na3 e di studiare il Talmud,</l>
     <l n="186">secondo le tredici regole, per obbiezioni e soluzioni!-</l>
     <l n="187">Come potrei altrimenti contenermi al pensiero della sua conversione?</l>
     <l n="188">Questa la mia malattia, la febbre mia, la spina mia:</l>
     <l n="189">questa strazia come il coltello del mercenario</l>
     <l n="190">la chiostra del mio cuore, e non è rasoio di barbiere:</l>
     <l n="191">questa insinua nel cuor mio languore</l>
     <l n="192">e filo di spada dentro nel mio corpo e nelle mie viscere.</l>
     <l n="193">A chi posso io confidare la moltitudine dei miei pensieri?</l>
     <l n="194">a chi darò da bere il mosto del mio torchio e del mio tino?</l>
     <l n="195">e chi gusterá e mangerá, dopo il tempo</l>
     <l n="196">della mia partenza, il frutto della mia speculazione e ciò che ho scritto?</l>
     <l n="197">chi comprenderá ciò che è riposto nel mio libro,</l>
     <l n="198">gl'intimi sensi dell'opera di mio padre, colonna mia?</l>
     <l n="199">chi attingerá, assetato, l'acqua della mia fonte?</l>
     <l n="200">chi la berrá nell'arida terra e nella siccitá?</l>
     <l n="201">chi raccoglierá quietamente il frutto della mia piantagione,</l>
     <l n="202">dove l'albero della conoscenza è la mia luce e il mio sostegno?</l>
     <l n="203">chi compirá e concluderá le mie opere?</l>
     <l n="204">chi intesserá della mia tela l'ordito e la trama?</l>
     <l n="205">chi si ornerá dell'ornamento della mia conoscenza, dopo la mia morte?</l>
     <l n="206">e chi cavalcherá il mio mulo in vece mia, -</l>
     <l n="207">fuori che tu, diletto dell'anima mia, mio erede?</l>
     <l n="208">Io debbo alla mia rocca un pegno.</l>
     <l n="209">Di te ho sete, te desidera il mio corpo,</l>
     <l n="210">in te acqueto la mia sete e sazio la mia fame.</l>
     <l n="211">A te è destinata la mia lucida intelligenza,</l>
     <l n="212">lo splendore del mio sapere e la saggezza che rifulge in me.</l>
     <l n="213">In parte mi venne in ereditá del padre che mi ha ammaestrato,</l>
     <l n="214">del padre della sapienza, che fu mia guida e mio maestro;</l>
     <l n="215">e per il resto è acquisto delle mie fatiche,</l>
     <l n="216">ché l'ho conquistata col mio arco e la mia spada.</l>
     <l n="217">I miei pensieri divennero sí profondi, che i saggi</l>
     <l n="218">di Edom furono agli occhi miei come cavallette;</l>
     <l n="219">andai nei luoghi delle loro discussioni,</l>
     <l n="220">e non vi fu alcuno che potesse contendere con me:</l>
     <l n="221">io vinco chiunque si levi contro di me,</l>
     <l n="222">abbatto e pongo in imbarazzo il mio oppositore.</l>
     <l n="223">Chi mai troverebbe il coraggio di affrontare [contro di me]</l>
     <l n="224">il mistero dell'origine e il segreto del carro e dell'auriga?</l>
     <l n="225">Io ho un'anima piú elevata e piú splendida</l>
     <l n="226">che le anime dei figli della mia stirpe umiliata:</l>
     <l n="227">io ho una forma, consolidata nella forza della sua roccia,</l>
     <l n="228">radicata e avvinta dentro il mio carcere.</l>
     <l n="229">E quando sia perfetta per elevarsi piú sopra del suo gradino,</l>
     <l n="230">io godrò di salire su per la scala,</l>
     <l n="231">Diletto mio, che cosa stai a fare in mezzo al popolo di cuore impuro,</l>
     <l n="232">come una pianta di pomi in mezzo a una foresta selvaggia?</l>
     <l n="233">e perché la tua pura anima è in mezzo alle genti,</l>
     <l n="234">come un giglio tra rovi ed erbe?</l>
     <l n="235">Alzati e cammina e vieni a me nell'esilio mio:</l>
     <l n="236">fuggi, e fatti simile per amor mio al capriolo e al cerbiatto;</l>
     <l n="237">e vieni alla casa del padre, della roccia che ti ha generato.</l>
     <l n="238">Che ti sostenga il mio Dio, fortezza mia;</l>
     <l n="239">che egli, il mio Dio, spiani il tuo cammino,</l>
     <l n="240">e dalle angustie conduca te all'aperto!</l>
     <l n="241">Dia egli le benedizioni dei miei antenati sul tuo capo</l>
     <l n="242">e anche a te le benedizioni di mio padre e del mio avo;</l>
     <l n="243">illumini la tenebra della mia mente, e trasmuti</l>
     <l n="244">nella pienezza della sua pietá in rettitudine la mia stortura.</l>
     <l n="245">Io affido a Dio, mio pastore, il mio seme</l>
     <l n="246">e consegno al mio Dio, padre mio, il mio peso.</l>
     <l n="247">Possa egli farmi vedere la gazzella del mio desiderio: in faccia a lui</l>
     <l n="248">io chiamo il mio diletto, che mi ascolta.</l>
     <l n="249">Allora io canterò al mio creatore il cantico dell'amore,</l>
     <l n="250">celebrerò le sue lodi fin che vivrò con un canto d'amore,</l>
     <l n="251">e porterò davanti a lui la mia offerta</l>
     <l n="252">e preparerò il mio dono, per portarlo a lui.</l>
     <l n="253">In esso è l'anima mia, legata al Santissimo,</l>
     <l n="254">in esso il mio sentimento, ivi i miei occhi e il mio cuore.</l>
     <l n="255">Possa piacere a lui, al mio Dio, il mio canto di lode</l>
     <l n="256">e piú che un giovine toro il mio salmo e il mio inno!</l>
     <l n="257">Possa egli farmi vedere la magnificenza e la bellezza di Sion</l>
     <l n="258">nel suo splendore regale! E lá sono le ali distese del Cherubim,</l>
     <l n="259">e immutabilmente stanno congiunti sulla sua vetta</l>
     <l n="260">i due splendori, il figlio di David e il Thisbita.</l>
     <l n="261">Né alcun nemico l'oltraggerá nei secoli,</l>
     <l n="262">né abiterá in eterno colá alcuno straniero.</l>
     <l n="263">Per il mio fanciullo ho invocato Iddio</l>
     <l n="264">in metro e in rima:</l>
     <l n="265">cosí lo salvi, lo guidi e lo conduca via</l>
     <l n="266">il nostro protettore su nube leggera.</l>
     <l n="267">Il mio calice è davanti al nostro sostegno; la mia insegna e la mia fede è nella sua grazia:</l>
     <l n="268">egli mio liberatore e Dio. Io faccio della sua manifestazione il mio calice.</l>
     <l n="269">Cosí il mio rampollo, il figlio dei mio vigore sia ricondotto</l>
     <l n="270">libero, affinché giunga a vedere la grazia mia, il figlio mio.</l>
     <l n="271">Oh, parte di me stesso, diletto del mio seno, ornamento del mio desiderio,</l>
     <l n="272">cambia in gioia il mio desiderio, in giorno la mia notte.</l>
     <l n="273">Sopra una nuvola vola e corri a incontrare tuo padre,</l>
     <l n="274">che ti attende, e a diventare un figlio valente.</l>
    </lg>
   </lg>
  </body>
 </text>
</TEI>