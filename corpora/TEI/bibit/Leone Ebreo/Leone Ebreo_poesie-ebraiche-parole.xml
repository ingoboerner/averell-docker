<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie ebraiche -  Parole</title>
    <author>Leone Ebreo</author>
   </titleStmt>
   <extent>
    <measure unit="stanza">1</measure>
    <measure unit="line">110</measure>
   </extent>
   <publicationStmt>
    <publisher>UNED University</publisher>
    <idno>Leone Ebreo_poesie-ebraiche-parole</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie ebraiche -  Parole</title>
     <author>Leone Ebreo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie ebraiche -  Parole</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sia lodato ed esaltato sopra i grandi e i superbi </l>
     <l n="2">colui che creò nella sua sapienza tutte le creature.</l>
     <l n="3">Di poi creò per ultimo l'uomo a sua immagine,</l>
     <l n="4">e lo distinse con l'anima sua dalle bestie: </l>
     <l n="5">emanò il suo spirito dalla luce di cui è cinto,</l>
     <l n="6">affinché non muoia come il resto dei deboli.</l>
     <l n="7">Ricercata è questa [luce] in ogni tempo per il suo splendore,</l>
     <l n="8">e questa è la superioritá degli intelligenti sopra gli stolti: </l>
     <l n="9">veramente in ciò la veritá dal falso vien separata, </l>
     <l n="10">e i giudizi retti dai menzogneri.</l>
     <l n="11">Ai dodici figli dell'uomo pio con la discendenza loro,</l>
     <l n="12">i quali furono fin dal seno materno sublimi,</l>
     <l n="13">a loro la profezia di Dio e la legge sua furon congiunte,</l>
     <l n="14"> ed essi da tutti i figli dell'uomo erano chiamati suoi.</l>
     <l n="15">Le dilette dimore del loro rifugio erano nei cuori loro,</l>
     <l n="16">mentre i loro restanti beni erano distrutti e calpestati.</l>
     <l n="17">Unione di vita nella Legge del fedele pose </l>
     <l n="18">il Dio vivente, per ridar vita al cuore degli oppressi: </l>
     <l n="19">incise in essa sono le cognizioni di tutte le creature </l>
     <l n="20">e le leggi dell'opera di colui che fa ascendere le nuvole.</l>
     <l n="21">Vicini ad essa stanno gli altri frutti dei santi </l>
     <l n="22">e gli scritti dei giusti, pieni di gloria:</l>
     <l n="23">quivi [si trovano] veritá, preziose cognizioni, precetti, </l>
     <l n="24">la remunerazione degli osservanti e il castigo dei peccatori.</l>
     <l n="25">Dentro di essi celano numerose sentenze </l>
     <l n="26">e una moltitudine di cognizioni in essi è nascosta.</l>
     <l n="27">Mirate quante profezie vi stanno rinchiuse, </l>
     <l n="28">rinchiuse senza che si possa entrare e uscire: </l>
     <l n="29">sono cinte di mura e profonde troppo per comprenderle </l>
     <l n="30">e celate in una prigione.</l>
     <l n="31">Uomini puri di cuore, che si erano alzati per spiegarle, </l>
     <l n="32">si stancarono e indebolirono a penetrarle: </l>
     <l n="33">in veritá non pervennero al mistero del loro fondamento </l>
     <l n="34">né alla mèta della volontá dei veggenti e dei contemplatori. </l>
     <l n="35">Per opera di Isacco, della stirpe di jehudah, figlio di Samuele, </l>
     <l n="36">ala del figlio di Dio [è compiuta] l'interpretazione delle Scritture: </l>
     <l n="37">[per opera] del padre del suo popolo, e discendente di David, </l>
     <l n="38">e stirpe dei re di jehudah, e figlio di príncipi.</l>
     <l n="39">Grandi nel nome, di generazione in generazione, tutti gli avi suoi: </l>
     <l n="40">nei loro cuori il segno del patto sacro portavano.</l>
     <l n="41">E in lui si riunirono grandezza, ricchezza e sapienza, </l>
     <l n="42">meriti degli avi suoi, dello zelo di Dio zelantissimi: </l>
     <l n="43">la sua generositá, la sua pietá e la sua rettitudine </l>
     <l n="44">son troppo grandi per essere qui espresse con insufficienti parole.</l>
     <l n="45">Uomini saggi erano agli occhi suoi come cavallette </l>
     <l n="46">e temevano di apparire alla luce del suo viso.</l>
     <l n="47">I sapienti trattenevano le parole innanzi a lui </l>
     <l n="48">e accorrevano per ascoltarlo come caprioli: </l>
     <l n="49">attendevano come la pioggia le sue parole, </l>
     <l n="50">e scorreva sopra di loro come rugiada sull'erbe; </l>
     <l n="51">le loro bocche spalancavano al miele della sua lingua, </l>
     <l n="52">al miele vergine del suo palato, affamati e assetati.</l>
     <l n="53">Per il suo popolo veramente egli fu potenza e scudo, </l>
     <l n="54">il liberatore degli oppressi dalle mani dei loro nemici: </l>
     <l n="55">egli fermo resistette, egli barricò le brecce, </l>
     <l n="56">e difese i giudei dai leoni.</l>
     <l n="57">Grande nel senno, eccelso nella possanza e nella gloria; </l>
     <l n="58">vasto il suo cuore come l'arena dei mari imperiosi.</l>
     <l n="59">I re domandavano ogni giorno il suo consiglio, </l>
     <l n="60">e tutti i príncipi e i condottieri di eserciti.</l>
     <l n="61">In ogni scienza, in ogni sapienza e intendimento </l>
     <l n="62">i suoi disegni al desiderio di ognuno erano soddisfacenti: </l>
     <l n="63">ma la sua passione fu per la Legge di Dio in ogni momento, </l>
     <l n="64">i suoi pensieri ad essa fortemente dediti e occupati.</l>
     <l n="65">Gli eventi del giorno e le fraudi dei re </l>
     <l n="66">e le avversitá e la sua vita angustiata </l>
     <l n="67">non poterono allontanare il cuor suo dalla legge divina </l>
     <l n="68">né gl'impedirono di studiarla di giorno in giorno.</l>
     <l n="69">Le sue opere furono fondate interamente sulla legge di Dio, </l>
     <l n="70">verso il loro creatore volavano e si libravano costantemente: </l>
     <l n="71">le sue parole mirano alla veritá come dardi </l>
     <l n="72">aguzzi cosí che di un pelo non mancano il segno: </l>
     <l n="73">le sue parabole son ben intagliate e gradevoli </l>
     <l n="74">e le sue sentenze piene di saggezza e belle, </l>
     <l n="75">ben fondate come perni piantati, </l>
     <l n="76">veritiere senza "forse" e senza "se".</l>
     <l n="77">I libri suoi pieni di sapienza fanno conoscere </l>
     <l n="78">che egli è il capo di quanti cercano e trovano intelligenza: </l>
     <l n="79">le dottrine in esse sono purificate e raffinate; </l>
     <l n="80">parole false ed eresie a lui sono in odio.</l>
     <l n="81">Un balsamo il suo frutto, e la sua foglia un farmaco; </l>
     <l n="82">le sue vivande e il suo cibo sono salutari; </l>
     <l n="83">il mosto del suo vino è conservato nella sua uva, </l>
     <l n="84">e di esso tutti i giudiziosi di cuore bevono; </l>
     <l n="85">le sue acque sono schiette, veramente pure, </l>
     <l n="86">vive sono e non acque di fossi.</l>
     <l n="87">Le sue vesti sono di porpora e arabescate: </l>
     <l n="88">da sé rimosse tutti gli stracci consunti.</l>
     <l n="89">I suoi commentari sopra i cinque libri della legge </l>
     <l n="90">son come dall'alto dei cieli sopra di essi discesi: </l>
     <l n="91">e sugli otto libri delle profezie </l>
     <l n="92">veramente interpretò, veramente scrisse cose meravigliose.</l>
     <l n="93">Ecco qui tutti, i primi e gli ultimi, </l>
     <l n="94">sono stampati, divisi in sezioni, </l>
     <l n="95">composti per mano di un maestro e artefice, </l>
     <l n="96">che nell'arte della stampa è in capo agli eccelsi, </l>
     <l n="97">con l'aiuto del figlio primogenito di quel grande, dello studioso </l>
     <l n="98">Jehudah (questi è colui che canta tra le fronde).</l>
     <l n="99">Sia l'anima del nostro grande nel paradiso di Dio, </l>
     <l n="100">sia la sua dimora nella dimora dei profeti.</l>
     <l n="101">Liberazione mandi al popol suo Iddio, ai suoi diletti; </l>
     <l n="102">le mani sue stabiliscano il santuario e le celle, </l>
     <l n="103">secondo le parole del suo fedele compagno, suo profeta, </l>
     <l n="104">e secondo le profezie dei profeti.</l>
     <l n="105">Tu che brami le veritá, levati e penetra e intendi </l>
     <l n="106">gli amabili libri del padre, i canti del figlio.</l>
     <l n="107">L'intelletto è come argento senza scorie fuse, </l>
     <l n="108">[è come] crogiuolo e fornace costrutta di mattoni.</l>
     <l n="109">Il padre ordinò sapienza; il figlio compose </l>
     <l n="110">le strofe alla canzone, in numero di cinquantadue.</l>
    </lg>
   </lg>
  </body>
 </text>
</TEI>