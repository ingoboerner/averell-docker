<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Tommaso Benci</author>
   </titleStmt>
   <extent>
    <measure unit="stanza">7</measure>
    <measure unit="line">121</measure>
   </extent>
   <publicationStmt>
    <publisher>UNED University</publisher>
    <idno>Tommaso Benci_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Tommaso Benci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, da poi ch'i' son drento al tuo regno</l>
     <l n="2">e sotto tuo potente signoria,</l>
     <l n="3">dirò di te e del tuo gran valore;</l>
     <l n="4">e tu, c'ha' 'l mie potere in tuo balìa</l>
     <l n="5">e che sai gli afetti del mie core,</l>
     <l n="6">deh, fa' che 'l mie parlar sie di te degno,</l>
     <l n="7">e non m'avere a sdegno</l>
     <l n="8">ch'i' riprenda color c'han di te detto,</l>
     <l n="9">tirati da sensibile bellezza!</l>
     <l n="10">Lasciando quel che piace all'intelletto,</l>
     <l n="11">credendo forse etterne lode darti,</l>
     <l n="12">han posto al volgo vil tuo degna altezza,</l>
     <l n="13">com'apar per l'antiche e nuove carte.</l>
     <l n="14">Or i' sento nomarte</l>
     <l n="15">Cupido ignudo, arcieri orbo e alato,</l>
     <l n="16">con opositi stral, di Vener nato.</l>
    </lg>
    <lg n="2">
     <l n="17">Forse che lor, secondo antic'usanza,</l>
     <l n="18">veggendo qui seguir l'innormi efetti</l>
     <l n="19">in color che son tutti al senso dati,</l>
     <l n="20">stimando certo quelli esser costretti</l>
     <l n="21">da superna cagion, furon forzati</l>
     <l n="22">d'impor tal nome a tuo degna possanza;</l>
     <l n="23">ma certo molto avanza</l>
     <l n="24">la tuo virtù i lor folli concetti,</l>
     <l n="25">ch'elli fêr dir di te sì stoltamente,</l>
     <l n="26">ponendo in te li nostri uman difetti,</l>
     <l n="27">dandoti colpa del nostro fallire,</l>
     <l n="28">che è, se l'alma, istolta e che consente</l>
     <l n="29">al senso, vuole il van piacer seguire;</l>
     <l n="30">per che si debbe dire</l>
     <l n="31">che tu sia tu, con ciò sia che la fai,</l>
     <l n="32">pur ch'ella voglia amar ben sempre mai.</l>
    </lg>
    <lg n="3">
     <l n="33">Certo, se que' che 'n te son per amore</l>
     <l n="34">avesson rettamente diffinito,</l>
     <l n="35">arebbon detto: «Egli è sanza ragione</l>
     <l n="36">o certa cupidigia o apitito,</l>
     <l n="37">che vien da nostra umana condizione,</l>
     <l n="38">se l'alma lascia il suo primo valore</l>
     <l n="39">e scende nel furore</l>
     <l n="40">bestiale, ove la tira il fragil senso,</l>
     <l n="41">quando s'afigge in bellezza aparente,</l>
     <l n="42">onde non è, benché gli apaia, immenso.</l>
     <l n="43">Quel poter che la tira n'è cagione</l>
     <l n="44">diva, distinta e per sé esistente,</l>
     <l n="45">che forza l'alma a tale incrinazione;</l>
     <l n="46">ma lei per elezione</l>
     <l n="47">segue chi tira, e, per soperchio effetto,</l>
     <l n="48">nuovo esser prende da fallace oggetto»</l>
    </lg>
    <lg n="4">
     <l n="49">Ben fu alcuno che questa elezïone</l>
     <l n="50">distinse molto ben, d'amor parlando,</l>
     <l n="51">della suo libertà e premio e pena,</l>
     <l n="52">per merito e per colpa argumentando,</l>
     <l n="53">colpa mostrando l'amor, ch'al mal mena,</l>
     <l n="54">merito quel che guida a perfezione;</l>
     <l n="55">e, 'n suo distinzione,</l>
     <l n="56">contraria qualità pose in amore</l>
     <l n="57">chiamandol buono certo; e solo in questo</l>
     <l n="58">seguì l'usanza dell'antico errore,</l>
     <l n="59">perch'amore è amar dal fin che s'ama.</l>
     <l n="60">Distinto esser ben sempre è manifesto,</l>
     <l n="61">ché, se quel fin creò, più non si chiama</l>
     <l n="62">amor, ma certa brama</l>
     <l n="63">sanza ragion, che dà nome a coloro</l>
     <l n="64">in cui egli è com'all'avaro l'oro.</l>
    </lg>
    <lg n="5">
     <l n="65">Ma e' fu ben che ciascheduno effetto</l>
     <l n="66">della radice della suo grandezza</l>
     <l n="67">volendo dimostrar, cominciò a dire:</l>
     <l n="68">«Amore è 'ncrinazione alla bellezza,</l>
     <l n="69">e bellezza è che 'l senso fa 'nvaghire,</l>
     <l n="70">e un'altr'è che piace all'intelletto;</l>
     <l n="71">quella, ch'è propia oggetto</l>
     <l n="72">del senso, è la bellezza corporale;</l>
     <l n="73">incorporea è l'altra, e ciascheduna</l>
     <l n="74">provoca l'apetito naturale</l>
     <l n="75">che è nell'alma, in cui nasce l'amore,</l>
     <l n="76">qualora ella si piega all'altra o l'una;</l>
     <l n="77">e tal piecare è sempre sanz'errore,</l>
     <l n="78">s'ancilla del signore,</l>
     <l n="79">del servo non si fa, sanza pensare</l>
     <l n="80">all'Esser, sommo ben, per quel ch'apare.</l>
    </lg>
    <lg n="6">
     <l n="81">Perché bellezza è grazia che procede</l>
     <l n="82">dal Sommo Ben, che l'apetito alletta.</l>
     <l n="83">il qual, se 'n lei si ferma o ver lei piega,</l>
     <l n="84">per vederla o fermarla dalla retta</l>
     <l n="85">via, di natura già non si dislega;</l>
     <l n="86">ma, se per mal usarla torce il piede,</l>
     <l n="87">nel dritto ordine eccede,</l>
     <l n="88">e questo è quel che fa ir l'alma al fondo;</l>
     <l n="89">la qual, se mossa con detto apitito,</l>
     <l n="90">la bellezza sensibile del mondo</l>
     <l n="91">si volta a contemprar, argumentando</l>
     <l n="92">la 'ntelligibil poi e l'infinito</l>
     <l n="93">amore onde procede; su volando</l>
     <l n="94">ascende, tal che, quando</l>
     <l n="95">l'esempio scorger può d'ogni bellezza,</l>
     <l n="96">quivi s'afigge e nïente altro prezza».</l>
    </lg>
    <lg n="7">
     <l n="97">E io ricorro a te, o santo Amore,</l>
     <l n="98">che da potenza etterna e da bellezza</l>
     <l n="99">procedi e se' cagion che fa venire</l>
     <l n="100">l'animo nostro alla divina altezza,</l>
     <l n="101">ond'è fatto lontan pel suo fallire,</l>
     <l n="102">circundato di tenebre e d'errore.</l>
     <l n="103">Voluttà e dolore</l>
     <l n="104">sono i rivi del fonte ov'el s'imerge,</l>
     <l n="105">ma liquor del tuo lucido sprendore,</l>
     <l n="106">che sopr'esso continüo s'asperge,</l>
     <l n="107">surger lo fa; ond'apre gli occhi e vede</l>
     <l n="108">esser le forme sotto il tuo valore,</l>
     <l n="109">l'ordine e l'armonia che ne procede,</l>
     <l n="110">ond'a se stesso riede,</l>
     <l n="111">e da te si conosce e 'n te si posa,</l>
     <l n="112">perché se' ben che trapassa ogni cosa.</l>
     <l n="113">— Canzona mia, perché sie mal vestita</l>
     <l n="114">e rusticana, non ti ritenere</l>
     <l n="115">d'andare a palesarti a tutti amanti,</l>
     <l n="116">perché 'l pubrico mal richiede avere</l>
     <l n="117">pubrica medicina; e tutti quanti</l>
     <l n="118">li saluta dicendo: «I' sono uscita</l>
     <l n="119">dell'ermo e son remita,</l>
     <l n="120">e vengo a voi per dimostrarvi amore,</l>
     <l n="121">a ciò che 'l vostro amar sie sanza errore»</l>
    </lg>
   </lg>
  </body>
 </text>
</TEI>