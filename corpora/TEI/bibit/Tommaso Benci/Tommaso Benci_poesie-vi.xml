<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - VI</title>
    <author>Tommaso Benci</author>
   </titleStmt>
   <extent>
    <measure unit="stanza">3</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Tommaso Benci_poesie-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - VI</title>
     <author>Tommaso Benci</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'ascosa fiamma ch'al cor dà più vampo,</l>
     <l n="2">credendo in parte anche 'l caldo sfogare,</l>
     <l n="3">contra ad Amor mi costrinse a parlare,</l>
     <l n="4">dicendo: «Ad acquistar donna mi desti</l>
     <l n="5">ch'i' dubbio infin non ottenere il campo,</l>
     <l n="6">per ch'impotente a voler più pigliare</l>
     <l n="7">di lei ch'i' m'abbia, potrei quel lasciare;</l>
     <l n="8">con dolcezza chino dunque si resti,</l>
     <l n="9">e se mi fien le tue arte molesti,</l>
     <l n="10">son disposto a soffrir fin vita dura.</l>
     <l n="11">Potrebbe intanto avvenir per ventura</l>
     <l n="12">che' mie dolor, sendole manifesti,</l>
     <l n="13">n'are' piatà». Così avend'io detto,</l>
     <l n="14">venne Amore, e parlò nel mio cospetto:</l>
    </lg>
    <lg n="2">
     <l n="15">«Perché ti duoli a torto or di costei?</l>
     <l n="16">non t'ho la nobiltà umilïata?</l>
     <l n="17">è 'l saper la virtù di ch'è ornata?</l>
     <l n="18">hatti sprezzato mai? o sua bellezza?</l>
     <l n="19">ché per minor sceson già 'n terra idei.</l>
     <l n="20">Pensal che prima, quando fu creata,</l>
     <l n="21">di rose e brine tutta fu formata,</l>
     <l n="22">e più fin cosa ch'òr le fé la trezza,</l>
     <l n="23">due stelle diede alla fronte vaghezza,</l>
     <l n="24">e perle ove 'l parlar frange e raffrena,</l>
     <l n="25">e fé lei tutta di leggiadria piena.</l>
     <l n="26">Deh, dimmi: or pare a la tuo vil bassezza</l>
     <l n="27">degnar ched e' ti sieno umiliate</l>
     <l n="28">bellezza, sapïenza e nobiltate?</l>
    </lg>
    <lg n="3">
     <l n="29">Non negherai ancor che ti sie tolto</l>
     <l n="30">toccar onesto e vederla e parlare;</l>
     <l n="31">scelesto! che ne puoi più disïare?</l>
     <l n="32">Etti così la mia madre molesta</l>
     <l n="33">che ti commuova in appetir sì stolto?</l>
     <l n="34">Se di' che sì, la tua viltà si pare,</l>
     <l n="35">perché vinto hai tre guerre, e triünfare</l>
     <l n="36">debbin or due che 'n ultimo ci resta.</l>
     <l n="37">Non aver dunque a lamentar sì presta</l>
     <l n="38">la voce; tu ti dai, se hai, tormento! -</l>
     <l n="39">«Non più — diss'io — Amor, i' tel consento!</l>
     <l n="40">Merzé, perdona e aiuto mi presta,</l>
     <l n="41">e se non sai ferir lei perch'è bella,</l>
     <l n="42">dà lo stral d'oro a questa, e farallo ella!»</l>
     <l n="43">— Canzon, e' t'è mestier più animosa</l>
     <l n="44">esser che me o che 'l mio sire Amore</l>
     <l n="45">a disarmar di questa donna il core.</l>
     <l n="46">Va', prendi l'arme ti darà Cupido,</l>
     <l n="47">poi ch'esso teme di sì bella cosa</l>
     <l n="48">e 'nfiamma così lei com'el fé Dido,</l>
     <l n="49">acciò che, quando io le vorrò por campo,</l>
     <l n="50">non truovi modo alcuno a fare scampo.</l>
    </lg>
   </lg>
  </body>
 </text>
</TEI>