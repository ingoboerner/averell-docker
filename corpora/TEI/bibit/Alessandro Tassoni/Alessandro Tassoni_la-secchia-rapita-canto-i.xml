<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO I</title>
    <author>Alessandro Tassoni</author>
   </titleStmt>
   <extent>
    <measure unit="stanza">63</measure>
    <measure unit="line">504</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO I</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vorrei cantar quel memorando sdegno</l>
     <l n="2">ch'infiammò già ne' fieri petti umani</l>
     <l n="3">un'infelice e vil secchia di legno</l>
     <l n="4">che tolsero a i Petroni i Gemignani.</l>
     <l n="5">Febo che mi raggiri entro lo 'ngegno</l>
     <l n="6">l'orribil guerra e gl'accidenti strani,</l>
     <l n="7">tu che sai poetar servimi d'aio</l>
     <l n="8">e tiemmi per le maniche del saio.</l>
    </lg>
    <lg n="2">
     <l n="9">E tu nipote del Rettor del mondo</l>
     <l n="10">del generoso Carlo ultimo figlio,</l>
     <l n="11">ch'in giovinetta guancia e 'n capel biondo</l>
     <l n="12">copri canuto senno, alto consiglio,</l>
     <l n="13">se da gli studi tuoi di maggior pondo</l>
     <l n="14">volgi talor per ricrearti il ciglio,</l>
     <l n="15">vedrai, s'al cantar mio porgi l'orecchia,</l>
     <l n="16">Elena trasformarsi in una secchia.</l>
    </lg>
    <lg n="3">
     <l n="17">Già l'aquila romana avea perduto</l>
     <l n="18">l'antico nido, e rotto il fiero artiglio</l>
     <l n="19">tant'anni formidabile e temuto</l>
     <l n="20">oltre i Britanni ed oltre il mar vermiglio;</l>
     <l n="21">e liete, in cambio d'arrecarle aiuto,</l>
     <l n="22">l'italiche città del suo periglio,</l>
     <l n="23">ruzavano tra lor non altrimenti</l>
     <l n="24">che disciolte polledre a calci e denti.</l>
    </lg>
    <lg n="4">
     <l n="25">Sol la reina del mar d'Adria, volta</l>
     <l n="26">de l'Oriente a le provincie, a i regni,</l>
     <l n="27">da le discordie altrui libera e sciolta</l>
     <l n="28">ruminava sedendo alti disegni,</l>
     <l n="29">e gran parte di Grecia avea già tolta</l>
     <l n="30">di mano a gli empi usurpatori indegni;</l>
     <l n="31">l'altre attendean le feste a suon di squille</l>
     <l n="32">a dare il sacco a le vicine ville.</l>
    </lg>
    <lg n="5">
     <l n="33">Part'eran ghibelline, e favorite</l>
     <l n="34">da l'imperio aleman per suo interesse;</l>
     <l n="35">part'eran guelfe, e con la Chiesa unite</l>
     <l n="36">che le pascea di speme e di promesse:</l>
     <l n="37">quindi tra quei del Sipa antica lite</l>
     <l n="38">e quei del Potta ardea, quando successe</l>
     <l n="39">l'alto, stupendo e memorabil caso,</l>
     <l n="40">che ne gli annali scritto è di Parnaso.</l>
    </lg>
    <lg n="6">
     <l n="41">Del celeste monton già il sol uscito</l>
     <l n="42">saettava co' rai le nubi algenti,</l>
     <l n="43">parean stellati i campi e 'l ciel fiorito,</l>
     <l n="44">e su 'l tranquillo mar dormieno i venti;</l>
     <l n="45">sol Zefiro ondeggiar facea su 'l lito</l>
     <l n="46">l'erbetta molle e i fior vaghi e ridenti,</l>
     <l n="47">e s'udian gli usignuoli al primo albore</l>
     <l n="48">e gli asini cantar versi d'amore:</l>
    </lg>
    <lg n="7">
     <l n="49">quando il calor de la stagion novella,</l>
     <l n="50">che movea i grilli a saltellar ne' prati,</l>
     <l n="51">mosse improvisamente una procella</l>
     <l n="52">di Bolognesi a' loro insulti usati.</l>
     <l n="53">Sotto due capi a depredar la bella</l>
     <l n="54">riviera del Panàro usciro armati,</l>
     <l n="55">passaro il fiume a guazzo, e la mattina</l>
     <l n="56">giunse a Modana il grido e la ruina.</l>
    </lg>
    <lg n="8">
     <l n="57">Modana siede in una gran pianura</l>
     <l n="58">che da la parte d'austro e d'occidente</l>
     <l n="59">cerchia di balze e di scoscese mura</l>
     <l n="60">del selvoso Apennin la schiena algente;</l>
     <l n="61">Apennin ch'ivi tanto a l'aria pura</l>
     <l n="62">s'alza a veder nel mare il sol cadente,</l>
     <l n="63">che su la fronte sua cinta di gielo</l>
     <l n="64">par che s'incurvi e che riposi il cielo.</l>
    </lg>
    <lg n="9">
     <l n="65">Da l'oriente ha le fiorite sponde</l>
     <l n="66">del bel Panàro e le sue limpid'acque,</l>
     <l n="67">Bologna incontro, e a la sinistra l'onde</l>
     <l n="68">dove il figlio del sol già morto giacque;</l>
     <l n="69">Secchia ha da l'aquilon, che si confonde</l>
     <l n="70">ne' giri che mutar sempre le piacque,</l>
     <l n="71">divora i liti, e d'infeconde arene</l>
     <l n="72">semina i prati e le campagne amene.</l>
    </lg>
    <lg n="10">
     <l n="73">Viveano i Modanesi a la spartana</l>
     <l n="74">senza muraglia allor né parapetto,</l>
     <l n="75">e la fossa in più luoghi era sì piana,</l>
     <l n="76">che s'entrava ed usciva a suo diletto.</l>
     <l n="77">Il martellar de la maggior campana</l>
     <l n="78">fe' più che in fretta ognun saltar del letto,</l>
     <l n="79">diedesi a l'arma, e chi balzò le scale,</l>
     <l n="80">chi corse a la finestra, e chi al pitale;</l>
    </lg>
    <lg n="11">
     <l n="81">chi si mise una scarpa e una pianella,</l>
     <l n="82">e chi una gamba sola avea calzata,</l>
     <l n="83">chi si vestì a rovescio la gonella,</l>
     <l n="84">chi cambiò la camicia con l'amata;</l>
     <l n="85">fu chi prese per targa una padella</l>
     <l n="86">e un secchio in testa in cambio di celata,</l>
     <l n="87">e chi con un roncone e la corazza</l>
     <l n="88">corse bravando e minacciando in piazza.</l>
    </lg>
    <lg n="12">
     <l n="89">Quivi trovar che 'l Potta avea spiegato</l>
     <l n="90">lo stendardo maggior con le trivelle,</l>
     <l n="91">ed egli stesso era a cavallo armato</l>
     <l n="92">con la braghetta rossa e le pianelle.</l>
     <l n="93">Scriveano i Modanesi abbreviato</l>
     <l n="94">pottà per potestà su le tabelle,</l>
     <l n="95">onde per scherno i Bolognesi allotta</l>
     <l n="96">l'avean tra lor cognominato il Potta.</l>
    </lg>
    <lg n="13">
     <l n="97">Messer Lorenzo Scotti, uom saggio e forte,</l>
     <l n="98">era allor Potta, e decideva i piati;</l>
     <l n="99">fanti e cavalli in tanto ad una sorte</l>
     <l n="100">a la piazza correan da tutti i lati.</l>
     <l n="101">Egli, poiché guernite ebbe le porte,</l>
     <l n="102">una squadra formò de' meglio armati,</l>
     <l n="103">e ne diede il comando e lo stendardo</l>
     <l n="104">al figlio di Rangon detto Gherardo.</l>
    </lg>
    <lg n="14">
     <l n="105">Egli dicea: — Va figlio arditamente,</l>
     <l n="106">frena l'orgoglio di que' marrabisi,</l>
     <l n="107">non t'esporre a battaglia, acciò perdente</l>
     <l n="108">non resti, mentre siam così divisi:</l>
     <l n="109">ma ferma a la Fossalta la tua gente,</l>
     <l n="110">e guarda il passo e aspetta novi avisi,</l>
     <l n="111">ch'io ti sarò, se 'l mio pensier non falle,</l>
     <l n="112">innanzi sesta armato anch'io a le spalle. —</l>
    </lg>
    <lg n="15">
     <l n="113">Così andava a l'impresa il cavaliero</l>
     <l n="114">dal fior de la milizia accompagnato,</l>
     <l n="115">e spettacolo in un leggiadro e fiero</l>
     <l n="116">si vedeva apparir da un altro lato,</l>
     <l n="117">cento donzelle in abito guerriero</l>
     <l n="118">col fianco e 'l petto di corazza armato,</l>
     <l n="119">e l'aste in mano e le celate in testa,</l>
     <l n="120">comparvero in succinta e pura vesta.</l>
    </lg>
    <lg n="16">
     <l n="121">Venìan guidate da Renoppia bella</l>
     <l n="122">cacciatrice ed arciera a l'armi avezza;</l>
     <l n="123">Renoppia di Gherardo era sorella,</l>
     <l n="124">pari a lui di valor, di gentilezza,</l>
     <l n="125">ma non avea l'Italia altra donzella</l>
     <l n="126">pari di grazia a lei né di bellezza,</l>
     <l n="127">e parea co' virili atti e sembianti</l>
     <l n="128">rapir i cori e spaventar gl'amanti.</l>
    </lg>
    <lg n="17">
     <l n="129">Bruni gli occhi e i capegli, e rilucenti,</l>
     <l n="130">rose e gigli il bel volto, avorio il petto,</l>
     <l n="131">le labbra di rubin, di perle i denti,</l>
     <l n="132">d'angelo avea la voce e l'intelletto.</l>
     <l n="133">Maccabrun da l'Anguille in que' commenti</l>
     <l n="134">che fece sopra quel gentil sonetto</l>
     <l n="135">«Questa barbuta e dispettosa vecchia»,</l>
     <l n="136">scrive ch'ell'era sorda da una orecchia.</l>
    </lg>
    <lg n="18">
     <l n="137">Or giunta in piazza ella dicea: — Signori,</l>
     <l n="138">noi siam deboli sì, ma non di sorte</l>
     <l n="139">che non possiamo almen per difensori</l>
     <l n="140">guardare i passi e custodir le porte;</l>
     <l n="141">queste compagne mie ben avran cori</l>
     <l n="142">da gire anch'esse ad incontrar la morte,</l>
     <l n="143">né già disdice a vergine ben nata</l>
     <l n="144">per difender la patria, uscire armata.</l>
    </lg>
    <lg n="19">
     <l n="145">Quel dì che Barbarossa arse Milano,</l>
     <l n="146">mio nonno guadagnò quest'armi in guerra;</l>
     <l n="147">Gherardo mio fratel le chiudea in vano,</l>
     <l n="148">ché le porte gittate abbiam per terra;</l>
     <l n="149">e s'al cor non vien meno oggi la mano,</l>
     <l n="150">se 'l nemico s'appressa a questa terra,</l>
     <l n="151">speriam che col suo sangue e la sua morte</l>
     <l n="152">ei proverà se sian di tempra forte. —</l>
    </lg>
    <lg n="20">
     <l n="153">Accese i cor di generoso sdegno</l>
     <l n="154">il magnanimo ardir de la donzella,</l>
     <l n="155">onde con l'armi fuor senza ritegno</l>
     <l n="156">correa la gioventù feroce e bella.</l>
     <l n="157">Con maestoso modo e di sé degno</l>
     <l n="158">il Potta la raffrena e la rappella:</l>
     <l n="159">— Dove andate, canaglia berettina,</l>
     <l n="160">senza ordinanza e senza disciplina?</l>
    </lg>
    <lg n="21">
     <l n="161">Credete forse che colà v'aspetti</l>
     <l n="162">trebbiano in fresco e torta in su 'l tagliere?</l>
     <l n="163">Adattatevi in fila, uomini inetti,</l>
     <l n="164">nati a mangiar l'altrui fatiche e bere. —</l>
     <l n="165">Così frenando i temerari affetti</l>
     <l n="166">distingueva in un tratto ordini e schiere.</l>
     <l n="167">Gherardo in tanto in opportuno punto</l>
     <l n="168">era correndo a la Fossalta giunto:</l>
    </lg>
    <lg n="22">
     <l n="169">ché Bordocchio Balzan, ch'avea condotto</l>
     <l n="170">la prima squadra, allor quivi arrivato</l>
     <l n="171">s'era con molto ardir già spinto sotto</l>
     <l n="172">a la torre onde il passo era guardato;</l>
     <l n="173">quei de la torre aveano il ponte rotto</l>
     <l n="174">da un canto, e 'l varco stretto indi serrato,</l>
     <l n="175">e 'l difendean da merli e da finestre</l>
     <l n="176">con dardi, mazzafrusti, archi e balestre.</l>
    </lg>
    <lg n="23">
     <l n="177">Il capitan de la Petronia gente,</l>
     <l n="178">ch'era un omaccio assai polputo e grosso,</l>
     <l n="179">gridava da la ripa del torrente</l>
     <l n="180">a i suoi, ch'eran fermati, a più non posso:</l>
     <l n="181">— Perché non seguitadi alliegramente?</l>
     <l n="182">Avìdi pora di saltar un fosso?</l>
     <l n="183">O volìdi restar tutti a la coda?</l>
     <l n="184">Passadi panirun pieni di broda. —</l>
    </lg>
    <lg n="24">
     <l n="185">Così dicea, quand'ecco in vista altera</l>
     <l n="186">vide giugner Gherardo a l'altra riva,</l>
     <l n="187">onde a destra piegar fe' la bandiera</l>
     <l n="188">contra 'l nemico stuol ch'indi veniva,</l>
     <l n="189">e confidato ne l'amica schiera,</l>
     <l n="190">i cui tamburi già da lunge udiva,</l>
     <l n="191">spinse da l'alta sponda i suoi soldati</l>
     <l n="192">dal notturno camin stanchi e affannati.</l>
    </lg>
    <lg n="25">
     <l n="193">Allor Gherardo a' suoi diceva: — O forti,</l>
     <l n="194">ecco Dio che divide e che confonde</l>
     <l n="195">questi bedani, udite i lor consorti</l>
     <l n="196">che sono del Panàro anco a le sponde.</l>
     <l n="197">Prima del giugner lor, questi fien morti,</l>
     <l n="198">pochi e stanchi, e ridotti entro a quest'onde:</l>
     <l n="199">seguitatemi voi, ché larga strada</l>
     <l n="200">io vi farò col petto e con la spada. —</l>
    </lg>
    <lg n="26">
     <l n="201">Così dicendo urta il cavallo, e dove</l>
     <l n="202">la battaglia gli par più perigliosa</l>
     <l n="203">si lancia in mezzo a l'onda, e 'n giro move</l>
     <l n="204">la spada fulminante e sanguinosa.</l>
     <l n="205">Non fe' il capitan Curzio tante prove</l>
     <l n="206">sotto Lisbona mai, né su la Mosa,</l>
     <l n="207">quante ne fe' tra l'una e l'altra ripa</l>
     <l n="208">Gherardo allor su 'l popolo dal Sipa.</l>
    </lg>
    <lg n="27">
     <l n="209">Uccise il Bertolotto, e 'l corpo grasso</l>
     <l n="210">spirò ne l'acqua fresca, e fu l'orrore</l>
     <l n="211">de l'acqua ch'abborriva, in su quel passo,</l>
     <l n="212">de l'orror de la morte assai maggiore.</l>
     <l n="213">Uccise appresso a lui mastro Galasso</l>
     <l n="214">cavadente perfetto e ciurmatore:</l>
     <l n="215">vendea ballotte e polvere e braghieri,</l>
     <l n="216">meglio per lui non barattar mestieri.</l>
    </lg>
    <lg n="28">
     <l n="217">Senza naso lasciò Cesar Viano</l>
     <l n="218">fratel del Podestà di Medicina,</l>
     <l n="219">e d'un dardo cader fe' di lontano</l>
     <l n="220">trafitto un figlio del dottor Guaina;</l>
     <l n="221">indi ammazzò il barbier di Crespellano</l>
     <l n="222">che portava la spada a la mancina,</l>
     <l n="223">e mastro Costantin da le Magliette</l>
     <l n="224">che faceva le gruccie a le civette.</l>
    </lg>
    <lg n="29">
     <l n="225">Un certo bell'umor de' Zambeccari</l>
     <l n="226">gli diede una sassata ne la pancia,</l>
     <l n="227">e a un tempo Gian Petronio Scadinari</l>
     <l n="228">gli forò la braghetta con la lancia;</l>
     <l n="229">la buona spada gli mandò del pari</l>
     <l n="230">come se fosse stata una bilancia,</l>
     <l n="231">ch'a l'uno e l'altro tagliò il capo netto,</l>
     <l n="232">e i tronchi ne la rena ebber ricetto.</l>
    </lg>
    <lg n="30">
     <l n="233">Qual già su 'l Xanto il furibondo Achille</l>
     <l n="234">fe' del sangue troian crescer quell'onda,</l>
     <l n="235">o Ippomedonte a le tebane ville</l>
     <l n="236">fe' de l'Asopo insanguinar la sponda,</l>
     <l n="237">tal il giovane fier l'onde tranquille</l>
     <l n="238">fa rosseggiar del sangue ostil che gronda,</l>
     <l n="239">ma da la tanta copia infastidita</l>
     <l n="240">diede la Musa a pochi nomi vita.</l>
    </lg>
    <lg n="31">
     <l n="241">L'oste dal Chiù, Zambon dal Moscadello,</l>
     <l n="242">facea tra gli altri una crudel ruina,</l>
     <l n="243">una zazzera avea da farinello</l>
     <l n="244">senz'elmo in testa e senza cappellina;</l>
     <l n="245">si riscontrò con Sabatin Brunello</l>
     <l n="246">primo inventor de la salciccia fina,</l>
     <l n="247">che gli tagliò quella testaccia riccia</l>
     <l n="248">con una pestarola da salciccia.</l>
    </lg>
    <lg n="32">
     <l n="249">Bordocchio intanto il fiume avea passato</l>
     <l n="250">soverchiand'ogn'incontro, ogni ritegno,</l>
     <l n="251">quando del Potta, che venìa, fu dato</l>
     <l n="252">da la torre a Gherardo e a gl'altri il segno.</l>
     <l n="253">Se n'avide Bordocchio, e rivoltato</l>
     <l n="254">di ripassare a' suoi facea disegno,</l>
     <l n="255">ma ne l'onda il destrier sotto gli cade,</l>
     <l n="256">e rimase prigion fra cento spade.</l>
    </lg>
    <lg n="33">
     <l n="257">Quei ch'erano con lui dianzi passati</l>
     <l n="258">dal figlio di Rangon tutti fur morti;</l>
     <l n="259">e già gli altri fuggian rotti e sbandati</l>
     <l n="260">del mal consiglio lor, ma tardi, accorti,</l>
     <l n="261">quando in aiuto da' vicini prati</l>
     <l n="262">vider venir correndo i lor consorti,</l>
     <l n="263">che del Panàro a la sinistra sponda</l>
     <l n="264">passar più lenti, ov'è più cupa l'onda.</l>
    </lg>
    <lg n="34">
     <l n="265">Gian Maria de la Grascia, un furbacciotto</l>
     <l n="266">ch'era di quella squadra il capitano,</l>
     <l n="267">come vide fuggir dal campo rotto</l>
     <l n="268">quei di Bordocchio insanguinando il piano</l>
     <l n="269">rinfacciò lor con dispettoso motto</l>
     <l n="270">la fuga vile e l'ardimento insano,</l>
     <l n="271">e furioso i suoi quindi spingendo</l>
     <l n="272">fe' de' nemici un potticidio orrendo.</l>
    </lg>
    <lg n="35">
     <l n="273">Radaldo Ganaceti era su 'l ponte</l>
     <l n="274">con molti suoi per impedir il passo,</l>
     <l n="275">e insieme col destrier tutto in un monte</l>
     <l n="276">fu da la sponda ruinato al basso.</l>
     <l n="277">Voltò Gherardo a quel rumor la fronte</l>
     <l n="278">e in aiuto de' suoi venìa a gran passo,</l>
     <l n="279">quando comparve 'l Potta al suon di mille</l>
     <l n="280">corni, gridi, tamburi e trombe e squille.</l>
    </lg>
    <lg n="36">
     <l n="281">Si raccoglie il nemico, e si ritira</l>
     <l n="282">al terror di tant'armi, al suono, a i lampi,</l>
     <l n="283">ma l'incalza Gherardo, e al vanto aspira</l>
     <l n="284">d'aver col suo valor rotti due campi;</l>
     <l n="285">corre a destra, a sinistra, urta, raggira</l>
     <l n="286">il destriero, e di sangue inonda i campi:</l>
     <l n="287">rotta ha la spada, e porta ne lo scudo</l>
     <l n="288">cento saette, e mezzo 'l capo ha ignudo.</l>
    </lg>
    <lg n="37">
     <l n="289">Ma tratta da l'arcion ferrata mazza,</l>
     <l n="290">Fantin Vizzani e Prospero Castelli,</l>
     <l n="291">Astor de l'Armi e Taddeo Bianchi ammazza</l>
     <l n="292">e 'l cavalier Martin de gli Asinelli.</l>
     <l n="293">A questi spada, scudo, elmo e corazza</l>
     <l n="294">fece levar, ch'eran dorati e belli,</l>
     <l n="295">per onorarsen poi; ma veramente</l>
     <l n="296">fu peccato ammazzar sì nobil gente.</l>
    </lg>
    <lg n="38">
     <l n="297">Spinte il Potta in aiuto in tanto avea</l>
     <l n="298">le prime insegne a i Gemignani stracchi;</l>
     <l n="299">ed egli verso il ponte, ove parea</l>
     <l n="300">che più fossero i suoi deboli e fiacchi,</l>
     <l n="301">sopra una mula a più poter correa,</l>
     <l n="302">che mordendo co' piè giucava a scacchi,</l>
     <l n="303">quando ferito fu d'una zagaglia</l>
     <l n="304">quel de la Grascia, e uscì de la battaglia.</l>
    </lg>
    <lg n="39">
     <l n="305">Poiché mirò de' capitani suoi</l>
     <l n="306">l'un fatto prigionier, l'altro ferito</l>
     <l n="307">la progenie antichissima de' Boi,</l>
     <l n="308">e si vide ridotta a mal partito,</l>
     <l n="309">que' valorosi che facean gli eroi,</l>
     <l n="310">senza aspettar chi lor facesse invito,</l>
     <l n="311">chi a cavallo, chi a piè per la campagna</l>
     <l n="312">si diedono a menar de le calcagna.</l>
    </lg>
    <lg n="40">
     <l n="313">Ma ratto fu con una ronca in mano</l>
     <l n="314">il Potta lor come un demonio addosso,</l>
     <l n="315">e tanti ne mandò distesi al piano</l>
     <l n="316">che ne fu il Ciel de la pietà commosso:</l>
     <l n="317">quel fiume crebbe sì di sangue umano</l>
     <l n="318">che più giorni durò tiepido e rosso,</l>
     <l n="319">e dove prima il Fiumicel chiamato,</l>
     <l n="320">fu dappoi sempre il Tepido nomato.</l>
    </lg>
    <lg n="41">
     <l n="321">Tutto quel dì, tutta la notte intiera</l>
     <l n="322">i miseri Petroni ebber la caccia;</l>
     <l n="323">ne coperse ogni strada, ogni riviera</l>
     <l n="324">Manfredi Pio, che ne seguì la traccia.</l>
     <l n="325">Con trecento cavalli a la leggiera</l>
     <l n="326">con tanto ardire il giovane li caccia,</l>
     <l n="327">che su 'l primo sparir de l'aria scura</l>
     <l n="328">si trovò giunto a le nemiche mura.</l>
    </lg>
    <lg n="42">
     <l n="329">La porta San Felice aperta in fretta</l>
     <l n="330">fu a' cittadini suoi, ch'erano esclusi,</l>
     <l n="331">ma tanta fu la calca in quella stretta</l>
     <l n="332">che i vincitori e i vinti entrar confusi.</l>
     <l n="333">Quei di Manfredi un tiro di saetta</l>
     <l n="334">corser la terra, e vi restavan chiusi,</l>
     <l n="335">s'ei da la porta ove fermato s'era</l>
     <l n="336">non li chiamava tosto a la bandiera.</l>
    </lg>
    <lg n="43">
     <l n="337">Spinamonte del Forno e Rolandino</l>
     <l n="338">Savignani e Aliprando d'Arrigozzo</l>
     <l n="339">de' Denti da Balugola e Albertino</l>
     <l n="340">Foschiera e Calatran di Borgomozzo,</l>
     <l n="341">affannati dal caldo e dal cammino</l>
     <l n="342">trovar non lunge da la porta un pozzo,</l>
     <l n="343">e una secchia calar nuova d'abete</l>
     <l n="344">per rinfrescarsi e discacciar la sete.</l>
    </lg>
    <lg n="44">
     <l n="345">La carrucola rotta e saltellante,</l>
     <l n="346">e la fune annodata in quella mena,</l>
     <l n="347">e l'acqua ch'era assai cupa e distante</l>
     <l n="348">feron più tardi uscir la secchia piena:</l>
     <l n="349">le si avventaron tutti in un istante</l>
     <l n="350">e Rolandino avea bevuto a pena,</l>
     <l n="351">quand'ecco a un tempo da diverse strade</l>
     <l n="352">fur lor intorno più di cento spade.</l>
    </lg>
    <lg n="45">
     <l n="353">Scarabocchio, figliol di Pandragone,</l>
     <l n="354">Petronio Orso e Ruffin dalla Ragazza</l>
     <l n="355">e Vianese Albergati e Andrea Griffone</l>
     <l n="356">venìan gridando innanzi: — Ammazza, ammazza. —</l>
     <l n="357">ma i Potteschi già pronti in su l'arcione,</l>
     <l n="358">d'elmo e di scudo armati e di corazza,</l>
     <l n="359">strinser le spade e rivoltar le facce</l>
     <l n="360">a l'impeto nemico e a le minacce.</l>
    </lg>
    <lg n="46">
     <l n="361">E Spinamonte, che la secchia presa</l>
     <l n="362">per bere avea, spargendo l'acqua in terra</l>
     <l n="363">e tagliando la fune ond'era appesa,</l>
     <l n="364">se ne servì contro i nemici in guerra,</l>
     <l n="365">con la sinistra man la tien sospesa</l>
     <l n="366">per riparo, e con l'altra il brando afferra;</l>
     <l n="367">l'aiutano i compagni e fangli sponda</l>
     <l n="368">contra il furor che d'ogni parte inonda.</l>
    </lg>
    <lg n="47">
     <l n="369">Lotto Aldrovandi e Campanon Ringhiera</l>
     <l n="370">gridavano ambidue: — Canaglia matta</l>
     <l n="371">lasciate quella secchia ove prim'era,</l>
     <l n="372">o la bestialità vi sarà tratta. —</l>
     <l n="373">— Fatevi innanzi voi, disse il Foschiera,</l>
     <l n="374">notate la consegna che v'è fatta. —</l>
     <l n="375">E 'n questo dire un manrovescio lascia</l>
     <l n="376">e taglia a Campanone una ganascia.</l>
    </lg>
    <lg n="48">
     <l n="377">Non fu rapita mai con più fatica</l>
     <l n="378">Elena bella al tempo di Sadocco,</l>
     <l n="379">né combattuta Aristoclèa pudica</l>
     <l n="380">al par di quella secchia da un baiocco.</l>
     <l n="381">Passata a Calatran fu la lorica</l>
     <l n="382">sì che nel ventre penetrò lo stocco</l>
     <l n="383">d'un fiero colpo di Carlon Cartari,</l>
     <l n="384">falciatore sovran de' macellari.</l>
    </lg>
    <lg n="49">
     <l n="385">Rolandino ferì d'un sopramano</l>
     <l n="386">Napulion di Fazio Malvasìa,</l>
     <l n="387">ed egli a lui storpiò la manca mano</l>
     <l n="388">con una daga che brandita avìa.</l>
     <l n="389">Se di Manfredi un poco più lontano</l>
     <l n="390">era il soccorso, alcun non ne fuggìa;</l>
     <l n="391">restò ferito quel de la Balugola,</l>
     <l n="392">e del tanto gridar gli cadde l'ugola.</l>
    </lg>
    <lg n="50">
     <l n="393">Manfredi in su la porta i suoi raccoglie</l>
     <l n="394">e l'inimico stuol frena e reprime,</l>
     <l n="395">e poiché dal periglio si discioglie</l>
     <l n="396">torna, e ripassa il Ren su l'orme prime;</l>
     <l n="397">né potendo mostrar più degne spoglie,</l>
     <l n="398">in atto di trofeo leva sublime</l>
     <l n="399">sopra una lancia l'acquistata secchia,</l>
     <l n="400">ché presentarla al Potta s'apparecchia.</l>
    </lg>
    <lg n="51">
     <l n="401">Parendo a lui via più nobile e degno</l>
     <l n="402">de la vittoria, aver su 'l chiaro giorno</l>
     <l n="403">corsa Bologna e trattone quel pegno</l>
     <l n="404">che sarebbe a' nemici eterno scorno,</l>
     <l n="405">da la Samoggia un messo a darne segno</l>
     <l n="406">a Modana spedì senza soggiorno,</l>
     <l n="407">e tosto la città si mise in core</l>
     <l n="408">di girgli incontro e fargli un bell'onore.</l>
    </lg>
    <lg n="52">
     <l n="409">Era vescovo allor per aventura</l>
     <l n="410">de la città messer Adam Boschetto,</l>
     <l n="411">che di quel gregge avea solenne cura,</l>
     <l n="412">e 'l mantenea d'ogni contagio netto;</l>
     <l n="413">non dava troppo il guasto a la Scrittura,</l>
     <l n="414">ed era entrato al popolo in concetto</l>
     <l n="415">che in cambio di dir vespro e matutino</l>
     <l n="416">giucasse i benefici a sbarraglino.</l>
    </lg>
    <lg n="53">
     <l n="417">Questi, poiché venir dal messaggiero</l>
     <l n="418">con quella secchia udì l'amica gente</l>
     <l n="419">tolta per forza a un popolo sì fiero</l>
     <l n="420">di mezzo una città tanto possente,</l>
     <l n="421">si mise anch'egli in ordine col clero</l>
     <l n="422">per girla ad incontrar solennemente,</l>
     <l n="423">e si fe' porre intorno il piviale</l>
     <l n="424">ch'usava il dì di Pasqua e di Natale.</l>
    </lg>
    <lg n="54">
     <l n="425">Un superbo robon di drappo rosso</l>
     <l n="426">si mise il Potta e una beretta nera,</l>
     <l n="427">che mezzo palmo largo e un dito grosso</l>
     <l n="428">avea l'orlo d'intorno a la testiera;</l>
     <l n="429">gli Anziani appo lui col lucco indosso</l>
     <l n="430">seguivano a cavallo in lunga schiera</l>
     <l n="431">sopra certe lor mule afflitte e grame,</l>
     <l n="432">che pareano il ritratto de la fame.</l>
    </lg>
    <lg n="55">
     <l n="433">Gli portava dinanzi un paggio armato</l>
     <l n="434">la spada nuda e la rotella bianca,</l>
     <l n="435">e avea dal destro e dal sinistro lato</l>
     <l n="436">i due primi Anzian, teste di banca;</l>
     <l n="437">lo stendardo del popolo spiegato</l>
     <l n="438">portava il cont'Ettor da Villafranca,</l>
     <l n="439">giovinetto che Marte avea nel core</l>
     <l n="440">e ne la bocca e ne' begli occhi Amore.</l>
    </lg>
    <lg n="56">
     <l n="441">Due compagnie di lance e di corrazze,</l>
     <l n="442">una dinanzi e l'altra iva di dietro;</l>
     <l n="443">i cursori del popol con le mazze</l>
     <l n="444">facevan ritirar le genti indietro,</l>
     <l n="445">che correan tutte a gara come pazze</l>
     <l n="446">a la vicina porta di San Pietro,</l>
     <l n="447">per veder quella secchia a la campagna</l>
     <l n="448">credendosi che fosse una montagna.</l>
    </lg>
    <lg n="57">
     <l n="449">In ultimo cinquanta contadine</l>
     <l n="450">con le gonnelle bianche di bucato,</l>
     <l n="451">ne le canestre lor di vinco fine</l>
     <l n="452">portavan pane, vin, torta in buon dato,</l>
     <l n="453">uova sode, frittate e gelatine</l>
     <l n="454">al famoso drappello affaticato</l>
     <l n="455">che venìa con la secchia; e così andando</l>
     <l n="456">giunsero a la Fossalta ragionando.</l>
    </lg>
    <lg n="58">
     <l n="457">Quivi trovar che 'l prete de la cura</l>
     <l n="458">gìa confortando ancor gli agonizanti,</l>
     <l n="459">gli assolvea da' peccati, e ponea cura</l>
     <l n="460">fra i paterni ricordi onesti e santi,</l>
     <l n="461">se 'n dito anella avean per aventura,</l>
     <l n="462">o ne le borse o nel giubbon contanti,</l>
     <l n="463">e per guardargli da gli furti altrui</l>
     <l n="464">gli togliea in serbo e gli mettea co' sui.</l>
    </lg>
    <lg n="59">
     <l n="465">Manfredi in tanto apparve, e conducea</l>
     <l n="466">distinta a coppia a coppia la sua schiera;</l>
     <l n="467">portar la secchia in alto egli facea</l>
     <l n="468">da Spinamonte innanzi a la bandiera,</l>
     <l n="469">e di mirto e di fior cinta l'avea</l>
     <l n="470">sì che spoglia parea pomposa e altera:</l>
     <l n="471">subito il Potta il corse ad abbracciare</l>
     <l n="472">dicendogli: — Ben venga mio compare. —</l>
    </lg>
    <lg n="60">
     <l n="473">Indi gli chiese come avea potuto</l>
     <l n="474">con quella secchia uscir fuor di Bologna,</l>
     <l n="475">che non l'avesse ucciso o ritenuto</l>
     <l n="476">quel popolo per ira o per vergogna;</l>
     <l n="477">disse Manfredi: — Iddio sa dare aiuto</l>
     <l n="478">a chi si fida in lui, quando bisogna:</l>
     <l n="479">il nemico a seguirci ebbe due piedi,</l>
     <l n="480">e noi quattro a fuggir, come tu vedi. —</l>
    </lg>
    <lg n="61">
     <l n="481">Fer poi le Cataline il lor invito</l>
     <l n="482">su l'erba fresca d'un fiorito prato,</l>
     <l n="483">e perché ognun moriva d'appetito</l>
     <l n="484">in un Avemaria fu sparecchiato;</l>
     <l n="485">finita la merenda, e risalito</l>
     <l n="486">a cavallo ciascuno al loco usato,</l>
     <l n="487">ripresero il cammino in ver la porta</l>
     <l n="488">raccontando fra lor la gente morta.</l>
    </lg>
    <lg n="62">
     <l n="489">Sotto la porta stava Monsignore</l>
     <l n="490">con lo spruzzetto in man da l'acqua santa,</l>
     <l n="491">e intonando la laude in quel tenore</l>
     <l n="492">che fa il capon quando talvolta canta.</l>
     <l n="493">Quivi smontaro tutti a farli onore,</l>
     <l n="494">e l'inchinar con l'una e l'altra pianta,</l>
     <l n="495">e a suon di trombe se n'andar con esso</l>
     <l n="496">a render grazie a Dio del gran successo;</l>
    </lg>
    <lg n="63">
     <l n="497">ma la secchia fu subito serrata</l>
     <l n="498">ne la torre maggior dove ancor stassi</l>
     <l n="499">in alto per trofeo posta e legata</l>
     <l n="500">con una gran catena a' curvi sassi;</l>
     <l n="501">s'entra per cinque porte ov'è guardata</l>
     <l n="502">e non è cavalier che di là passi</l>
     <l n="503">né pellegrin di conto, il qual non voglia</l>
     <l n="504">veder sì degna e gloriosa spoglia.</l>
    </lg>
   </lg>
  </body>
 </text>
</TEI>