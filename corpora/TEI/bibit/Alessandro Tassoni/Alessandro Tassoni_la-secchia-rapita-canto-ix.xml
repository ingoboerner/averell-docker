<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO IX</title>
    <author>Alessandro Tassoni</author>
   </titleStmt>
   <extent>
    <measure unit="stanza">82</measure>
    <measure unit="line">656</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO IX</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Eran partiti già gli ambasciatori</l>
     <l n="2">venuti a procurar la pace in vano,</l>
     <l n="3">però ch'insuperbiti i vincitori</l>
     <l n="4">non si voleano il Re levar di mano;</l>
     <l n="5">e 'l Nunzio anch'egli entrato era in umori</l>
     <l n="6">ch'ei si mandasse al gran Pastor romano,</l>
     <l n="7">come in possanza di maggior nemico</l>
     <l n="8">per più confusion di Federico.</l>
    </lg>
    <lg n="2">
     <l n="9">Ma finita la tregua ancor non era,</l>
     <l n="10">quando pel fiume in giù venne a seconda</l>
     <l n="11">una barchetta rapida e leggiera</l>
     <l n="12">che portava due araldi in su la sponda.</l>
     <l n="13">Giunti al ponte, smontar su la riviera,</l>
     <l n="14">l'uno di qua, l'altro dì là da l'onda;</l>
     <l n="15">e a giostra, poi che ne le tende entraro,</l>
     <l n="16">d'ambidue i campi i cavalier sfidaro.</l>
    </lg>
    <lg n="3">
     <l n="17">Contenea la disfida: — Un cavaliero,</l>
     <l n="18">per meritar l'amor d'una donzella</l>
     <l n="19">c'ha sovra quante oggi n'ha il mondo impero</l>
     <l n="20">in esser valorosa onesta e bella,</l>
     <l n="21">sfida a colpi di lancia ogni guerriero</l>
     <l n="22">finché l'un cada e l'altro resti in sella;</l>
     <l n="23">da l'abbattuto sol lo scudo ei chiede,</l>
     <l n="24">e 'l suo darà se per fortuna cede. —</l>
    </lg>
    <lg n="4">
     <l n="25">Accettar la disfida i giostratori,</l>
     <l n="26">e quinci e quindi ognun sté preparato</l>
     <l n="27">con pensier di dover co' novi albori</l>
     <l n="28">del già cadente sol trovarsi armato.</l>
     <l n="29">Ma la notte avea a pena i suoi colori</l>
     <l n="30">tolti a le cose e 'l mondo attenebrato</l>
     <l n="31">spiegando intorno il taciturno velo,</l>
     <l n="32">ch'una tromba s'udì sonar dal cielo.</l>
    </lg>
    <lg n="5">
     <l n="33">Al fiero suon trecento schiere armarse</l>
     <l n="34">quinci e quindi confuse e sbigottite,</l>
     <l n="35">quando nel fiume una gran nave apparse,</l>
     <l n="36">che venìa giù per l'onde intumidite;</l>
     <l n="37">e tanti razzi e tanti fuochi sparse,</l>
     <l n="38">che tolse il vanto a la Città di Dite:</l>
     <l n="39">nave parea, ma in arrivando al ponte</l>
     <l n="40">isola apparve, e la sua poppa un monte.</l>
    </lg>
    <lg n="6">
     <l n="41">Orrido è il monte e di spezzati sassi,</l>
     <l n="42">e signoreggia un praticello ameno</l>
     <l n="43">che lungo è intorno a centoventi passi</l>
     <l n="44">e trenta di larghezza o poco meno;</l>
     <l n="45">la prora a combaciar col ponte vassi,</l>
     <l n="46">e quivi una colonna al ciel sereno</l>
     <l n="47">fiamme spargea con sì mirabil arte</l>
     <l n="48">ch'illuminava intorno in ogni parte.</l>
    </lg>
    <lg n="7">
     <l n="49">Da la colonna pende incatenato</l>
     <l n="50">un corno d'oro, e dice una scrittura</l>
     <l n="51">di ch'era il marmo lucido intagliato:</l>
     <l n="52">«Suoni chi vuol provar l'alta ventura».</l>
     <l n="53">Più in alto sovra il corno era attaccato</l>
     <l n="54">un ricco scudo, in cui da la scoltura</l>
     <l n="55">tolto era al puro argento il primo onore,</l>
     <l n="56">e scritto avea di sopra: «Al vincitore».</l>
    </lg>
    <lg n="8">
     <l n="57">Avea l'egregio artefice ritratto</l>
     <l n="58">in esso la battaglia di Martano</l>
     <l n="59">col signor di Seleucia; e stupefatto</l>
     <l n="60">parea tutto Damasco al caso strano:</l>
     <l n="61">sta Griffone in disparte accolto in atto</l>
     <l n="62">d'uom di dolore e di vergogna insano;</l>
     <l n="63">ride la corte, Norandin si strugge:</l>
     <l n="64">ma il buon Martan facea come chi fugge.</l>
    </lg>
    <lg n="9">
     <l n="65">Era coperto il pian di verde erbetta,</l>
     <l n="66">e la riva di mirti ombrata intorno.</l>
     <l n="67">Smontar molti guerrier ne l'isoletta</l>
     <l n="68">passeggiando il pratel di fiori adorno,</l>
     <l n="69">ma poiché la trovar tutta soletta</l>
     <l n="70">trassero a gara a la colonna e al corno,</l>
     <l n="71">e quivi infra di lor nacque contesa</l>
     <l n="72">chi dovesse primier tentar l'impresa.</l>
    </lg>
    <lg n="10">
     <l n="73">Giucaro al tocco, e sopra Galeotto</l>
     <l n="74">cadde la sorte, il giovinetto ardito;</l>
     <l n="75">quegli il bel corno d'or prese di botto,</l>
     <l n="76">e sonò sì ch'ognun ne fu stordito.</l>
     <l n="77">Tremò l'isola tutta, e tremò sotto</l>
     <l n="78">il letto e l'onda, e tremò intorno il lito:</l>
     <l n="79">sparve il foco ch'ardea, sparver le stelle,</l>
     <l n="80">e perdé il ciel le sue sembianze belle.</l>
    </lg>
    <lg n="11">
     <l n="81">E mentre ancor durava il gran tremore,</l>
     <l n="82">ricoperse ogni cosa un nuvol denso</l>
     <l n="83">e balenò improviso, e a lo splendore</l>
     <l n="84">seguì uno scoppio orribile ed immenso</l>
     <l n="85">che strignendo gli spirti e 'l sangue al core</l>
     <l n="86">fe' rimanere ognun privo di senso;</l>
     <l n="87">e giù col tuono un fulmine discese</l>
     <l n="88">che percosse nel monte, e quel s'accese.</l>
    </lg>
    <lg n="12">
     <l n="89">S'accese il monte, e tutto in fiamma viva</l>
     <l n="90">fu convertito in un girar di ciglio,</l>
     <l n="91">e in mezzo de la fiamma ecco appariva</l>
     <l n="92">mirabilmente un padiglion vermiglio,</l>
     <l n="93">il nobil lin, di cui già tele ordiva</l>
     <l n="94">l'antica età d'incombustibil tiglio;</l>
     <l n="95">tal fra le pompe regie in Oriente</l>
     <l n="96">fu visto rosseggiar nel foco ardente.</l>
    </lg>
    <lg n="13">
     <l n="97">Lasciò la fiamma il monte incenerito,</l>
     <l n="98">e 'l ciel tornò seren com'era pria;</l>
     <l n="99">e in tanto fu di cento trombe udito</l>
     <l n="100">un misto suon di guerra e d'armonia;</l>
     <l n="101">il lume ritornò, ch'era sparito,</l>
     <l n="102">su la colonna, e 'l padiglion s'aprìa,</l>
     <l n="103">e n'uscìan cento paggi in bianca vesta</l>
     <l n="104">tutta di fiori d'or sparsa e contesta.</l>
    </lg>
    <lg n="14">
     <l n="105">Bruni i fanciulli avean le mani e 'l viso,</l>
     <l n="106">e parean tutti in Etiopia nati;</l>
     <l n="107">un poeta gli avrebbe a l'improviso</l>
     <l n="108">a le mosche nel latte assomigliati.</l>
     <l n="109">Fuor di due porte il nero stuol diviso</l>
     <l n="110">uscì con torce accese; e in ambo i lati</l>
     <l n="111">si distinse con lunga e dritta schiera,</l>
     <l n="112">e lasciò vota in mezzo una carriera.</l>
    </lg>
    <lg n="15">
     <l n="113">Su l'altro capo intanto avea portato</l>
     <l n="114">copia di lance un provido scudiero,</l>
     <l n="115">e Galeotto era comparso armato</l>
     <l n="116">con sopravesta verde, armi e cimiero,</l>
     <l n="117">maneggiando un cavallo in Tracia nato,</l>
     <l n="118">da tre piedi balzan, di pelo ubero,</l>
     <l n="119">che curvettando alzava da l'arena</l>
     <l n="120">al tocco de lo spron salti di schiena.</l>
    </lg>
    <lg n="16">
     <l n="121">Era ogni cosa in punto, e solamente</l>
     <l n="122">mancava il cavalier de la ventura;</l>
     <l n="123">quando iterar le trombe, immantinente</l>
     <l n="124">uscì del padiglion su la pianura:</l>
     <l n="125">di bianca sopravesta e rilucente</l>
     <l n="126">di gemme era vestito, e l'armatura</l>
     <l n="127">di puro argento avea, bianco il cimiero,</l>
     <l n="128">ma nero più che corvo era il destriero.</l>
    </lg>
    <lg n="17">
     <l n="129">Alta avea la visiera, e giovinetto</l>
     <l n="130">d'età di sedici anni esser parea;</l>
     <l n="131">biondo era e bello e di gentile aspetto,</l>
     <l n="132">e grazia in lui quell'abito accrescea;</l>
     <l n="133">salutò intorno ognun con grato affetto,</l>
     <l n="134">e 'l feroce destrier che sotto avea,</l>
     <l n="135">su l'orme fe' danzar che pria distinse</l>
     <l n="136">col piè ferrato, indi la lancia strinse.</l>
    </lg>
    <lg n="18">
     <l n="137">Abbassò la visiera, e attese intento</l>
     <l n="138">che la canora tromba il moto accenne;</l>
     <l n="139">ed ecco suona, e come fiamma o vento</l>
     <l n="140">l'uno di qua l'altro di là se 'n venne:</l>
     <l n="141">scontrarsi a mezzo il campo, e rotte in cento</l>
     <l n="142">tronchi e scheggie volar le sode antenne,</l>
     <l n="143">gittò faville l'uno e l'altro elmetto,</l>
     <l n="144">e Galeotto uscì di sella netto.</l>
    </lg>
    <lg n="19">
     <l n="145">Vago di contemplar vista sì bella</l>
     <l n="146">stava l'un campo e l'altro in ripa al fiume,</l>
     <l n="147">e le due Podestà sotto l'ombrella</l>
     <l n="148">miravano la giostra al chiaro lume;</l>
     <l n="149">videro Galeotto uscir di sella,</l>
     <l n="150">e vider l'altro con gentil costume</l>
     <l n="151">stendere al fren la generosa mano</l>
     <l n="152">e tenergli il destrier che gìa lontano.</l>
    </lg>
    <lg n="20">
     <l n="153">Galeotto confuso e vergognoso</l>
     <l n="154">lo scudo al vincitor partendo cesse,</l>
     <l n="155">nel cui lembo dorato e luminoso</l>
     <l n="156">subito il nome suo scritto si lesse.</l>
     <l n="157">In tanto un cavalier tutto pomposo</l>
     <l n="158">d'azzurro e d'oro una gran lancia eresse,</l>
     <l n="159">e un leardo corsier di chioma nera</l>
     <l n="160">spronò contra il campion de la riviera.</l>
    </lg>
    <lg n="21">
     <l n="161">Ruppe la lancia al sommo de lo scudo,</l>
     <l n="162">e fe' i tronchi ronzar per l'aria scura;</l>
     <l n="163">ma fu colto da lui d'un colpo crudo</l>
     <l n="164">che lo stese tra i fiori e la verdura:</l>
     <l n="165">cadde a pena, che trasse il ferro ignudo</l>
     <l n="166">e volle vendicar sua ria ventura;</l>
     <l n="167">ma l'altro si ritrasse, ed ecco un vento,</l>
     <l n="168">e fu ogni lume intorno a un soffio spento.</l>
    </lg>
    <lg n="22">
     <l n="169">E tremò l'isoletta, e fiamma viva</l>
     <l n="170">vomitando e tonando a un tempo fuore,</l>
     <l n="171">quindi un gigante orribile n'usciva</l>
     <l n="172">ch'a la terra ed al ciel mettea terrore;</l>
     <l n="173">questi al guerrier che contra lui veniva</l>
     <l n="174">s'aventò dispettoso, e con furore</l>
     <l n="175">lo ghermì come un pollo, e a spento lume</l>
     <l n="176">lui col cavallo arrandellò nel fiume;</l>
    </lg>
    <lg n="23">
     <l n="177">onde a fatica ei si salvò notando:</l>
     <l n="178">restò lo scudo, e 'n lui si lesse: «Irneo».</l>
     <l n="179">Allor di nuovo l'isola tremando</l>
     <l n="180">s'aperse, e il gran gigante in sé chiudeo;</l>
     <l n="181">e 'l chiaro lume, ch'era gito in bando,</l>
     <l n="182">tornò a le torce spente e l'accendeo;</l>
     <l n="183">tacque il tremito e 'l vento, e nuova giostra</l>
     <l n="184">chiamando, il cavalier fe' di sé mostra.</l>
    </lg>
    <lg n="24">
     <l n="185">Il terzo giostrator fu Valentino,</l>
     <l n="186">che passeggiando venne un destrier sauro;</l>
     <l n="187">e 'l quarto il valoroso Giacopino</l>
     <l n="188">sopra un ginetto altier del lito Mauro,</l>
     <l n="189">ch'avea ferrato il piè d'argento fino</l>
     <l n="190">e sella e fren di perle ornati e d'auro:</l>
     <l n="191">ma l'uno e l'altro uscì de l'isoletta</l>
     <l n="192">senza lo scudo, e dileguossi in fretta.</l>
    </lg>
    <lg n="25">
     <l n="193">Il quinto fu il signor di Livizzano,</l>
     <l n="194">ch'innamorato di Celinda altera</l>
     <l n="195">e per lei colto in fronte e messo al piano</l>
     <l n="196">ebbe a perir de la percossa fiera;</l>
     <l n="197">l'asta rotta si fesse, e 'l colpo strano</l>
     <l n="198">fe' le scheggie passar per la visiera,</l>
     <l n="199">ond'ei cadde trafitto il destro ciglio,</l>
     <l n="200">de l'occhio e de la vita a gran periglio.</l>
    </lg>
    <lg n="26">
     <l n="201">Il Potta rivoltato a Zaccaria</l>
     <l n="202">che gli sedea vicin, disse: — Messere,</l>
     <l n="203">quest'è certo un incanto e una malìa,</l>
     <l n="204">ognun quel cavalier farà cadere. —</l>
     <l n="205">Rispose il vecchio allor: — Per vita mia</l>
     <l n="206">ch'a me l'istesso par, né so vedere</l>
     <l n="207">che possan guadagnar questi briganti</l>
     <l n="208">a cozzar col demonio e con gl'incanti;</l>
    </lg>
    <lg n="27">
     <l n="209">però se stesse a me, farei divieto</l>
     <l n="210">che nessuno de' miei con lui giostrasse. —</l>
     <l n="211">Prese il Potta il consiglio, e fe' un decreto</l>
     <l n="212">che ne l'isola alcun più non entrasse,</l>
     <l n="213">e se ne stette poscia attento e cheto</l>
     <l n="214">mirando ciò che l'inimico oprasse,</l>
     <l n="215">e vide due, vestiti a bruno ed oro</l>
     <l n="216">appresentarsi co' cavalli loro.</l>
    </lg>
    <lg n="28">
     <l n="217">L'un d'essi corse, e tocco a pena fue</l>
     <l n="218">ch'uscì di sella e si distese al piano,</l>
     <l n="219">e pur mostrava a le sembianze sue</l>
     <l n="220">d'esser di core indomito e di mano;</l>
     <l n="221">secondò l'altro, e per la groppa in giue</l>
     <l n="222">restò cadendo al suo caval lontano:</l>
     <l n="223">risorse il primo, e a quel de la riviera</l>
     <l n="224">disse con voce e con sembianza altera:</l>
    </lg>
    <lg n="29">
     <l n="225">— Guerrier, se tu non sei per via d'incanto</l>
     <l n="226">prode con l'asta, or de l'arcion discendi</l>
     <l n="227">e con la spada che tu cigni a canto</l>
     <l n="228">a trarmi in cortesia d'inganno imprendi;</l>
     <l n="229">e s'hai timor di non turbar fra tanto</l>
     <l n="230">la giostra, a tuo piacer pugna e contendi,</l>
     <l n="231">pur ch'io ti provi un colpo o due col brando;</l>
     <l n="232">ecco lo scudo e più non t'addimando. —</l>
    </lg>
    <lg n="30">
     <l n="233">Rispose il cavalier de l'isoletta:</l>
     <l n="234">— A dismontar sarei forse ubbligato,</l>
     <l n="235">s'a combatter per odio o per vendetta</l>
     <l n="236">fossi venuto in questo campo armato;</l>
     <l n="237">a giostrar venni e solo amor m'alletta,</l>
     <l n="238">e 'l mio disegno a tutti ho palesato;</l>
     <l n="239">sì ch'io non son tenuto a uscir di questa,</l>
     <l n="240">per variar tenzone a tua richiesta.</l>
    </lg>
    <lg n="31">
     <l n="241">Ma perché non m'imputi a codardia</l>
     <l n="242">il rifiutar la prova de la spada,</l>
     <l n="243">lasciami terminar l'impresa mia,</l>
     <l n="244">poi ti risponderò come t'aggrada;</l>
     <l n="245">lo scudo se 'l mi chiedi in cortesia</l>
     <l n="246">io lo ti lascierò; per altra strada</l>
     <l n="247">non ti pensar di ritenerlo, o ch'io</l>
     <l n="248">a tuo voler sia per cangiar desio. —</l>
    </lg>
    <lg n="32">
     <l n="249">— Il cangerai — soggiunse — al tuo dispetto, —</l>
     <l n="250">l'altro guerrier — malvaggio incantatore. —</l>
     <l n="251">E del tronco de l'asta in su l'elmetto</l>
     <l n="252">ferillo, e trasse a un tempo il brando fuore;</l>
     <l n="253">tremò l'isola al colpo, e tremò il letto</l>
     <l n="254">del fiume, e sparve tosto ogni splendore;</l>
     <l n="255">balenò il cielo, e con orrendo scoppio</l>
     <l n="256">s'aprì la terra e n'uscì un fumo doppio.</l>
    </lg>
    <lg n="33">
     <l n="257">Sfavillò il fumo, ed ecco immantenente</l>
     <l n="258">due tori uscir d'insolita figura</l>
     <l n="259">che con occhi di foco e fiato ardente</l>
     <l n="260">parean seccare i fiori e la verdura:</l>
     <l n="261">s'uniro i due guerrier, tratte repente</l>
     <l n="262">le spade, e non mostrar di ciò paura.</l>
     <l n="263">Vengono i tori, e l'uno e l'altro campo</l>
     <l n="264">trema de gli occhi al formidabil lampo.</l>
    </lg>
    <lg n="34">
     <l n="265">Il cavalier de l'isoletta s'era</l>
     <l n="266">tratto in disparte a rimirar la guerra;</l>
     <l n="267">come saetta, l'una e l'altra fera</l>
     <l n="268">col biforcuto piè trita la terra:</l>
     <l n="269">s'apre a l'arrivo lor la coppia altera,</l>
     <l n="270">passa il corno incantato e non gli afferra;</l>
     <l n="271">menano entrambi, e 'l taglio de la spada</l>
     <l n="272">par che su lana o molle piuma cada.</l>
    </lg>
    <lg n="35">
     <l n="273">Tornano i tori, e i cavalier rivolti</l>
     <l n="274">son loro incontro e menano a la testa;</l>
     <l n="275">lampeggiaron le fronti ove fur colti,</l>
     <l n="276">ma l'impeto e 'l furor per ciò non resta:</l>
     <l n="277">i cavalier su 'l corno a forza tolti</l>
     <l n="278">fur portati nel fiume a gran tempesta;</l>
     <l n="279">restar gli scudi, e scritti i nomi loro</l>
     <l n="280">«Perinto» e «Periteo» ne gli orli d'oro.</l>
    </lg>
    <lg n="36">
     <l n="281">Balzar ne l'onda a precipizio i tori</l>
     <l n="282">co i cavalieri, e quivi uscir di vista:</l>
     <l n="283">si ravvivaro i soliti splendori,</l>
     <l n="284">depose il ciel quella sembianza trista;</l>
     <l n="285">l'isoletta cessò da' suoi tremori,</l>
     <l n="286">lieta tornando come prima in vista;</l>
     <l n="287">e 'l cavalier che ritirato s'era</l>
     <l n="288">tornò a mettersi in capo a la carriera.</l>
    </lg>
    <lg n="37">
     <l n="289">E nuova giostra in vano un pezzo attese,</l>
     <l n="290">ch'ognuno era confuso e spaventato,</l>
     <l n="291">fin che dal ponte un cavalier discese</l>
     <l n="292">maneggiando un corsier falbo dorato</l>
     <l n="293">che la briglia d'argento e 'l ricco arnese</l>
     <l n="294">avea d'oro trapunto e ricamato;</l>
     <l n="295">questi in pensier di cambiar lancia venne,</l>
     <l n="296">e ne fe' inchiesta, e la richiesta ottenne.</l>
    </lg>
    <lg n="38">
     <l n="297">Diede il segno la tromba: e come vanno</l>
     <l n="298">per gli campi de l'aria i lampi ardenti</l>
     <l n="299">ch'a terra e cielo e mar dar luogo fanno</l>
     <l n="300">e portano con lor grandine e venti,</l>
     <l n="301">tal vannosi i guerrier, con l'aste c'hanno</l>
     <l n="302">abbassate, a ferir gli elmi lucenti;</l>
     <l n="303">volar le scheggie e le faville al cielo,</l>
     <l n="304">né vi fu cor che non sentisse gielo.</l>
    </lg>
    <lg n="39">
     <l n="305">Cozzarono i destrier fronte con fronte,</l>
     <l n="306">e quel del cavalier de l'isoletta</l>
     <l n="307">lasciò col suo signor l'altro in un monte,</l>
     <l n="308">e via dritto passò come saetta.</l>
     <l n="309">Tosto risorse il cavalier del ponte</l>
     <l n="310">bramando far del suo caval vendetta:</l>
     <l n="311">e a nuova lancia il giostrator richiese,</l>
     <l n="312">ed ei gli fu di ciò molto cortese.</l>
    </lg>
    <lg n="40">
     <l n="313">Venne un altro corsier di pel roano,</l>
     <l n="314">e su montovvi il cavalier d'un salto;</l>
     <l n="315">sospese il fren con la sinistra mano</l>
     <l n="316">e con lo sprone il fe' guizzare in alto;</l>
     <l n="317">e poiché si rimise in capo al piano</l>
     <l n="318">lo sospinse di corso al fiero assalto;</l>
     <l n="319">ma nell'incontro fu toccato a pena</l>
     <l n="320">che si trovò rovescio in su l'arena.</l>
    </lg>
    <lg n="41">
     <l n="321">Levossi e disse: — Ecco lo scudo mio,</l>
     <l n="322">ch'or veggio che se' mago e incantatore,</l>
     <l n="323">né teco vo' né col demonio rio</l>
     <l n="324">mettere in compromesso il mio valore:</l>
     <l n="325">forse avverrà ch'ancor tu paghi il fio</l>
     <l n="326">per altre mani, e con tuo poco onore,</l>
     <l n="327">del mal acquisto; or qui ti resta intanto</l>
     <l n="328">col diavolo, ch'eletto hai per tuo santo. —</l>
    </lg>
    <lg n="42">
     <l n="329">De l'isola partissi in questo dire,</l>
     <l n="330">e ne lo scudo suo «Tognon» fu letto.</l>
     <l n="331">Dopo costui si vider comparire</l>
     <l n="332">due cavalier di generoso aspetto</l>
     <l n="333">che 'l giostratore andarono a ferire</l>
     <l n="334">l'un dopo l'altro con sembiante effetto;</l>
     <l n="335">rupper le lance ne l'argento terso,</l>
     <l n="336">e l'uno e l'altro si trovò riverso.</l>
    </lg>
    <lg n="43">
     <l n="337">Restar gli scudi, e «Paolo» e «Sagramoro»</l>
     <l n="338">ne gli orli impressi. Indi a giostrar si mosse</l>
     <l n="339">sovra un corsier di pel tra bigio e moro</l>
     <l n="340">un cavalier con piume bianche e rosse</l>
     <l n="341">e sopravesta di teletta d'oro</l>
     <l n="342">ricamata a troncon di perle grosse,</l>
     <l n="343">ch'una mano di paggi intorno avea</l>
     <l n="344">vestiti a superbissima livrea.</l>
    </lg>
    <lg n="44">
     <l n="345">Questi era un cavalier non più nomato,</l>
     <l n="346">figlio d'un romanesco ingannatore</l>
     <l n="347">che pria fu Rigattier, poi s'era dato</l>
     <l n="348">in campo Merlo a far l'agricoltore,</l>
     <l n="349">e 'l grano e le misure avea falsato</l>
     <l n="350">tanto che divenuto era signore;</l>
     <l n="351">e per aggiugner gloria al figlio altiero,</l>
     <l n="352">quivi dianzi il mandò per venturiero.</l>
    </lg>
    <lg n="45">
     <l n="353">Costui se 'n venìa gonfio come un vento,</l>
     <l n="354">teso ch'un pal di dietro aver parea.</l>
     <l n="355">Fu conosciuto a l'armi e al guarnimento</l>
     <l n="356">e a la superba sua ricca livrea.</l>
     <l n="357">Potrei rassomigliarlo a più di cento</l>
     <l n="358">di non forse inegual prosopopea;</l>
     <l n="359">ma toccherei un mal vecchio decrepito,</l>
     <l n="360">e la Zerbineria farebbe strepito.</l>
    </lg>
    <lg n="46">
     <l n="361">Ninfeggiò prima e passeggiò pian piano,</l>
     <l n="362">poi maneggiò il destriero a terra a terra,</l>
     <l n="363">in fin che si ridusse in capo al piano</l>
     <l n="364">dove s'avea da incominciar la guerra:</l>
     <l n="365">ecco la tromba, ecco con l'asta in mano</l>
     <l n="366">vien l'uno e l'altro, e fa tremar la terra;</l>
     <l n="367">risonarono i lidi a le percosse,</l>
     <l n="368">né a quell'incontro alcun di lor si mosse.</l>
    </lg>
    <lg n="47">
     <l n="369">Fu il primo cavalier ch'in sella stette</l>
     <l n="370">contra il campion mantenitor costui,</l>
     <l n="371">e ben maravigliar fe' più di sette</l>
     <l n="372">che non credean giammai questo di lui:</l>
     <l n="373">il cavalier de l'isola ristette</l>
     <l n="374">pensoso un poco, e favellò co' sui,</l>
     <l n="375">indi a le mosse ritornando, foro</l>
     <l n="376">lance più sode appresentate loro.</l>
    </lg>
    <lg n="48">
     <l n="377">Ma come l'altre si fiaccaro e fero</l>
     <l n="378">salire i tronchi a salutar le stelle,</l>
     <l n="379">piegossi l'uno e l'altro cavaliero</l>
     <l n="380">e fur per traboccar giù de le selle;</l>
     <l n="381">perdé le staffe il romanesco altiero,</l>
     <l n="382">e vide l'armi sue gittar fiammelle,</l>
     <l n="383">ma rinfrancossi al suon ch'intorno udiva</l>
     <l n="384">del nome suo da l'una e l'altra riva.</l>
    </lg>
    <lg n="49">
     <l n="385">Come si gonfia a l'Euro in un momento</l>
     <l n="386">il Mar Tirreno, e sbalza e fortuneggia,</l>
     <l n="387">così il cor di costui si gonfia al vento</l>
     <l n="388">del populare applauso, e ne folleggia;</l>
     <l n="389">va tronfio e pettoruto, e bada intento</l>
     <l n="390">a i saluti, a gli sguardi, e paoneggia;</l>
     <l n="391">e fatta c'ha di sé pomposa mostra,</l>
     <l n="392">nuova lancia richiede e nuova giostra.</l>
    </lg>
    <lg n="50">
     <l n="393">Fremean Perinto e Periteo di sdegno</l>
     <l n="394">che durasse costui tanto in arcione.</l>
     <l n="395">Quando diede la tromba il terzo segno</l>
     <l n="396">da la parte che guarda il padiglione,</l>
     <l n="397">poser le lance i cavalieri a segno,</l>
     <l n="398">e venner furiosi al paragone;</l>
     <l n="399">ma ne l'elmo colpito, il romanesco</l>
     <l n="400">finalmente caddé su l'erba al fresco.</l>
    </lg>
    <lg n="51">
     <l n="401">Di terra si levò tutto arrabbiato,</l>
     <l n="402">trasse la spada e sbudellò il destriero</l>
     <l n="403">come fosse il meschin del suo peccato</l>
     <l n="404">de la caduta sua l'autor primiero.</l>
     <l n="405">Indi al guerrier de l'isola voltato,</l>
     <l n="406">— Ti sarà, disse, d'aspettar mestiero,</l>
     <l n="407">ch'uno scudo i' ti dia d'altro lavoro,</l>
     <l n="408">ché questo i' nol darei per un tesoro. —</l>
    </lg>
    <lg n="52">
     <l n="409">Sorrise il giostratore, e disse: — Questo</l>
     <l n="410">teco giostrando ho vinto, e questo voglio.</l>
     <l n="411">Il mio val più del tuo, né saria onesto</l>
     <l n="412">che ti volessi anch'io cambiare il foglio. —</l>
     <l n="413">Rispose il romanesco: — I' ti protesto</l>
     <l n="414">che lo difenderò sì come i' soglio. —</l>
     <l n="415">E tratto il brando, al solito costume</l>
     <l n="416">si scosse il suol, ma non si spense il lume.</l>
    </lg>
    <lg n="53">
     <l n="417">E un asinello uscì, che due stivali</l>
     <l n="418">per orecchie e una trippa avea per coda;</l>
     <l n="419">con l'orecchie ferìa colpi mortali,</l>
     <l n="420">e la coda inzuppata era di broda;</l>
     <l n="421">terribil voce avea, calci mortali,</l>
     <l n="422">la pelle d'un diamante era più soda;</l>
     <l n="423">e sempre che ferir potea d'appresso,</l>
     <l n="424">balestrava col cul pallotte a lesso.</l>
    </lg>
    <lg n="54">
     <l n="425">Parean polpette cotte ne l'inchiostro,</l>
     <l n="426">e appestavano un miglio di lontano.</l>
     <l n="427">Titta di Cola s'affrontò col mostro,</l>
     <l n="428">che tal nomossi il cavalier romano,</l>
     <l n="429">e gli fu d'altro che di perle e d'ostro</l>
     <l n="430">ricamato il vestito a piena mano;</l>
     <l n="431">egli del brando a quella bestia mena,</l>
     <l n="432">ma segna il pelo ove lo coglie a pena.</l>
    </lg>
    <lg n="55">
     <l n="433">L'asino un par di calci gli appresenta,</l>
     <l n="434">indi mena la coda agile e presta;</l>
     <l n="435">apre a un tempo la canna, e lo sgomenta</l>
     <l n="436">co i ragli che tremar fan la foresta;</l>
     <l n="437">sbatte l'orecchie, e di ferir non lenta</l>
     <l n="438">or le spalle, or i fianchi, ora la testa;</l>
     <l n="439">volta la poppa e tuona, e a l'improviso</l>
     <l n="440">fulmina, e a fresco gli dipinge il viso.</l>
    </lg>
    <lg n="56">
     <l n="441">Il buon roman, che la tempesta sente,</l>
     <l n="442">getta lo scudo ed a fuggir si pone;</l>
     <l n="443">rise il mantenitor dirottamente,</l>
     <l n="444">e tornò in su le mosse al padiglione.</l>
     <l n="445">Ma già la Notte il carro a l'occidente</l>
     <l n="446">volgea, né compariva altro campione:</l>
     <l n="447">ond'ei si chiuse ne la tenda, e 'n tanto</l>
     <l n="448">dieron principio i galli al primo canto.</l>
    </lg>
    <lg n="57">
     <l n="449">Il dì seguente il giostrator si stette</l>
     <l n="450">nel padiglione, e non fe' mostra alcuna:</l>
     <l n="451">ma poi ch'usciro i gufi e le civette</l>
     <l n="452">su per gli tetti a salutar la luna,</l>
     <l n="453">a suon di trombe con nov'armi elette</l>
     <l n="454">anch'egli fe' vedersi in veste bruna,</l>
     <l n="455">bruno il cimiero e bruno il guarnimento:</l>
     <l n="456">ma bianco era il destrier più che l'argento.</l>
    </lg>
    <lg n="58">
     <l n="457">E i paggi, che servian per candelieri,</l>
     <l n="458">dove dianzi parean de la Guinea,</l>
     <l n="459">parean scesi dal cielo angeli veri,</l>
     <l n="460">e come i visi ancor cangiar livrea:</l>
     <l n="461">tutti comparver con vestiti neri</l>
     <l n="462">in calze a tagli, onde a veder correa</l>
     <l n="463">con voglia ingorda la milizia tosca</l>
     <l n="464">tirata dal favor de l'aria fosca.</l>
    </lg>
    <lg n="59">
     <l n="465">E 'l giovine Averardo, il qual non s'era</l>
     <l n="466">fin allor visto appresentarsi in mostra,</l>
     <l n="467">fu il primo a comparir su la riviera</l>
     <l n="468">e 'l primo a uscir di sella in quella giostra:</l>
     <l n="469">diede lo scudo e alzossi la visiera,</l>
     <l n="470">e si fermò nella fiorita chiostra</l>
     <l n="471">a ragionar co' paggi e a fare inchiesta</l>
     <l n="472">del nome del guerriero e di sua gesta.</l>
    </lg>
    <lg n="60">
     <l n="473">Da molti lumi intanto accompagnata,</l>
     <l n="474">de l'isola era uscita una donzella</l>
     <l n="475">in abito stranier candido ornata,</l>
     <l n="476">e di maniere accorte e 'n viso bella,</l>
     <l n="477">e venne ove Renoppia era attendata</l>
     <l n="478">con due scudieri e con due paggi in sella,</l>
     <l n="479">e gli acquistati scudi appresentolle,</l>
     <l n="480">e in nome del guerrier poscia narrolle:</l>
    </lg>
    <lg n="61">
     <l n="481">che la fama l'avea del suo valore,</l>
     <l n="482">quel dì ch'armata in su la riva corse</l>
     <l n="483">e l'esercito ostil già vincitore</l>
     <l n="484">sostenne, e mise la vittoria in forse,</l>
     <l n="485">quivi condotto a far sol per suo amore</l>
     <l n="486">la bella giostra e in avventura a porse;</l>
     <l n="487">onde chiedea che non s'avesse a sdegno</l>
     <l n="488">che gli scaldasse il cor foco sì degno.</l>
    </lg>
    <lg n="62">
     <l n="489">Vergognosa Renoppia e sdegnosetta:</l>
     <l n="490">— Ruffianella mia, disse, a l'aria, a i venti</l>
     <l n="491">meco il vostro guerrier l'arti sue getta,</l>
     <l n="492">ch'io non fui vaga mai d'incantamenti:</l>
     <l n="493">ma voi che siete bella e giovinetta,</l>
     <l n="494">e che con lui vi state a lumi spenti,</l>
     <l n="495">perché lasciate voi che i premi vostri</l>
     <l n="496">v'escan di mano e che per altra giostri? —</l>
    </lg>
    <lg n="63">
     <l n="497">— Serva son io, rispose la donzella,</l>
     <l n="498">e troppa per me fora alta mercede;</l>
     <l n="499">possiede il mio signor terre e castella,</l>
     <l n="500">né inchinerebbe a la mia sorte il piede. —</l>
     <l n="501">Renoppia allora, astuta come bella,</l>
     <l n="502">— Se questo è, soggiungea, fategli fede</l>
     <l n="503">ch'io mi chiamo ubbligata a quel valore</l>
     <l n="504">che mostra con la lancia in farmi onore.</l>
    </lg>
    <lg n="64">
     <l n="505">E se ben forse avrei più caro avuto</l>
     <l n="506">ch'in soccorso de' nostri a vero Marte</l>
     <l n="507">con l'armi per mio amor fosse venuto</l>
     <l n="508">senza apparecchio alcun di magic'arte,</l>
     <l n="509">pur l'affetto gradisco e lo saluto,</l>
     <l n="510">e questa gli darete da mia parte. —</l>
     <l n="511">E di seno, a quel dir, senza intervallo</l>
     <l n="512">si trasse una crocetta di cristallo,</l>
    </lg>
    <lg n="65">
     <l n="513">dov'era un dente di san Gemignano,</l>
     <l n="514">e Papa Onorio l'avea benedetta:</l>
     <l n="515">e finse porla a la donzella in mano,</l>
     <l n="516">che la desse al guerrier de l'isoletta;</l>
     <l n="517">ma quella sparve come un sogno vano</l>
     <l n="518">al subito toccar de la crocetta,</l>
     <l n="519">e sparvero con lei paggi e scudieri,</l>
     <l n="520">e rimasero sol gli scudi veri.</l>
    </lg>
    <lg n="66">
     <l n="521">Lesse i nomi Renoppia, e quelli rese</l>
     <l n="522">ch'esser trovò de' cavalieri amici,</l>
     <l n="523">gli altri di ritener consiglio prese</l>
     <l n="524">come spoglie e trofei de' suoi nemici.</l>
     <l n="525">Intanto il giostrator seguìa sue imprese</l>
     <l n="526">con gli usati successi ognor felici,</l>
     <l n="527">quand'un guerriero ignoto in veste gialla</l>
     <l n="528">al ponte capitò su una cavalla.</l>
    </lg>
    <lg n="67">
     <l n="529">La lancia lunga più d'ogn'altra avea</l>
     <l n="530">due palmi, e una pantera in su l'elmetto,</l>
     <l n="531">ma sospeso venìa sì che parea</l>
     <l n="532">ch'andasse a quell'impresa al suo dispetto:</l>
     <l n="533">sonar le trombe, e 'l suon che gli altri fea</l>
     <l n="534">dentro brillar, fe' in lui contrario effetto;</l>
     <l n="535">corre, ma sembra a i timidi atti fuore</l>
     <l n="536">portato dal destrier, non già dal core.</l>
    </lg>
    <lg n="68">
     <l n="537">Pur si ristrigne ne gli arcioni, e abbassa</l>
     <l n="538">la lancia in su la resta, e gli occhi serra</l>
     <l n="539">in arrivando, e i denti strigne, e passa</l>
     <l n="540">come chi va sol per vergogna in guerra,</l>
     <l n="541">e a quell'incontro l'inimico lassa</l>
     <l n="542">con maraviglia de' due campi in terra.</l>
     <l n="543">Allor tutta s'udì quella riviera</l>
     <l n="544">gridar: — Viva il campion de la pantera. —</l>
    </lg>
    <lg n="69">
     <l n="545">Ed ei maravigliando al suon rivolto</l>
     <l n="546">vide l'emulo suo giacer disteso,</l>
     <l n="547">onde di sé per allegrezza tolto</l>
     <l n="548">fermossi a riguardar tutto sospeso.</l>
     <l n="549">Ma l'abbattuto, a l'infiammato volto</l>
     <l n="550">mostrando il cor di fiero sdegno acceso,</l>
     <l n="551">ratto risorse, e con un piè percosse</l>
     <l n="552">la terra e 'ntorno il pian tutto si scosse.</l>
    </lg>
    <lg n="70">
     <l n="553">E s'estinsero i lumi, e 'l padiglione</l>
     <l n="554">sparve fra tuoni e lampi in un baleno,</l>
     <l n="555">e l'Isoletta diventò un barcone</l>
     <l n="556">colmo di stabbio, di fascine e fieno:</l>
     <l n="557">né rimasero in esso altre persone</l>
     <l n="558">di tante, onde pur dianzi era ripieno,</l>
     <l n="559">che 'l cavalier vittorioso e un nano</l>
     <l n="560">ch'avea uno scudo e una lanterna in mano.</l>
    </lg>
    <lg n="71">
     <l n="561">E lo scudo porgendo al cavaliere</l>
     <l n="562">— Questo è il premio, dicea, del vincitore</l>
     <l n="563">tratto da la colonna, e in tuo potere</l>
     <l n="564">lasciato al dipartir dal mio signore,</l>
     <l n="565">che per ragion di cortesia ti chere</l>
     <l n="566">che, come l'hai de l'alto tuo valore,</l>
     <l n="567">così ti piaccia ancor farlo avisato</l>
     <l n="568">del nome e de la patria onde se' nato. —</l>
    </lg>
    <lg n="72">
     <l n="569">Ringalluzzossi il cavaliero e al nano</l>
     <l n="570">rispose: — Al tuo signor riferir puoi</l>
     <l n="571">che la mia stirpe vien dal lito ispano,</l>
     <l n="572">ed è famosa oltre i confini eoi:</l>
     <l n="573">quel Don Chisotto in armi sì sovrano,</l>
     <l n="574">principe de gli erranti e de gli eroi,</l>
     <l n="575">generò di straniera inclita madre</l>
     <l n="576">don Flegetonte il bel, che fu mio padre.</l>
    </lg>
    <lg n="73">
     <l n="577">Questi in Italia poscia ebbe domìno</l>
     <l n="578">e si fe' in ogni parte memorando,</l>
     <l n="579">solo a la gloria sua mancò Turpino</l>
     <l n="580">che scrivesse di lui come d'Orlando.</l>
     <l n="581">Eroe non l'agguagliò né paladino,</l>
     <l n="582">e sol cedé al valor di questo brando;</l>
     <l n="583">e perché cosa occulta non rimagna,</l>
     <l n="584">digli ch'io sono il Conte di Culagna.</l>
    </lg>
    <lg n="74">
     <l n="585">Ma poi ch'ho soddisfatto al tuo desìo</l>
     <l n="586">e t'ho dato di me notizia intera,</l>
     <l n="587">resta ch'ancor tu soddisfaccia al mio</l>
     <l n="588">in dirmi il nome e la sua stirpe vera. —</l>
     <l n="589">Rispose il nano: — Informerotti anch'io</l>
     <l n="590">di quel che brami, usciam de la riviera</l>
     <l n="591">ché tanti cavalier che colà vedi</l>
     <l n="592">bramano anch'essi quel che tu mi chiedi. —</l>
    </lg>
    <lg n="75">
     <l n="593">Giunser del fiume in su la destra sponda</l>
     <l n="594">dove molti guerrier facean soggiorno,</l>
     <l n="595">che, subito che 'l nano uscì de l'onda,</l>
     <l n="596">gli furon tutti a interrogarlo intorno.</l>
     <l n="597">Egli che lingua avea pronta e faconda,</l>
     <l n="598">fermando il piede: — A voi, disse, ritorno</l>
     <l n="599">per sodisfare a la comune voglia:</l>
     <l n="600">state or a udir, né alcun di me si doglia.</l>
    </lg>
    <lg n="76">
     <l n="601">Poi che de la città cacciati foro</l>
     <l n="602">gli Aigoni dal furor de' Ghibellini,</l>
     <l n="603">e 'l Conte di Vallestra capo loro</l>
     <l n="604">uscì con gli altri anch'ei fuor de' confini,</l>
     <l n="605">trovò per arte magica un tesoro,</l>
     <l n="606">e fe' ne' monti al suo castel vicini</l>
     <l n="607">una grotta incantata, ove gran parte</l>
     <l n="608">del tempo stassi esercitando l'arte.</l>
    </lg>
    <lg n="77">
     <l n="609">Quivi un figliol di tenerella etate</l>
     <l n="610">ch'unico egli ha, detto Melindo, e' tiene;</l>
     <l n="611">le cui maniere nobili e lodate</l>
     <l n="612">destan nel vecchio padre amor e spene.</l>
     <l n="613">Questi, uditi i costumi e la beltate</l>
     <l n="614">e 'l valor che mostrò su queste arene</l>
     <l n="615">una donzella in questo proprio loco,</l>
     <l n="616">arse per lei d'inestinguibil foco;</l>
    </lg>
    <lg n="78">
     <l n="617">e con prieghi e sospir dal padre ottenne</l>
     <l n="618">di comparire a far qui di sé mostra;</l>
     <l n="619">onde su l'isoletta in campo venne</l>
     <l n="620">armato a mantener la bella giostra.</l>
     <l n="621">Ma il timoroso vecchio, a cui sovvenne</l>
     <l n="622">l'età ineguale a la possanza vostra,</l>
     <l n="623">fece un incanto ch'esser perditore</l>
     <l n="624">per forza non potea né per valore.</l>
    </lg>
    <lg n="79">
     <l n="625">Fu l'incanto ch'ei fe' con tal riguardo</l>
     <l n="626">che non potea cader Melindo a terra,</l>
     <l n="627">se non venìa un guerrier tanto codardo</l>
     <l n="628">che non trovasse paragone in terra:</l>
     <l n="629">e quanto più l'incontro era gagliardo,</l>
     <l n="630">tanto meglio il fanciul vincea la guerra,</l>
     <l n="631">come il ferir del fulmine che spezza</l>
     <l n="632">con più furor dov'è maggior durezza.</l>
    </lg>
    <lg n="80">
     <l n="633">L'aste, il cavallo e l'armi onde guernito</l>
     <l n="634">era il fanciul, tutte incantate avea;</l>
     <l n="635">e chi traea la spada era spedito,</l>
     <l n="636">ché de l'isola a forza uscir dovea:</l>
     <l n="637">il cambiar lancia era miglior partito,</l>
     <l n="638">ma non per questo il cavalier vincea,</l>
     <l n="639">se non era di forza e di valore</l>
     <l n="640">più d'ogn'altro a Melindo inferiore. —</l>
    </lg>
    <lg n="81">
     <l n="641">Qui tacque il nano, e 'n giubilo fu volto</l>
     <l n="642">de gli abbattuti il mal concetto sdegno.</l>
     <l n="643">Ma il Conte di Culagna increspò il volto,</l>
     <l n="644">e ritirando il passo e d'ira pregno</l>
     <l n="645">trasse la spada, e a quel piccin rivolto</l>
     <l n="646">che di timore alcun non facea segno</l>
     <l n="647">— Tu menti, disse, menzognier villano,</l>
     <l n="648">e te lo manterrò con questa in mano.</l>
    </lg>
    <lg n="82">
     <l n="649">Tu vorresti macchiar la mia vittoria;</l>
     <l n="650">ma non la macchierai, brutto scrignuto,</l>
     <l n="651">ché già nota per tutto è la mia gloria,</l>
     <l n="652">né scusa ha il tuo signor vinto e abbattuto. —</l>
     <l n="653">Non volle il Nano entrar seco in istoria,</l>
     <l n="654">ma fatto a que' Signori umil saluto,</l>
     <l n="655">al Conte che seguiva il suo costume</l>
     <l n="656">rispose: — Buona notte — e spense il lume.</l>
    </lg>
   </lg>
  </body>
 </text>
</TEI>