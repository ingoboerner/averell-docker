<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO XII</title>
    <author>Alessandro Tassoni</author>
   </titleStmt>
   <extent>
    <measure unit="stanza">79</measure>
    <measure unit="line">632</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO XII</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Le cose de la guerra andavan zoppe,</l>
     <l n="2">i Bolognesi richiedean danari</l>
     <l n="3">al Papa, ed egli rispondeva coppe,</l>
     <l n="4">e mandava indulgenze per gli altari.</l>
     <l n="5">Ma Ezzelino i disegni gl'interroppe</l>
     <l n="6">col soccorso che diede a gli avversari:</l>
     <l n="7">allora egli lasciò di fare il sordo,</l>
     <l n="8">e scrisse al Nunzio che trattasse accordo.</l>
    </lg>
    <lg n="2">
     <l n="9">Indi spedì legato il Cardinale</l>
     <l n="10">messer Ottavian de gli Ubaldini,</l>
     <l n="11">uomo ch'in zucca avea di molto sale</l>
     <l n="12">ed era amico a i Guelfi e a i Ghibellini;</l>
     <l n="13">e gli diede la spada e 'l pastorale</l>
     <l n="14">che potesse co' fulmini divini</l>
     <l n="15">e con l'armi d'Italia opporsi a cui</l>
     <l n="16">rifiutasse la pace e i preghi sui.</l>
    </lg>
    <lg n="3">
     <l n="17">Fece il legato subito partita</l>
     <l n="18">con bella corte e numerosa intorno.</l>
     <l n="19">Ma la tregua fra tanto era finita,</l>
     <l n="20">e a l'armi si tornò senza soggiorno:</l>
     <l n="21">facevano i guerrier su 'l ponte uscita</l>
     <l n="22">per guadagnarlo, e quivi notte e giorno</l>
     <l n="23">si combattea con sì ostinato ardire</l>
     <l n="24">che 'l fior de' cavalier v'ebbe a morire.</l>
    </lg>
    <lg n="4">
     <l n="25">Fra gli altri giorni quel di san Matteo,</l>
     <l n="26">de l'uno e l'altro esercito avvocato,</l>
     <l n="27">sì fieramente vi si combatteo</l>
     <l n="28">che tutto 'l fiume in sangue era cangiato.</l>
     <l n="29">Prove eccelse Perinto e Periteo</l>
     <l n="30">feron col brando, ma da l'altro lato</l>
     <l n="31">minori non le fe' Renoppia bella,</l>
     <l n="32">d'alto pugnando a colpi di quadrella.</l>
    </lg>
    <lg n="5">
     <l n="33">Su la torre vicina armata ascese,</l>
     <l n="34">che fu di Sant'Ambrogio il campanile,</l>
     <l n="35">e per compagne sue seco si prese</l>
     <l n="36">Celinda e Semidea coppia gentile;</l>
     <l n="37">quivi l'arco fatal l'altera tese:</l>
     <l n="38">e sdegnando ferir bersaglio vile,</l>
     <l n="39">furon da lei le più degne alme sciolte,</l>
     <l n="40">e votò la faretra cinque volte.</l>
    </lg>
    <lg n="6">
     <l n="41">Paride Grassi e 'l cavalier Bianchini</l>
     <l n="42">su 'l ponte uccise e Alfeo degli Erculani;</l>
     <l n="43">su la riva l'alfier de' Lambertini,</l>
     <l n="44">Pompeo Marsigli e Cosimo Isolani;</l>
     <l n="45">Lapo Bianchetti e Romulo Angelini,</l>
     <l n="46">Gabrio Caprari e Barnaba Lignani</l>
     <l n="47">giù nel fondo trafisse, e due cognati</l>
     <l n="48">Fulgerio Cospi e Lambertuccio Grati.</l>
    </lg>
    <lg n="7">
     <l n="49">A Petronio Sampier, ch'innanzi al ponte</l>
     <l n="50">facea la strada a quei de la Crocetta,</l>
     <l n="51">drizzò l'arco Celinda e ne la fronte</l>
     <l n="52">gli affisse la mortal fera saetta.</l>
     <l n="53">Nel collo Semidea ferì Bonconte</l>
     <l n="54">Beccatelli, ch'uccisi in quella stretta</l>
     <l n="55">avea Anton Borghi e Gemignan Colombo,</l>
     <l n="56">e lo fece cader nel fiume a piombo.</l>
    </lg>
    <lg n="8">
     <l n="57">Fu Girolamo Preti anch'ei ferito,</l>
     <l n="58">poeta degno d'immortali onori</l>
     <l n="59">che quindici anni in corte avea servito</l>
     <l n="60">nel tempo che puzzar soleano i fiori.</l>
     <l n="61">Col collare a lattughe era vestito,</l>
     <l n="62">tutto di seta e d'or di più colori;</l>
     <l n="63">ond'al primo apparir ch'ei fece in campo,</l>
     <l n="64">Renoppia di sua man trasse a quel lampo.</l>
    </lg>
    <lg n="9">
     <l n="65">Tra 'l collo e le lattughe andò a ferire,</l>
     <l n="66">e pelle pelle via passò lo strale;</l>
     <l n="67">ei si sentì la guancia impallidire,</l>
     <l n="68">ché dubitò la piaga esser mortale:</l>
     <l n="69">l'accortezza e 'l saver nocque a l'ardire</l>
     <l n="70">che gli affissò la mente al proprio male,</l>
     <l n="71">e in cambio di pensare a la vendetta,</l>
     <l n="72">correre il fece a medicarsi in fretta.</l>
    </lg>
    <lg n="10">
     <l n="73">Ei nondimen scusandosi dicea</l>
     <l n="74">che pugnar con le dame era atto vile,</l>
     <l n="75">ma pazzo ardir contra colei ch'avea</l>
     <l n="76">la sua franchigia in cima a un campanile.</l>
     <l n="77">In tanto da uno stral di Semidea</l>
     <l n="78">fu morto a piè del ponte Andrea Caprile</l>
     <l n="79">ch'avea quella mattina un frate ucciso.</l>
     <l n="80">La balestra del Ciel scocca improviso.</l>
    </lg>
    <lg n="11">
     <l n="81">E se non che la notte intorno ascose</l>
     <l n="82">l'aurea luce del sol col nero manto,</l>
     <l n="83">imprese vi seguìan maravigliose</l>
     <l n="84">ch'avrebbon desti i primi Cigni al canto;</l>
     <l n="85">taciute avria quell'armi sue pietose</l>
     <l n="86">il Tasso, e 'l Bracciolino il Legno santo,</l>
     <l n="87">il Marino il suo Adon lasciava in bando,</l>
     <l n="88">e l'Ariosto di cantar d'Orlando.</l>
    </lg>
    <lg n="12">
     <l n="89">Giunto a Genova in tanto era il Legato,</l>
     <l n="90">e 'l Nunzio da Bologna gli avea scritto</l>
     <l n="91">ch'egli sarebbe ad incontrarlo andato</l>
     <l n="92">prima ch'ei fesse a Modana tragitto:</l>
     <l n="93">ma egli, ch'a lo studio avea imparato</l>
     <l n="94">che fa la Maestà poco profitto</l>
     <l n="95">se le manca il poter, senza intervallo</l>
     <l n="96">assoldando venìa gente a cavallo.</l>
    </lg>
    <lg n="13">
     <l n="97">E 'l Papa già co' Genovesi avea</l>
     <l n="98">d'un mezzo million fatto partito,</l>
     <l n="99">talché sicuramente egli potea</l>
     <l n="100">ragunar soldatesca a suo appetito;</l>
     <l n="101">ma il trascorrer qua e là ch'egli facea</l>
     <l n="102">il trasse fuor del camin dritto e trito,</l>
     <l n="103">fin che con lunga ed onorata schiera</l>
     <l n="104">egli arrivò ne' prati di Solera.</l>
    </lg>
    <lg n="14">
     <l n="105">Quivi stanco dal caldo e fastidito</l>
     <l n="106">fermossi a l'ombra, e d'aspettar dispose</l>
     <l n="107">il Nunzio, a cui già un messo avea spedito</l>
     <l n="108">per intender da lui diverse cose.</l>
     <l n="109">In tanto i servi suoi su 'l verde lito</l>
     <l n="110">vivande apparecchiar laute e gustose,</l>
     <l n="111">ed egli in fretta trattisi gli sproni</l>
     <l n="112">mangiò per compagnia cento bocconi.</l>
    </lg>
    <lg n="15">
     <l n="113">Mangiato ch'ebbe, sté sovra pensiero</l>
     <l n="114">rompendo certi stecchi di finocchi;</l>
     <l n="115">indi venner le carte e 'l tavoliero,</l>
     <l n="116">e trasse una manciata di baiocchi,</l>
     <l n="117">e Pietro Bardi e Monsignor del Nero</l>
     <l n="118">si misero a giucar seco a tarocchi;</l>
     <l n="119">e 'l Conte d'Elci e Monsignor Bandino</l>
     <l n="120">giucarono in disparte a sbarraglino.</l>
    </lg>
    <lg n="16">
     <l n="121">Poi ch'ebbero giucato un'ora e mezzo</l>
     <l n="122">levossi, e que' prelati a sé chiamando,</l>
     <l n="123">con gusto andò con lor cacciando un pezzo</l>
     <l n="124">i grilli che per l'erba ivan saltando:</l>
     <l n="125">così l'ore ingannava, e al fresco orezzo</l>
     <l n="126">la venuta del Nunzio attendea, quando</l>
     <l n="127">di persone e di bestie ecco un drappello</l>
     <l n="128">guastò la caccia ch'era in su 'l più bello.</l>
    </lg>
    <lg n="17">
     <l n="129">Eran questi una man d'ambasciatori</l>
     <l n="130">da Modana mandati ad invitarlo</l>
     <l n="131">con muli e carri e cocchi e servidori</l>
     <l n="132">e molta nobiltà per onorarlo,</l>
     <l n="133">ben ch'avesse Innocenzio e i decessori</l>
     <l n="134">data lor poca occasion di farlo,</l>
     <l n="135">essendo i Modanesi a quella corte</l>
     <l n="136">esclusi da ogni onor d'infima sorte;</l>
    </lg>
    <lg n="18">
     <l n="137">non perché avesse alcun mai tradimento</l>
     <l n="138">usato nel servir la Santa Sede,</l>
     <l n="139">ma perché avean con lungo esperimento</l>
     <l n="140">a Cesare serbata ottima fede.</l>
     <l n="141">Quel che dovea servir d'incitamento</l>
     <l n="142">per onorar di nobile mercede</l>
     <l n="143">la costanza e 'l valor, servìa d'ordigno</l>
     <l n="144">per accendere i cor d'odio maligno.</l>
    </lg>
    <lg n="19">
     <l n="145">Or al Legato que' signor portaro</l>
     <l n="146">rinfrescamenti di diverse sorte,</l>
     <l n="147">di trebbian perfettissimo un quartaro,</l>
     <l n="148">e in sei canestre ventiquattro torte,</l>
     <l n="149">e una misura, che tenea un caldaro,</l>
     <l n="150">di sughi d'uva non più visti in corte,</l>
     <l n="151">e per cosa curiosa e primaticcia</l>
     <l n="152">quarantacinque libre di salciccia.</l>
    </lg>
    <lg n="20">
     <l n="153">Ringraziolli il Legato, e que' regali</l>
     <l n="154">dividendo fra' suoi l'invito tenne;</l>
     <l n="155">e fra tanto col feltro e gli stivali</l>
     <l n="156">il Nunzio per la posta sopravenne,</l>
     <l n="157">e informandol di tutti i principali</l>
     <l n="158">motivi, seco a la città se 'n venne,</l>
     <l n="159">la qual s'affaticò con ogni onore</l>
     <l n="160">di trarre il Papa del passato errore.</l>
    </lg>
    <lg n="21">
     <l n="161">Si rinovò la tregua, e ad incontrarlo</l>
     <l n="162">uscì de la città tutto il Consiglio,</l>
     <l n="163">e fin le dame uscir per onorarlo</l>
     <l n="164">fuor de la porta inverso il fiume un miglio.</l>
     <l n="165">Preparossi il castel per alloggiarlo</l>
     <l n="166">con paramenti di tabbì vermiglio:</l>
     <l n="167">corsesi un palio, e fessi una barriera,</l>
     <l n="168">e in maschera s'andò mattina e sera.</l>
    </lg>
    <lg n="22">
     <l n="169">Il Nunzio ragunar fece il Senato</l>
     <l n="170">ne la sala maggiore il dì seguente,</l>
     <l n="171">dove con pompa grande entrò il legato</l>
     <l n="172">benedicendo nel passar la gente;</l>
     <l n="173">sotto un gran baldacchino di broccato</l>
     <l n="174">stava la sedia sua molto eminente,</l>
     <l n="175">e quindi ei cominciò grave e severo</l>
     <l n="176">a parlare a quei vecchi dal brachiero:</l>
    </lg>
    <lg n="23">
     <l n="177">— Il Papa, ch'è signor de l'universo</l>
     <l n="178">e del gregge di Dio padre e pastore,</l>
     <l n="179">veduto fra le cure ov'egli è immerso</l>
     <l n="180">d'una favilla uscir cotanto ardore,</l>
     <l n="181">al ben comun da quel desìo converso</l>
     <l n="182">che spira e muove in lui l'eterno amore,</l>
     <l n="183">pace vi manda, o vi dinunzia guerra,</l>
     <l n="184">se voi la ricusate, in cielo e in terra.</l>
    </lg>
    <lg n="24">
     <l n="185">Quello che io dico a voi dico al nemico</l>
     <l n="186">vostro, ché 'l Papa a tutti è giusto Padre,</l>
     <l n="187">e se ben voi per retto e per oblico</l>
     <l n="188">foste sempre ribelli a la gran Madre,</l>
     <l n="189">e novamente a l'empio Federico</l>
     <l n="190">congiunti avete e gli animi e le squadre,</l>
     <l n="191">non vuol però che d'alcun vostro gesto</l>
     <l n="192">s'abbia memoria o sentimento in questo.</l>
    </lg>
    <lg n="25">
     <l n="193">E mi manda a trattar pace fra voi</l>
     <l n="194">con patti uguali, e mi comanda ch'io</l>
     <l n="195">in armi debba aver fra un mese o doi</l>
     <l n="196">dieci mila cavalli al voler mio</l>
     <l n="197">per rintuzzar chi fia ritroso a i suoi</l>
     <l n="198">santi disegni, al suo voler restio,</l>
     <l n="199">e a Genova i contanti hammi rimesso,</l>
     <l n="200">e trenta compagnie già son qui appresso.</l>
    </lg>
    <lg n="26">
     <l n="201">E promette di darmi il Re di Francia</l>
     <l n="202">dodici mila fanti infra due mesi,</l>
     <l n="203">sì che 'l fondarsi in altro aiuto è ciancia.</l>
     <l n="204">Né più sia detto a voi che a i Bolognesi,</l>
     <l n="205">il Papa sa che a correr questa lancia</l>
     <l n="206">i danari di Dio fien meglio spesi</l>
     <l n="207">ch'in erger torri e marmi in sua memoria</l>
     <l n="208">d'armi e nomi scolpir, fumi di gloria. —</l>
    </lg>
    <lg n="27">
     <l n="209">Era capo di banca allor per sorte</l>
     <l n="210">un Giacopo Mirandola, uom feroce,</l>
     <l n="211">nemico aperto a la romana corte,</l>
     <l n="212">turbulento di cor, pronto di voce;</l>
     <l n="213">questi volgendo a le ragioni accorte</l>
     <l n="214">del romano Legato il dir veloce,</l>
     <l n="215">con quella autorità ch'avuta avea,</l>
     <l n="216">così parlò dal luogo ove sedea:</l>
    </lg>
    <lg n="28">
     <l n="217">— Il Papa è Papa e noi siam poveretti,</l>
     <l n="218">nati, cred'io, per non aver che mali,</l>
     <l n="219">e però siam da lui così negletti</l>
     <l n="220">e al popol fariseo tenuti eguali.</l>
     <l n="221">Se per tiepidità noi siam sospetti,</l>
     <l n="222">per diffidenza voi ci fate tali,</l>
     <l n="223">ma se per troppo ardor, che possiam dire</l>
     <l n="224">se non che 'l vostro giel nol può soffrire?</l>
    </lg>
    <lg n="29">
     <l n="225">Fra i divoti di Dio noi siamo soli</l>
     <l n="226">che non godiam di quel ch'a gli altri avanza,</l>
     <l n="227">né possiamo ottener come figlioli</l>
     <l n="228">nel paterno retaggio almen speranza:</l>
     <l n="229">vengono genti da gli estremi poli</l>
     <l n="230">e trovano appo voi felice stanza,</l>
     <l n="231">noi soli siam da gli avversari nostri</l>
     <l n="232">per esempio di scherno a dito mostri.</l>
    </lg>
    <lg n="30">
     <l n="233">Se in lupi si trasformano i pastori,</l>
     <l n="234">gli agnelli diverran cani arrabbiati</l>
     <l n="235">che fra gli oltraggi quei sono i peggiori</l>
     <l n="236">che ci fanno color ch'abbiamo amati:</l>
     <l n="237">ha da noi Federico armi ed onori</l>
     <l n="238">però ch'in libertà ci ha conservati,</l>
     <l n="239">egli tratta con noi con cor sincero,</l>
     <l n="240">e noi serbiamo fede al sacro Impero.</l>
    </lg>
    <lg n="31">
     <l n="241">Né deve minor lode esser a nui</l>
     <l n="242">il conservar la libertade antica,</l>
     <l n="243">ch'a gli altri l'occupar gli stati altrui</l>
     <l n="244">e la fede ingannar di gente amica;</l>
     <l n="245">questo dico a chi tocca e non a vui,</l>
     <l n="246">che se 'l Papa si studia e s'affatica</l>
     <l n="247">di porne in pace con paterno zelo,</l>
     <l n="248">ne debbiamo levar le mani al cielo;</l>
    </lg>
    <lg n="32">
     <l n="249">quantunque non rispondano a le prove</l>
     <l n="250">quel terzo ch'ei mandò di Perugini,</l>
     <l n="251">e questo monsignor che fa da Giove</l>
     <l n="252">co i fulmini ch'avventa a i Ghibellini;</l>
     <l n="253">però s'amor, se carità lo muove,</l>
     <l n="254">se lo spirto di Dio spira i suoi fini,</l>
     <l n="255">deh cessi il mal influsso a questa terra,</l>
     <l n="256">e faccia il Papa a gl'infedeli guerra:</l>
    </lg>
    <lg n="33">
     <l n="257">ché noi siam pronti a riverire i suoi</l>
     <l n="258">santi pensieri e far ciò ch'egli impone,</l>
     <l n="259">e a por liberamente in mano a voi</l>
     <l n="260">ogn'arbitrio di pace, ogni ragione;</l>
     <l n="261">l'onore intatto resti, e sia di noi</l>
     <l n="262">quel che v'aggrada, acciò ch'al paragone</l>
     <l n="263">più non abbiamo a rassembrar bastardi</l>
     <l n="264">tra i vostri figli a gli altrui biechi sguardi;</l>
    </lg>
    <lg n="34">
     <l n="265">ché quell'armi ch'or voi depor ci fate,</l>
     <l n="266">se verrà tempo mai ch'uopo ne sia,</l>
     <l n="267">se verrà tempo mai che le chiamiate</l>
     <l n="268">o in Mauritania o a i regni di Soria,</l>
     <l n="269">vi seguiran nel mar fra l'onde irate,</l>
     <l n="270">vi seguiran per solitaria via,</l>
     <l n="271">saran le prime a disgombrarvi i passi</l>
     <l n="272">onde a la gloria e a la salute vassi. —</l>
    </lg>
    <lg n="35">
     <l n="273">Qui il Mirandola tacque, e 'l Concistoro</l>
     <l n="274">tutto levossi a gridar — Pace, pace. —</l>
     <l n="275">— E pace sia, rispose a un tempo loro</l>
     <l n="276">il discreto Pastor, s'ella vi piace,</l>
     <l n="277">per me non fia che di sì bel tesoro</l>
     <l n="278">questa vostra città resti incapace,</l>
     <l n="279">né i Tedeschi, cred'io, l'impediranno,</l>
     <l n="280">ch'omai confusi e mal condotti stanno.</l>
    </lg>
    <lg n="36">
     <l n="281">E 'l Papa contra lor mosse in battaglia,</l>
     <l n="282">non contra voi, la gente Perugina,</l>
     <l n="283">se non era con voi questa canaglia,</l>
     <l n="284">egli impedita avria tanta ruina.</l>
     <l n="285">Or ha segnata Dio giusta la taglia</l>
     <l n="286">e versata ha su 'l mal la medicina;</l>
     <l n="287">siate voi più devoti e men bizzarri,</l>
     <l n="288">e camminate per la via de' carri. —</l>
    </lg>
    <lg n="37">
     <l n="289">Col fin de le parole in piè levato</l>
     <l n="290">uscì dov'eran dame e cavalieri:</l>
     <l n="291">poi fe' chiamare i primi del Senato,</l>
     <l n="292">e consultò con loro i suoi pensieri.</l>
     <l n="293">In Modana due dì stette il Legato</l>
     <l n="294">fra giostre e feste e musiche e piaceri:</l>
     <l n="295">il terzo se n'andò verso Bologna</l>
     <l n="296">per dar l'ultimo unguento a tanta rogna.</l>
    </lg>
    <lg n="38">
     <l n="297">Gli donò la città trenta rotelle,</l>
     <l n="298">e una cassa di maschere bellissime,</l>
     <l n="299">e due some di pere garavelle,</l>
     <l n="300">e cinquanta spongate perfettissime,</l>
     <l n="301">e cento salcicciotti e due cupelle</l>
     <l n="302">di mostarda di Carpi isquisitissime,</l>
     <l n="303">e due ciarabottane d'arcipresso,</l>
     <l n="304">e trenta libre di tartufi appresso.</l>
    </lg>
    <lg n="39">
     <l n="305">Fu da mille cavalli accompagnato</l>
     <l n="306">da la città fino a i vicini lidi,</l>
     <l n="307">dove trovò l'esercito schierato</l>
     <l n="308">che 'l ricevé con suon di trombe e gridi.</l>
     <l n="309">Il ponte e la riviera indi passato,</l>
     <l n="310">da i Bolognesi e loro amici fidi</l>
     <l n="311">fu ricevuto, e circa le vent'ore</l>
     <l n="312">giunse a la lor città con grande onore.</l>
    </lg>
    <lg n="40">
     <l n="313">Il dì che venne, per trattenimento</l>
     <l n="314">le spoglie gli mostrar del campo rotto,</l>
     <l n="315">prigioni, armi, bandiere e ogni stormento,</l>
     <l n="316">e fu in trionfo anch'egli il Re condotto;</l>
     <l n="317">indi per allegrezza il Reggimento</l>
     <l n="318">gittò dalle finestre un porco cotto,</l>
     <l n="319">ordinando che 'l dì de la vittoria</l>
     <l n="320">così si fesse ogn'anno in sua memoria.</l>
    </lg>
    <lg n="41">
     <l n="321">Fece il Legato poi la sua ambasciata</l>
     <l n="322">nel publico Consiglio, e non fu intesa</l>
     <l n="323">con quella attenzion ch'imaginata</l>
     <l n="324">s'era nel cominciar di quella impresa.</l>
     <l n="325">Parea strano a ciascun che terminata</l>
     <l n="326">fosse con pari onor quella contesa,</l>
     <l n="327">e rivolean la secchia ad ogni patto,</l>
     <l n="328">e non volean che 'l Re fesse riscatto.</l>
    </lg>
    <lg n="42">
     <l n="329">Proponeva il Legato un mezzo onesto,</l>
     <l n="330">che ritenendo il Re ch'avean prigione,</l>
     <l n="331">rimettessero poscia in quanto al resto</l>
     <l n="332">ne l'arbitrio del Papa ogni ragione;</l>
     <l n="333">e quando ancor gli trovò sordi in questo,</l>
     <l n="334">né gli poté mutar d'opinione:</l>
     <l n="335">— Dunque, disse sdegnato, i nostri amici</l>
     <l n="336">han minor fede in noi che gli nemici?</l>
    </lg>
    <lg n="43">
     <l n="337">Or vi farò veder quello ch'importe</l>
     <l n="338">il disprezzar l'autorità papale. —</l>
     <l n="339">Così disse, e non pur fuor de le porte</l>
     <l n="340">che chiudean le superbe e ricche sale,</l>
     <l n="341">ma di Bologna uscì con la sua corte;</l>
     <l n="342">e volgendo il cammin verso il Finale,</l>
     <l n="343">il Paulucci avisò ch'immantenente</l>
     <l n="344">il seguisse al Bonden con la sua gente;</l>
    </lg>
    <lg n="44">
     <l n="345">dove dovea trovarsi il giorno appresso</l>
     <l n="346">Azio d'Este figliol d'Aldobrandino,</l>
     <l n="347">e quivi esser da lui poscia rimesso</l>
     <l n="348">nel ferrarese antico suo domino,</l>
     <l n="349">come gli avea ordinato il Papa stesso</l>
     <l n="350">con un breve, da poi ch'ei fu in cammino:</l>
     <l n="351">e a un tempo fur da lui tutti chiamati</l>
     <l n="352">i cavalli ch'adietro avea lasciati.</l>
    </lg>
    <lg n="45">
     <l n="353">Salinguerra, ch'intese il suo periglio,</l>
     <l n="354">tosto del ponte abbandonò l'impresa,</l>
     <l n="355">e tornando a Ferrara, in iscompiglio</l>
     <l n="356">ritrovò la città già mezza presa:</l>
     <l n="357">ma risoluti a non mutar consiglio</l>
     <l n="358">s'ostinaron via più ne la contesa</l>
     <l n="359">i Petroni, e stimar cosa leggiera</l>
     <l n="360">l'aver perduta e l'una e l'altra schiera.</l>
    </lg>
    <lg n="46">
     <l n="361">Da l'altra parte i Gemignani volti</l>
     <l n="362">al lor vantaggio, avean con segretezza</l>
     <l n="363">danari a cambio da i Lucchesi tolti</l>
     <l n="364">e assoldata milizia a l'armi avezza;</l>
     <l n="365">e avendo i Padovani in campo accolti</l>
     <l n="366">senza segno di tromba e d'allegrezza,</l>
     <l n="367">si mostravan d'ardir, di forze impari</l>
     <l n="368">per crescer confidenza a i temerari.</l>
    </lg>
    <lg n="47">
     <l n="369">E 'n tanto preparar feano in disparte</l>
     <l n="370">ordigni da trattar notturno assalto,</l>
     <l n="371">ponti da tragittar da l'altra parte,</l>
     <l n="372">saette ardenti da lanciar in alto,</l>
     <l n="373">fuochi composti in varie guise ad arte</l>
     <l n="374">ch'ardean ne l'acqua e su 'l terreno smalto,</l>
     <l n="375">falci dentate e macchine diaboliche</l>
     <l n="376">che non trovaron mai le genti argoliche.</l>
    </lg>
    <lg n="48">
     <l n="377">Tre giorni senza uscir de la trinciera</l>
     <l n="378">stettero i Padovani e i Modanesi:</l>
     <l n="379">ed ecco il quarto con sembianza altiera</l>
     <l n="380">fuor de' ripari uscir de' Bolognesi,</l>
     <l n="381">e su 'l ponte calar da la riviera,</l>
     <l n="382">tutto coperto di ferrati arnesi,</l>
     <l n="383">un fanton di statura esterminata</l>
     <l n="384">nominato Sprangon da la Palata.</l>
    </lg>
    <lg n="49">
     <l n="385">Un celaton di legno in testa avea</l>
     <l n="386">graticciato di ferro, e al fianco appesa</l>
     <l n="387">una spada tedesca, e in man tenea</l>
     <l n="388">imbrandita una ronca bolognesa.</l>
     <l n="389">Quindi volto a i nemici egli dicea:</l>
     <l n="390">— O Pavanazzi da la panza tesa,</l>
     <l n="391">quando volìdi uscir di quelle tane</l>
     <l n="392">valisoni da trippe trevisane?</l>
    </lg>
    <lg n="50">
     <l n="393">Fra tanti poltronzon i n'è neguno</l>
     <l n="394">ch'apa ardimento de vegnir qua fora</l>
     <l n="395">a far custion con mi, fina che l'uno</l>
     <l n="396">sipa vittorios e l'altro mora? —</l>
     <l n="397">Così dicea, né rispondeva alcuno</l>
     <l n="398">a la superba sua disfida allora;</l>
     <l n="399">ma non tardò ch'a rintuzzar quel fiero</l>
     <l n="400">da l'antenoree tende uscì un guerriero.</l>
    </lg>
    <lg n="51">
     <l n="401">Lemizio fu nomato o Lemizzone,</l>
     <l n="402">piccolo e grosso e di costumi antico,</l>
     <l n="403">avea ne la man destra un rampicone,</l>
     <l n="404">e sopra la celata un pappafico;</l>
     <l n="405">ne la manca una targa di cartone</l>
     <l n="406">foderata di scotole di fico;</l>
     <l n="407">del resto in giubberel con le gambiere</l>
     <l n="408">parea un saltamartin proprio a vedere.</l>
    </lg>
    <lg n="52">
     <l n="409">Rise Sprangon vedendolo su 'l ponte,</l>
     <l n="410">e motteggiollo e dileggiollo assai,</l>
     <l n="411">chiamandolo aguzin di Rodomonte,</l>
     <l n="412">stronzo d'Orlando, ambasciator de' guai.</l>
     <l n="413">Volgendo Lemizzon l'ardita fronte</l>
     <l n="414">rispose: — Al cospettazzo, e che dirai</l>
     <l n="415">burto porco arlevò col pan de sorgo,</l>
     <l n="416">se te fazzo sbalzar zoso in quel gorgo? —</l>
    </lg>
    <lg n="53">
     <l n="417">Alza la ronca a quel parlar Sprangone,</l>
     <l n="418">e mena per dividergli le ciglia;</l>
     <l n="419">Lemizzone la targa al colpo oppone,</l>
     <l n="420">v'entra un palmo la punta e vi s'impiglia;</l>
     <l n="421">ei la targa abbandona, e 'l rampicone</l>
     <l n="422">gli avventa a l'elmo, e ne' graticci il piglia</l>
     <l n="423">e tira con tant'impeto a traverso</l>
     <l n="424">che 'n riva al ponte il fa cader riverso.</l>
    </lg>
    <lg n="54">
     <l n="425">Sprangon tocca del cul su 'l ponte a pena,</l>
     <l n="426">che balza in piedi, e la sua ronca gira</l>
     <l n="427">con quella targa infitta, e su la schiena</l>
     <l n="428">ferisce Lemizzon che si ritira.</l>
     <l n="429">Lemizzon de l'uncino a un tempo mena,</l>
     <l n="430">ma non va il colpo ove drizzò la mira;</l>
     <l n="431">segnava a la visiera, e giù discese,</l>
     <l n="432">e ne la stringa de' calzoni il prese.</l>
    </lg>
    <lg n="55">
     <l n="433">Con le ginocchia e con le mani in terra</l>
     <l n="434">Lemizzon cade, e fa cader con esso</l>
     <l n="435">le brache di Sprangon, ch'a sorte afferra</l>
     <l n="436">col raffio ch'abbassò nel tempo stesso:</l>
     <l n="437">ma da la ronca a quel colpir si sferra</l>
     <l n="438">lo scudo del carton spezzato e fesso:</l>
     <l n="439">onde l'ardito Lemizzon che vede</l>
     <l n="440">il rischio, salta in un momento in piede,</l>
    </lg>
    <lg n="56">
     <l n="441">e Sprangon, ch'a sbrigar le gambe attende,</l>
     <l n="442">urta per fianco e giù da l'orlo il getta.</l>
     <l n="443">Sprangon cadendo in una mano il prende,</l>
     <l n="444">e 'l rapisce con lui per sua vendetta;</l>
     <l n="445">ravviluppato l'un con l'altro scende:</l>
     <l n="446">ma nel cader si distaccaro in fretta,</l>
     <l n="447">batton su l'onda e vanno al fondo insieme;</l>
     <l n="448">l'acqua rimbalza e 'l lido intorno freme.</l>
    </lg>
    <lg n="57">
     <l n="449">Lemizzon, ch'è più sciolto e più spedito,</l>
     <l n="450">soffia le spume e 'l volto alza da l'onda,</l>
     <l n="451">e poi ch'ha scorto ov'è sicuro il lito,</l>
     <l n="452">passa notando in su l'amica sponda:</l>
     <l n="453">ma da le brache sue l'altro impedito</l>
     <l n="454">e da l'armi, restò ne la profonda</l>
     <l n="455">voragine affogato e quivi giacque,</l>
     <l n="456">cibo de' pesci e impedimento a l'acque.</l>
    </lg>
    <lg n="58">
     <l n="457">Ramiro Zabarella, un cavaliero</l>
     <l n="458">il più gentil che fosse a' giorni sui</l>
     <l n="459">ma disdegnoso e furibondo e fiero</l>
     <l n="460">con chi volea pigliar gara con lui,</l>
     <l n="461">comparve armato sopra un gran destriero,</l>
     <l n="462">dopo che Lemizzon chiarì colui,</l>
     <l n="463">e disse: — O Bolognesi, oggi la vostra</l>
     <l n="464">disfida feste, e noi farem la nostra.</l>
    </lg>
    <lg n="59">
     <l n="465">Però doman su questo ponte stesso</l>
     <l n="466">tutti vi sfido a singolar battaglia</l>
     <l n="467">con lancia e spada, acciò che meglio espresso</l>
     <l n="468">si vegga chi di noi più in armi vaglia. —</l>
     <l n="469">Qui tacque il Zabarella, e seguì appresso</l>
     <l n="470">il grido universal de la canaglia,</l>
     <l n="471">e fu accettata la disfida altiera</l>
     <l n="472">da i cavalier de la contraria schiera.</l>
    </lg>
    <lg n="60">
     <l n="473">Era ne la stagion ch'i sensi invita</l>
     <l n="474">a ristorarsi omai la notte bruna,</l>
     <l n="475">e con luce scemata e scolorita</l>
     <l n="476">s'era congiunta al sol l'umida luna:</l>
     <l n="477">la gente di Bologna, insuperbita</l>
     <l n="478">dal passato favor de la fortuna,</l>
     <l n="479">dormìa secura in aspettando l'ora</l>
     <l n="480">ch'esca Ramiro a la battaglia fuora.</l>
    </lg>
    <lg n="61">
     <l n="481">Quand'ecco «a l'arma a l'arma», e d'oriente</l>
     <l n="482">volando il grido a mezzogiorno arriva,</l>
     <l n="483">«a l'arma a l'arma» s'ode a l'occidente,</l>
     <l n="484">rimbomba l'aria e fa tremar la riva.</l>
     <l n="485">La sonnacchiosa e spaventata gente</l>
     <l n="486">sorgea confusa, e quinci e quindi giva,</l>
     <l n="487">ravvolgendo e intricando ordini e schiere,</l>
     <l n="488">e cercando a lo scuro armi e bandiere.</l>
    </lg>
    <lg n="62">
     <l n="489">Avean taciuto i Modanesi un pezzo</l>
     <l n="490">per cogliere il nemico a l'improviso,</l>
     <l n="491">e da più parti riserrarlo in mezzo</l>
     <l n="492">per farlo rimaner vie più conquiso,</l>
     <l n="493">parendo lor che la vittoria avezzo</l>
     <l n="494">l'avesse a trascurar quasi ogn'aviso:</l>
     <l n="495">presero il tempo e 'l ritrovar distratto</l>
     <l n="496">e da simil pensier lontano affatto.</l>
    </lg>
    <lg n="63">
     <l n="497">Correano a gara i capitani al ponte</l>
     <l n="498">dove maggior periglio esser parea,</l>
     <l n="499">e quivi il furibondo Eurimedonte</l>
     <l n="500">col destriero ingombrato il varco avea;</l>
     <l n="501">e in minacciosa e formidabil fronte,</l>
     <l n="502">con la spada a due man ferendo fea</l>
     <l n="503">smembrati e morti giù da l'alta sponda</l>
     <l n="504">cavalli e cavalier cader ne l'onda.</l>
    </lg>
    <lg n="64">
     <l n="505">A Petronio Casal divise il volto</l>
     <l n="506">fra l'uno e l'altro ciglio in fino al petto,</l>
     <l n="507">a Gian Pietro Magnan, ch'a lui rivolto</l>
     <l n="508">già tenea per ferirlo il brando eretto,</l>
     <l n="509">troncò la mano e aperse il fianco, e sciolto</l>
     <l n="510">trasse lo spirto fuor del suo ricetto,</l>
     <l n="511">e partito dal collo a una mammella</l>
     <l n="512">Ridolfo Paleotti uscì di sella.</l>
    </lg>
    <lg n="65">
     <l n="513">Ma di gente plebea n'uccide un monte</l>
     <l n="514">che s'erge sovra l'onda e innanzi passa;</l>
     <l n="515">seguono i Padovani, e già del ponte</l>
     <l n="516">le steccate e le sbarre addietro lassa;</l>
     <l n="517">quindi ne le trinciere urta per fronte</l>
     <l n="518">e le rompe, le sparge e le fracassa,</l>
     <l n="519">si rinforza il nemico, e fa ogni prova</l>
     <l n="520">contra tanto furor, ma nulla giova;</l>
    </lg>
    <lg n="66">
     <l n="521">ché da levante vien per fianco il forte</l>
     <l n="522">Gherardo a un tempo, e da ponente viene</l>
     <l n="523">Manfredi, e l'uno e l'altro ha in man la morte,</l>
     <l n="524">e fa di sangue rosseggiar l'arene:</l>
     <l n="525">trasser le genti lor con pari sorte</l>
     <l n="526">di là da l'onda, e per le rive amene</l>
     <l n="527">taciti costeggiando a un punto furo</l>
     <l n="528">sopra i nemici incauti al ciel oscuro.</l>
    </lg>
    <lg n="67">
     <l n="529">A prima giunta in cento parti e cento</l>
     <l n="530">acceso fu ne' palancati il foco:</l>
     <l n="531">crebbe la fiamma e la diffuse il vento,</l>
     <l n="532">e l'inimico a quel terror diè loco.</l>
     <l n="533">Urtando i Gemignani, e al violento</l>
     <l n="534">impeto loro ogni riparo è poco,</l>
     <l n="535">da l'altra parte i Padovani anch'essi</l>
     <l n="536">hanno già i primi in su l'entrata oppressi.</l>
    </lg>
    <lg n="68">
     <l n="537">Varisone, fratel di Nantichiero,</l>
     <l n="538">che Barisone ancor fu nominato,</l>
     <l n="539">uccise Urban Guidotti e Berlinghiero</l>
     <l n="540">dal Gesso, e 'l Manganon da Galerato.</l>
     <l n="541">Seco avea Franco e 'l valoroso Alviero</l>
     <l n="542">e don Stefano Rossi, a cui fu dato</l>
     <l n="543">il cognome a l'uscir di quel periglio,</l>
     <l n="544">perché tutto di sangue era vermiglio.</l>
    </lg>
    <lg n="69">
     <l n="545">Al pretor di Bologna intorno stanno</l>
     <l n="546">tutti i primi guerrier del campo armati:</l>
     <l n="547">egli che vede la ruina e 'l danno</l>
     <l n="548">e non può riparar da tanti lati</l>
     <l n="549">esce da tramontana, e se ne vanno</l>
     <l n="550">di Castelfranco a i muri abbandonati:</l>
     <l n="551">e si riparan quivi, e quivi accolte</l>
     <l n="552">sono le genti rotte in fuga volte.</l>
    </lg>
    <lg n="70">
     <l n="553">Il popolo di Fano e di Cesena</l>
     <l n="554">restò col fior de' Milanesi estinto,</l>
     <l n="555">de' Ravennati e Forlivesi a pena</l>
     <l n="556">fu ricondotto a Castelfranco il quinto;</l>
     <l n="557">preso il carroccio, ogni campagna piena</l>
     <l n="558">di morti, ogni sentier di sangue tinto.</l>
     <l n="559">Gli alloggiamenti e la nemica preda</l>
     <l n="560">restaro al foco e a le rapine in preda.</l>
    </lg>
    <lg n="71">
     <l n="561">Più non tornaro al ponte i Modanesi,</l>
     <l n="562">ma a Castelfranco fer passar la gente</l>
     <l n="563">e quivi furo i padiglioni tesi</l>
     <l n="564">poco distanti al lato di ponente,</l>
     <l n="565">dove ancor sono i margini difesi</l>
     <l n="566">da una trinciera quadra ed eminente</l>
     <l n="567">che può veder passando in su la strada</l>
     <l n="568">qualunque dal castello al fiume vada.</l>
    </lg>
    <lg n="72">
     <l n="569">Tiraro il dì seguente una trinciera</l>
     <l n="570">i Bolognesi fuor de la muraglia,</l>
     <l n="571">e quivi usciro armati a la frontiera</l>
     <l n="572">contra i nemici in atto di battaglia;</l>
     <l n="573">ma stetter poi così fino a la sera,</l>
     <l n="574">per mostrar di non ceder la puntaglia:</l>
     <l n="575">e in tanto il Reggimento avea mandato</l>
     <l n="576">un messo in fretta al Cardinal Legato;</l>
    </lg>
    <lg n="73">
     <l n="577">cui chiedendo perdon del folle eccesso,</l>
     <l n="578">d'aiuto il supplicava e di consiglio</l>
     <l n="579">con libero e assoluto compromesso,</l>
     <l n="580">pur che levasse i suoi fuor di periglio.</l>
     <l n="581">Egli, dissimulando il gusto espresso</l>
     <l n="582">di vedergli abbassato il superciglio,</l>
     <l n="583">mostrò dolersi de l'avuta rotta,</l>
     <l n="584">e fe' ritorno a la città del Potta.</l>
    </lg>
    <lg n="74">
     <l n="585">Quivi accolto in Senato ei disse: — Amici,</l>
     <l n="586">io torno a voi con quell'istessa fede</l>
     <l n="587">ch'io ritrassi l'altrier, che i benefici</l>
     <l n="588">non mi faceano ancor sperar mercede:</l>
     <l n="589">voi, ch'io credea di ritrovar nemici,</l>
     <l n="590">feste donna di voi la Santa Sede,</l>
     <l n="591">e i nostri amici vecchi insuperbiti</l>
     <l n="592">mutaron fede e ne lasciar scherniti.</l>
    </lg>
    <lg n="75">
     <l n="593">Or ha l'orgoglio lor Dio rintuzzato:</l>
     <l n="594">io che 'l sentiero a la vittoria ho fatto,</l>
     <l n="595">che 'l terzo di Perugia ho lor levato,</l>
     <l n="596">che Salinguerra fuor del campo ho tratto,</l>
     <l n="597">l'arbitrio che da voi pria mi fu dato</l>
     <l n="598">vi ridomando: ma però con patto</l>
     <l n="599">che debba l'onor vostro esser securo,</l>
     <l n="600">e così vi prometto e così giuro. —</l>
    </lg>
    <lg n="76">
     <l n="601">Il Mirandola allora alzato in piede</l>
     <l n="602">gli rispose: — Signor, la patria mia</l>
     <l n="603">né per incontro a la fortuna cede,</l>
     <l n="604">né per felicità sé stessa oblìa:</l>
     <l n="605">l'arbitrio che da prima ella vi diede,</l>
     <l n="606">l'istesso or vi conferma, e sol desia</l>
     <l n="607">che siate voi magnanimo in usarlo</l>
     <l n="608">com'ella è pronta e generosa in darlo. —</l>
    </lg>
    <lg n="77">
     <l n="609">Ringraziò que' signori, e fe' partita</l>
     <l n="610">da Modana il Legato il giorno stesso,</l>
     <l n="611">e conchiusa la pace e stabilita</l>
     <l n="612">fra le parti in virtù del compromesso,</l>
     <l n="613">con gaudio universal, con infinita</l>
     <l n="614">sua lode publicolla il giorno appresso,</l>
     <l n="615">riserbando ne' patti a i Modanesi</l>
     <l n="616">la secchia e 'l Re de' Sardi a i Bolognesi.</l>
    </lg>
    <lg n="78">
     <l n="617">Nel resto si dovean tutti i prigioni</l>
     <l n="618">quinci e quindi lasciar liberamente,</l>
     <l n="619">e le terre e i confini e lor regioni</l>
     <l n="620">ritornar come fur primieramente.</l>
     <l n="621">Così finir le guerre e le tenzoni,</l>
     <l n="622">e 'l giorno d'Ogni Santi al dì nascente</l>
     <l n="623">ognun partì da la campagna rasa,</l>
     <l n="624">e tornò lieto a mangiar l'oca a casa.</l>
    </lg>
    <lg n="79">
     <l n="625">Voi buona gente che con lieta ciera</l>
     <l n="626">mi siete stati intenti ad ascoltare,</l>
     <l n="627">crediate che l'istoria è bella e vera;</l>
     <l n="628">ma io non l'ho saputa raccontare:</l>
     <l n="629">paruta vi saria d'altra maniera</l>
     <l n="630">vaga e leggiadra, s'io sapea cantare.</l>
     <l n="631">Ma vaglia il buon voler, s'altro non lice,</l>
     <l n="632">e chi la leggerà viva felice.</l>
    </lg>
   </lg>
  </body>
 </text>
</TEI>