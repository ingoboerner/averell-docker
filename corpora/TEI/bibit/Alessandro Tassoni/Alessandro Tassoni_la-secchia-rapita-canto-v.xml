<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO V</title>
    <author>Alessandro Tassoni</author>
   </titleStmt>
   <extent>
    <measure unit="stanza">66</measure>
    <measure unit="line">528</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO V</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già il termine prescritto era passato,</l>
     <l n="2">né la piazza Nasidio ancor rendea,</l>
     <l n="3">da contrasegni e lettere avisato</l>
     <l n="4">che l'esercito amico uscir dovea.</l>
     <l n="5">Il Potta, che si vide esser gabbato,</l>
     <l n="6">ne consultò col Re vendetta rea,</l>
     <l n="7">e l'alba era ancor dubbia e 'l cielo oscuro,</l>
     <l n="8">quando assaltò da cento parti il muro.</l>
    </lg>
    <lg n="2">
     <l n="9">Rimasero i Tedeschi e i Cremonesi,</l>
     <l n="10">che da Bosio Duara eran guidati,</l>
     <l n="11">e la cavalleria de' Modanesi</l>
     <l n="12">con loro insegne a la campagna armati.</l>
     <l n="13">Il Potta avea de' suoi gli animi accesi</l>
     <l n="14">con premi utili insieme ed onorati,</l>
     <l n="15">promettendo a colui ch'era di loro</l>
     <l n="16">primo a salir, due mila scudi d'oro.</l>
    </lg>
    <lg n="3">
     <l n="17">Mille n'avea al secondo, e cinquecento</l>
     <l n="18">promessi al terzo; onde correa a salire</l>
     <l n="19">e a far di suo valore esperimento</l>
     <l n="20">stimulando ciascun la forza e l'ire,</l>
     <l n="21">ma l'inimico in così gran spavento</l>
     <l n="22">si difendea con disperato ardire,</l>
     <l n="23">sicuro omai di non trovar mercede</l>
     <l n="24">dopo l'error de la mancata fede.</l>
    </lg>
    <lg n="4">
     <l n="25">Pioggia cadea da le merlate mura</l>
     <l n="26">di saette e di pietre aspra e mortale,</l>
     <l n="27">ma con sembianza intrepida e sicura</l>
     <l n="28">movea l'assalitor machine e scale.</l>
     <l n="29">I mangani al ferir maggior paura</l>
     <l n="30">facean da lunge e irreparabil male,</l>
     <l n="31">ché subito ch'alcun scopriva il busto,</l>
     <l n="32">mastro Pasquin te l'imbroccava giusto.</l>
    </lg>
    <lg n="5">
     <l n="33">Non credo ch'Archimede a Siracusa</l>
     <l n="34">facesse di costui prove più leste.</l>
     <l n="35">Fra gli altri colpi suoi nota la Musa</l>
     <l n="36">ch'un certo Bastian da Sant'Oreste,</l>
     <l n="37">sbracato, lo schernìa sì come s'usa,</l>
     <l n="38">mostrandogli le parti poco oneste;</l>
     <l n="39">ed egli tosto gli aggiustò un quadrello</l>
     <l n="40">nel foro a pel de l'ultimo budello.</l>
    </lg>
    <lg n="6">
     <l n="41">Rinforzossi tre volte il fiero assalto</l>
     <l n="42">sottentrando a vicenda ordini e schiere;</l>
     <l n="43">e giù nel fosso e su nel muro ad alto</l>
     <l n="44">morti infiniti si vedean cadere;</l>
     <l n="45">quando il fiero Ramberto ergendo in alto</l>
     <l n="46">una scala, di man trasse a l'alfiere</l>
     <l n="47">l'insegna, e 'n tanto i suoi con le balestre</l>
     <l n="48">disgombravano i merli e le finestre.</l>
    </lg>
    <lg n="7">
     <l n="49">Sandrin Pedoca e Battistin Panzetta</l>
     <l n="50">e Luca Ponticel gli furo appresso:</l>
     <l n="51">fu morto il Ponticel d'una saetta</l>
     <l n="52">ch'uscì di man di Berlinghier dal Gesso;</l>
     <l n="53">ma Ramberto salito in su la vetta</l>
     <l n="54">si trovò incontro il capitano istesso,</l>
     <l n="55">ch'armato d'una ronca era venuto</l>
     <l n="56">correndo in quella parte a dare aiuto.</l>
    </lg>
    <lg n="8">
     <l n="57">Tosto ch'ei può fermar tra' merli il piede</l>
     <l n="58">pianta l'insegna, e oppone il forte scudo</l>
     <l n="59">a Nasidio, che l'urta e che lo fiede</l>
     <l n="60">con la ronca a due man d'un colpo crudo.</l>
     <l n="61">L'aspra percossa ogni riparo eccede,</l>
     <l n="62">l'armi distrugge, e lascia il braccio ignudo</l>
     <l n="63">e ferito a Ramberto, e 'l cor ripieno</l>
     <l n="64">di furor e di rabbia e di veleno.</l>
    </lg>
    <lg n="9">
     <l n="65">A Nasidio s'avventa, e con le braccia</l>
     <l n="66">pria ne la gola, indi ne' fianchi il cigne;</l>
     <l n="67">Nasidio ratto anch'ei seco s'abbraccia,</l>
     <l n="68">lascia la ronca, e al paragon si strigne:</l>
     <l n="69">l'uno di qua, l'altro di là procaccia</l>
     <l n="70">d'atterrare il nemico e lo sospigne;</l>
     <l n="71">gli avviticchia le gambe e lo raggira,</l>
     <l n="72">or l'urta a destra, or a sinistra il tira.</l>
    </lg>
    <lg n="10">
     <l n="73">Grida Nasidio che 'l guerrier sia preso,</l>
     <l n="74">o quivi in braccio a lui di vita casso;</l>
     <l n="75">egli di rabbia e di furore acceso</l>
     <l n="76">l'alza su 'l petto e tira in dietro il passo,</l>
     <l n="77">e su l'orlo del muro il tien sospeso,</l>
     <l n="78">indi si lancia a precipizio a basso;</l>
     <l n="79">Giesù chiama per aria in suo sussidio</l>
     <l n="80">il discendente del famoso Ovidio.</l>
    </lg>
    <lg n="11">
     <l n="81">Giù ne la fossa in loco assai profondo</l>
     <l n="82">giaceva a piè de l'assalite mura</l>
     <l n="83">una gran massa di pantano immondo</l>
     <l n="84">e di fracido stabbio e di bruttura:</l>
     <l n="85">quivi caddero entrambo, e andaro al fondo,</l>
     <l n="86">e d'abito mutati e di figura</l>
     <l n="87">tornar senz'altro danno a rivedere</l>
     <l n="88">l'almo splendor de le celesti sfere.</l>
    </lg>
    <lg n="12">
     <l n="89">E di nuovo correan per azzuffarsi,</l>
     <l n="90">come due verri d'ira e d'odio ardenti</l>
     <l n="91">corron ne la belletta ad affrontarsi</l>
     <l n="92">con dispettosi grifi e torti denti:</l>
     <l n="93">ma i soldati potteschi intorno sparsi</l>
     <l n="94">furon lor sopra a quel fier atto intenti,</l>
     <l n="95">e da le man del vincitore altero</l>
     <l n="96">trasser Nasidio vivo e prigioniero.</l>
    </lg>
    <lg n="13">
     <l n="97">Fu condotto Nasidio innanzi al Potta,</l>
     <l n="98">che lo fece castrar subitamente</l>
     <l n="99">per ricordanza de la fede rotta</l>
     <l n="100">e per esempio a la futura gente;</l>
     <l n="101">ed a la cima del gran naso a un'otta</l>
     <l n="102">con un filo d'acciar fatto rovente</l>
     <l n="103">gli fe' attaccare i testimoni freschi</l>
     <l n="104">de' mal sortiti suoi tiri furbeschi.</l>
    </lg>
    <lg n="14">
     <l n="105">La bandiera fra tanto era spiegata</l>
     <l n="106">che Ramberto al salir trasse con esso,</l>
     <l n="107">da Battistino e da Sandrin guardata,</l>
     <l n="108">e da molti altri che saliro appresso;</l>
     <l n="109">ma contesa in quel luogo era l'entrata</l>
     <l n="110">da l'inimico stuol sì folto e spesso,</l>
     <l n="111">che quivi si facea tutta la guerra,</l>
     <l n="112">né si potea calar giù ne la terra.</l>
    </lg>
    <lg n="15">
     <l n="113">Ed ecco in su la fossa al gran Voluce</l>
     <l n="114">improvisa apparir la dea d'Amore</l>
     <l n="115">chiusa d'un nembo d'or, cinta di luce,</l>
     <l n="116">ed infiammargli a la battaglia il core;</l>
     <l n="117">preso gli mostra il miserabil duce,</l>
     <l n="118">e l'inimico stuol pien di terrore</l>
     <l n="119">tutto rivolto a la bandiera alzata,</l>
     <l n="120">e la vicina porta abbandonata.</l>
    </lg>
    <lg n="16">
     <l n="121">Al magnanimo cor basta sol questo,</l>
     <l n="122">e l'usato valor dentro raccende:</l>
     <l n="123">volge lo sguardo a' suoi soldati presto,</l>
     <l n="124">e seco il fior de' più lodati prende:</l>
     <l n="125">corre a la porta, e ne' compagni è desto</l>
     <l n="126">emulo ardor ch'a gli animi s'apprende;</l>
     <l n="127">onde Folco, Attolino e Bagarotto</l>
     <l n="128">corrono anch'essi, e fanno a gli altri motto.</l>
    </lg>
    <lg n="17">
     <l n="129">Egli infiammato di feroce sdegno</l>
     <l n="130">sta su la soglia minacciando morte,</l>
     <l n="131">e con una bipenne il duro legno</l>
     <l n="132">percuote, e risonar fa l'alte porte;</l>
     <l n="133">mettono gli altri un ariete a segno,</l>
     <l n="134">e 'l sospingon con impeto sì forte,</l>
     <l n="135">che già l'imposte e le bandelle sono</l>
     <l n="136">tutte allentate, e ne rimbomba il suono.</l>
    </lg>
    <lg n="18">
     <l n="137">Quei pochi, ch'ivi in guardia eran fermati,</l>
     <l n="138">lanciano sassi e mettono puntelli,</l>
     <l n="139">e di paura afflitti e sconcacati</l>
     <l n="140">vanno mirando a questi buchi e a quelli;</l>
     <l n="141">ma dal fiero cozzar rotti e spezzati</l>
     <l n="142">già cadono le spranghe e i chiavistelli,</l>
     <l n="143">e Voluce da i gangheri a fracasso</l>
     <l n="144">getta la porta tutt'a un tempo a basso.</l>
    </lg>
    <lg n="19">
     <l n="145">Come al cader di quella sacra avviene,</l>
     <l n="146">ch'ad ogni cinque lustri apre il gran Padre,</l>
     <l n="147">quando la gente di lontan se 'n viene</l>
     <l n="148">a Roma a riverir l'antica Madre,</l>
     <l n="149">che non giovan le sbarre e le catene</l>
     <l n="150">a trattener le peregrine squadre</l>
     <l n="151">ch'inondano a diluvio, e chi s'arresta</l>
     <l n="152">lo soffoga la turba e lo calpesta:</l>
    </lg>
    <lg n="20">
     <l n="153">tale al cader de le nemiche porte,</l>
     <l n="154">l'impetuosa turba inonda e passa,</l>
     <l n="155">e di pianto, d'orror, di sangue e morte</l>
     <l n="156">ogni cosa al passar confusa lassa:</l>
     <l n="157">il feroce e l'imbelle ad una sorte</l>
     <l n="158">cade, ogn'incontro il vincitor fracassa;</l>
     <l n="159">fugge il vinto e s'appiatta, o l'armi cede</l>
     <l n="160">e s'inginocchia a domandar mercede;</l>
    </lg>
    <lg n="21">
     <l n="161">ma non trova mercé né cortesia,</l>
     <l n="162">e in van s'inchina e in van la vita chiede.</l>
     <l n="163">Il Potta vuol che Castelfranco sia</l>
     <l n="164">esempio eterno a non mancar di fede;</l>
     <l n="165">furore ha luogo, ogni pietà s'oblìa,</l>
     <l n="166">veggonsi in ogni parte incendi e prede,</l>
     <l n="167">e cade in poca cenere un Castello,</l>
     <l n="168">di cui non era in Lombardia il più bello.</l>
    </lg>
    <lg n="22">
     <l n="169">E già su le ruine il vincitore</l>
     <l n="170">dal lungo faticar stanco sedea,</l>
     <l n="171">quand'ecco di lontan s'udì un romore</l>
     <l n="172">che rimbombar d'intorno il pian facea:</l>
     <l n="173">venìa il campo nemico a gran furore,</l>
     <l n="174">che 'l periglio de' suoi già inteso avea,</l>
     <l n="175">ed era quel che la foresta e i lidi</l>
     <l n="176">fea risonar di trombe e corni e gridi.</l>
    </lg>
    <lg n="23">
     <l n="177">Musa, tu che cantasti i fatti egregi</l>
     <l n="178">del re de' topi e de le rane antiche,</l>
     <l n="179">sì che ne sono ancor fioriti i fregi</l>
     <l n="180">là per le piagge d'Elicona apriche,</l>
     <l n="181">tu dimmi i nomi e la possanza e i pregi</l>
     <l n="182">de le superbe nazion nemiche,</l>
     <l n="183">ch'uniron l'armi a danno ed a ruina</l>
     <l n="184">de la città de la salciccia fina.</l>
    </lg>
    <lg n="24">
     <l n="185">Poscia che gli apparecchi e la contesa</l>
     <l n="186">di Bologna la Fama intorno sparse,</l>
     <l n="187">trasse il desìo di così degna impresa</l>
     <l n="188">quattordici città seco ad armarse.</l>
     <l n="189">Tremò l'Imperio e invigorì la Chiesa,</l>
     <l n="190">sentì l'Italia in freddo giel cangiarse;</l>
     <l n="191">e credo che 'l Soldan de' Mammalucchi</l>
     <l n="192">ne mandasse ragguaglio al re de' cucchi.</l>
    </lg>
    <lg n="25">
     <l n="193">Il Papa, ch'era padre e protettore</l>
     <l n="194">de la parte de' Guelfi e de la Chiesa,</l>
     <l n="195">avendo udito in Francia il gran romore</l>
     <l n="196">e la cagion di sì crudel contesa,</l>
     <l n="197">per aggiungere a' suoi fede e valore,</l>
     <l n="198">spedì subito nunzio a quell'impresa</l>
     <l n="199">da Vienna un suo domestico prelato</l>
     <l n="200">che monsignor Querenghi era nomato.</l>
    </lg>
    <lg n="26">
     <l n="201">Questi era in varie lingue uom principale</l>
     <l n="202">poeta singular tosco e latino,</l>
     <l n="203">grand'orator, filosofo morale,</l>
     <l n="204">e tutto a mente avea sant'Agostino:</l>
     <l n="205">ma il Papa non lo fece cardinale</l>
     <l n="206">ché 'n sospetto gli entrò di Ghibellino</l>
     <l n="207">dopo ch'ei ritornò di nunziatura</l>
     <l n="208">e perdé la fatica e la ventura.</l>
    </lg>
    <lg n="27">
     <l n="209">Nocquegli ancora i' esser padovano</l>
     <l n="210">suddito d'Ezzelin, bench'innocente,</l>
     <l n="211">non volendo il Pontefice romano</l>
     <l n="212">aver fede ad alcun di quella gente;</l>
     <l n="213">ma certo ei fu prelato e cortigiano,</l>
     <l n="214">fra gli altri in quell'età molto eminente,</l>
     <l n="215">e da lo sprezzo d'uom sì saggio e prode</l>
     <l n="216">il Papa non ritrasse alcuna lode.</l>
    </lg>
    <lg n="28">
     <l n="217">Egli partì da Vienna in su le poste,</l>
     <l n="218">e nel passar de l'Alpi a un ponte rotto</l>
     <l n="219">il perfido caval per certe coste</l>
     <l n="220">lasciò cadersi, e non gli fece motto;</l>
     <l n="221">anzi da discortese e bestia d'oste,</l>
     <l n="222">stava di sopra e monsignor di sotto,</l>
     <l n="223">onde la nunziatura indi levata</l>
     <l n="224">con mal augurio fu mezzo spallata.</l>
    </lg>
    <lg n="29">
     <l n="225">Quivi ei montò in lettiga, e seguitando</l>
     <l n="226">con una spalla fuor d'architettura,</l>
     <l n="227">giunse a punto a Bologna il giorno quando</l>
     <l n="228">l'esercito uscìa fuora a la ventura:</l>
     <l n="229">si fe' porre il rocchetto, in arrivando,</l>
     <l n="230">da don Santi, e salì sopra le mura,</l>
     <l n="231">dove a l'uscir de la città le schiere</l>
     <l n="232">chinavano a' suoi piè lance e bandiere.</l>
    </lg>
    <lg n="30">
     <l n="233">Et egli con la man sovra i campioni</l>
     <l n="234">de l'amica assemblea, tutto cortese</l>
     <l n="235">trinciava certe benedizioni</l>
     <l n="236">che pigliavano un miglio di paese:</l>
     <l n="237">quando la gente vide quei crocioni,</l>
     <l n="238">subito le ginocchia in terra stese,</l>
     <l n="239">gridando: — Viva il Papa e Bonsignore,</l>
     <l n="240">e muora Federico Imperadore. —</l>
    </lg>
    <lg n="31">
     <l n="241">Ma perché la man destra avea fasciata</l>
     <l n="242">e gli benedicea con la mancina,</l>
     <l n="243">fu scritto al Papa ch'egli avea mandata</l>
     <l n="244">una persona marcia ghibellina.</l>
     <l n="245">Or basta, in ordinanza usciva armata</l>
     <l n="246">la gente; e prima fu la perugina,</l>
     <l n="247">tre mila, che mandati avea la Chiesa</l>
     <l n="248">col capitan Paulucci a quell'impresa.</l>
    </lg>
    <lg n="32">
     <l n="249">Questi di cortegian fatto soldato</l>
     <l n="250">disertò gli Ugonotti e i Calvinisti,</l>
     <l n="251">fe' vermiglia la Schelda, indi passato</l>
     <l n="252">in Francia guerreggiò co' Navarristi</l>
     <l n="253">navigò nel Danubio; e al fin voltato</l>
     <l n="254">in occidente a più sublimi acquisti,</l>
     <l n="255">fra i monti Pirenei passò in Ispagna,</l>
     <l n="256">e riportò per mar guanti d'Ocagna.</l>
    </lg>
    <lg n="33">
     <l n="257">L'armatura dorata e rilucente</l>
     <l n="258">con sopraveste avea cangiante e varia,</l>
     <l n="259">e camminava sì leggiadramente,</l>
     <l n="260">che parea ch'ei ballasse una canaria;</l>
     <l n="261">disperata guidava e altera gente,</l>
     <l n="262">che la fortuna amica e la contraria</l>
     <l n="263">egualmente disprezza, e si diletta</l>
     <l n="264">sol di sangue, di morte e di vendetta.</l>
    </lg>
    <lg n="34">
     <l n="265">Seguìa l'insegna di Milano, e avea</l>
     <l n="266">gran gente in su le scarpe e in su le selle,</l>
     <l n="267">ch'ovunque il guardo di lontan volgea,</l>
     <l n="268">rincarava le trippe e le fritelle.</l>
     <l n="269">Sei mila pacchiarotti a piè reggea</l>
     <l n="270">Marion di Marmotta Tagliapelle;</l>
     <l n="271">mille cavalli avean per capitani</l>
     <l n="272">Galeazzo e Martin de' Torriani.</l>
    </lg>
    <lg n="35">
     <l n="273">La terza insegna fu de' Fiorentini,</l>
     <l n="274">con cinque mila tra cavalli e fanti,</l>
     <l n="275">che conduceano Anton Francesco Dini</l>
     <l n="276">e Averardo di Baccio Cavalcanti:</l>
     <l n="277">non s'usavano starne e marzolini,</l>
     <l n="278">né polli d'India allor, né vin di Chianti;</l>
     <l n="279">ma le lor vittuaglie eran caciole,</l>
     <l n="280">noci e castagne e sorbe secche al sole.</l>
    </lg>
    <lg n="36">
     <l n="281">E di queste n'avean con le bigonce</l>
     <l n="282">mille asinelli al dipartir carcati,</l>
     <l n="283">acciò per quelle strade alpestre e sconce</l>
     <l n="284">non patisser di fame i lor soldati:</l>
     <l n="285">ma le some coperte in guisa e conce</l>
     <l n="286">avean con panni d'un color segnati,</l>
     <l n="287">che facean di lontan mostra pomposa</l>
     <l n="288">di salmeria superba e preziosa.</l>
    </lg>
    <lg n="37">
     <l n="289">Ma più di queste numerosa molto</l>
     <l n="290">la quarta schiera e bella in vista uscìa,</l>
     <l n="291">la gran donna del Po tutto raccolto</l>
     <l n="292">quivi di sua milizia il fiore avìa;</l>
     <l n="293">la ricca gioventù superba in volto</l>
     <l n="294">di porpora e di fregi ornata gìa.</l>
     <l n="295">Fiammeggia l'oro, ondeggiano i cimieri,</l>
     <l n="296">passano i fanti armati e i cavalieri.</l>
    </lg>
    <lg n="38">
     <l n="297">Tre mila i cavalier sono, e due tanti</l>
     <l n="298">premon col piè de la gran madre il dorso:</l>
     <l n="299">Maurelio Turchi è il capitan de' fanti,</l>
     <l n="300">e de' cavalli il Bevilacqua Borso;</l>
     <l n="301">ma splende sovra questi e sovra quanti</l>
     <l n="302">vengono di Bologna al gran soccorso</l>
     <l n="303">il magnanimo cor di Salinguerra,</l>
     <l n="304">che fa del nome suo tremar la terra.</l>
    </lg>
    <lg n="39">
     <l n="305">Occupata di fresco avea Ferrara</l>
     <l n="306">Salinguerra, e nemico era a la Chiesa,</l>
     <l n="307">ma i Petroni l'avean solo per gara</l>
     <l n="308">tratto con larghi doni in lor difesa.</l>
     <l n="309">Il nunzio che sapea la cosa chiara,</l>
     <l n="310">tenne sopra di lui la man sospesa,</l>
     <l n="311">lasciò passarlo e poi segnò la croce:</l>
     <l n="312">ma se n'avide e rise il cor feroce.</l>
    </lg>
    <lg n="40">
     <l n="313">Ha seco il fior de la Romagna bassa</l>
     <l n="314">che volontaria segue i segni suoi,</l>
     <l n="315">Lugo, Bagnacavallo, Argenta e Massa,</l>
     <l n="316">Cotognola e Barbian madri d'eroi:</l>
     <l n="317">questa gente con l'altra unita passa,</l>
     <l n="318">ma sua chiara virtù la scevra poi.</l>
     <l n="319">È 'l capitan che la conduce a piede</l>
     <l n="320">Faceo Milani, uom d'incorrotta fede.</l>
    </lg>
    <lg n="41">
     <l n="321">Ravenna e Cervia sotto una bandiera</l>
     <l n="322">seguono i Ferraresi a mano a mano,</l>
     <l n="323">di lance e spiedi armate a la leggiera,</l>
     <l n="324">e Guido da Polenta è il capitano.</l>
     <l n="325">Di Cervia sol la numerosa schiera</l>
     <l n="326">potea ingombrar per molte miglia il piano,</l>
     <l n="327">se non spargeano l'aria e 'l sito immondo</l>
     <l n="328">i cittadini suoi per tutto il mondo.</l>
    </lg>
    <lg n="42">
     <l n="329">Passano in ordinanza i fanti armati,</l>
     <l n="330">poscia di cavalier segue un drappello,</l>
     <l n="331">due mila a piè, trecento incavallati</l>
     <l n="332">(vocabol fiorentino antico e bello).</l>
     <l n="333">Va pomposo il signor de' Ravennati</l>
     <l n="334">sopra un nobil corsier di pel morello</l>
     <l n="335">stellato in fronte, che col piè balzano</l>
     <l n="336">par che misuri a passi e salti il piano.</l>
    </lg>
    <lg n="43">
     <l n="337">Rimini vien con la bandiera sesta,</l>
     <l n="338">guida mille cavalli e mille fanti</l>
     <l n="339">il secondo figliuol del Malatesta,</l>
     <l n="340">esempio noto a gl'infelici amanti.</l>
     <l n="341">Il giovinetto ne la faccia mesta</l>
     <l n="342">e ne' pallidi suoi vaghi sembianti</l>
     <l n="343">porta quasi scolpita e figurata</l>
     <l n="344">la fiamma che l'ardea per la cognata.</l>
    </lg>
    <lg n="44">
     <l n="345">Halli donata al dipartir Francesca</l>
     <l n="346">l'aurea catena a cui la spada appende;</l>
     <l n="347">la va mirando il misero, e rinfresca</l>
     <l n="348">quel foco ognor che l'anima gli accende;</l>
     <l n="349">quanto cerca fuggir, tanto s'invesca,</l>
     <l n="350">e 'l suo cieco furor in van riprende,</l>
     <l n="351">ché già su la ragione è fatto donno,</l>
     <l n="352">né distornarlo omai consigli il ponno.</l>
    </lg>
    <lg n="45">
     <l n="353"> — Perché donna, dicea, di questo core</l>
     <l n="354">legarmi di tua man di più catene?</l>
     <l n="355">Non stringevano assai quelle, onde Amore</l>
     <l n="356">de le bellezze tue preso mi tiene?</l>
     <l n="357">Ma tu forse notasti il mio furore</l>
     <l n="358">dissimulando il mal che da te viene,</l>
     <l n="359">furore è il mio, non nego il mio difetto,</l>
     <l n="360">ma mi traesti tu de l'intelletto.</l>
    </lg>
    <lg n="46">
     <l n="361">Tu co' begli occhi tuoi speranza desti</l>
     <l n="362">a la fiamma d'amor viva e cocente,</l>
     <l n="363">che sfavillar da questi miei scorgesti</l>
     <l n="364">e chiederti pietà del cor languente;</l>
     <l n="365">ma lasso che vo io torcendo in questi</l>
     <l n="366">vani pensier l'innamorata mente,</l>
     <l n="367">e sinistrando il caro pegno amato</l>
     <l n="368">che da sì nobil petto in don m'è dato?</l>
    </lg>
    <lg n="47">
     <l n="369">Bella de la mia donna e ricca spoglia</l>
     <l n="370">che donata da lei meco te 'n vieni,</l>
     <l n="371">acciò che dal suo amor non mi discioglia</l>
     <l n="372">e mi leghi in più nodi e m'incateni;</l>
     <l n="373">tu sarai refrigerio a la mia doglia,</l>
     <l n="374">tu sarai nuovo pegno a le mie speni. —</l>
     <l n="375">La bacia e la ribacia in questi accenti,</l>
     <l n="376">e va seco sfogando i suoi tormenti.</l>
    </lg>
    <lg n="48">
     <l n="377">Passa il giovine amante, e dopo lui</l>
     <l n="378">la gente di Faenza arriva e passa;</l>
     <l n="379">tutti son cavalier, fuora che dui</l>
     <l n="380">staffieri a piè del capitan Fracassa.</l>
     <l n="381">Del buon sangue Manfredo era costui,</l>
     <l n="382">onor di quella età cadente e bassa;</l>
     <l n="383">secento ha seco, e cento, i più garbati,</l>
     <l n="384">di maiolica fina erano armati.</l>
    </lg>
    <lg n="49">
     <l n="385">Indi Cesena vien sotto l'impero</l>
     <l n="386">di Mainardo d'Ircon da Susinana,</l>
     <l n="387">che s'è fatto signor di condottiero</l>
     <l n="388">di gente disperata empia e scherana;</l>
     <l n="389">ottocento pedoni ha seco il fero</l>
     <l n="390">usati a vita faticosa e strana:</l>
     <l n="391">non ha cavalleria, ma i fanti sui</l>
     <l n="392">vagliono più ch'i cavalieri altrui.</l>
    </lg>
    <lg n="50">
     <l n="393">La nona squadra fu de gl'Imolesi</l>
     <l n="394">che da Pietro Pagani eran condotti,</l>
     <l n="395">mille e cento tra fanti e banderesi,</l>
     <l n="396">saccomanni, briganti e stradiotti;</l>
     <l n="397">dopo questi venieno i Forlivesi</l>
     <l n="398">da gli Ordelafi in servitù ridotti;</l>
     <l n="399">Scarpetta di condurgli ebbe l'onore,</l>
     <l n="400">che de gli altri fratelli era il maggiore.</l>
    </lg>
    <lg n="51">
     <l n="401">Forlimpopoli segue, allor cittade</l>
     <l n="402">non men de le vicine illustre e degna;</l>
     <l n="403">Sinibaldo, il fratel minor d'etade,</l>
     <l n="404">regge la schiera sua sott'altra insegna:</l>
     <l n="405">sono ottocento armati d'archi e spade,</l>
     <l n="406">mille son gli altri, e vanno a la rassegna</l>
     <l n="407">distinti in guisa, che distinta splende</l>
     <l n="408">la gara che fra lor gli animi accende.</l>
    </lg>
    <lg n="52">
     <l n="409">Con la gente di Fano a tergo a questa</l>
     <l n="410">Sagramoro Bicardi il Nunzio inchina,</l>
     <l n="411">e guida mille fanti a la foresta</l>
     <l n="412">usati a corseggiar quella marina.</l>
     <l n="413">A lo scettro ubbidìan del Malatesta</l>
     <l n="414">Pesaro, Fossombruno e la vicina</l>
     <l n="415">Senigaglia, e passar con la bandiera</l>
     <l n="416">di Paulo dianzi entro la sesta schiera.</l>
    </lg>
    <lg n="53">
     <l n="417">Poiché fu di Romagna il fior passato,</l>
     <l n="418">ecco il carroccio uscir fuor de la porta</l>
     <l n="419">tutto coperto d'or, tutto fregiato</l>
     <l n="420">di spoglie e di trofei di gente morta;</l>
     <l n="421">lo stendardo maggior quivi è spiegato,</l>
     <l n="422">e cento cavalier gli fanno scorta,</l>
     <l n="423">fra gli altri di valor chiaro e sovrano;</l>
     <l n="424">e Tognon Lambertazzi è il capitano.</l>
    </lg>
    <lg n="54">
     <l n="425">Dodici buoi d'insolita grandezza</l>
     <l n="426">il tirano a tre gioghi, e di vermiglia</l>
     <l n="427">seta hanno la coperta e la cavezza,</l>
     <l n="428">le sottogole e i fiocchi in su le ciglia:</l>
     <l n="429">il pretor di Bologna in grande altezza</l>
     <l n="430">sopra vi siede, e intorno ha la famiglia</l>
     <l n="431">tutta ornata a livrea purpurea e gialla</l>
     <l n="432">con balestre da leva e ronche in spalla.</l>
    </lg>
    <lg n="55">
     <l n="433">Nomato era costui Filippo Ugone</l>
     <l n="434">brescian di quei da la gorgiera doppia,</l>
     <l n="435">e di broccato indosso avea un robone</l>
     <l n="436">che stridea come sgretolata stoppia.</l>
     <l n="437">Secondavano il carro e 'l gonfalone</l>
     <l n="438">quattrocento barbute a coppia a coppia,</l>
     <l n="439">co' cavalli bardati in fino a terra,</l>
     <l n="440">ch'avea mandate Brescia a quella guerra.</l>
    </lg>
    <lg n="56">
     <l n="441">Seguiva il battaglion dopo costoro</l>
     <l n="442">de' Petronici fanti e l'apparecchio:</l>
     <l n="443">eran vintisei mila, e 'l duca loro</l>
     <l n="444">il buon Conte Romeo Pepoli vecchio;</l>
     <l n="445">avea l'armi d'argento a scacchi d'oro</l>
     <l n="446">fregiate, e Braccalon da Casalecchio</l>
     <l n="447">col braccio manco e con la spalla destra</l>
     <l n="448">gli portava lo scudo e la balestra.</l>
    </lg>
    <lg n="57">
     <l n="449">Finita di passar la fanteria</l>
     <l n="450">passarono i cavalli in tre squadroni,</l>
     <l n="451">guidati da Bigon di Geremia,</l>
     <l n="452">ch'era in Bologna in quell'età de' buoni,</l>
     <l n="453">e da due figli del Malvezzo Elia,</l>
     <l n="454">Perinto e Periteo, che fra i campioni</l>
     <l n="455">del petronico stuol più illustri e chiari</l>
     <l n="456">risplendean gloriosi e senza pari.</l>
    </lg>
    <lg n="58">
     <l n="457">Usciti in armi a la campagna quanti</l>
     <l n="458">Petroni e Romagnoli avea la terra,</l>
     <l n="459">marciar le schiere, e sette miglia avanti</l>
     <l n="460">presero alloggio al solito di guerra;</l>
     <l n="461">indi tosto ch'al re de' lumi erranti</l>
     <l n="462">le finestre del ciel l'alba diserra,</l>
     <l n="463">al suon di mille trombe, al mattutino</l>
     <l n="464">fresco tornò l'esercito in cammino.</l>
    </lg>
    <lg n="59">
     <l n="465">Né molto andò che da diversi intese</l>
     <l n="466">la nuova, che temea, di Castelfranco,</l>
     <l n="467">tosto le squadre in ordinanza stese</l>
     <l n="468">per giugner sopra l'inimico stanco;</l>
     <l n="469">il destro corno Salinguerra prese,</l>
     <l n="470">ritennero i Petroni il lato manco,</l>
     <l n="471">presaghi ch'il valor tedesco e sardo</l>
     <l n="472">dovea quivi pugnar col Re gagliardo.</l>
    </lg>
    <lg n="60">
     <l n="473">Con Salinguerra a destra i Fiorentini</l>
     <l n="474">giunsero l'ordinanze, e i Milanesi,</l>
     <l n="475">e la squadra con lor de' Perugini,</l>
     <l n="476">e la cavalleria de' Riminesi;</l>
     <l n="477">il signor di Ravenna e i Faentini,</l>
     <l n="478">Fano, Imola, Cesena e i Forlivesi,</l>
     <l n="479">Pesaro, Fossombruno e Sinigaglia</l>
     <l n="480">il mezzo ritenean de la battaglia.</l>
    </lg>
    <lg n="61">
     <l n="481">Il carroccio restò, com'era usanza</l>
     <l n="482">tra i Bolognesi, appo il sinistro corno</l>
     <l n="483">con molti cavalier di gran possanza,</l>
     <l n="484">e gente a piedi e machine d'intorno.</l>
     <l n="485">Indi si mosse il campo in ordinanza,</l>
     <l n="486">e giunse che drizzava al mezzo giorno</l>
     <l n="487">Febo i cavalli, a l'inimico a fronte,</l>
     <l n="488">rintronando di gridi il piano e 'l monte.</l>
    </lg>
    <lg n="62">
     <l n="489">Da l'altra parte i Gemignani usciti</l>
     <l n="490">di Castelfranco a la battaglia in fretta,</l>
     <l n="491">col magnanimo Re de' Sardi uniti</l>
     <l n="492">fermar l'insegne a tiro di saetta;</l>
     <l n="493">e posti in fronte i più feroci e arditi</l>
     <l n="494">slargaro i fianchi a l'ordinanza stretta</l>
     <l n="495">per non esser rinchiusi e circondati</l>
     <l n="496">dal numero maggior di tanti armati.</l>
    </lg>
    <lg n="63">
     <l n="497">A manca man dove un torrente stagna,</l>
     <l n="498">con quattro mila suoi mangiafagioli</l>
     <l n="499">stava Bosio Duara a la campagna,</l>
     <l n="500">né seco aveva i Cremonesi soli,</l>
     <l n="501">ma quanti scesi giù da la montagna</l>
     <l n="502">eran mazzamarroni in vari stuoli;</l>
     <l n="503">e la cavalleria del buon Manfredi</l>
     <l n="504">copriva i fianchi de la gente a piedi.</l>
    </lg>
    <lg n="64">
     <l n="505">Ma incontro a l'austro era nel destro corno</l>
     <l n="506">la bandiera real d'Enzio spiegata,</l>
     <l n="507">e Garfagnana seco, e quivi intorno</l>
     <l n="508">la milizia del pian tutta schierata.</l>
     <l n="509">Regiamente pomposo era quel giorno</l>
     <l n="510">di sopravesta bianca e ricamata</l>
     <l n="511">d'aquile d'oro il Re, con un cimiero</l>
     <l n="512">di piume bianche, e sopra un gran corsiero.</l>
    </lg>
    <lg n="65">
     <l n="513">Diciannov'anni il giovane reale</l>
     <l n="514">non compie ancora ed è mezzo gigante,</l>
     <l n="515">bionda ha la chioma, e 'n tutto 'l campo eguale</l>
     <l n="516">non trova di valor né di sembiante;</l>
     <l n="517">se maneggia destrier, s'avventa strale,</l>
     <l n="518">se move al corso le veloci piante,</l>
     <l n="519">se con la spada o con la lancia fiede,</l>
     <l n="520">sia in giostra o sia in battaglia ogn'altro eccede.</l>
    </lg>
    <lg n="66">
     <l n="521">Giva intorno esortando in ogni lato</l>
     <l n="522">a ben morir que' poveri villani.</l>
     <l n="523">Ma il Potta in mezzo a la battaglia armato</l>
     <l n="524">d'ira e di rabbia si mordea le mani</l>
     <l n="525">di non trovarsi allor Gherardo a lato;</l>
     <l n="526">e consegnando a Tomasin Gorzani</l>
     <l n="527">i Gemignani a piè, con cambio secco</l>
     <l n="528">in luogo del coltel mettea uno stecco.</l>
    </lg>
   </lg>
  </body>
 </text>
</TEI>