<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO VII</title>
    <author>Alessandro Tassoni</author>
   </titleStmt>
   <extent>
    <measure unit="stanza">74</measure>
    <measure unit="line">592</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO VII</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il Conte di Culagna era fuggito,</l>
     <l n="2">com'io narrai, di man di Salinguerra,</l>
     <l n="3">e quel fiero, da l'impeto rapito,</l>
     <l n="4">pedoni e cavalier gittando a terra,</l>
     <l n="5">morto Rainero e Bruno avea ferito</l>
     <l n="6">e mossa a un tempo a quella squadra guerra</l>
     <l n="7">che Voluce in battaglia avea condotta;</l>
     <l n="8">e già le prime file erano in rotta.</l>
    </lg>
    <lg n="2">
     <l n="9">Quando Voluce ode il rumore e vede</l>
     <l n="10">Salinguerra ch'i suoi rompe e fracassa,</l>
     <l n="11">salta in arcion, ché combatteva a piede,</l>
     <l n="12">e l'asta prende e la visiera abbassa,</l>
     <l n="13">sprona il cavallo, e tosto intorno cede</l>
     <l n="14">ognuno, e gli fa piazza ovunque passa;</l>
     <l n="15">Salinguerra a l'incontro i suoi precorre</l>
     <l n="16">e minaccioso a la battaglia corre.</l>
    </lg>
    <lg n="3">
     <l n="17">I magnanimi cor di sdegno ardenti</l>
     <l n="18">metton le lance a mezzo 'l corso in resta,</l>
     <l n="19">e vannosi a ferir come due venti</l>
     <l n="20">o due folgori in mar quand'è tempesta.</l>
     <l n="21">Lampi e fiamme gittar gli elmi lucenti,</l>
     <l n="22">muggiò tremando il campo e la foresta</l>
     <l n="23">a quel superbo incontro, e l'aste secche</l>
     <l n="24">volaro infrante in mille scheggie e stecche.</l>
    </lg>
    <lg n="4">
     <l n="25">Si fece il segno de la santa croce</l>
     <l n="26">l'un campo e l'altro, e si fermò guardando</l>
     <l n="27">per meraviglia immoto, senza voce,</l>
     <l n="28">del periglio comun scordato, quando</l>
     <l n="29">l'uno e l'altro guerrier torse veloce</l>
     <l n="30">dispettoso la briglia, e tratto il brando,</l>
     <l n="31">fulminarsi a gli scudi ambi e a la testa</l>
     <l n="32">dritti e rovesci a furia di tempesta.</l>
    </lg>
    <lg n="5">
     <l n="33">Non stettero a parlar de' casi loro</l>
     <l n="34">come soleano far le genti antiche,</l>
     <l n="35">né se 'l lor padre fu spagnuolo o moro,</l>
     <l n="36">ma fecero trattar le man nemiche:</l>
     <l n="37">le ricche sopraveste e i fregi d'oro,</l>
     <l n="38">i cimieri, gli scudi e le loriche</l>
     <l n="39">volan squarciati e triti in pezzi e 'n polve,</l>
     <l n="40">il vento gli disperge e gli dissolve.</l>
    </lg>
    <lg n="6">
     <l n="41">Tra mille colpi il Conte di Miceno</l>
     <l n="42">colse in fronte il signor di Francolino</l>
     <l n="43">che gli fece veder l'arco baleno,</l>
     <l n="44">la luna, il ciel stellato e 'l cristallino.</l>
     <l n="45">D'ira, di sdegno e di superbia pieno</l>
     <l n="46">sollevò Salinguerra il capo chino,</l>
     <l n="47">e a la vendetta già movea repente</l>
     <l n="48">quando rivolse gli occhi a la sua gente.</l>
    </lg>
    <lg n="7">
     <l n="49">Sotto la scorta di sì chiaro duce</l>
     <l n="50">eran trascorsi i Ferraresi tanto,</l>
     <l n="51">che dietro a lui come a notturna luce</l>
     <l n="52">sconvolto avean tutto il sinistro canto;</l>
     <l n="53">ma poi ch'a Salinguerra il buon Voluce</l>
     <l n="54">si fece incontro, essi allentar fra tanto</l>
     <l n="55">l'impeto loro: e videsi in figura</l>
     <l n="56">che trotto d'asinel passa e non dura.</l>
    </lg>
    <lg n="8">
     <l n="57">Manfredi, che cacciati i Milanesi</l>
     <l n="58">rotti e dispersi avea per la campagna,</l>
     <l n="59">e in aiuto venìa de' Cremonesi</l>
     <l n="60">contra quei di Toscana e di Romagna,</l>
     <l n="61">poi che conobbe a l'armi i Ferraresi</l>
     <l n="62">ch'incalzavano i suoi de la montagna,</l>
     <l n="63">rivolto a lo squadron ch'intorno avea,</l>
     <l n="64">gli accennava col brando e gli dicea:</l>
    </lg>
    <lg n="9">
     <l n="65"> — Eccovi là quella volubil gente</l>
     <l n="66">che vaga ognor di principi novelli</l>
     <l n="67">or piega al Papa e ne la vana mente</l>
     <l n="68">seco sognando va mitre e cappelli;</l>
     <l n="69">mirate com'è d'or tutta lucente,</l>
     <l n="70">come d'armi pomposa e di gioielli;</l>
     <l n="71">andiamo, valorosi, urtiam fra loro,</l>
     <l n="72">che nostre fien le gemme e l'armi e l'oro. —</l>
    </lg>
    <lg n="10">
     <l n="73">Così dice; e spronando il buon destriero</l>
     <l n="74">la spada stringe e 'l forte scudo imbraccia,</l>
     <l n="75">e tra le squadre de' nemici altero</l>
     <l n="76">con la man fulminando urta e si caccia.</l>
     <l n="77">Come al primo attizzar pronto e leggiero</l>
     <l n="78">corre stormo di bracchi a dar la caccia</l>
     <l n="79">al gregge vil, così da quegli arditi</l>
     <l n="80">i Ferraresi allor furo assaliti.</l>
    </lg>
    <lg n="11">
     <l n="81">Manfredi a Pasqualin di Pocointesta</l>
     <l n="82">tagliò d'un sottobecco il mento e 'l naso,</l>
     <l n="83">e fece rimaner con mezza testa</l>
     <l n="84">Piero Simon di Gasparin Pendaso.</l>
     <l n="85">Contra Manfredi con la lancia in resta</l>
     <l n="86">venìa spronando il Mozzarel Tomaso,</l>
     <l n="87">quand'ecco l'afferrò con un uncino</l>
     <l n="88">Archimede d'Orfeo Cavallerino.</l>
    </lg>
    <lg n="12">
     <l n="89">Correa l'inaveduto a tutta briglia</l>
     <l n="90">senza badar s'alcun gli movea guerra,</l>
     <l n="91">e Archimede l'apposta e l'arronciglia</l>
     <l n="92">e 'l fa cader d'arcion col culo in terra:</l>
     <l n="93">per la coda il destrier Tomaso piglia</l>
     <l n="94">per ritenerlo, ed egli i piè diserra</l>
     <l n="95">con grazia tal, ch'in cambio di confetti</l>
     <l n="96">gli fa ingoiar dodici denti netti.</l>
    </lg>
    <lg n="13">
     <l n="97">Giannotto Pellicciar con un'accetta</l>
     <l n="98">spaccò la testa a Gabrio Calcagnino;</l>
     <l n="99">Obizo Angiari e Baldovin Falletta</l>
     <l n="100">uccisi fur da Gemignan Porrino;</l>
     <l n="101">con un colpo di mazza Anteo Pinzetta</l>
     <l n="102">ammaccò la visiera ad Acarino</l>
     <l n="103">nato del seme altier di Giliolo,</l>
     <l n="104">e gli fece del naso un raviggiolo.</l>
    </lg>
    <lg n="14">
     <l n="105">Ma questo è un gioco a quel che fa Manfredi</l>
     <l n="106">che tutta fracassata ha quella schiera,</l>
     <l n="107">Galasso Trotti ha morto e Gotifredi</l>
     <l n="108">Gualengui e Perondel di Boccanera;</l>
     <l n="109">e 'l Rosso Riminaldi ha messo a piedi</l>
     <l n="110">passato d'una punta a la gorgiera;</l>
     <l n="111">onde, d'ardire e d'ordinanza tolta,</l>
     <l n="112">la gente di Ferrara in fuga è volta.</l>
    </lg>
    <lg n="15">
     <l n="113">Salinguerra, ch'i suoi vede fuggire</l>
     <l n="114">dal nemico valor che gli sbarraglia,</l>
     <l n="115">ferma la spada in atto di ferire,</l>
     <l n="116">e dice al Conte: — Tua bontà mi vaglia,</l>
     <l n="117">sì che la gente mia possa seguire</l>
     <l n="118">tanto ch'io la rivolga a la battaglia;</l>
     <l n="119">ché s'io resto qui sol cinto da' tuoi,</l>
     <l n="120">né tu meco pugnar con laude puoi. —</l>
    </lg>
    <lg n="16">
     <l n="121">Voluce rispondea: — Signor Marchese,</l>
     <l n="122">è morto Orlando e non è più quel tempo;</l>
     <l n="123">ma per non vi parer poco cortese,</l>
     <l n="124">se volete fuggir, voi siete a tempo;</l>
     <l n="125">seguite pur (ch'io non farò contese)</l>
     <l n="126">la gente vostra, e non perdete il tempo,</l>
     <l n="127">perché mi par che corra come un vento;</l>
     <l n="128">ma vo' venir anch'io per complimento. —</l>
    </lg>
    <lg n="17">
     <l n="129"> — Oh questo no, rispose Salinguerra,</l>
     <l n="130">io non partirò mai, s'ella non resta. —</l>
     <l n="131">E in questo dire un colpo gli diserra</l>
     <l n="132">a mezza lama al sommo de la testa:</l>
     <l n="133">perdé le staffe e quasi andò per terra</l>
     <l n="134">il Conte a quella nespola brumesta;</l>
     <l n="135">strinse le ciglia, e vide a un punto mille</l>
     <l n="136">lampade accese e folgori e faville.</l>
    </lg>
    <lg n="18">
     <l n="137">Allora Salinguerra il tempo piglia,</l>
     <l n="138">sprona il cavallo e si dilegua ratto;</l>
     <l n="139">e là dove Manfredi i suoi scompiglia,</l>
     <l n="140">d'ira avvampando e di furor s'è tratto;</l>
     <l n="141">grida, rampogna, e or questo e or quel ripiglia,</l>
     <l n="142">mena la spada a cerco e a chi di piatto,</l>
     <l n="143">a chi coglie di taglio, a chi minaccia</l>
     <l n="144">e non può far ch'alcun volga la faccia.</l>
    </lg>
    <lg n="19">
     <l n="145">Voluce intanto si risente, e gira</l>
     <l n="146">il guardo, e vede il principe lontano;</l>
     <l n="147">tosto dietro gli sprona, e poi che mira</l>
     <l n="148">chiusa la strada e che s'affanna in vano,</l>
     <l n="149">urta fremendo di disdegno e d'ira</l>
     <l n="150">tra i Ferraresi anch'ei col brando in mano,</l>
     <l n="151">e fa volare al ciel membra tagliate</l>
     <l n="152">e piastre rotte e pezze insanguinate.</l>
    </lg>
    <lg n="20">
     <l n="153">Tagliò una spalla a Tebaldel Romeo,</l>
     <l n="154">e a Buonaguida Fiaschi un braccio netto,</l>
     <l n="155">la gamba manca a Niccolin Bonleo</l>
     <l n="156">troncò dove finìa lo stivaletto;</l>
     <l n="157">e mastro Daniel di Bendideo</l>
     <l n="158">pieno d'astrologia la lingua e 'l petto</l>
     <l n="159">uccise d'una punta, ond'ei s'avvide</l>
     <l n="160">che del presumer nostro il Ciel si ride.</l>
    </lg>
    <lg n="21">
     <l n="161">Voluce fe' quel dì prove mirande</l>
     <l n="162">e uccise di sua man trenta marchesi,</l>
     <l n="163">però che i marchesati in quelle bande</l>
     <l n="164">si vendevano allor pochi tornesi;</l>
     <l n="165">anzi vi fu chi per mostrarsi grande</l>
     <l n="166">si fe' investir d'incogniti paesi</l>
     <l n="167">da un tal signor, che per cavarne frutto</l>
     <l n="168">i titoli vendea per un presciutto.</l>
    </lg>
    <lg n="22">
     <l n="169">Come nube di storni, a cui la caccia</l>
     <l n="170">lo sparvier dava dianzi o lo smeriglio,</l>
     <l n="171">se l'audace terzuol per lunga traccia</l>
     <l n="172">le sovraggiugne col falcato artiglio,</l>
     <l n="173">raddoppia il volo e quinci e quindi spaccia</l>
     <l n="174">le campagne del ciel volta in scompiglio,</l>
     <l n="175">or s'infolta, or s'allarga, or si distende</l>
     <l n="176">in lunga riga e i venti e l'aria fende:</l>
    </lg>
    <lg n="23">
     <l n="177">tal la gente del Po, che pria fuggiva</l>
     <l n="178">da la tempesta di Manfredi irato,</l>
     <l n="179">poiché Voluce anch'ei le soprarriva</l>
     <l n="180">e 'n lei doppia il terror freddo e gelato,</l>
     <l n="181">con disordine tal fuggendo arriva</l>
     <l n="182">tra il popol di Fiorenza a destra armato,</l>
     <l n="183">che seco lo trasporta e lo sbarraglia</l>
     <l n="184">e lo fa seco uscir de la battaglia.</l>
    </lg>
    <lg n="24">
     <l n="185">Segue Manfredi, e d'armi e di bandiere</l>
     <l n="186">resta coperto il pian dovunque passa;</l>
     <l n="187">fende Voluce or queste or quelle schiere</l>
     <l n="188">e memorabil segno entro vi lassa,</l>
     <l n="189">Pippo de' Pazzi e Cecco Pucci ei fere,</l>
     <l n="190">Beco Stradini e Pier di Casabassa:</l>
     <l n="191">seco è il Duara, e per foreste e boschi</l>
     <l n="192">fuggon dispersi i Ferraresi e i Toschi.</l>
    </lg>
    <lg n="25">
     <l n="193">Ma non fuggon così già i Perugini</l>
     <l n="194">né la cavalleria del Malatesta;</l>
     <l n="195">anzi, come fu noto a i pellegrini</l>
     <l n="196">fregi il Duara e a la pomposa vesta,</l>
     <l n="197">l'arroncigliar con più di cento uncini</l>
     <l n="198">ne le braccia, né fianchi e ne la testa.</l>
     <l n="199">— Fate pian, grida Bosio, aiuto, aiuto,</l>
     <l n="200">non stracciate, ché 'l saio è di veluto;</l>
    </lg>
    <lg n="26">
     <l n="201">fermate i raffi, ch'io mi do per vinto,</l>
     <l n="202">non tirate, canaglia maledetta,</l>
     <l n="203">che malannaggia il temerario instinto,</l>
     <l n="204">Perugini, ch'avete, e tanta fretta. —</l>
     <l n="205">Così dicendo fu subito cinto</l>
     <l n="206">e fatto prigionier da la cornetta</l>
     <l n="207">del capitan Paulucci; indi legato</l>
     <l n="208">sopra un roncino a Crespellan menato.</l>
    </lg>
    <lg n="27">
     <l n="209">La prigionia del duca lor commosse</l>
     <l n="210">a furore e vendetta i Cremonesi,</l>
     <l n="211">spinsero innanzi e rinforzar le posse</l>
     <l n="212">e s'uniron con loro i Frignanesi;</l>
     <l n="213">ma il Perugino audace il piè non mosse</l>
     <l n="214">e stettero in battaglia i Riminesi,</l>
     <l n="215">dal valor proprio e da l'esempio degno</l>
     <l n="216">de' capitani lor tenuti a segno.</l>
    </lg>
    <lg n="28">
     <l n="217">Il capitan Paulucci a Perdigone,</l>
     <l n="218">fratel di Bosio che 'l destrier gli uccise,</l>
     <l n="219">tirò d'una balestra da bolzone,</l>
     <l n="220">e con due coste rotte in terra il mise,</l>
     <l n="221">indi ammazzò col brando Ercol Pandone</l>
     <l n="222">che se l'ebbe per male in strane guise;</l>
     <l n="223">perch'era vecchio in guerra e buon soldato</l>
     <l n="224">e nissuno mai più l'avea ammazzato.</l>
    </lg>
    <lg n="29">
     <l n="225">Aveva in tanto Alessio di Pazzano</l>
     <l n="226">il buon Omero Tortora assalito,</l>
     <l n="227">istorico famoso e capitano</l>
     <l n="228">che le ninfe d'Isauro avean nudrito,</l>
     <l n="229">quando d'una zagaglia sopra mano</l>
     <l n="230">fu dal signor di Rimini ferito,</l>
     <l n="231">e 'l ferro al vivo penetrò di sorte</l>
     <l n="232">che 'l trasse de l'arcion vicino a morte.</l>
    </lg>
    <lg n="30">
     <l n="233">E già per ispogliarlo era smontato,</l>
     <l n="234">quando ei si volge e 'n su 'l morir gli dice:</l>
     <l n="235">— O tu che godi or del mio acerbo fato,</l>
     <l n="236">sappi che morirai via più infelice,</l>
     <l n="237">vicina è la tua sorte, e 'l tuo peccato</l>
     <l n="238">già prepara per te la mano ultrice,</l>
     <l n="239">dove meno la temi, e quel ch'importa,</l>
     <l n="240">teco la fama tua fia spenta e morta. —</l>
    </lg>
    <lg n="31">
     <l n="241">Qui chiuse i lumi Alessio, e 'l Malatesta</l>
     <l n="242">frenò la mano, e ritirando il passo;</l>
     <l n="243">— Col mal augurio tuo, disse, ti resta,</l>
     <l n="244">e va' giù a profetar con Satanasso;</l>
     <l n="245">l'armi e la ricca tua serica vesta</l>
     <l n="246">portale teco pur, ch'io le ti lasso</l>
     <l n="247">con questi annunzi tuoi sciaurati e rii,</l>
     <l n="248">o poeta o stregon che tu ti sii. —</l>
    </lg>
    <lg n="32">
     <l n="249">E in questo dire in su 'l destrier salito,</l>
     <l n="250">a la pugna volgea senza soggiorno</l>
     <l n="251">dal magnanimo cor tratto a l'invito</l>
     <l n="252">del suon de l'armi che fremea d'intorno,</l>
     <l n="253">quando il tergo de' suoi vide assalito</l>
     <l n="254">dal feroce Roldan che fea ritorno</l>
     <l n="255">da la campagna, e seco avea Ramberto</l>
     <l n="256">di sangue e di sudor tutto coperto.</l>
    </lg>
    <lg n="33">
     <l n="257">Onde contra il furor de le balestre</l>
     <l n="258">che scoccava ne' suoi la gente alpina,</l>
     <l n="259">subito strinse l'ordinanza equestre</l>
     <l n="260">e si ritrasse a un'osteria vicina,</l>
     <l n="261">e il capitan Paulucci a la pedestre</l>
     <l n="262">sudando e ansando e con la man mancina</l>
     <l n="263">dimenando il cappel per farsi vento,</l>
     <l n="264">ritrasse anch'egli i suoi, ma con più stento;</l>
    </lg>
    <lg n="34">
     <l n="265">ché Betto e Vico e Peppe e Ciancio e Lello</l>
     <l n="266">e Tile e Mariotto e Cecco e Bino</l>
     <l n="267">e 'l Miccia d'Erculan Montesperello</l>
     <l n="268">vi restar morti e Cittolo Oradino,</l>
     <l n="269">e prigioni Binciucco Signorello</l>
     <l n="270">e Mede di Pippon Montomelino:</l>
     <l n="271">e Fulvio Gelomia cadde di sella,</l>
     <l n="272">primo cultor de la natia favella.</l>
    </lg>
    <lg n="35">
     <l n="273">Vi s'abbatté il dottor da Palestrina,</l>
     <l n="274">e fu storpiato anch'ei per mala sorte.</l>
     <l n="275">E fu d'un colpo d'una chiaverina</l>
     <l n="276">tratto un occhio di testa a Braccioforte,</l>
     <l n="277">a Braccioforte a cui quella mattina</l>
     <l n="278">cinta la propria spada avea la morte,</l>
     <l n="279">e 'l fiero Pluto per altrui spavento</l>
     <l n="280">messa gli avea l'orrida barba al mento.</l>
    </lg>
    <lg n="36">
     <l n="281">Ma intanto che la palma ancor sospesa</l>
     <l n="282">pende, e l'un campo e l'altro è omai disfatto,</l>
     <l n="283">due politici fanno in ciel contesa</l>
     <l n="284">e vengono a l'ingiurie al primo tratto:</l>
     <l n="285">Mercurio de' Petroni ha la difesa,</l>
     <l n="286">favorisce i Potteschi Alcide matto;</l>
     <l n="287">Giove sta in mezzo, e con real decoro</l>
     <l n="288">raffrena l'ire e le discordie loro.</l>
    </lg>
    <lg n="37">
     <l n="289">Ne' gangheri del ciel ferma ogni stella</l>
     <l n="290">cessa di variar gl'influssi e l'ore,</l>
     <l n="291">cade nel mar tranquillo ogni procella,</l>
     <l n="292">rischiara l'aria insolito splendore;</l>
     <l n="293">da l'alto seggio allor così favella</l>
     <l n="294">de la sesta lanterna il gran Motore:</l>
     <l n="295">— Non affrettate, o dei, de gli odii il tempo</l>
     <l n="296">ch'ancor verrà per voi troppo per tempo.</l>
    </lg>
    <lg n="38">
     <l n="297">Vedete là dove d'alpestri monti</l>
     <l n="298">risonar fanno il cavernoso dorso</l>
     <l n="299">la Turrita col Serchio e fra due ponti</l>
     <l n="300">vanno ambo in fretta a mescolare il corso,</l>
     <l n="301">due popoli fra questi arditi e pronti</l>
     <l n="302">in fera pugna si daran di morso,</l>
     <l n="303">e si faran co' denti e con le mani</l>
     <l n="304">conoscer che son veri graffignani.</l>
    </lg>
    <lg n="39">
     <l n="305">O quante scorze di castagni incisi</l>
     <l n="306">d'intorno copriran tutta la terra,</l>
     <l n="307">quanti capi dal busto fian divisi</l>
     <l n="308">in così cruda e sanguinosa guerra.</l>
     <l n="309">Caronte lasso in trasportar gli uccisi</l>
     <l n="310">ch'a passar Stige scenderan sotterra,</l>
     <l n="311">bestemmierà la maledetta sorte</l>
     <l n="312">che gli diè in guardia il passo de la morte.</l>
    </lg>
    <lg n="40">
     <l n="313">Quinci in aiuto a' suoi correre armato</l>
     <l n="314">vedrassi al monte il forte Modanese,</l>
     <l n="315">quindi a i passi, ch'in pace avrà occupato,</l>
     <l n="316">opporsi l'astutissimo Lucchese;</l>
     <l n="317">entrar potrete allor ne lo steccato</l>
     <l n="318">tu Mercurio e tu Alcide a le contese,</l>
     <l n="319">e provar se più vaglia in quella parte</l>
     <l n="320">l'accortezza o il vigor, la forza o l'arte.</l>
    </lg>
    <lg n="41">
     <l n="321">Un Alfonso e un Luigi Estensi a pena</l>
     <l n="322">d'un pel segnata mostreran la guancia,</l>
     <l n="323">ch'a più di mille insanguinar l'arena</l>
     <l n="324">faranno or con la spada or con la lancia;</l>
     <l n="325">le squadre intere volteran la schiena</l>
     <l n="326">dinanzi a i nuovi paladin di Francia;</l>
     <l n="327">e Castiglion fra le percosse mura</l>
     <l n="328">sotto si cacherà de la paura,</l>
    </lg>
    <lg n="42">
     <l n="329">pregando il conte Biglia inginocchione</l>
     <l n="330">che venga a far cessar quella tempesta,</l>
     <l n="331">spiegando di Filippo il gonfalone</l>
     <l n="332">con una spagnolissima protesta;</l>
     <l n="333">quivi potrete allor con più ragione</l>
     <l n="334">cacciarvi gli occhi e rompervi la testa:</l>
     <l n="335">cessate intanto, e la pazzia mortale</l>
     <l n="336">resti fra quei che fan là giù del male. —</l>
    </lg>
    <lg n="43">
     <l n="337">Così disse, e chiamando Iride bella</l>
     <l n="338">ch'al sole avea l'umida chioma stesa</l>
     <l n="339">— Vola, l'impone, o mia diletta ancella,</l>
     <l n="340">e di' a Marte che ceda a la contesa</l>
     <l n="341">fin ch'arrivi Gherardo e sua sorella</l>
     <l n="342">a cui si dee l'onor di quest'impresa. —</l>
     <l n="343">Iride non risponde e i venti fende,</l>
     <l n="344">e giù dal ciel ne la battaglia scende.</l>
    </lg>
    <lg n="44">
     <l n="345">Vede Marte da lunge e drizza l'ale</l>
     <l n="346">dov'ei combatte e l'ambasciata esprime,</l>
     <l n="347">indi si parte e fuor de la mortale</l>
     <l n="348">feccia ritorna al puro aer sublime.</l>
     <l n="349">Marte, che scorge la tenzone eguale,</l>
     <l n="350">ritira il piè da l'ordinanze prime</l>
     <l n="351">e ne la retroguardia intanto passa,</l>
     <l n="352">e 'l Potta incontro ai Romagnoli lassa.</l>
    </lg>
    <lg n="45">
     <l n="353">Il Potta avea assaliti i Faentini</l>
     <l n="354">e fracassata la lor gente equestre,</l>
     <l n="355">ché gli scudi dipinti e gli elmi fini</l>
     <l n="356">non ressero al colpir de le balestre.</l>
     <l n="357">Giacoccio Naldi e Pier de' Fantolini</l>
     <l n="358">rimasero feriti e a la pedestre;</l>
     <l n="359">e a Mengo Foschi e al cancellier Giulita</l>
     <l n="360">il Potta di sua man tolse la vita.</l>
    </lg>
    <lg n="46">
     <l n="361">Uccise Bastian de' Fornardesi</l>
     <l n="362">che sapea tutto a mente il Calepino,</l>
     <l n="363">e dal voto ch'avea d'ir ad Ascesi</l>
     <l n="364">lo sciolse e di vestirsi di bertino;</l>
     <l n="365">indi per fianco urtò fra gl'Imolesi,</l>
     <l n="366">e s'affrontò col cavalier Vaino</l>
     <l n="367">ch'ucciso avea Pallamidon fornaio</l>
     <l n="368">che mangiava la torta col cucchiaio.</l>
    </lg>
    <lg n="47">
     <l n="369">Il cavalier, che stava in su l'aviso,</l>
     <l n="370">d'arena che tenea dentro un sacchetto</l>
     <l n="371">gli empiè gl'occhi e la bocca a l'improviso,</l>
     <l n="372">poi strinse il brando e gli assaggiò l'elmetto.</l>
     <l n="373">— Ah! disse il Potta allor forbendo il viso,</l>
     <l n="374">tu me la pagherai Romagnoletto. —</l>
     <l n="375">E in questo dir menando con la spada</l>
     <l n="376">colpì a la cieca, si fe' dar la strada.</l>
    </lg>
    <lg n="48">
     <l n="377">Ma poi che Marte il suo favor ritenne</l>
     <l n="378">e tornò di quadrato indietro il passo,</l>
     <l n="379">e che Perinto in quella parte venne</l>
     <l n="380">guidato dal furor di Satanasso,</l>
     <l n="381">il modanese stuol più non sostenne</l>
     <l n="382">l'impeto ostil dal faticar già lasso,</l>
     <l n="383">e rallentate l'ordinanze e l'ire</l>
     <l n="384">cominciò a ritirarsi, indi a fuggire.</l>
    </lg>
    <lg n="49">
     <l n="385">Il Potta pien di rabbia e disperato</l>
     <l n="386">gridava con la bocca e con le mani</l>
     <l n="387">ma non potea fermar da nessun lato</l>
     <l n="388">lo scompiglio e 'l terror de' Gemignani,</l>
     <l n="389">e da l'impeto loro al fin portato</l>
     <l n="390">costretto fu d'abbandonar que' piani,</l>
     <l n="391">benché tre volte e quattro in volto fiero</l>
     <l n="392">spignesse tra i nemici il gran destriero.</l>
    </lg>
    <lg n="50">
     <l n="393">Correndo in tanto e traversando il lito</l>
     <l n="394">senz'elmo e molle e polveroso tutto</l>
     <l n="395">il Conte di Culagna era fuggito,</l>
     <l n="396">e giunto a la città piena di lutto,</l>
     <l n="397">narrato avea fra il popolo smarrito</l>
     <l n="398">che 'l Re prigione e 'l campo era distrutto;</l>
     <l n="399">onde i vecchi e le donne al fiero aviso</l>
     <l n="400">fuggìan chi qua chi là pallidi in viso.</l>
    </lg>
    <lg n="51">
     <l n="401">Corsero gli Anzian tutti a consiglio</l>
     <l n="402">per consultar ciò che s'avesse a fare;</l>
     <l n="403">molti volean nel subito periglio</l>
     <l n="404">fuggirsi e la cittade abbandonare;</l>
     <l n="405">altri dicean ch'era da dar di piglio</l>
     <l n="406">a tutto quel che si potea portare,</l>
     <l n="407">e salir su la torre allora allora,</l>
     <l n="408">e chi non vi capìa stesse di fuora.</l>
    </lg>
    <lg n="52">
     <l n="409">Surse all'incontro un Bigo Manfredino</l>
     <l n="410">che sedea appresso a Carlo Fiordibelli,</l>
     <l n="411">e disse: — Senza pane e senza vino</l>
     <l n="412">che vogliamo cacar là su, fratelli?</l>
     <l n="413">questi sono consigli da un quattrino</l>
     <l n="414">che non gli sosterrian cento puntelli,</l>
     <l n="415">però i' vorrei, se 'l mio parer v'aggrada,</l>
     <l n="416">cavar un pozzo in capo d'ogni strada,</l>
    </lg>
    <lg n="53">
     <l n="417">e ricoprirlo sì, ch'in arrivando</l>
     <l n="418">cadessero i nemici in giù a fracasso. —</l>
     <l n="419">Guarnier Cantuti allor rispose: — E quando</l>
     <l n="420">sarà finita l'opra e chiuso il passo?</l>
     <l n="421">Non è meglio che star quivi indugiando</l>
     <l n="422">condur lo stabbio ch'abbiam pronto a basso</l>
     <l n="423">ch'ingombra la metà de la cittade,</l>
     <l n="424">e con esso serrar tutte le strade? —</l>
    </lg>
    <lg n="54">
     <l n="425">Ugo Machella a quel parlar sorrise</l>
     <l n="426">e disse rivoltato a que' prudenti:</l>
     <l n="427">— Se chiudiamo le strade in queste guise,</l>
     <l n="428">dov'entreranno poi le nostre genti?</l>
     <l n="429">Prendiamo l'armi: il Ciel sovente arrise</l>
     <l n="430">a le più audaci e risolute menti. —</l>
     <l n="431">Qui s'alzar tutti, e gridar senza tema:</l>
     <l n="432">— A la fé che l'è vera, andema, andema. —</l>
    </lg>
    <lg n="55">
     <l n="433">Ma i bottegai correndo in fretta a i passi</l>
     <l n="434">che feano la città poco sicura,</l>
     <l n="435">con travi e pali e terra e sterpi e sassi</l>
     <l n="436">tosto alzaron trinciere, argini e mura;</l>
     <l n="437">sbarrar le strade e gli affumati chiassi,</l>
     <l n="438">e i portici d'antica architettura,</l>
     <l n="439">e dinanzi a le sbarre in quelle strette</l>
     <l n="440">cominciaro a votar le canalette.</l>
    </lg>
    <lg n="56">
     <l n="441">Quando armata apparir fu vista intanto</l>
     <l n="442">Renoppia al suon de la novella fiera,</l>
     <l n="443">e correre a la porta, e seco a canto</l>
     <l n="444">condurre il fior de la virginea schiera:</l>
     <l n="445">diede a gli uomini ardir, riprese il pianto</l>
     <l n="446">del sesso femminil con faccia altera,</l>
     <l n="447">e rimirando giù per la via dritta</l>
     <l n="448">non vide alcun fuggir da la sconfitta.</l>
    </lg>
    <lg n="57">
     <l n="449">Stette sospesa e addimandò del Conte,</l>
     <l n="450">ma il Conte avea già preso altro sentiero,</l>
     <l n="451">onde deliberò di gire al ponte</l>
     <l n="452">sovra il Panàro a investigar del vero;</l>
     <l n="453">quivi arrivò che 'l sol da l'orizonte</l>
     <l n="454">già poco era lontan nel lito ibero,</l>
     <l n="455">e mirò in vista dolorosa e bruna</l>
     <l n="456">spettacolo di morte e di fortuna.</l>
    </lg>
    <lg n="58">
     <l n="457">Ne la parte più cupa e più profonda</l>
     <l n="458">notavano pedoni e cavalieri;</l>
     <l n="459">tutta di sangue uman torbida l'onda</l>
     <l n="460">volgea confusi e misti armi e destrieri;</l>
     <l n="461">i Gemignani a la sinistra sponda</l>
     <l n="462">fuggìan cacciati da i Petroni fieri;</l>
     <l n="463">stavan Tognone e Periteo lor sopra</l>
     <l n="464">e mettea l'uno e l'altro il ferro in opra.</l>
    </lg>
    <lg n="59">
     <l n="465">Per man di Periteo giaceano morti</l>
     <l n="466">Guron Bertani e Baldassar Guirino,</l>
     <l n="467">Giacopo Sadoleti e Antonio Porti,</l>
     <l n="468">e ferito Antenor di Scalabrino:</l>
     <l n="469">ma il superbo Tognone e i suoi consorti</l>
     <l n="470">le schiere di Stuffione e Ravarino</l>
     <l n="471">avean distrutte, e a gran fatica s'era</l>
     <l n="472">salvato Gherardin su la riviera.</l>
    </lg>
    <lg n="60">
     <l n="473">L'altro fratel ferito e prigioniero</l>
     <l n="474">cedeva l'armi al vincitor feroce,</l>
     <l n="475">ma su gli archi del ponte un cavaliero</l>
     <l n="476">fulminando col ferro e con la voce</l>
     <l n="477">cacciava i Gemignani, e a quell'altiero</l>
     <l n="478">s'opponea solo il Potta in su la foce</l>
     <l n="479">del ponte, e di fermar cercava in parte</l>
     <l n="480">l'ordinanze de' suoi già rotte e sparte.</l>
    </lg>
    <lg n="61">
     <l n="481">Giugne Renoppia, e dove rotta vede</l>
     <l n="482">da la ripa fuggir l'amica gente,</l>
     <l n="483">volge con l'arco teso in fretta il piede,</l>
     <l n="484">e di lampi d'onor nel viso ardente:</l>
     <l n="485">— O infamia, grida, ch'ogn'infamia eccede:</l>
     <l n="486">tornate, e dite a la città dolente</l>
     <l n="487">che moriron le figlie e le sorelle</l>
     <l n="488">dove fuggiste voi, popolo imbelle.</l>
    </lg>
    <lg n="62">
     <l n="489">Noi morirem qui sole e gloriose,</l>
     <l n="490">gite voi a salvar l'indegna vita,</l>
     <l n="491">non resteran vostre ignominie ascose,</l>
     <l n="492">né la fama con noi fia seppellita. —</l>
     <l n="493">Seco Renoppia avea le bellicose</l>
     <l n="494">donne di Pompeian, schiera fiorita</l>
     <l n="495">ch'in Modana arrestò tema d'oltraggio,</l>
     <l n="496">e cento de le sue di più coraggio;</l>
    </lg>
    <lg n="63">
     <l n="497">e fra queste Celinda e Semidea,</l>
     <l n="498">di Manfredi sorelle e sue dilette,</l>
     <l n="499">e l'una e l'altra l'asta e l'arco avea</l>
     <l n="500">e la faretra al fianco e le saette.</l>
     <l n="501">Renoppia, che dal ponte i suoi vedea</l>
     <l n="502">tutti fuggir, la cocca a l'occhio mette,</l>
     <l n="503">e drizza il ferro a la scoperta faccia</l>
     <l n="504">di Perinto, ch'a' suoi dava la caccia.</l>
    </lg>
    <lg n="64">
     <l n="505">E se non che Minerva il colpo torse</l>
     <l n="506">dal segno ove 'l drizzò la bella mano,</l>
     <l n="507">il fortissimo Eroe periva forse:</l>
     <l n="508">ma non uscì però lo strale in vano</l>
     <l n="509">ch'al destrier, ch'a quel punto in alto sorse</l>
     <l n="510">d'un salto e si levò tutto dal piano,</l>
     <l n="511">andò a ferir nel mezzo de la fronte,</l>
     <l n="512">onde col suo signor cadde su 'l ponte.</l>
    </lg>
    <lg n="65">
     <l n="513">Perinto dal destrier ratto si scioglie,</l>
     <l n="514">ma lui non mira più la donna altera</l>
     <l n="515">che declina dal ponte e si raccoglie</l>
     <l n="516">dove fuggiano i suoi da la riviera:</l>
     <l n="517">quivi a Tognon, che l'onorate spoglie</l>
     <l n="518">avea tratte a Engheram da la Panciera,</l>
     <l n="519">prende la mira, e fa passar lo strale</l>
     <l n="520">dove giunto a la spalla era il bracciale.</l>
    </lg>
    <lg n="66">
     <l n="521">Ferito il cavalier si ritraea,</l>
     <l n="522">quand'un altro quadrel gli sopraggiunge</l>
     <l n="523">che da l'arco gli vien di Semidea,</l>
     <l n="524">e in una gamba amaramente il punge.</l>
     <l n="525">Strinse l'asta Celinda, e giù scendea</l>
     <l n="526">là dove Periteo poco era lunge,</l>
     <l n="527">quand'ecco col caval cader ne l'onda</l>
     <l n="528">rotolando il mirò da l'alta sponda.</l>
    </lg>
    <lg n="67">
     <l n="529">Avventar le compagne a l'improviso</l>
     <l n="530">cento strali in un punto al cavaliero;</l>
     <l n="531">l'armi difeser lui, ma cadde ucciso</l>
     <l n="532">a i colpi di tant'archi il buon destriero;</l>
     <l n="533">la sembianza real, l'altero viso,</l>
     <l n="534">la ricca sopravesta e 'l gran cimiero</l>
     <l n="535">trasser gli occhi così tutti in lui solo,</l>
     <l n="536">che meglio era vestir di romagnolo.</l>
    </lg>
    <lg n="68">
     <l n="537">Qual Telessilla già dal muro d'Argo</l>
     <l n="538">cacciò il campo Spartan vittorioso,</l>
     <l n="539">tal fe' Renoppia dal sanguigno margo</l>
     <l n="540">ritrarre il piede al vincitor fastoso:</l>
     <l n="541">come uscito di sonno o di letargo</l>
     <l n="542">da quell'atto confuso e vergognoso,</l>
     <l n="543">il campo che fuggìa voltò la fronte,</l>
     <l n="544">e fermò le bandiere a piè del ponte.</l>
    </lg>
    <lg n="69">
     <l n="545">Indi allargati in su la destra mano</l>
     <l n="546">correano a gara a custodir la riva,</l>
     <l n="547">quando s'udì un rumor poco lontano</l>
     <l n="548">che 'l ciel di gridi e di spavento empiva.</l>
     <l n="549">Era questi Gherardo il capitano</l>
     <l n="550">ch'in soccorso de' suoi ratto veniva;</l>
     <l n="551">al giugner suo mutar faccia le carte,</l>
     <l n="552">e ripresero cor Dionisio e Marte.</l>
    </lg>
    <lg n="70">
     <l n="553">Gherardo in arrivando a destra invia</l>
     <l n="554">Bertoldo con due schiere, ed egli dove</l>
     <l n="555">vede il Potta pugnar prende la via,</l>
     <l n="556">passa su 'l ponte e fa l'usate prove.</l>
     <l n="557">Perinto a piedi e sol gli s'opponìa,</l>
     <l n="558">ma come vide tante genti nuove</l>
     <l n="559">che correano del ponte a la difesa,</l>
     <l n="560">ritrasse il piede e abbandonò l'impresa.</l>
    </lg>
    <lg n="71">
     <l n="561">Gherardo sbarra il ponte e 'n guardia il lassa</l>
     <l n="562">a Giberto che quivi era con lui,</l>
     <l n="563">e torna indietro e su la riva passa</l>
     <l n="564">là dove combattean ne l'acqua i sui;</l>
     <l n="565">vede stanco il caval, subito abbassa,</l>
     <l n="566">ne fa un altro venir, ché n'avea dui,</l>
     <l n="567">né può soffrir di scender da la sponda</l>
     <l n="568">ch'a precipizio giù salta ne l'onda.</l>
    </lg>
    <lg n="72">
     <l n="569">Il signor di Faenza era in battaglia</l>
     <l n="570">col capitan Brindon Boccabadati,</l>
     <l n="571">e Matteo Fredi e Gemignan Roncaglia</l>
     <l n="572">e Beltramo Baroccio avea ammazzati.</l>
     <l n="573">Gherardo con la mazza apre e sbarraglia</l>
     <l n="574">Faentini, Imolesi e Cesenati,</l>
     <l n="575">quei di Ravenna e quei de la Cattolica,</l>
     <l n="576">e fa strage di ferro e di maiolica.</l>
    </lg>
    <lg n="73">
     <l n="577">Al capitan Fracassa in su l'elmetto</l>
     <l n="578">menò d'un colpo esterminato e fiero,</l>
     <l n="579">che tramortito ne l'ondoso letto</l>
     <l n="580">cadendo di Brindon fu prigioniero.</l>
     <l n="581">Quindi si volse, e con feroce aspetto</l>
     <l n="582">nel petronico stuol spinse il destriero,</l>
     <l n="583">e di Panago al conte e a Boniforte</l>
     <l n="584">signor di Castiglion diede la morte.</l>
    </lg>
    <lg n="74">
     <l n="585">Si ritira il nemico a l'altra riva</l>
     <l n="586">che 'l disvantaggio suo vede e comprende,</l>
     <l n="587">e poi ch'a l'erta in fermo sito arriva,</l>
     <l n="588">l'ordinanze restrigne e si difende.</l>
     <l n="589">Ma già la notte d'oriente usciva,</l>
     <l n="590">e fra l'orror de le sue fosche bende</l>
     <l n="591">le lampade del ciel tutte accendea,</l>
     <l n="592">e giù in terra a' mortali il dì chiudea.</l>
    </lg>
   </lg>
  </body>
 </text>
</TEI>