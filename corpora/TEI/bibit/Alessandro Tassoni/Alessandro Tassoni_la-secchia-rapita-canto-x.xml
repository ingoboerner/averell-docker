<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La secchia rapita - CANTO X</title>
    <author>Alessandro Tassoni</author>
   </titleStmt>
   <extent>
    <measure unit="stanza">74</measure>
    <measure unit="line">592</measure>
   </extent>
   <publicationStmt>
    <publisher>UNED University</publisher>
    <idno>Alessandro Tassoni_la-secchia-rapita-canto-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La secchia rapita - CANTO X</title>
     <author>Alessandro Tassoni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La secchia rapita - CANTO X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il carro de la Notte era già fuora</l>
     <l n="2">del cerchio che divide Africa e Spagna,</l>
     <l n="3">e non dormiva e non posava ancora</l>
     <l n="4">il glorioso Conte di Culagna;</l>
     <l n="5">va tra sé rivolgendo ad ora ad ora</l>
     <l n="6">con quant'onore in campo egli rimagna,</l>
     <l n="7">poiché mercé di sua felice stella</l>
     <l n="8">l'incantato guerrier tratto ha di sella.</l>
    </lg>
    <lg n="2">
     <l n="9">Quindi pensando a la cagion che spinto</l>
     <l n="10">Melindo avea su 'l favoloso legno,</l>
     <l n="11">pargli non pur del ricco scudo vinto,</l>
     <l n="12">ma de la bella donna esser più degno:</l>
     <l n="13">gli somministra il naturale istinto</l>
     <l n="14">e la ragion del suo elevato ingegno,</l>
     <l n="15">che poiché 'l campo il cavalier gli cede</l>
     <l n="16">d'ogn'onor, d'ogni premio il lascia erede.</l>
    </lg>
    <lg n="3">
     <l n="17">E su questo pensier vaneggia in guisa,</l>
     <l n="18">che di Renoppia già si finge amante,</l>
     <l n="19">e le bellezze sue fra sé divisa</l>
     <l n="20">cupidamente, e n'arde in un istante:</l>
     <l n="21">or ne' begli occhi suoi tutto s'affisa,</l>
     <l n="22">or ne gli atti leggiadri, or nel sembiante;</l>
     <l n="23">e come lusingando il va la speme,</l>
     <l n="24">or gioisce, or sospira, or brama, or teme.</l>
    </lg>
    <lg n="4">
     <l n="25">Moglie giovane e bella ei possedea,</l>
     <l n="26">ma ogni pensier di lei se n'è fuggito,</l>
     <l n="27">e in questo nuovo amor s'interna e bea</l>
     <l n="28">tanto, che pargli il ciel toccar col dito:</l>
     <l n="29">così la carne già ch'in bocca avea</l>
     <l n="30">su 'l fiume il can d'Esopo, un dì schernito</l>
     <l n="31">lasciò cader nel fuggitivo umore,</l>
     <l n="32">per prender l'ombra sua ch'era maggiore.</l>
    </lg>
    <lg n="5">
     <l n="33">Tutta la notte andò girando il Conte</l>
     <l n="34">le piume, senza mai prender riposo;</l>
     <l n="35">e Febo già con l'infiammata fronte</l>
     <l n="36">rimovendo dal ciel l'aer ombroso,</l>
     <l n="37">colta l'Aurora avea su l'orizonte</l>
     <l n="38">ignuda in braccio al suo Titon geloso;</l>
     <l n="39">ond'ella rossa in volto, alzando il petto</l>
     <l n="40">con la camicia in man fuggia del letto:</l>
    </lg>
    <lg n="6">
     <l n="41">quand'il Conte levato anch'egli mosse</l>
     <l n="42">colà dove Renoppia era attendata,</l>
     <l n="43">cantando a l'improviso a note grosse</l>
     <l n="44">sopra una chitariglia discordata;</l>
     <l n="45">e giudicando che la lingua fosse</l>
     <l n="46">di gran momento a intenerir l'amata,</l>
     <l n="47">s'affaticava in trovar voci elette</l>
     <l n="48">di quelle che i Toscan chiamano prette.</l>
    </lg>
    <lg n="7">
     <l n="49">— O, diceva, bellor de l'universo,</l>
     <l n="50">ben meritata ho vostra beninanza:</l>
     <l n="51">ché 'l prode battaglier cadde riverso,</l>
     <l n="52">e perdé l'amorosa e la burbanza.</l>
     <l n="53">Già l'ariento del palvese terso</l>
     <l n="54">non mi brocciò a pugnar per desianza,</l>
     <l n="55">ma di vostra parvenza il bel chiarore,</l>
     <l n="56">sol per vittoriare il vostro quore. —</l>
    </lg>
    <lg n="8">
     <l n="57">Così cantava il Conte innamorato</l>
     <l n="58">a lei che del suo amor fra sé ridea.</l>
     <l n="59">Ma Venere fra tanto in altro lato</l>
     <l n="60">le campagne del mar lieta scorrea:</l>
     <l n="61">un mirabil legnetto apparecchiato</l>
     <l n="62">a la foce de l'Arno in fretta avea,</l>
     <l n="63">e movea quindi a la riviera amena</l>
     <l n="64">de la real città de la Sirena,</l>
    </lg>
    <lg n="9">
     <l n="65">per incitar il Principe novello</l>
     <l n="66">di Taranto ad armar gente da guerra,</l>
     <l n="67">e liberar di prigionia il fratello</l>
     <l n="68">che chiuso sta ne la nemica terra.</l>
     <l n="69">Entra ne l'onda il vascelletto snello,</l>
     <l n="70">spiega la vela un miglio o due da terra;</l>
     <l n="71">siede in poppa la dea, chiusa d'un velo</l>
     <l n="72">azzurro e d'oro a gli uomini ed al cielo.</l>
    </lg>
    <lg n="10">
     <l n="73">Capraia adietro e la Gorgona lassa,</l>
     <l n="74">e prende in giro a la sinistra l'onda,</l>
     <l n="75">quinci Livorno, e quindi l'Elba passa</l>
     <l n="76">d'ampie vene di ferro ognor feconda;</l>
     <l n="77">la distrutta Faleria in parte bassa</l>
     <l n="78">vede, e Piombino in su la manca sponda,</l>
     <l n="79">dov'oggi il mare adombra il monte e 'l piano</l>
     <l n="80">l'aquila del gran Re de l'Oceàno.</l>
    </lg>
    <lg n="11">
     <l n="81">Tremolavano i rai del sol nascente</l>
     <l n="82">sovra l'onde del mar purpuree e d'oro,</l>
     <l n="83">e in veste di zaffiro il ciel ridente</l>
     <l n="84">specchiar parea le sue bellezze in loro:</l>
     <l n="85">d'Africa i venti fieri e d'Oriente</l>
     <l n="86">de le fatiche lor prendean ristoro,</l>
     <l n="87">e co' sospiri suoi soavi e lieti</l>
     <l n="88">sol Zefiro increspava il lembo a Teti.</l>
    </lg>
    <lg n="12">
     <l n="89">Al trapassar de la beltà divina</l>
     <l n="90">la Fortuna d'amor passa e s'asconde,</l>
     <l n="91">l'ondeggiar de la placida marina</l>
     <l n="92">baciando va l'inargentate sponde.</l>
     <l n="93">Ardon d'amore i pesci, e la vicina</l>
     <l n="94">spiaggia languisce invidiando a l'onde,</l>
     <l n="95">e stanno gli Amoretti ignudi intenti</l>
     <l n="96">a la vela, al governo, a i remi, a i venti.</l>
    </lg>
    <lg n="13">
     <l n="97">Quinci e quindi i delfini a schiere a schiere</l>
     <l n="98">fanno la scorta al bel legnetto adorno,</l>
     <l n="99">e le ninfe del mar pronte e leggiere</l>
     <l n="100">corron danzando e festeggiando intorno;</l>
     <l n="101">vede l'Umbrone ove sboccando ei pere</l>
     <l n="102">e l'isola del Giglio a mezzo giorno,</l>
     <l n="103">e in dirupata e ruinosa sede</l>
     <l n="104">monte Argentaro in mezzo a l'onde vede.</l>
    </lg>
    <lg n="14">
     <l n="105">Quindi s'allarga in su la destra mano,</l>
     <l n="106">e lascia il porto d'Ercole a mancina;</l>
     <l n="107">vede Civitavecchia, e di lontano</l>
     <l n="108">biancheggiar tutto il lido e la marina.</l>
     <l n="109">Giaceva allora il porto di Traiano</l>
     <l n="110">lacero e guasto in misera ruina:</l>
     <l n="111">strugge il tempo le torri e i marmi solve</l>
     <l n="112">e le machine eccelse in poca polve.</l>
    </lg>
    <lg n="15">
     <l n="113">Già la foce del Tebro era non lunge,</l>
     <l n="114">quando si risvegliò Libecchio altiero</l>
     <l n="115">che 'n Libia regna, e dove al lido giunge,</l>
     <l n="116">travalca sopra il mar superbo e fiero:</l>
     <l n="117">vede l'argentea vela, e come il punge</l>
     <l n="118">un temerario suo vano pensiero,</l>
     <l n="119">vola a saper che porti il vago legno,</l>
     <l n="120">e intende ch'è la dea del terzo regno.</l>
    </lg>
    <lg n="16">
     <l n="121">Onde orgoglioso, e come invidia il muove,</l>
     <l n="122">a Zefiro si volge e grida: — O resta,</l>
     <l n="123">o io ti caccierò nel centro dove</l>
     <l n="124">non ardirai mai più d'alzar la testa;</l>
     <l n="125">a te la figlia del superno Giove</l>
     <l n="126">non tocca di condur, mia cura è questa,</l>
     <l n="127">va' tu a condur le rondini al passaggio,</l>
     <l n="128">e a far innamorar gli asini il maggio. —</l>
    </lg>
    <lg n="17">
     <l n="129">Zefiro, ch'assalito a l'improviso</l>
     <l n="130">da l'emulo maggior quivi si mira,</l>
     <l n="131">ne manda in fretta al suo fratello aviso,</l>
     <l n="132">che su l'Alpi dormiva, e 'l piè ritira:</l>
     <l n="133">corre Aquilon, tutto turbato in viso,</l>
     <l n="134">ch'ode l'insulto, e freme di tant'ira</l>
     <l n="135">che fa i tetti cader, gli arbori svelle,</l>
     <l n="136">e la rena del mar caccia a le stelle.</l>
    </lg>
    <lg n="18">
     <l n="137">Libecchio che venir muggiando insieme</l>
     <l n="138">i due fratelli di lontano vede,</l>
     <l n="139">si prepara a l'assalto, e già non teme</l>
     <l n="140">del nemico furor, né il campo cede;</l>
     <l n="141">tutte raguna le sue forze estreme,</l>
     <l n="142">e dal lido african sciogliendo il piede,</l>
     <l n="143">chiama in aiuto anch'ei di sua follia</l>
     <l n="144">Sirocco regnator de la Soria.</l>
    </lg>
    <lg n="19">
     <l n="145">Vien Sirocco veloce, onde s'accende</l>
     <l n="146">una fiera battaglia in mezzo a l'onde;</l>
     <l n="147">si turba il ciel, si turba l'aria, e stende</l>
     <l n="148">densa tela di nubi e 'l sol nasconde;</l>
     <l n="149">fremono i venti e 'l mar con voci orrende,</l>
     <l n="150">risonano percosse ambe le sponde,</l>
     <l n="151">e par che muova a' suoi fratelli guerra</l>
     <l n="152">l'ondoso scotitor de l'ampia terra.</l>
    </lg>
    <lg n="20">
     <l n="153">Si spezzano le nubi e foco n'esce</l>
     <l n="154">che scorre i campi del celeste regno,</l>
     <l n="155">il foco e l'aria e l'acqua e 'l ciel si mesce,</l>
     <l n="156">non han più gli elementi ordine o segno;</l>
     <l n="157">s'odono orrendi tuoni, ognor più cresce</l>
     <l n="158">de' fieri venti il furibondo sdegno,</l>
     <l n="159">increspa e inlividisce il mar la faccia</l>
     <l n="160">e l'alza contra il ciel che lo minaccia.</l>
    </lg>
    <lg n="21">
     <l n="161">Già s'ascondeva d'Ostia il lido basso,</l>
     <l n="162">e 'l porto d'Anzio di lontan surgea,</l>
     <l n="163">quando sentì il romor, vide il fracasso</l>
     <l n="164">che 'l ciel turbava e 'l mar, la bella dea:</l>
     <l n="165">vide fuggirsi a frettoloso passo</l>
     <l n="166">le ninfe dal furor de la marea;</l>
     <l n="167">onde tutta sdegnosa aperse il velo</l>
     <l n="168">e dimostrò le sue bellezze al cielo.</l>
    </lg>
    <lg n="22">
     <l n="169">E minacciando le tempeste algenti</l>
     <l n="170">e le procelle e i turbini sonanti,</l>
     <l n="171">cacciò del ciel le nubi, e gli elementi</l>
     <l n="172">tranquillò co' begli occhi e co' sembianti.</l>
     <l n="173">Corsero tutti ad inchinarla i venti</l>
     <l n="174">a le minacce sue cheti e tremanti;</l>
     <l n="175">ella in Libecchio sol le luci affisse,</l>
     <l n="176">e mordendosi il dito irata disse:</l>
    </lg>
    <lg n="23">
     <l n="177">— Moro, can, senza legge e senza fede,</l>
     <l n="178">t'insegnerò, con queste tue contese,</l>
     <l n="179">come si tratta meco e si procede,</l>
     <l n="180">e ti farò tornare in tuo paese. —</l>
     <l n="181">Quel s'inginocchia e bacia il divin piede</l>
     <l n="182">chiede perdon de l'impensate offese,</l>
     <l n="183">e fa partendo in Africa passaggio:</l>
     <l n="184">segue la navicella il suo viaggio.</l>
    </lg>
    <lg n="24">
     <l n="185">Le donne di Nettun vede su 'l lito</l>
     <l n="186">in gonna rossa e col turbante in testa;</l>
     <l n="187">rade il porto d'Astura, ove tradito</l>
     <l n="188">fu Corradin ne la sua fuga mesta:</l>
     <l n="189">or l'esempio crudele ha Dio punito</l>
     <l n="190">ché la terra distrutta e inculta resta;</l>
     <l n="191">quindi Monte Circello orrido appare</l>
     <l n="192">col capo in cielo e con le piante in mare.</l>
    </lg>
    <lg n="25">
     <l n="193">S'avanza, e rimaner quinci in disparte</l>
     <l n="194">vede Ponzia diserta e Palmarola,</l>
     <l n="195">che furon già de la città di Marte</l>
     <l n="196">prigioni illustri in parte occulta e sola.</l>
     <l n="197">Varie torri su 'l lido erano sparte:</l>
     <l n="198">la vaga prora le trascorre e vola,</l>
     <l n="199">e passa Terracina, e di lontano</l>
     <l n="200">vede Gaeta a la sinistra mano.</l>
    </lg>
    <lg n="26">
     <l n="201">Lascia Gaeta, e su per l'onda corre</l>
     <l n="202">tanto ch'arriva a Procida e la rade,</l>
     <l n="203">indi giugne a Puzzòlo, e via trascorre,</l>
     <l n="204">Puzzòlo che di solfo ha le contrade;</l>
     <l n="205">quindi s'andava in Nisida a raccorre,</l>
     <l n="206">e a Napoli scoprìa l'alta beltade;</l>
     <l n="207">onde dal porto suo parea inchinare</l>
     <l n="208">la regina del mar, la dea del mare.</l>
    </lg>
    <lg n="27">
     <l n="209">Da Nisida la dea spedisce un messo</l>
     <l n="210">al principe Manfredi, e 'n terra scende,</l>
     <l n="211">e cangia volto, e 'l bel sembiante espresso</l>
     <l n="212">de la Contessa di Caserta prende.</l>
     <l n="213">Il Principe e costei d'un padre stesso</l>
     <l n="214">nacquero, se la fama il vero intende,</l>
     <l n="215">ma di madri diverse, e fur nudriti</l>
     <l n="216">per alcun tempo in differenti liti.</l>
    </lg>
    <lg n="28">
     <l n="217">Condotti in corte poi fanciulli ancora</l>
     <l n="218">ne l'albergo real crebbero insieme</l>
     <l n="219">senza riguardo, in fin che venne l'ora</l>
     <l n="220">che 'l fior di nostra età spunta col seme;</l>
     <l n="221">erano gli anni quasi uguali, e allora</l>
     <l n="222">de l'uno e l'altro le bellezze estreme:</l>
     <l n="223">onde il fraterno amor, non so dir come,</l>
     <l n="224">strano incendio divenne e cangiò nome.</l>
    </lg>
    <lg n="29">
     <l n="225">Sospettonne osservando i gesti e i visi</l>
     <l n="226">il padre, e maritò la giovinetta:</l>
     <l n="227">ma i corpi fur, non gli animi divisi,</l>
     <l n="228">e restò l'alma in servitù ristretta.</l>
     <l n="229">Or che vede venir con lieti avisi</l>
     <l n="230">Manfredi il messaggier da l'isoletta,</l>
     <l n="231">cuopre la poppa d'una navicella,</l>
     <l n="232">e solo e chiuso va da la sorella.</l>
    </lg>
    <lg n="30">
     <l n="233">Trovolla a piè d'una distrutta rocca,</l>
     <l n="234">che passeggiava in un giardino ameno;</l>
     <l n="235">subito scende, e come amore il tocca</l>
     <l n="236">corre e l'abbraccia e la si strigne al seno,</l>
     <l n="237">e la bacia ne gli occhi e ne la bocca,</l>
     <l n="238">e da la dea d'Amor tanto veleno</l>
     <l n="239">con que' baci rapisce e tanto foco,</l>
     <l n="240">che tutto avvampa e non ritrova loco.</l>
    </lg>
    <lg n="31">
     <l n="241">Volea iterar gli abbracciamenti e i baci,</l>
     <l n="242">ma con la bella man la dea s'oppose,</l>
     <l n="243">e respignendo l'avide e mordaci</l>
     <l n="244">labbia, si tinse di color di rose.</l>
     <l n="245">— Frenate, signor mio, le mani audaci</l>
     <l n="246">e le voglie, dicea, libidinose;</l>
     <l n="247">ché non son questi a gli andamenti, a i cenni</l>
     <l n="248">baci fraterni, e udite perch'io venni. —</l>
    </lg>
    <lg n="32">
     <l n="249">Il Principe ristette: ed ella, poi</l>
     <l n="250">che d'Enzio il fiero caso ebbe narrato,</l>
     <l n="251">ch'estinto il fior de' cavalieri suoi</l>
     <l n="252">prigioniero pugnando era restato,</l>
     <l n="253">le lagrime asciugando: — Or, disse, a voi</l>
     <l n="254">che mio padre in sua vece ha qui lasciato,</l>
     <l n="255">tocca mostrar, s'in voi non mente il sangue,</l>
     <l n="256">che la destra di Svevia ancor non langue.</l>
    </lg>
    <lg n="33">
     <l n="257">Voi che reggete il fren di questo regno</l>
     <l n="258">potete vendicar di nostro padre</l>
     <l n="259">e di nostro fratel l'obbrobrio indegno,</l>
     <l n="260">armando in terra e in mar diverse squadre.</l>
     <l n="261">Né già più glorioso o bel disegno</l>
     <l n="262">né più famose prove e più leggiadre</l>
     <l n="263">poteva in terra o in mar da parte alcuna</l>
     <l n="264">al valor vostro appresentar fortuna.</l>
    </lg>
    <lg n="34">
     <l n="265">Io, se non fossi donna, andrei con questa</l>
     <l n="266">mano a spianar le temerarie mura,</l>
     <l n="267">né vorrei che giammai l'iniqua gesta</l>
     <l n="268">si vantasse d'aver parte sicura,</l>
     <l n="269">se prima non venisse in umil vesta</l>
     <l n="270">con una fune al collo o la cintura</l>
     <l n="271">a chiedermi perdono e a consegnarmi</l>
     <l n="272">il mio fratello e la cittade e l'armi.</l>
    </lg>
    <lg n="35">
     <l n="273">Ah Dio! perché fui donna, o non usai</l>
     <l n="274">a l'armi, al sangue anch'io la destra molle? —</l>
     <l n="275">Qui sfavillò di sì cocenti rai,</l>
     <l n="276">che trafisse il meschin ne le midolle.</l>
     <l n="277">Trema il cor come fronda; e tutto omai</l>
     <l n="278">fuor di ghiaccio rassembra e dentro bolle:</l>
     <l n="279">vorrìa stender la man, vorrìa rapire;</l>
     <l n="280">ma un segreto terror smorza l'ardire.</l>
    </lg>
    <lg n="36">
     <l n="281">Al fin con voce tremula risponde:</l>
     <l n="282">— Sorella mia, reina mia, dea mia,</l>
     <l n="283">andrò nel foco, andrò per mezzo a l'onde,</l>
     <l n="284">e nel centro per voi, s'al centro è via.</l>
     <l n="285">Lo scettro di mio padre in queste sponde,</l>
     <l n="286">con libero voler, tutto ho in balìa:</l>
     <l n="287">disponetene voi come v'aggrada,</l>
     <l n="288">ché vostro è questo core e questa spada. —</l>
    </lg>
    <lg n="37">
     <l n="289">Così dicendo apre le braccia e crede</l>
     <l n="290">strigner de la sorella il vago petto:</l>
     <l n="291">ma l'amorosa dea che 'l rischio vede,</l>
     <l n="292">subito si ritira e cangia aspetto.</l>
     <l n="293">Ne la forma immortal sua prima riede;</l>
     <l n="294">e alzandosi ne l'aria, al giovinetto</l>
     <l n="295">versa, al partir, dal bel purpureo grembo</l>
     <l n="296">sopra di rose e d'altri fiori un nembo.</l>
    </lg>
    <lg n="38">
     <l n="297">— O bellezza del ciel viva immortale,</l>
     <l n="298">dove fuggi da me? perché mi lassi?</l>
     <l n="299">Né mi concedi almen, che in tanto male</l>
     <l n="300">io possa in te sbramar quest'occhi lassi? —</l>
     <l n="301">Così parlava il giovane reale;</l>
     <l n="302">e intanto rivolgea gli afflitti passi</l>
     <l n="303">a l'onda giù dove l'attende il legno,</l>
     <l n="304">disegnando d'armar tutto quel regno.</l>
    </lg>
    <lg n="39">
     <l n="305">Ma il Conte di Culagna avendo intanto</l>
     <l n="306">vista Renoppia uscir del padiglione,</l>
     <l n="307">rassettato il collar, la barba e 'l manto</l>
     <l n="308">e tiratosi in fronte un pennacchione,</l>
     <l n="309">l'era gita a incontrar da un altro canto,</l>
     <l n="310">salutandola quasi in ginocchione:</l>
     <l n="311">ond'ella instrutta di sue degne imprese</l>
     <l n="312">l'avea chiamato a sé tutta cortese.</l>
    </lg>
    <lg n="40">
     <l n="313">E avendo il suo valor molto esaltato,</l>
     <l n="314">la dispostezza e 'l fior de l'intelletto,</l>
     <l n="315">giurato avea di non aver trovato</l>
     <l n="316">chi più paresse a lei degno suggetto</l>
     <l n="317">de l'amor suo, quand'ei non fosse stato</l>
     <l n="318">in nodo marital congiunto e stretto:</l>
     <l n="319">onde il burlar de la donzella avìa</l>
     <l n="320">posto il meschino in strana frenesia.</l>
    </lg>
    <lg n="41">
     <l n="321">Trovollo Titta in un solingo piano</l>
     <l n="322">ch'ei passeggiava a l'ombra d'una noce,</l>
     <l n="323">e gìa fra sé con la corona in mano</l>
     <l n="324">parlando, a passo or lento, ora veloce.</l>
     <l n="325">Come egli vide il cavalier romano,</l>
     <l n="326">gli si fece a l'orecchia, e a mezza voce</l>
     <l n="327">— Frate, gli disse, per uscir di doglie</l>
     <l n="328">io son forzato avvelenar mia moglie.</l>
    </lg>
    <lg n="42">
     <l n="329">A me certo ne spiace in infinito,</l>
     <l n="330">ma così porta la crudel mia stella. —</l>
     <l n="331">Quindi gli narra quanto era seguito,</l>
     <l n="332">e quel che detto gli ha Renoppia bella;</l>
     <l n="333">mostra di rimaner Titta stupito,</l>
     <l n="334">e lo chiama felice in sua favella:</l>
     <l n="335">— Conte, tu se' nu Papa, e t'aio detto</l>
     <l n="336">che no' ce che te pozza stare a petto. —</l>
    </lg>
    <lg n="43">
     <l n="337">Gli va poscia di bocca ogni pensiero</l>
     <l n="338">cacciando a poco a poco, e lo millanta:</l>
     <l n="339">ed ei, com'è di cor pronto e leggiero,</l>
     <l n="340">si ringalluzza e si dimena e canta.</l>
     <l n="341">Gli scuopre de l'interno il falso e 'l vero,</l>
     <l n="342">e del disegno rio si gloria e vanta.</l>
     <l n="343">Nota Titta ogni cosa, e lo conforta</l>
     <l n="344">ch'alcun non saprà mai chi l'abbia morta.</l>
    </lg>
    <lg n="44">
     <l n="345">Era Titta per sorte innamorato</l>
     <l n="346">de la moglie del Conte, e mentre fue</l>
     <l n="347">ne la città, con atti a lei mostrato</l>
     <l n="348">l'avea e con voci a le serventi sue:</l>
     <l n="349">or che si vede il modo apparecchiato</l>
     <l n="350">di far che resti il mal accorto un bue,</l>
     <l n="351">scrive il tutto a la donna, e in che maniera</l>
     <l n="352">il pazzo rio d'attossicarla spera.</l>
    </lg>
    <lg n="45">
     <l n="353">Lo ringrazia la donna, e cauta osserva</l>
     <l n="354">gli andamenti del Conte in ogni parte,</l>
     <l n="355">e informa del periglio ogni sua serva,</l>
     <l n="356">perché sieno a guardarla anch'esse a parte.</l>
     <l n="357">Il Conte, fisso già ne la proterva</l>
     <l n="358">sua voglia, tratto avea solo in disparte</l>
     <l n="359">il medico Sigonio, e in pagamento</l>
     <l n="360">offertogli in buon dato oro ed argento,</l>
    </lg>
    <lg n="46">
     <l n="361">se gli prepara un tossico provato,</l>
     <l n="362">cui rimedio non sia d'alcuna sorte,</l>
     <l n="363">dicendo che di fresco avea trovato</l>
     <l n="364">la moglie che gli fea le fusa torte,</l>
     <l n="365">e ch'avea risoluto e terminato</l>
     <l n="366">di darle di sua man condegna morte.</l>
     <l n="367">Lungamente pregar si fe' il Sigonio,</l>
     <l n="368">e al fin gli diè una presa d'antimonio.</l>
    </lg>
    <lg n="47">
     <l n="369">Per tossico se 'l piglia il Conte, e passa</l>
     <l n="370">a Modana improviso una mattina;</l>
     <l n="371">saluta la moglier che non si lassa</l>
     <l n="372">conoscer sospettosa, e gli s'inchina.</l>
     <l n="373">Va scorrendo la casa e al fin s'abbassa,</l>
     <l n="374">per dispensare il tossico, in cucina,</l>
     <l n="375">ma la trova guardata in tal maniera</l>
     <l n="376">che non sa come fare, e si dispera.</l>
    </lg>
    <lg n="48">
     <l n="377">Torna a salir su per l'istessa scala</l>
     <l n="378">tutto affannato e conturbato in volto,</l>
     <l n="379">e aspetta fin che sian portati in sala</l>
     <l n="380">i cibi, e su la mensa il pranzo accolto.</l>
     <l n="381">Allora corre, e la minestra sala</l>
     <l n="382">de la moglier col cartoccin disciolto,</l>
     <l n="383">fingendo che sia pepe, e a un tempo stesso</l>
     <l n="384">scuote la peparola ch'avea appresso.</l>
    </lg>
    <lg n="49">
     <l n="385">La cauta moglie e sospettosa viene,</l>
     <l n="386">e mentre ch'ei le man si lava e netta,</l>
     <l n="387">gli s'oppone co' fianchi e con le rene,</l>
     <l n="388">e la minestra sua gli cambia in fretta:</l>
     <l n="389">mostra che s'è lavata, e siede e tiene</l>
     <l n="390">l'occhio pronto per tutto, e non s'affretta</l>
     <l n="391">a mettersi vivanda alcuna in bocca</l>
     <l n="392">che non abbia il marito in prima tocca.</l>
    </lg>
    <lg n="50">
     <l n="393">Il Conte in fretta mangia e si diparte,</l>
     <l n="394">ché non vorria veder la moglie morta:</l>
     <l n="395">vassene in piazza ov'eran genti sparte</l>
     <l n="396">chi qua, chi là, come ventura porta:</l>
     <l n="397">tutti, come fu visto, in quella parte</l>
     <l n="398">trassero per udir ciò ch'egli apporta;</l>
     <l n="399">egli cinto d'un largo e folto cerchio</l>
     <l n="400">narra fandonie fuor d'ogni superchio.</l>
    </lg>
    <lg n="51">
     <l n="401">E tanto s'infervora e si dibatte</l>
     <l n="402">in quelle ciance sue piene di vento,</l>
     <l n="403">ch'eccoti l'antimonio lo combatte</l>
     <l n="404">e gli rivolta il cibo in un momento.</l>
     <l n="405">Rimangono le genti stupefatte;</l>
     <l n="406">ed egli vomitando, e mezzo spento</l>
     <l n="407">di paura, e chiamando il confessore,</l>
     <l n="408">dice ad ognun ch'avvelenato more.</l>
    </lg>
    <lg n="52">
     <l n="409">Il Coltra e 'l Galiano, ambi speziali,</l>
     <l n="410">correan con mitridate e bollarmeno,</l>
     <l n="411">e i medici correan con gli orinali</l>
     <l n="412">per veder di che sorte era il veleno.</l>
     <l n="413">Cento barbieri e i preti co i messali</l>
     <l n="414">gl'erano intorno e gli scioglieano il seno,</l>
     <l n="415">esortandolo tutti a non temere</l>
     <l n="416">e a dir devotamente il Miserere.</l>
    </lg>
    <lg n="53">
     <l n="417">Chi gli ficcava olio o triaca in gola,</l>
     <l n="418">e chi biturro o liquefatto grasso;</l>
     <l n="419">avea quasi perduta la parola,</l>
     <l n="420">e per tanti rimedi era già lasso:</l>
     <l n="421">quand'ecco un'improvisa cacarola</l>
     <l n="422">che con tanto furor proruppe a basso,</l>
     <l n="423">che l'ambra scoppiò fuor per gli calzoni</l>
     <l n="424">e scorse per le gambe in su i taloni.</l>
    </lg>
    <lg n="54">
     <l n="425">— O possanza del ciel, che cosa è questa?</l>
     <l n="426">disse un barbier quando sentì l'odore;</l>
     <l n="427">questo è un velen mortifero ch'appesta,</l>
     <l n="428">io non sentii giammai puzza maggiore:</l>
     <l n="429">portatel via, che s'egli in piazza resta,</l>
     <l n="430">appesterà questa città in poche ore. —</l>
     <l n="431">Così dicea, ma tanta era la calca,</l>
     <l n="432">ch'ebbe a perirvi il medico Cavalca.</l>
    </lg>
    <lg n="55">
     <l n="433">Come a Montecavallo i cardinali</l>
     <l n="434">vanno per la lumaca a concistoro</l>
     <l n="435">stretti da innumerabili mortali</l>
     <l n="436">per forza d'urti e con poco decoro;</l>
     <l n="437">così i medici quivi e gli speziali</l>
     <l n="438">non trovando da uscir strada né foro,</l>
     <l n="439">urtati e spinti senza legge e metro</l>
     <l n="440">facean due passi innanzi e quattro indietro.</l>
    </lg>
    <lg n="56">
     <l n="441">Ma poiché l'ambracane uscì del vaso</l>
     <l n="442">e 'l suo tristo vapor diffuse e sparse,</l>
     <l n="443">cominciò in fretta ognun co' guanti al naso</l>
     <l n="444">a scostarsi dal cerchio e a ritirarse:</l>
     <l n="445">e abbandonato il Conte era rimaso,</l>
     <l n="446">se non ch'un prete allor quivi comparse</l>
     <l n="447">ch'avea perduto il naso in un incendio,</l>
     <l n="448">né sentia odore, e 'l confessò in compendio.</l>
    </lg>
    <lg n="57">
     <l n="449">Confessato che fu, sopra una scala</l>
     <l n="450">da piuoli assai lunga egli fu posto,</l>
     <l n="451">e facendo a quel puzzo il popol ala,</l>
     <l n="452">il portar due facchini a casa tosto:</l>
     <l n="453">quivi il posaro in mezzo de la sala,</l>
     <l n="454">chiamaro i servi, e ognun s'era nascosto;</l>
     <l n="455">fuor ch'una vecchia, che v'accorse in fretta</l>
     <l n="456">con un zoccolo in piede e una scarpetta.</l>
    </lg>
    <lg n="58">
     <l n="457">Già pria la nuova in casa era venuta</l>
     <l n="458">che 'l Conte si moriva avvelenato:</l>
     <l n="459">onde la moglie accorta e proveduta</l>
     <l n="460">aveva in fretta il suo destrier sellato:</l>
     <l n="461">e in abito virile e sconosciuta</l>
     <l n="462">con un cappello in testa da soldato</l>
     <l n="463">tacitamente già s'era partita,</l>
     <l n="464">e a trovar Titta al campo era fuggita.</l>
    </lg>
    <lg n="59">
     <l n="465">A cui fatto saper con lieto aviso</l>
     <l n="466">che l'attendea del Conte un paggio in sella</l>
     <l n="467">per cosa di suo gusto, a l'improviso</l>
     <l n="468">l'avea fatto venir dove stav'ella.</l>
     <l n="469">Com'egli alzò le luci al vago viso,</l>
     <l n="470">tosto conobbe la sua donna bella,</l>
     <l n="471">onde s'avventa, e de l'arcion la prende,</l>
     <l n="472">e la si porta in braccio a le sue tende.</l>
    </lg>
    <lg n="60">
     <l n="473">E baciandola in bocca avidamente</l>
     <l n="474">or la strigne or la morde or la rimira,</l>
     <l n="475">ed ella in lui, fra cupida e dolente,</l>
     <l n="476">le belle luci sue languida gira.</l>
     <l n="477">Parve l'atto ad alcun poco decente</l>
     <l n="478">che l'ebbero per maschio a prima mira;</l>
     <l n="479">né distinguendo ben dal pesco il fico,</l>
     <l n="480">dicevano di lui quel ch'io non dico.</l>
    </lg>
    <lg n="61">
     <l n="481">Stette tutto quel giorno il Conte in letto,</l>
     <l n="482">tutta la notte e la seguente ancora,</l>
     <l n="483">sempre con gran timor, sempre in sospetto</l>
     <l n="484">di doversi morire ad ora ad ora:</l>
     <l n="485">ond'ebbero gli amanti agio a diletto</l>
     <l n="486">di star anch'essi e l'una e l'altra aurora,</l>
     <l n="487">giunti a goder de le sciocchezze sue,</l>
     <l n="488">discorrendo fra lor com'ella fue.</l>
    </lg>
    <lg n="62">
     <l n="489">Già Titta dal Sigonio intesa avea</l>
     <l n="490">la beffa del veleno, e l'avea detta</l>
     <l n="491">a la donna gentil che ne ridea</l>
     <l n="492">e godeva fra sé de la vendetta,</l>
     <l n="493">disegnando di star, s'ella potea,</l>
     <l n="494">col nuovo amante e non mutar più detta:</l>
     <l n="495">poiché questa le par tanto sicura</l>
     <l n="496">che sarebbe pazzia cangiar ventura.</l>
    </lg>
    <lg n="63">
     <l n="497">Ma il Conte poi che fu certificato</l>
     <l n="498">dal collegio de' medici ch'egli era</l>
     <l n="499">fuor di periglio, a la campagna armato</l>
     <l n="500">uscì per ritrovar la sua mogliera.</l>
     <l n="501">Al campo venne, e quivi indizio dato</l>
     <l n="502">gli fu del suo caval da la sua schiera,</l>
     <l n="503">cui sopra un giovinetto era venuto,</l>
     <l n="504">né l'un né l'altro più s'era veduto.</l>
    </lg>
    <lg n="64">
     <l n="505">Il Conte di trovarlo entra in pensiero,</l>
     <l n="506">e vuol saper chi 'l giovinetto sia,</l>
     <l n="507">e promette gran premio a chi primiero</l>
     <l n="508">indizio gli ne porta o gli ne invia.</l>
     <l n="509">La mattina seguente uno scudiero</l>
     <l n="510">gli dice che 'l caval veduto avìa</l>
     <l n="511">ne le tende di Titta, e 'l premio chiede,</l>
     <l n="512">ma il Conte ride e 'l suo parlar non crede.</l>
    </lg>
    <lg n="65">
     <l n="513">E manda un uomo suo, ch'a Titta dica</l>
     <l n="514">quel che gli fa saper l'accusatore.</l>
     <l n="515">Giura Titta che questa è una nemica</l>
     <l n="516">fraude per sciorre un sì leale amore:</l>
     <l n="517">ma fra tanto si studia e s'affatica</l>
     <l n="518">di far tignere il pel del corridore</l>
     <l n="519">con un color di sandali alterato,</l>
     <l n="520">e di leardo il fa sauro bruciato.</l>
    </lg>
    <lg n="66">
     <l n="521">Poi chiama il Conte, e fa vedergli in prova</l>
     <l n="522">tutti i cavalli suoi così al barlume.</l>
     <l n="523">Il Conte che 'l candor del suo non trova</l>
     <l n="524">e che di Titta ciò mai non presume,</l>
     <l n="525">si scusa che non gli era cosa nuova</l>
     <l n="526">de la sua limpidezza il chiaro lume:</l>
     <l n="527">ma tace che da lui fuggita sia</l>
     <l n="528">la donna che trovar cerca e desia;</l>
    </lg>
    <lg n="67">
     <l n="529">e gli giura ch'un paggio gli ha rubato</l>
     <l n="530">il suo caval né sa dove sia gito,</l>
     <l n="531">ma se può ritrovarlo in alcun lato,</l>
     <l n="532">che 'l tristo ladroncel farà pentito.</l>
     <l n="533">Titta, che già si vede assicurato,</l>
     <l n="534">comincia a ruminar nuovo partito</l>
     <l n="535">di ritenersi ancor la donna appresso,</l>
     <l n="536">senza che ne sospetti il Conte stesso.</l>
    </lg>
    <lg n="68">
     <l n="537">Con lei s'accorda, e trova acqua stillata</l>
     <l n="538">da scorza fresca di matura noce,</l>
     <l n="539">e 'l bel collo e la faccia dilicata</l>
     <l n="540">de la donna e le man bagna veloce;</l>
     <l n="541">si disperde il candore, e sembra nata</l>
     <l n="542">in Mauritania, là dove il sol cuoce,</l>
     <l n="543">d'un leonato scuro ella diviene,</l>
     <l n="544">ma grazia in quel colore anco ritiene.</l>
    </lg>
    <lg n="69">
     <l n="545">Come panno di grana in bigio tinto</l>
     <l n="546">ritiene ancor de la beltà primiera,</l>
     <l n="547">e nel morto color d'un nero estinto</l>
     <l n="548">purpureggiar si vede in vista altera;</l>
     <l n="549">così di quella faccia il color finto</l>
     <l n="550">ritiene ancor de la bellezza vera,</l>
     <l n="551">splende nel fosco, e de' begli occhi il lume</l>
     <l n="552">folgoreggia anco al solito costume.</l>
    </lg>
    <lg n="70">
     <l n="553">D'una giubba azzurrina ornata d'oro</l>
     <l n="554">quindi ei la veste e le ricopre il seno,</l>
     <l n="555">e tutta d'un leggiadro abito moro</l>
     <l n="556">l'adorna sì, che non gli piace meno;</l>
     <l n="557">indi la mostra al Conte e dice: — I' moro</l>
     <l n="558">per questa ingrata schiava e spasmo e peno;</l>
     <l n="559">e a lei di me non cal, né so che farmi:</l>
     <l n="560">pregala Conte mio che voglia amarmi. —</l>
    </lg>
    <lg n="71">
     <l n="561">Il Conte la saluta in candiotto,</l>
     <l n="562">ed ella gli risponde in calabrese:</l>
     <l n="563">— Bella mora, ei dicea, deh fate motto</l>
     <l n="564">al signor vostro e siategli cortese. —</l>
     <l n="565">Ella volgendo a Titta un guardo ghiotto,</l>
     <l n="566">sporge la bocca, ed ei con voglie accese</l>
     <l n="567">que' baci incontra, e da' bei labbri sugge</l>
     <l n="568">l'alma di lei che sospirando fugge.</l>
    </lg>
    <lg n="72">
     <l n="569">Teneva il Conte immoto e stupefatto</l>
     <l n="570">a gli amorosi baci i lumi intenti,</l>
     <l n="571">e gli parea che Titta fosse matto</l>
     <l n="572">a sentir per colei pene e tormenti.</l>
     <l n="573">Durava quella beffa lungo tratto,</l>
     <l n="574">se non che de la giovane i parenti</l>
     <l n="575">seppero il tutto e fer saperlo al Potta,</l>
     <l n="576">e subito la tresca fu interrotta.</l>
    </lg>
    <lg n="73">
     <l n="577">Il Potta fe' condur segretamente</l>
     <l n="578">la donna fuor del campo; e perché Titta</l>
     <l n="579">percosse in quella mena un insolente</l>
     <l n="580">Birro e gli fu grave querela scritta,</l>
     <l n="581">fe' pigliarlo anche lui subitamente,</l>
     <l n="582">e in carcere condur per la via dritta</l>
     <l n="583">a la città per metterlo in palazzo,</l>
     <l n="584">quand'egli cominciò fiero schiamazzo:</l>
    </lg>
    <lg n="74">
     <l n="585">ch'era «pariente de gliu Papa», e ch'era</l>
     <l n="586">baron romano, e gir «bolea en castello».</l>
     <l n="587">Ma il buon fiscal Sudenti e 'l Barbanera</l>
     <l n="588">giudice criminale, e Andrea Bargello</l>
     <l n="589">gli mostrar con destrissima maniera</l>
     <l n="590">che l'albergo in Palazzo era più bello,</l>
     <l n="591">e che l'avrian parato e ben fornito;</l>
     <l n="592">onde a la fin d'andar prese partito.</l>
    </lg>
   </lg>
  </body>
 </text>
</TEI>