<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e sonetti -  ALLA AMICA RISANATA </title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_odi-e-sonetti-alla-amica-risan</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e sonetti -  ALLA AMICA RISANATA </title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e sonetti -  ALLA AMICA RISANATA </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual dagli antri marini</l>
     <l n="2">L'astro più caro a Venere</l>
     <l n="3">Co' rugiadosi crini</l>
     <l n="4">Fra le fuggenti tenebre</l>
     <l n="5">Appare, e il suo viaggio</l>
     <l n="6">Orna col lume dell'eterno raggio,</l>
     <l n="7">Sorgon così tue dive</l>
     <l n="8">membra dall'egro talamo,</l>
     <l n="9">E in te beltà rivive,</l>
     <l n="10">L'aurea beltate ond'ebbero</l>
     <l n="11">Ristoro unico a' mali</l>
     <l n="12">Le nate a vaneggiar menti mortali.</l>
     <l n="13">Fiorir sul caro viso</l>
     <l n="14">Veggo la rosa, tornano</l>
     <l n="15">I grandi occhi al sorriso</l>
     <l n="16">Insidiando; e vegliano</l>
     <l n="17">Per te in novelli pianti</l>
     <l n="18">Trepide madri, e sospettose amanti.</l>
     <l n="19">Le Ore che dianzi meste</l>
     <l n="20">Ministre eran de' farmachi,</l>
     <l n="21">Oggi l'indica veste,</l>
     <l n="22">E i monili cui gemmano</l>
     <l n="23">Effigiati Dei</l>
     <l n="24">Inclito studio di scalpelli achei,</l>
     <l n="25">E i candidi coturni</l>
     <l n="26">E gli amuleti recano</l>
     <l n="27">Onde a' cori notturni</l>
     <l n="28">Te, Dea, mirando obbliano</l>
     <l n="29">I garzoni le danze,</l>
     <l n="30">Te principio d'affanni e di speranze.</l>
     <l n="31">O quando l'arpa adorni</l>
     <l n="32">E co' novelli numeri</l>
     <l n="33">E co' molli contorni</l>
     <l n="34">Delle forme che facile</l>
     <l n="35">Bisso seconda, e intanto</l>
     <l n="36">Fra il basso sospirar vola il tuo canto</l>
     <l n="37">Più periglioso; o quando</l>
     <l n="38">Balli disegni, e l'agile</l>
     <l n="39">Corpo all'aure fidando</l>
     <l n="40">Ignoti vezzi sfuggono</l>
     <l n="41">Dai manti, e dal negletto</l>
     <l n="42">Velo scomposto sul sommosso petto.</l>
     <l n="43">All'agitarti, lente</l>
     <l n="44">Cascan le trecce, nitide</l>
     <l n="45">Per ambrosia recente,</l>
     <l n="46">mal fide all'aureo pettine</l>
     <l n="47">E alla rosea ghirlanda</l>
     <l n="48">Che or con l'alma salute april ti manda.</l>
     <l n="49">Così ancelle d'Amore</l>
     <l n="50">A te d'intorno volano</l>
     <l n="51">Invidiate l'Ore,</l>
     <l n="52">Meste le Grazie mirino</l>
     <l n="53">Chi la beltà fugace</l>
     <l n="54">Ti membra, e il giorno dell'eterna pace.</l>
     <l n="55">Mortale guidatrice</l>
     <l n="56">D'oceanine vergini</l>
     <l n="57">La Parrasia pendice</l>
     <l n="58">Tenea la casta Artemide</l>
     <l n="59">E fea terror di cervi</l>
     <l n="60">Lungi fischiar d'arco cidonio i nervi.</l>
     <l n="61">Lei predicò la fama</l>
     <l n="62">Olimpia prole; pavido</l>
     <l n="63">Diva il mondo la chiama,</l>
     <l n="64">E le sacrò l'Elisio</l>
     <l n="65">Soglio, ed il certo telo,</l>
     <l n="66">E i monti, e il carro della luna in cielo.</l>
     <l n="67">Are così a Bellona,</l>
     <l n="68">Un tempo invitta amazzone,</l>
     <l n="69">Die' il vocale Elicona;</l>
     <l n="70">Ella il cimiero e l'egida</l>
     <l n="71">Or contro l'Anglia avara</l>
     <l n="72">E le cavalle ed il furor prepara.</l>
     <l n="73">E quella a cui di sacro</l>
     <l n="74">Mirto te veggo cingere</l>
     <l n="75">Devota il simolacro,</l>
     <l n="76">Che presiede maromoreo</l>
     <l n="77">Agli arcani tuoi lari</l>
     <l n="78">Ove a me sol sacerdotessa appari</l>
     <l n="79">Regina fu, Citera</l>
     <l n="80">E Cipro ove perpetua</l>
     <l n="81">Odora primavera</l>
     <l n="82">Regnò beata, e l'isole</l>
     <l n="83">Che col selvoso dorso</l>
     <l n="84">Rompono agli euri e al grande Ionio il corso.</l>
     <l n="85">Ebbi in quel mar la culla,</l>
     <l n="86">Ivi erra ignudo spirito</l>
     <l n="87">Di Faon la fanciulla,</l>
     <l n="88">E se il notturno zeffiro</l>
     <l n="89">Blando sui flutti spira</l>
     <l n="90">Suonano i liti un lamentar di lira:</l>
     <l n="91">Ond'io, pien del nativo</l>
     <l n="92">Aer sacro, su l'Itala</l>
     <l n="93">Grave cetra derivo</l>
     <l n="94">Per te le corde eolie,</l>
     <l n="95">E avrai divina i voti</l>
     <l n="96">Fra gl'inni miei delle insubri nepoti.</l>
    </lg>
   </lg>
  </body>
 </text>
</TEI>