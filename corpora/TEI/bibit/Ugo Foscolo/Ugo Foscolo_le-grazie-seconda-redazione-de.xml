<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le Grazie - SECONDA REDAZIONE DELL'INNO</title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">89</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_le-grazie-seconda-redazione-de</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le Grazie - SECONDA REDAZIONE DELL'INNO</title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le Grazie - SECONDA REDAZIONE DELL'INNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cantando, o Grazie, degli eterei pregi</l>
     <l n="2">Di che il cielo v'adorna, e della gioja</l>
     <l n="3">Che vereconde voi date alla terra,</l>
     <l n="4">Volan temprati armoniosi i versi</l>
     <l n="5">Del peregrino suono uno e diverso</l>
     <l n="6">Di tre favelle. Al nome vostro, o Dive,</l>
     <l n="7">Io mi veggio dintorno errar l'incenso</l>
     <l n="8">Qual si spandea su l'are agl'inni arcani</l>
     <l n="9">D'Anfione: presente odo il nitrito</l>
     <l n="10">De' destrieri dircei; benchè Ippocrene</l>
     <l n="11">Li dissetasse, e li pascea dell'aure</l>
     <l n="12">Eolo, e prenunzia un'aquila volava</l>
     <l n="13">E de' suoi freni li adornava il Sole</l>
     <l n="14">Pur que' vaganti Pindaro contenne</l>
     <l n="15">Presso Orcomeno ed adorò le Grazie:</l>
     <l n="16">E delle Grazie al nome, un Lazio carme</l>
     <l n="17">Vien sonando imenei dall'isoletta</l>
     <l n="18">Di Sirmione per l'argenteo Garda</l>
     <l n="19">Fremente con altera onda marina</l>
     <l n="20">Da che le nozze di Peleo cantate</l>
     <l n="21">Nella reggia del mar, l'aureo Catullo</l>
     <l n="22">Al suo Garda cantò. Sacri poeti,</l>
     <l n="23">A me date voi l'arte a me de' vostri</l>
     <l n="24">Idiomi gli spirti, e con gli Etruschi</l>
     <l n="25">Modi seguaci adornerò più ardito</l>
     <l n="26">Le note istorie, e quelle onde a me Clio</l>
     <l n="27">Dal santuario suo fassi cortese.</l>
     <l n="28">E tuo Canova è l'inno: al cor men fece</l>
     <l n="29">Dono la bella Dea che in riva d'Arno</l>
     <l n="30">Sacrasti alle tranquille arti custode</l>
     <l n="31">Ed ella d'immortal lume e d'ambrosia</l>
     <l n="32">La santa immago sua tutta precinse.</l>
     <l n="33">Forse, (o ch'io spero) o artefice di Numi</l>
     <l n="34">Nuovo meco darai spirto alle Grazie</l>
     <l n="35">Che di tua man sorgon dal marmo: anch'io</l>
     <l n="36">Pingo e di vita i simolacri adorno;</l>
     <l n="37">Sdegno il verso che suona e che non crea;</l>
     <l n="38">Perchè Febo mi disse: Io Fidia primo</l>
     <l n="39">Ed Apelle guidai con la mia lira.</l>
     <l n="40">Eran l'Olimpo, e il Fulminante, e i Fati:</l>
     <l n="41">E del tridente Enosigéo tremava</l>
     <l n="42">La genitrice terra; Amor dagli astri</l>
     <l n="43">Pluto feria: nè ancor v'eran le Grazie.</l>
     <l n="44">Una diva correa lungo il creato</l>
     <l n="45">Ad agitarlo, e di Natura avea</l>
     <l n="46">L'austero nome; fra' celesti or gode</l>
     <l n="47">Di cento troni; e con più nomi ed are</l>
     <l n="48">Le dan rito i mortali, e più le giova</l>
     <l n="49">L'inno che bella Citerea la invoca.</l>
     <l n="50">Perchè clemente a noi che mirò afflitti</l>
     <l n="51">Travagliarci e adirati, un dì la santa</l>
     <l n="52">Diva all'uscir de' flutti ove s'immerse</l>
     <l n="53">A fecondar le gregge di Nereo</l>
     <l n="54">Apparì con le Grazie, e le raccolse</l>
     <l n="55">L'onda Ionia primiera, onda che amica</l>
     <l n="56">Del lito ameno e dell'ospite musco</l>
     <l n="57">Da Citera ogni dì vien desiosa</l>
     <l n="58">A' materni miei colli: ivi fanciullo</l>
     <l n="59">La deità di Venere adorai.</l>
     <l n="60">Salve Zacinto! Alle Antenoree prode</l>
     <l n="61">De' santi Lari Idei ultimo albergo</l>
     <l n="62">E de' miei padri, darò i carmi e l'ossa</l>
     <l n="63">E a te il pensier: chè piamente a queste</l>
     <l n="64">Dee non favella chi la patria obblia.</l>
     <l n="65">Tacea splendido il mar poi che sostenne</l>
     <l n="66">Su la conchiglia assise, e vezzeggiate</l>
     <l n="67">Dalla diva le Grazie; e a sommo il flutto,</l>
     <l n="68">Quante alla prima prima aura di Zefiro</l>
     <l n="69">Le frotte delle vaghe api prorompono</l>
     <l n="70">E più e più succedenti invide ronzano</l>
     <l n="71">A far lunghi di sè aerei grappoli;</l>
     <l n="72">Van aliando sui nettarei calici:</l>
     <l n="73">Tante a fior dell'immensa onda beata</l>
     <l n="74">Ardian mostrarsi a mezzo il petto ignude</l>
     <l n="75">Le amabili Nereidi oceanine</l>
     <l n="76">E a drappelli agilissime seguendo</l>
     <l n="77">La Gioja, alata degli Dei foriera,</l>
     <l n="78">Gittavan perle, delle rosee Grazie</l>
     <l n="79">Il bacio le Nereidi sospirando.</l>
     <l n="80">Tosto che l'orme della diva, e il riso</l>
     <l n="81">Delle vergini sue fer di Citera</l>
     <l n="82">Sacro il lito, un'ignota violetta</l>
     <l n="83">Spuntò a' piè de' cipressi, e d'improvviso</l>
     <l n="84">Molte purpuree rose amabilmente</l>
     <l n="85">Si conversero in candide. Fu quindi</l>
     <l n="86">Religione di libar col latte</l>
     <l n="87">Cinto di bianche rose, e cantar gl'inni</l>
     <l n="88">Sotto i cipressi, ed offerire a l'ara</l>
     <l n="89">Il bel fioretto messaggier d'aprile.</l>
    </lg>
   </lg>
  </body>
 </text>
</TEI>