<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le Grazie - Inno Secondo</title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_le-grazie-inno-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le Grazie - Inno Secondo</title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le Grazie - Inno Secondo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tre vaghissime donne a cui le trecce</l>
     <l n="2">Infiora di felici Itale rose</l>
     <l n="3">Giovinezza, e per cui splende più bello</l>
     <l n="4">Sul lor sembiante il giorno, all'ara vostra</l>
     <l n="5">Sacerdotesse, o care Grazie, io guido.</l>
     <l n="6">Qui e voi che Marte non rapì alle madri</l>
     <l n="7">Correte, e voi che muti impallidite</l>
     <l n="8">Nel penetrale della Dea pensosa</l>
     <l n="9">Urania era più lieta</l>
     <l n="10">ove le Grazie a lei l'azzurro</l>
     <l n="11">Paludamento ornavano. Con elle</l>
     <l n="12">Qui dov'io canto Galileo sedeva</l>
     <l n="13">a spiar l'astro</l>
     <l n="14">Della loro regina, e il disviava</l>
     <l n="15">Col notturno rumor l'acqua remota</l>
     <l n="16">Che sotto a' pioppi delle rive d'Arno</l>
     <l n="17">Furtiva e argentea gli volava al guardo.</l>
     <l n="18">Qui a lui l'alba la luna e il sol mostrava</l>
     <l n="19">Gareggiando di tinte or le severe</l>
     <l n="20">Nubi su la cerulea alpe sedenti,</l>
     <l n="21">Or il piano che fugge alle Tirrene</l>
     <l n="22">Nereidi, immensa di città e di selve</l>
     <l n="23">Scena e di templi e d'arator beati</l>
     <l n="24">Or cento colli onde Apennin corona</l>
     <l n="25">D'ulivi e d'antri e di marmoree ville</l>
     <l n="26">L'elegante città dove con Flora</l>
     <l n="27">Le Grazie han serti e amabile idioma.</l>
     <l n="28">Date principio, o giovinetti, al rito</l>
     <l n="29">E da' festoni della sacra soglia</l>
     <l n="30">Dilungate i profani. Ite insolenti</l>
     <l n="31">Genii d'Amore, e voi livido coro</l>
     <l n="32">Di Momo, e voi che a prezzo Ascra attingete.</l>
     <l n="33">Qui nè oscena malia, nè plauso infido</l>
     <l n="34">Può, nè dardo attoscato, oltre quest'ara,</l>
     <l n="35">Cari al volgo e a' tiranni, ite profani.</l>
     <l n="36">Dolce alle Grazie è la virginea voce</l>
     <l n="37">E la timida offerta; uscite or voi</l>
     <l n="38">Dalle stanze materne ove solinghe</l>
     <l n="39">Amor v'insidia, o donzellette uscite;</l>
     <l n="40">Gioja promette, e manda pianto Amore.</l>
     <l n="41">Qui su l'ara le rose e le colombe</l>
     <l n="42">Deponete e tre calici spumanti</l>
     <l n="43">Di latte inghirlandato; e fin che il rito</l>
     <l n="44">V'appelli al canto, tacite sedete.</l>
     <l n="45">Sacro è il silenzio a' vati; e vi fa belle</l>
     <l n="46">Più del sorriso. E tu che ardisci in terra</l>
     <l n="47">Vestir d'eterna giovinezza il marmo,</l>
     <l n="48">Or l'armonia della bellezza, il vivo</l>
     <l n="49">Spirar de' vezzi nelle tre ministre</l>
     <l n="50">Che all'arpa io guido agl'inni e alle carole</l>
     <l n="51">Vedrai qui al certo; e tu potrai lasciarle</l>
     <l n="52">Immortali fra noi, pria che all'Eliso</l>
     <l n="53">Su l'ali occulte fuggano degli anni.</l>
     <l n="54">Leggiadramente d'un ornato ostello</l>
     <l n="55">Che a lei d'Arno futura abitatrice</l>
     <l n="56">I pennelli posando edificava</l>
     <l n="57">Il bel fabbro d'Urbino, esce la prima</l>
     <l n="58">Vaga mortale, e siede all'ara, e il bisso</l>
     <l n="59">Liberale acconsente ogni contorno</l>
     <l n="60">Di sue forme eleganti, e fra il candore</l>
     <l n="61">Delle dita s'avvivano le rose</l>
     <l n="62">Mentre accanto al suo petto agita l'arpa.</l>
     <l n="63">Scoppian dall'inquiete aeree fila</l>
     <l n="64">Quasi raggi di sol rotti dal nembo</l>
     <l n="65">Gioja insieme e pietà, poi che sonanti</l>
     <l n="66">Rimembran come il ciel l'uomo concesse</l>
     <l n="67">Al diletto e agli affanni onde gli sia</l>
     <l n="68">Librato e vario di sua vita il volo</l>
     <l n="69">E come alla virtù guidi il dolore</l>
     <l n="70">E il sorriso e il sospiro errin sul labbro</l>
     <l n="71">Delle Grazie, e a chi son fauste e presenti</l>
     <l n="72">Dolce in cuore ei s'allegri, e dolce gema.</l>
     <l n="73">Pari un concento se pur vera è fama</l>
     <l n="74">Un dì Aspasia tessea lungo l'Ilisso,</l>
     <l n="75">Era allor delle Dee sacerdotessa</l>
     <l n="76">E intento al suono Socrate libava</l>
     <l n="77">Sorridente a quell'ara, e col pensiero</l>
     <l n="78">Quasi a' sereni dell'Olimpo alzossi.</l>
     <l n="79">Quinci il veglio mirò volgersi obbliqua</l>
     <l n="80">Affettando or la via su per le nubi</l>
     <l n="81">Or ne' gorghi Letèi precipitarsi</l>
     <l n="82">Di Fortuna la rapida quadriga</l>
     <l n="83">Da' viventi inseguita; e quel pietoso</l>
     <l n="84">Gridò invano dall'alto: A cieca duce</l>
     <l n="85">Siete seguaci o miseri, e vi scorge</l>
     <l n="86">Dove in bando è pietà, dove il Tonante</l>
     <l n="87">Più adirate le folgori abbandona</l>
     <l n="88">Su la timida terra. O nati al pianto</l>
     <l n="89">E alla fatica, se virtù vi è guida</l>
     <l n="90">Dalla fonte del duol sorge il conforto.</l>
     <l n="91">Ah ma nemico è un altro Dio di pace</l>
     <l n="92">Più che Fortuna, e gl'innocenti assale;</l>
     <l n="93">Ve' come l'arpa di costei sen duole!</l>
     <l n="94">Duolsi che a tante verginette il seno</l>
     <l n="95">Sfiori e di pianto alle carole in mezzo</l>
     <l n="96">Invidioso Amor bagni i lor occhi.</l>
    </lg>
   </lg>
  </body>
 </text>
</TEI>