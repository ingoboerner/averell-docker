<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le Grazie - CARME TRIPARTITO</title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">33</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_le-grazie-carme-tripartito</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le Grazie - CARME TRIPARTITO</title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le Grazie - CARME TRIPARTITO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dite o garzoni a chi mortale, e voi</l>
     <l n="2">Donzelle dite a qual fanciulla un giorno</l>
     <l n="3">Più di quel mel le Dee furon cortesi.</l>
     <l n="4">N'ebbe primiero un cieco, e su lo scudo</l>
     <l n="5">Di Vulcano mirò moversi il mondo,</l>
     <l n="6">E l'alto Ilio diruto, e per l'ignoto</l>
     <l n="7">Pelago la solinga Itaca vela,</l>
     <l n="8">E tutto Olimpo gli s'aprì alla mente,</l>
     <l n="9">E Cipria vide e delle Grazie il cinto.</l>
     <l n="10">Ma quando quel sapor venne a Corinna</l>
     <l n="11">Sul labbro, vinse tra l'Elee quadrighe</l>
     <l n="12">Di Pindaro i destrier; benchè Elicona</l>
     <l n="13">Li dissetasse, e li pascea di foco</l>
     <l n="14">Eolo, e prenunzia un'aquila correa,</l>
     <l n="15">E de' suoi freni li adornava il Sole.</l>
     <l n="16">Su' vaghi fiori onde cingea la lira</l>
     <l n="17">Anacreonte un'ape sacra un giorno</l>
     <l n="18">S'assise; e tal n'uscia suon dalle fila</l>
     <l n="19">Che da Cupido avea baci soavi</l>
     <l n="20">Il vecchierello, nè ridar poi volle</l>
     <l n="21">La lira a Febo, e la recò all'Eliso.</l>
     <l n="22">Di quel mel la fragranza errò improvvisa</l>
     <l n="23">Sul talamo all'Eolia fanciulla</l>
     <l n="24">E il cor dal petto le balzò e la lira</l>
     <l n="25">Ed aggiogando i passeri scendea</l>
     <l n="26">Citerea dall'Olimpo e delle sue</l>
     <l n="27">Ambrosie dita le tergeva il pianto.</l>
     <l n="28">N'ebbe il cantor d'Aminta allor ch'errando</l>
     <l n="29">“Forsennato egli errò per le foreste</l>
     <l n="30">“Sì che insieme movea pietate e riso</l>
     <l n="31">“Nelle gentili ninfe e ne' pastori</l>
     <l n="32">“Nè già cose scrivea degne di riso</l>
     <l n="33">“Sebben cose facea degne di riso.</l>
    </lg>
   </lg>
  </body>
 </text>
</TEI>