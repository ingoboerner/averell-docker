<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le Grazie - Inno Primo.</title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">168</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_le-grazie-inno-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le Grazie - Inno Primo.</title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le Grazie - Inno Primo.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cantando o Grazie degli eterei pregi</l>
     <l n="2">Di che il cielo v'adorna, e della gioja</l>
     <l n="3">Che vereconde voi date alla terra,</l>
     <l n="4">Belle vergini! a voi chieggio l'arcana</l>
     <l n="5">Armoniosa melodia pittrice</l>
     <l n="6">Della vostra beltà; sì che all'Italia</l>
     <l n="7">Afflitta di regali ire straniere</l>
     <l n="8">Voli improvviso a rallegrarla il carme.</l>
     <l n="9">Nella convalle fra gli aerei poggi</l>
     <l n="10">Di Bellosguardo ov'io cinta d'un fonte</l>
     <l n="11">Limpido fra le quete ombre di mille</l>
     <l n="12">Giovinetti cipressi alle tre dive</l>
     <l n="13">L'ara innalzo, e un fatidico laureto</l>
     <l n="14">La protegge di tempio, al vago rito</l>
     <l n="15">Vieni, o Canova, e agl'inni. Al cor men fece</l>
     <l n="16">Dono la bella Dea che tu sacrasti</l>
     <l n="17">Qui su l'Arno alle belle arti custode,</l>
     <l n="18">Ed ella d'immortal lume e d'ambrosia</l>
     <l n="19">La santa immago sua tutta precinse.</l>
     <l n="20">Forse (o ch'io spero!) artefice di numi,</l>
     <l n="21">Nuovo meco darai spirto alle Grazie</l>
     <l n="22">Che or di tua man sorgon dal marmo: anch'io</l>
     <l n="23">Pingo, e la vita a' miei fantasmi ispiro;</l>
     <l n="24">Sdegno il verso che suona e che non crea;</l>
     <l n="25">Perchè Febo mi disse: io Fidia primo</l>
     <l n="26">Ed Apelle guidai con la mia lira.</l>
     <l n="27">Eran l'Olimpo e il Fulminante e il Fato</l>
     <l n="28">E del tridente Enosigéo tremava</l>
     <l n="29">La genitrice Terra; Amor dagli astri</l>
     <l n="30">Pluto feria: nè ancor v'eran le Grazie.</l>
     <l n="31">Una Diva scorrea lungo il creato</l>
     <l n="32">A fecondarlo e di Natura avea</l>
     <l n="33">L'austero nome; fra' celesti or gode</l>
     <l n="34">Di cento troni, e con più nomi ed are</l>
     <l n="35">Le dan rito i mortali, e più le giova</l>
     <l n="36">L'inno che bella Citerea la invoca.</l>
     <l n="37">Perchè clemente a noi, che mirò afflitti</l>
     <l n="38">Travagliarci, e adirati, un dì la santa</l>
     <l n="39">Diva all'uscir de' flutti ove s'immerse</l>
     <l n="40">A ravvivar le gregge di Neréo</l>
     <l n="41">Apparì con le Grazie; e le raccolse</l>
     <l n="42">L'onda Ionia primiera, onda che amica</l>
     <l n="43">Del lito ameno e dell'ospite musco</l>
     <l n="44">Da Citera ogni dì vien desiosa</l>
     <l n="45">A' materni miei colli: ivi fanciullo</l>
     <l n="46">La Deità di Venere adorai.</l>
     <l n="47">Salve, Zacinto! all'antenoree prode</l>
     <l n="48">De' santi lari Idei ultimo albergo</l>
     <l n="49">E de' miei padri, darò i carmi e l'ossa</l>
     <l n="50">E a te il pensier. chè piamente a queste</l>
     <l n="51">Dee non favella chi la patria oblia.</l>
     <l n="52">Sacra città è Zacinto. Eran suoi templi</l>
     <l n="53">Era ne' colli suoi l'ombra de' boschi</l>
     <l n="54">Sacri al tripudio di Diana e al coro,</l>
     <l n="55">Pria che Nettuno al reo Laomedonte</l>
     <l n="56">Munisse Ilio di torri inclite in guerra.</l>
     <l n="57">Bella è Zacinto. A lei versan tesori</l>
     <l n="58">L'angliche navi; a lei dall'alto manda</l>
     <l n="59">I più vitali rai l'eterno sole.</l>
     <l n="60">Candide nubi a lei Giove concede</l>
     <l n="61">E selve ampie d'ulivi, e liberali</l>
     <l n="62">I colti di Lieo; rosea salute</l>
     <l n="63">Prometton l'aure da' spontanei fiori</l>
     <l n="64">Alimentate e da' perpetui cedri.</l>
     <l n="65">Splendea tutto quel mar quando sostenne</l>
     <l n="66">Su la conchiglia assise, e vezzeggiate</l>
     <l n="67">Dalla Diva le Grazie; e a sommo il flutto</l>
     <l n="68">Quante alla prima prima aura di Zefiro</l>
     <l n="69">Le frotte delle vaghe api prorompono</l>
     <l n="70">E più e più succedenti invide ronzano</l>
     <l n="71">A far lunghi di sè aerei grappoli</l>
     <l n="72">Van aliando su' nettarei calici</l>
     <l n="73">E del mele futuro in cor s'allegrano,</l>
     <l n="74">Tante a fior dell'immensa onda raggiante</l>
     <l n="75">Ardian mostrarsi a mezzo il petto ignude</l>
     <l n="76">Le amorose Nereidi Oceanine,</l>
     <l n="77">E a drappelli agilissime seguendo</l>
     <l n="78">La Gioja alata, degli dei foriera,</l>
     <l n="79">Gittavan perle; dell'ingenue Grazie</l>
     <l n="80">Il bacio le Nereidi sospirando.</l>
     <l n="81">Poi come l'orme della Diva e il riso</l>
     <l n="82">Delle vergini sue fer di Citera</l>
     <l n="83">Sacro il lito, un'ignota violetta</l>
     <l n="84">Spuntò a' piè de' cipressi, e d'improvviso</l>
     <l n="85">Molte purpuree rose amabilmente</l>
     <l n="86">Si conversero in candide. Fu quindi</l>
     <l n="87">Religione di libar col latte</l>
     <l n="88">Cinto di bianche rose, e cantar gl'inni</l>
     <l n="89">Sotto a' cipressi, e d'offerire all'ara</l>
     <l n="90">Le perle e il fiore messagger d'Aprile.</l>
     <l n="91">L'una tosto alla Dea col radiante</l>
     <l n="92">Pettine asterge mollemente e intreccia</l>
     <l n="93">Le chiome dell'azzurra onda spumanti:</l>
     <l n="94">L'altra sorella a' zefiri consegna</l>
     <l n="95">A rifiorirle i prati a primavera</l>
     <l n="96">L'ambrosio umore ond'è irrorato il seno</l>
     <l n="97">Della figlia di Giove: vereconda</l>
     <l n="98">La terza ancella ricompone il peplo</l>
     <l n="99">Su le membra divine, e le contende</l>
     <l n="100">Di que' selvaggi attoniti al desio.</l>
     <l n="101">Non prieghi d'inni o danze d'imenei</l>
     <l n="102">Ma de' veltri perpetuo l'ululato</l>
     <l n="103">Tutta l'isola udia, e un suon di dardi</l>
     <l n="104">E gli uomini sul vinto orso rissosi</l>
     <l n="105">E de' piagati cacciatori il grido.</l>
     <l n="106">Cerere invan donato avea l'aratro</l>
     <l n="107">A que' feroci, invan d'oltre l'Eufrate</l>
     <l n="108">Chiamò un dì Bassaréo giovine dio</l>
     <l n="109">A ingentilir di pampini le balze:</l>
     <l n="110">Il pio stromento irruginìa su' brevi</l>
     <l n="111">Solchi sdegnato; divorata innanzi</l>
     <l n="112">Che i grappoli novelli imporporasse</l>
     <l n="113">A' rai d'autunno, era la vite: e solo</l>
     <l n="114">Quando apparian le Grazie i predatori</l>
     <l n="115">E le vergini squallide e i fanciulli</l>
     <l n="116">L'arco e il terror deponeano ammiranti.</l>
     <l n="117">Con mezze in mar le rote iva frattanto</l>
     <l n="118">Lambendo il lito la conchiglia, e al lito</l>
     <l n="119">Pur con le braccia la spingean le molli</l>
     <l n="120">Nettunine. Spontanee s'aggiogarono</l>
     <l n="121">Alla biga gentil due delle cerve</l>
     <l n="122">Che ne' boschi Dittei schive di nozze</l>
     <l n="123">Cintia a' freni educava; e poi che dome</l>
     <l n="124">Aveale a' cocchi suoi pasceano immuni</l>
     <l n="125">Di mortale saetta. Ivi per sorte</l>
     <l n="126">Vagolando fuggiasche eran venute</l>
     <l n="127">Le avventurose, e corsero ministre</l>
     <l n="128">Al viaggio di Venere. Improvvisa</l>
     <l n="129">Iri che segue i Zefiri col volo</l>
     <l n="130">S'assise auriga, e drizzò il corso all'Istmo</l>
     <l n="131">Del Laconio paese. Ancor Citera</l>
     <l n="132">Del golfo intorno non sedea regina:</l>
     <l n="133">Dove or miri le vele alte su l'onda</l>
     <l n="134">Pendea negra una selva, ed esiliato</l>
     <l n="135">N'era ogni Dio dai figli della terra</l>
     <l n="136">Duellanti a predarsi: i vincitori</l>
     <l n="137">D'umane carni s'imbandian convito.</l>
     <l n="138">Videro il cocchio e misero un ruggito</l>
     <l n="139">Palleggiando la clava. Al petto strinse</l>
     <l n="140">Sotto il suo manto accolte le gementi</l>
     <l n="141">Sue giovinette, e, O selva ti sommergi,</l>
     <l n="142">Venere disse, e fu sommersa. Ah tali</l>
     <l n="143">Fors'eran tutti i primi avi dell'uomo!</l>
     <l n="144">Quindi in noi serpe miseri un natio</l>
     <l n="145">Delirar di battaglie e se pietose</l>
     <l n="146">Nol placano le Dee, cupo riarde</l>
     <l n="147">Ostentando trofeo l'ossa fraterne;</l>
     <l n="148">Ch'io non lo veggia almeno or che in Italia</l>
     <l n="149">Fra le messi biancheggiano insepolte!</l>
     <l n="150">Qui di Fare il golfo</l>
     <l n="151">Cinto d'armoniosi antri a' delfini</l>
     <l n="152">Qui Sparta e le fluenti dell'Eurota</l>
     <l n="153">Grate a' cigni; e Messene offria securi</l>
     <l n="154">Ne' suoi boschetti alle tortore i nidi</l>
     <l n="155">Qui d'Augia il pelaghetto inviolato</l>
     <l n="156">Dal pescator mandava acque lustrali</l>
     <l n="157">Alla sacra Brisea donde il propinquo</l>
     <l n="158">Taigeto udiva strepitar l'arcano</l>
     <l n="159">Tripudio e i riti onde il femmineo coro</l>
     <l n="160">Placò Lieo; tornavano i garzoni</l>
     <l n="161">Ghirlandati alle vergini in Amicle</l>
     <l n="162">Terra di fiori; non l'Eloa maremma</l>
     <l n="163">Li rattenne non Laa che fra tre monti</l>
     <l n="164" />
     <l n="165">Dite candide Dee, ditemi dove</l>
     <l n="166">La prima ara vi piacque, onde se invano</l>
     <l n="167">Or la chieggio alla terra, almen l'antica</l>
     <l n="168">Religione del bel loco io senta.</l>
    </lg>
   </lg>
  </body>
 </text>
</TEI>