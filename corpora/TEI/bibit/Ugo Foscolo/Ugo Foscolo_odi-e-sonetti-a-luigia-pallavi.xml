<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi e sonetti -  A LUIGIA PALLAVICINI CADUTA DA CAVALLO </title>
    <author>Ugo Foscolo</author>
   </titleStmt>
   <extent>
    <measure unit="stanza">1</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Ugo Foscolo_odi-e-sonetti-a-luigia-pallavi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi e sonetti -  A LUIGIA PALLAVICINI CADUTA DA CAVALLO </title>
     <author>Ugo Foscolo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi e sonetti -  A LUIGIA PALLAVICINI CADUTA DA CAVALLO </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">I balsami beati</l>
     <l n="2">Per te le Grazie apprestino,</l>
     <l n="3">Per te i lini odorati</l>
     <l n="4">Che a Citerea porgeano</l>
     <l n="5">Quando profano spino</l>
     <l n="6">Le punse il piè divino,</l>
     <l n="7">Quel dì che insana empiea</l>
     <l n="8">Il sacro Ida di gemiti,</l>
     <l n="9">E col crine tergea</l>
     <l n="10">E bagnava di lagrime</l>
     <l n="11">Il sanguinoso petto</l>
     <l n="12">Al ciprio giovinetto.</l>
     <l n="13">Or te piangon gli amori,</l>
     <l n="14">Te fra le dive Liguri</l>
     <l n="15">Regina e diva! e fiori</l>
     <l n="16">Votivi all'ara portano</l>
     <l n="17">D'onde il grand'arco suona</l>
     <l n="18">Del figlio di Latona.</l>
     <l n="19">E te chiama la danza</l>
     <l n="20">Ove l'aure portavano</l>
     <l n="21">Insolita fragranza,</l>
     <l n="22">Allor che a' nodi indocile</l>
     <l n="23">La chioma al roseo braccio</l>
     <l n="24">Ti fu gentile impaccio.</l>
     <l n="25">Tal nel lavacro immersa,</l>
     <l n="26">Che fiori, dall'inachio</l>
     <l n="27">Clivo cadendo, versa,</l>
     <l n="28">Palla i dall'elmo liberi</l>
     <l n="29">Crin su la man che gronda</l>
     <l n="30">Contien fuori dell'onda.</l>
     <l n="31">Armoniosi accenti</l>
     <l n="32">Dal tuo labbro volavano,</l>
     <l n="33">E dagli occhi ridenti</l>
     <l n="34">Traluceano di Venere</l>
     <l n="35">I disdegni e le paci,</l>
     <l n="36">La speme, il pianto, e i baci.</l>
     <l n="37">Deh! perchè hai le gentili</l>
     <l n="38">Forme e l'ingegno docile</l>
     <l n="39">Vòlto a studj virili?</l>
     <l n="40">Perchè non dell'Aonie</l>
     <l n="41">Seguivi, incauta, l'arte,</l>
     <l n="42">Ma ludi aspri di Marte?</l>
     <l n="43">Invan presaghi i venti</l>
     <l n="44">Il polveroso agghiacciano</l>
     <l n="45">Petto e le reni ardenti</l>
     <l n="46">Dell'inquieto alipede,</l>
     <l n="47">Ed irritante il morso</l>
     <l n="48">Accresce impeto al corso.</l>
     <l n="49">Ardon gli sguardi, fuma</l>
     <l n="50">La bocca, agita l'ardua</l>
     <l n="51">Testa, vola la spuma,</l>
     <l n="52">Ed i manti volubili</l>
     <l n="53">Lorda e l'incerto freno,</l>
     <l n="54">Ed il candido seno;</l>
     <l n="55">E il sudor piove, e i crini</l>
     <l n="56">Sul collo irti svolazzano,</l>
     <l n="57">Suonan gli antri marini</l>
     <l n="58">Allo incalzato scalpito</l>
     <l n="59">Della zampa che caccia</l>
     <l n="60">Polve e sassi in sua traccia.</l>
     <l n="61">Già dal lito si slancia</l>
     <l n="62">Sordo ai clamori e al fremito,</l>
     <l n="63">Già già fino alla pancia</l>
     <l n="64">Nuota… e ingorde si gonfiano</l>
     <l n="65">Non più memori l'acque</l>
     <l n="66">Che una Dea da lor nacque.</l>
     <l n="67">Se non che il re dell'onde</l>
     <l n="68">Dolente ancor d'Ippolito</l>
     <l n="69">Surse per le profonde</l>
     <l n="70">Vie dal Tirreno talamo,</l>
     <l n="71">E respinse il furente</l>
     <l n="72">Col cenno onnipotente.</l>
     <l n="73">Quei dal flutto arretrosse</l>
     <l n="74">Ricalcitrando e, orribile!</l>
     <l n="75">Sovra l'anche rizzosse;</l>
     <l n="76">Scuote l'arcion, te misera</l>
     <l n="77">Su la petrosa riva</l>
     <l n="78">Strascinando mal viva.</l>
     <l n="79">Pera chi osò primiero</l>
     <l n="80">Discortese commettere</l>
     <l n="81">A infedele corsiero</l>
     <l n="82">L'agil fianco femineo,</l>
     <l n="83">E aprì con rio consiglio</l>
     <l n="84">Nuovo a beltà periglio!</l>
     <l n="85">Chè or non vedrei le rose</l>
     <l n="86">Del tuo volto sì languide,</l>
     <l n="87">Non le luci amorose</l>
     <l n="88">Spiar ne' guardi medici</l>
     <l n="89">Speranza lusinghiera</l>
     <l n="90">Della beltà primiera.</l>
     <l n="91">Di Cintia il cocchio aurato</l>
     <l n="92">Le cerve un dì traeano,</l>
     <l n="93">Ma al ferino ululato</l>
     <l n="94">Per terrore insanirono,</l>
     <l n="95">E dalla rupe etnea</l>
     <l n="96">Precipitar la Dea.</l>
     <l n="97">Gioian d'invido riso</l>
     <l n="98">Le abitatrici olimpie,</l>
     <l n="99">Perchè l'eterno viso</l>
     <l n="100">Silenzioso, e pallido</l>
     <l n="101">Cinto apparia d'un velo</l>
     <l n="102">Ai conviti del cielo:</l>
     <l n="103">Ma ben piansero il giorno</l>
     <l n="104">Che dalle danze efesie</l>
     <l n="105">Lieta facea ritorno</l>
     <l n="106">Fra le devote vergini,</l>
     <l n="107">E al ciel salia più bella</l>
     <l n="108">Di Febo la sorella.</l>
    </lg>
   </lg>
  </body>
 </text>
</TEI>