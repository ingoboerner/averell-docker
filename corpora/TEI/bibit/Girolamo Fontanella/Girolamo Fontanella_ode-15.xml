<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 15</title>
    <author>Girolamo Fontanella</author>
   </titleStmt>
   <extent>
    <measure unit="stanza">12</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-15</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 15</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 15</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">De l'umano intelletto</l>
     <l n="2">Pegno amabile e caro,</l>
     <l n="3">Parto nobile e raro,</l>
     <l n="4">Da fatica e d'industria in noi concetto;</l>
     <l n="5">Alba d'alto saver, che pura intorno</l>
     <l n="6">A l'orror de la mente apporti il giorno.</l>
    </lg>
    <lg n="2">
     <l n="7">Tu ne' vili natali,</l>
     <l n="8">Rendi nobile un core;</l>
     <l n="9">Tu con aura d'onore,</l>
     <l n="10">Ad imprese di gloria alzi i mortali;</l>
     <l n="11">E di beni superni alma nudrice,</l>
     <l n="12">Sei, con povero aver, ricca e felice.</l>
    </lg>
    <lg n="3">
     <l n="13">Pari ai numi celesti,</l>
     <l n="14">Saggi gli uomini fai;</l>
     <l n="15">Nuda e povera vai,</l>
     <l n="16">E pur d'alto valor gli animi vesti;</l>
     <l n="17">Bianca e pallida sei, ma dove annidi,</l>
     <l n="18">Con quel pallido tuo, la morte uccidi.</l>
    </lg>
    <lg n="4">
     <l n="19">Sei tu stessa a te stessa</l>
     <l n="20">Mecenate e mercede;</l>
     <l n="21">La fortuna ti cede,</l>
     <l n="22">T'ha per premio la gloria il ciel concessa.</l>
     <l n="23">E se d'oro non hai pregiato serto,</l>
     <l n="24">T'incorona la chioma il proprio merto.</l>
    </lg>
    <lg n="5">
     <l n="25">Nasci in tempo e col tempo</l>
     <l n="26">Avanzando risorgi;</l>
     <l n="27">Immortal poi ti scorgi,</l>
     <l n="28">Superando l'oblio, vincendo il tempo;</l>
     <l n="29">E qual biondo metal che 'l foco affina,</l>
     <l n="30">Tra sudori et affanni esci più fina.</l>
    </lg>
    <lg n="6">
     <l n="31">Mercenaria donzella,</l>
     <l n="32">Artifici non usi;</l>
     <l n="33">Gemme et ostri ricusi,</l>
     <l n="34">Nuda e semplice ancor sembri più bella;</l>
     <l n="35">Di te stessa t'appaghi, e i premi tuoi,</l>
     <l n="36">Perchè vergine sei, gli onori vuoi.</l>
    </lg>
    <lg n="7">
     <l n="37">Combattuta mai sempre,</l>
     <l n="38">Sei non unqua abbattuta,</l>
     <l n="39">Forte in esser canuta,</l>
     <l n="40">Mai non perdi vigor, non cangi tempre.</l>
     <l n="41">Invitta pugni e, gloriosa in guerra,</l>
     <l n="42">La fortuna e l'invidia abbassi a terra.</l>
    </lg>
    <lg n="8">
     <l n="43">Porgi fiato immortale</l>
     <l n="44">A la garrula diva;</l>
     <l n="45">Fai ch'un morto ancor viva;</l>
     <l n="46">Spiumi e spunti a la Parca il dardo e l'ale;</l>
     <l n="47">E da stuolo plebeo scorrendo lungi,</l>
     <l n="48">Dove il piede non va col nome giungi.</l>
    </lg>
    <lg n="9">
     <l n="49">Se visibil sembiante</l>
     <l n="50">Tu mostrassi di fuore,</l>
     <l n="51">Deh, qual gelido core</l>
     <l n="52">Non faresti al tuo amor ligato amante?</l>
     <l n="53">Pur non vista innamori e, dove splendi,</l>
     <l n="54">Volontaria ad amarti ogn'alma rendi.</l>
    </lg>
    <lg n="10">
     <l n="55">Cela, celati pure</l>
     <l n="56">Ne' tuoi mutoli veli,</l>
     <l n="57">Chiusa ancor ti riveli,</l>
     <l n="58">Star tua luce non può fra nubi oscure;</l>
     <l n="59">E nel desio, ch'ad imparar ti chiama,</l>
     <l n="60">Mandi lampi d'onor, tuoni di fama.</l>
    </lg>
    <lg n="11">
     <l n="61">Ah, se 'l fato ti toglie</l>
     <l n="62">L'alto imperio de' regni,</l>
     <l n="63">Tu, reina d'ingegni,</l>
     <l n="64">Ne l'interna città reggi le voglie!</l>
     <l n="65">E s'in trono non porgi ordini e leggi,</l>
     <l n="66">Tu nel seggio de' cor gli animi reggi.</l>
    </lg>
    <lg n="12">
     <l n="67">Che non apri o non opri?</l>
     <l n="68">Di stupore infinito,</l>
     <l n="69">A la vista, a l'udito,</l>
     <l n="70">A l'ingegno, a la mente il tutto scopri:</l>
     <l n="71">Scorri libera il mondo, e pur non parti,</l>
     <l n="72">E i miracoli tuoi scopri in sette arti.</l>
    </lg>
   </lg>
  </body>
 </text>
</TEI>