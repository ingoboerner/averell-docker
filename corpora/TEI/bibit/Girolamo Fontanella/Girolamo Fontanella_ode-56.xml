<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 56</title>
    <author>Girolamo Fontanella</author>
   </titleStmt>
   <extent>
    <measure unit="stanza">30</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-56</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 56</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 56</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando del greco re l'alto ingegniero</l>
     <l n="2">Compose l'ali al baldanzoso figlio,</l>
     <l n="3">Che per l'aria dovea farsi nocchiero,</l>
     <l n="4">Questo a lui rammentò saggio consiglio:</l>
    </lg>
    <lg n="2">
     <l n="5">“Poiché tanto hai desio da terra alzarte</l>
     <l n="6">E superar de la Natura il corso,</l>
     <l n="7">Ecco in virtù de la mia nobil arte,</l>
     <l n="8">T'impenno, o figlio, il giovinetto dorso.</l>
    </lg>
    <lg n="3">
     <l n="9">Mira che vie di caminar t'insegno,</l>
     <l n="10">Da mortal piè non rintracciate ancora;</l>
     <l n="11">Ove a pena salir potria l'ingegno,</l>
     <l n="12">Farò che voli e che passeggi or ora.</l>
    </lg>
    <lg n="4">
     <l n="13">Per questo campo, ove da terra asceso,</l>
     <l n="14">Ha sì bella città l'alato stuolo,</l>
     <l n="15">Incaminati su, libra il tuo peso,</l>
     <l n="16">Sù sù, scoti le penne, alzati a volo.</l>
    </lg>
    <lg n="5">
     <l n="17">Ma guarda ben di non andar tant'alto</l>
     <l n="18">Che lasci poi l'affaticato pondo,</l>
     <l n="19">E di Fetonte imitator nel salto,</l>
     <l n="20">De le vergogne tue riempi il mondo.</l>
    </lg>
    <lg n="6">
     <l n="21">Né tanto basso il tuo viaggio sia</l>
     <l n="22">Che le cime de' monti intorno rada;</l>
     <l n="23">Secar per mezzo puoi l'aerea via,</l>
     <l n="24">Né torcer mai dal mio pensier la strada.</l>
    </lg>
    <lg n="7">
     <l n="25">Va per dritto sentier l'aura solcando,</l>
     <l n="26">Che per debile volo è più sicura.</l>
     <l n="27">Ah, se non vuoi precipitar volando,</l>
     <l n="28">Serba sempre in andar legge e misura!</l>
    </lg>
    <lg n="8">
     <l n="29">Non t'appressar ne la rotante sfera,</l>
     <l n="30">Ove pace la fiamma unqua non have,</l>
     <l n="31">Che spinto poi da la sua forza altera,</l>
     <l n="32">Piombaresti a l'in giù, rapido e grave.</l>
    </lg>
    <lg n="9">
     <l n="33">Io di cera e di lin formai quest'ali</l>
     <l n="34">E di morbida piuma in aria lieve,</l>
     <l n="35">Materie tutte in sé caduche e frali,</l>
     <l n="36">Atte e disposte a liquefarsi in breve”.</l>
    </lg>
    <lg n="10">
     <l n="37">Così per quel volubile elemento,</l>
     <l n="38">Consigliando al figliuol, Dedalo giva,</l>
     <l n="39">Solcando l'aria e navigando il vento,</l>
     <l n="40">Per entro un mar che non ha fondo o riva.</l>
    </lg>
    <lg n="11">
     <l n="41">Ma sprezzator del buon paterno avviso,</l>
     <l n="42">Patio naufragio il navigante alato;</l>
     <l n="43">E percosso nel tergo, arso nel viso,</l>
     <l n="44">Cadde ai lampi del sol tosto abbagliato.</l>
    </lg>
    <lg n="12">
     <l n="45">Cadde il folle garzon, cadde repente</l>
     <l n="46">Nel mar che del suo nome ancor rimbomba;</l>
     <l n="47">Sperò sopra le stelle il trono ardente,</l>
     <l n="48">Et ebbe poi ne l'acque umida tomba.</l>
    </lg>
    <lg n="13">
     <l n="49">Gran mistero profondo accoglie in seno,</l>
     <l n="50">Così favoleggiando, attica lira:</l>
     <l n="51">A cader va chi senza legge o freno</l>
     <l n="52">A somma altezza ambizioso aspira.</l>
    </lg>
    <lg n="14">
     <l n="53">Ma chi per l'alto stato al ciel risorto,</l>
     <l n="54">Su l'ali che di pompe alza Fortuna,</l>
     <l n="55">Misura il suo valor, discreto, accorto,</l>
     <l n="56">Non teme al volo suo caduta alcuna.</l>
    </lg>
    <lg n="15">
     <l n="57">Cade ben sì, chi pertinace estolle</l>
     <l n="58">Di gonfia vanità caduche piume,</l>
     <l n="59">E dentro i fasti suoi superbo e folle,</l>
     <l n="60">A Dio paragonarsi ancor presume.</l>
    </lg>
    <lg n="16">
     <l n="61">Sollevarsi là su tentò nel cielo</l>
     <l n="62">L'Angelo usurpator del trono eterno,</l>
     <l n="63">Ma fulminato dal divino telo,</l>
     <l n="64">Col precipizio suo cavò l'Inferno.</l>
    </lg>
    <lg n="17">
     <l n="65">Che vale il calcitrar contro le stelle,</l>
     <l n="66">E gara aver di parità con Dio?</l>
     <l n="67">Corna alzò di superbia al ciel Babelle,</l>
     <l n="68">E del suo folle ardir raccolse il fio.</l>
    </lg>
    <lg n="18">
     <l n="69">Pensar gli empi Giganti inclite prove</l>
     <l n="70">Far sopra scala rea d'imposti monti,</l>
     <l n="71">Ma da la man del fulminante Giove</l>
     <l n="72">Ebber rotte le corna, arse le fronti.</l>
    </lg>
    <lg n="19">
     <l n="73">Ecco il superbo successor di Nino,</l>
     <l n="74">Fra lauta mensa e fra pomposa corte,</l>
     <l n="75">Come per man del Giudice divino</l>
     <l n="76">Lesse con gli occhi suoi la propria morte.</l>
    </lg>
    <lg n="20">
     <l n="77">Che valse il fasto al filisteo gigante</l>
     <l n="78">E 'l gran terror de l'orgogliosa fronte,</l>
     <l n="79">Se picciol sasso ad atterrar bastante</l>
     <l n="80">Fu de l'audacia sua l'orribil monte?</l>
    </lg>
    <lg n="21">
     <l n="81">Mira di Xerse il temerario orgoglio,</l>
     <l n="82">Che tanto audace insuperbiva in guerra,</l>
     <l n="83">Come dal trono del suo regio soglio</l>
     <l n="84">Giace abbattuto et espugnato a terra.</l>
    </lg>
    <lg n="22">
     <l n="85">Superbo di trionfi e di corone</l>
     <l n="86">Il ribellante greco al ciel levossi,</l>
     <l n="87">Ma da la man del galileo campione,</l>
     <l n="88">Mentre oppresso moria, vinto chiamossi.</l>
    </lg>
    <lg n="23">
     <l n="89">Pensò Dragutte ir furioso a l'etra,</l>
     <l n="90">E rinovar la temeraria rocca,</l>
     <l n="91">Ma colto poi da repentina pietra,</l>
     <l n="92">Da la superbia sua l'empio trabocca.</l>
    </lg>
    <lg n="24">
     <l n="93">Poco anzi il re sueto, in vista acerbo,</l>
     <l n="94">Minacciava a Fernando aspre rovine,</l>
     <l n="95">E in Aquilone alzar trono superbo;</l>
     <l n="96">Ma cadde l'empio e fu destrutto al fine.</l>
    </lg>
    <lg n="25">
     <l n="97">Come cada l'orgoglio al fine estinto</l>
     <l n="98">Nel re d'Algieri il gran lombardo accenna;</l>
     <l n="99">E nel tumido Argante, ucciso e vinto,</l>
     <l n="100">Conferma pur la sorrentina penna;</l>
    </lg>
    <lg n="26">
     <l n="101">E mille ancor presuntuosi e folli,</l>
     <l n="102">D'alto in povero stato al fin ridutti,</l>
     <l n="103">Che sotto amari gioghi oppressi i colli,</l>
     <l n="104">De la baldanza lor colsero i frutti.</l>
    </lg>
    <lg n="27">
     <l n="105">Non sia chi per fortuna o per ricchezza,</l>
     <l n="106">Tiranneggiando altrui, sollevi l'ale;</l>
     <l n="107">Non può gloria durar posta in altezza,</l>
     <l n="108">Se non è di virtù figlia immortale.</l>
    </lg>
    <lg n="28">
     <l n="109">Quando gonfio vapor di vano affetto</l>
     <l n="110">Cerca l'alma annebbiar d'oscuri fumi,</l>
     <l n="111">Ricorri a l'umiltà, ch'a l'intelletto</l>
     <l n="112">Manda d'alto splendor purgati lumi.</l>
    </lg>
    <lg n="29">
     <l n="113">Marco, s'avvien che 'l Fato al ciel t'impenne,</l>
     <l n="114">E largo al tuo desio rida opportuno,</l>
     <l n="115">Va' di ragion su l'adeguate penne,</l>
     <l n="116">Che non avrai mai precipizio alcuno.</l>
    </lg>
    <lg n="30">
     <l n="117">Ma vanne pur, dove ha la gloria il trono,</l>
     <l n="118">Che caduta a temer punto non hai,</l>
     <l n="119">Ch'ove gli altri nel volo Icari sono,</l>
     <l n="120">Dedalo col tuo senno oggi ti fai.</l>
    </lg>
   </lg>
  </body>
 </text>
</TEI>