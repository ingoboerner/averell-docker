<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 97</title>
    <author>Girolamo Fontanella</author>
   </titleStmt>
   <extent>
    <measure unit="stanza">16</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-97</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 97</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 97</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canta, vergine Clio,</l>
     <l n="2">Il mistero sacrato,</l>
     <l n="3">Che 'l gran Verbo umanato</l>
     <l n="4">Ne la cena solenne a l'uomo aprio;</l>
     <l n="5">Rendi il canto purgato,</l>
     <l n="6">Che non può, che non sa, tra nebbie oscuro,</l>
     <l n="7">Dir celeste mistero animo impuro.</l>
    </lg>
    <lg n="2">
     <l n="8">Tu l'angelica penna,</l>
     <l n="9">Tu l'inchiostro divino</l>
     <l n="10">Dammi, o Sole d'Aquino,</l>
     <l n="11">La mente illustra e l'intelletto impenna.</l>
     <l n="12">Ben tu candido e fino</l>
     <l n="13">In me render potrai l'ingegno e 'l canto,</l>
     <l n="14">Che la luce del sol porti nel manto.</l>
    </lg>
    <lg n="3">
     <l n="15">Già per render compita</l>
     <l n="16">Ogni antica figura</l>
     <l n="17">Il gran Re di Natura</l>
     <l n="18">Si fece a l'alme estinte esca di vita:</l>
     <l n="19">Portò fra l'ombra oscura</l>
     <l n="20">Sì chiara luce e sì pomposa intorno,</l>
     <l n="21">Che la notte restò tinta di scorno.</l>
    </lg>
    <lg n="4">
     <l n="22">Ceda il lauto convito,</l>
     <l n="23">Che l'egizia famosa</l>
     <l n="24">Sovra mensa pomposa</l>
     <l n="25">Fece in Canopo al suo real marito,</l>
     <l n="26">Appo quest'amorosa</l>
     <l n="27">Cena, che fe' ne la terrena mole</l>
     <l n="28">Ai discepoli suoi l'eterno Sole.</l>
    </lg>
    <lg n="5">
     <l n="29">Ivi augusta reina</l>
     <l n="30">Diede al nobil romano</l>
     <l n="31">Con generosa mano</l>
     <l n="32">Perla d'alto valor, candida e fina;</l>
     <l n="33">E qui l'Autor Sovrano,</l>
     <l n="34">Mentre l'alme a la cena invita e sprona,</l>
     <l n="35">Del suo corpo la perla in cibo dona.</l>
    </lg>
    <lg n="6">
     <l n="36">Pane vivo e vitale,</l>
     <l n="37">Che da l'empireo trono</l>
     <l n="38">A noi vien dato in dono;</l>
     <l n="39">Ben par del greco eroe l'asta fatale:</l>
     <l n="40">Vita riporta al buono,</l>
     <l n="41">Ma nel gustarlo poi con varia sorte</l>
     <l n="42">Ad un'anima rea cagiona morte.</l>
    </lg>
    <lg n="7">
     <l n="43">Liberale ai fedeli</l>
     <l n="44">Si divide e comparte,</l>
     <l n="45">Né si scema o si parte;</l>
     <l n="46">E scende a noi senza partir da' cieli;</l>
     <l n="47">Sta tutto in ogni parte,</l>
     <l n="48">Tanto è in un quanto in mille, o molto o poco;</l>
     <l n="49">E senza loco in ogni loco ha loco.</l>
    </lg>
    <lg n="8">
     <l n="50">Tripartito et inciso</l>
     <l n="51">Da ministro innocente,</l>
     <l n="52">Sotto il bianco accidente,</l>
     <l n="53">Per divina virtù resta indiviso.</l>
     <l n="54">Così puro e lucente</l>
     <l n="55">Appar là su ne la celeste mole</l>
     <l n="56">Distinto il raggio et indiviso il sole.</l>
    </lg>
    <lg n="9">
     <l n="57">Con ingegno profondo</l>
     <l n="58">Il sicano architetto</l>
     <l n="59">In compendio ristretto</l>
     <l n="60">Chiuse in sferica palla intero un mondo;</l>
     <l n="61">Con lavor più perfetto</l>
     <l n="62">In questo sacro pan raccolto io miro</l>
     <l n="63">L'Infinito e l'Immenso in breve giro.</l>
    </lg>
    <lg n="10">
     <l n="64">Fu dal greco Timante</l>
     <l n="65">Dipinto il mesto argivo</l>
     <l n="66">Pallido e semivivo,</l>
     <l n="67">Di pianto e di cordoglio ombra spirante;</l>
     <l n="68">Ma poi sì vero e vivo</l>
     <l n="69">Non potendo mostrar l'interno zelo,</l>
     <l n="70">Ove l'arte non giunse, ombrò col velo.</l>
    </lg>
    <lg n="11">
     <l n="71">Ecco il Pittor sovrano,</l>
     <l n="72">Che 'l simulacro espresso</l>
     <l n="73">Dona a noi di se stesso</l>
     <l n="74">Con increata et invisibil mano;</l>
     <l n="75">O mirabil eccesso:</l>
     <l n="76">Non bastando a spiegar l'affetto intenso,</l>
     <l n="77">Dentro candido vel s'asconde al senso!</l>
    </lg>
    <lg n="12">
     <l n="78">Stava regia donzella</l>
     <l n="79">Tra 'l suo tenero sposo</l>
     <l n="80">E tra 'l padre amoroso</l>
     <l n="81">Ne la partenza sua dubbiosa e bella:</l>
     <l n="82">Poi con atto pietoso</l>
     <l n="83">Avendo a l'uno e a l'altro il cor diviso,</l>
     <l n="84">Tirò la benda e si coperse il viso.</l>
    </lg>
    <lg n="13">
     <l n="85">Posto fra dubbie squadre</l>
     <l n="86">Di pietate e d'amore,</l>
     <l n="87">Vedeasi il Redentore</l>
     <l n="88">Tirar da l'uomo e richiamar dal Padre:</l>
     <l n="89">Combattuto nel core,</l>
     <l n="90">Ora a la terra et ora al ciel rivolto,</l>
     <l n="91">Si cala il velo e si nasconde il volto.</l>
    </lg>
    <lg n="14">
     <l n="92">Sopra sterili monti</l>
     <l n="93">Al famelico Ebreo</l>
     <l n="94">Dolce manna cadeo</l>
     <l n="95">Da' sempiterni e luminosi fonti;</l>
     <l n="96">Manna che poi si feo</l>
     <l n="97">Quanto d'alto sapor l'arte condisce,</l>
     <l n="98">E la gola bramosa ama e gradisce.</l>
    </lg>
    <lg n="15">
     <l n="99">Più soave e più grato,</l>
     <l n="100">Prezioso licore</l>
     <l n="101">Pasce un devoto core</l>
     <l n="102">Che vien di fede a tal convito armato.</l>
     <l n="103">O sovrano stupore!</l>
     <l n="104">Quante grazie il Fattor là su dispensa,</l>
     <l n="105">Dona questa fra noi mistica mensa.</l>
    </lg>
    <lg n="16">
     <l n="106">Qui stupite, o mortali,</l>
     <l n="107">Adorate e credete,</l>
     <l n="108">Riverite e tacete,</l>
     <l n="109">Che troppo siete a tanta luce frali.</l>
     <l n="110">A la fede correte:</l>
     <l n="111">Qui Dio nascoso in sua virtù s'ammira,</l>
     <l n="112">Quel che l'occhio non può la fede mira.</l>
    </lg>
   </lg>
  </body>
 </text>
</TEI>