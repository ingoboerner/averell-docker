<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 87</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-87</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 87</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 87</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non d'arabica mano</l>
     <l n="2">Preziosi ricami, aurei lavori,</l>
     <l n="3">Già s'intesson per me, vigilie industri;</l>
     <l n="4">Né dal vasto Oceano</l>
     <l n="5">Pesca l'Indo per me ricchi tesori.</l>
     <l n="6">Altri di gemme e d'ori</l>
     <l n="7">Offra al parto real tributi illustri,</l>
     <l n="8">Ch'io sotto scarso ingiurioso fato,</l>
     <l n="9">Dentro povero aver chiudo il mio stato.</l>
    </lg>
    <lg n="2">
     <l n="10">Doni ricchi tributi</l>
     <l n="11">Chi con prodiga man trova il destino,</l>
     <l n="12">E fortuna cercando, entra ne l'oro.</l>
     <l n="13">Io de l'alme virtuti</l>
     <l n="14">Scieglio l'oro più bel, l'ostro più fino,</l>
     <l n="15">Et al regio bambino</l>
     <l n="16">Dentro l'arche di Pindo apro il tesoro,</l>
     <l n="17">E fra l'offerte di real fortuna,</l>
     <l n="18">Questa cetera mia l'offro per cuna.</l>
    </lg>
    <lg n="3">
     <l n="19">Ma s'affetto natio</l>
     <l n="20">De' fanciulli è gradir soave il canto,</l>
     <l n="21">Ove nenia gentil dolce risuoni,</l>
     <l n="22">Voi del castalio rio,</l>
     <l n="23">Belle musiche dee, scendete intanto,</l>
     <l n="24">Bandite affatto il pianto.</l>
     <l n="25">Tra voi canto di gloria or solo intuoni,</l>
     <l n="26">E con versi fatidici e divini</l>
     <l n="27">Augurateli ognor regni e domini.</l>
    </lg>
    <lg n="4">
     <l n="28">Degne e nobili fasce</l>
     <l n="29">Tessa l'attica dea ricca di glorie;</l>
     <l n="30">Ella, fatta di lui balia e nutrice,</l>
     <l n="31">Fra l'insegne l'affasce,</l>
     <l n="32">De' paterni trofei chiare memorie;</l>
     <l n="33">Del suo natal si glorie</l>
     <l n="34">Il Danubio festante oggi felice,</l>
     <l n="35">E de' teneri suoi vagiti al suono,</l>
     <l n="36">Rispondendo le trombe, alzino un tuono.</l>
    </lg>
    <lg n="5">
     <l n="37">Non ardisca piangente</l>
     <l n="38">Fanciullesco dolor turbar quel viso,</l>
     <l n="39">Ove i termini suoi beltà ripose;</l>
     <l n="40">Stia nel suo labbro ardente</l>
     <l n="41">Coronato di gemme il molle riso.</l>
     <l n="42">Nunzia di Paradiso,</l>
     <l n="43">Stilli angelica man pioggia di rose,</l>
     <l n="44">E fin di là da l'eternal magione,</l>
     <l n="45">Quando latte desia, scenda Giunone.</l>
    </lg>
    <lg n="6">
     <l n="46">Del suo corso vitale</l>
     <l n="47">Fili i giorni sereni Atropo e Cloto;</l>
     <l n="48">Diano prosperi influssi a lui le stelle;</l>
     <l n="49">Venga Amor trionfale</l>
     <l n="50">A dar col piede a la sua cuna il moto.</l>
     <l n="51">Inno sacro e devoto</l>
     <l n="52">Cantino a gloria sua le Grazie ancelle,</l>
     <l n="53">E vestito di gioia in sì bel loco,</l>
     <l n="54">Seco scherzi lo scherzo e rida il gioco.</l>
    </lg>
    <lg n="7">
     <l n="55">Prenda i sonni tranquilli,</l>
     <l n="56">Non per man de l'oblio, se i lumi serra;</l>
     <l n="57">Né da l'ozio lascivo abbia la pace:</l>
     <l n="58">Sol dal cielo distilli</l>
     <l n="59">La sua quiete e 'l suo riposo in terra;</l>
     <l n="60">Varie forme di guerra</l>
     <l n="61">Marte a lui rappresenti in sonno audace,</l>
     <l n="62">E fra tumulti e strepitosi carmi</l>
     <l n="63">La sua tenera mente avvezzi a l'armi.</l>
    </lg>
    <lg n="8">
     <l n="64">Tema intanto il ribello,</l>
     <l n="65">Che 'l catolico fren sdegna sì altero;</l>
     <l n="66">Pallido il Belga di timor si tinga:</l>
     <l n="67">Ecco Alcide novello</l>
     <l n="68">Che rinato fra noi sorge più fiero;</l>
     <l n="69">Già più franco guerriero</l>
     <l n="70">Par ch'ai bellici acquisti egli s'accinga;</l>
     <l n="71">E in debellar già l'eresia profana,</l>
     <l n="72">S'apparecchia a troncar l'idra germana.</l>
    </lg>
    <lg n="9">
     <l n="73">Già degli avoli eroi</l>
     <l n="74">Par che 'l vanto precorra e 'l pregio eletto,</l>
     <l n="75">E de' Cesari avanzi il grido augusto.</l>
     <l n="76">Ma troppo ai merti suoi</l>
     <l n="77">Sembra il belgico imperio orbe ristretto;</l>
     <l n="78">Ch'al suo valor perfetto</l>
     <l n="79">Fora il giro del mondo angolo angusto.</l>
     <l n="80">Per lui la sorte or novi imperi fondi,</l>
     <l n="81">Novi pelaghi trovi, e novi mondi.</l>
    </lg>
   </lg>
  </body>
 </text>
</TEI>