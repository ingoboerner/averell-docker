<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 67</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-67</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 67</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 67</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Verginella innocente in bianco velo,</l>
     <l n="2">Miro pura donzella,</l>
     <l n="3">Tutta candida e bella</l>
     <l n="4">Far della sua beltà giudice il cielo.</l>
     <l n="5">Calca i fasti e le pompe, e sembra umile,</l>
     <l n="6">In sua tenera età, giglio d'aprile.</l>
    </lg>
    <lg n="2">
     <l n="7">Nel suo casto voler ferma et immota,</l>
     <l n="8">Tronca il biondo tesoro,</l>
     <l n="9">E consacra quell'oro,</l>
     <l n="10">Berenice novella, al ciel devota.</l>
     <l n="11">E di Cristo imitando il regio crine,</l>
     <l n="12">La sua tenera fronte orna di spine.</l>
    </lg>
    <lg n="3">
     <l n="13">Veste candida lana e bianco lino,</l>
     <l n="14">Che si ritorce in onda</l>
     <l n="15">Così pura e gioconda,</l>
     <l n="16">Che somiglia in candor terso armellino.</l>
     <l n="17">E ben dovea chi di colomba ha il core,</l>
     <l n="18">Di colomba vestir l'almo candore.</l>
    </lg>
    <lg n="4">
     <l n="19">Serba il sacro silenzio i muti nodi</l>
     <l n="20">In quel labbro modesto;</l>
     <l n="21">Ma poi, libero e presto,</l>
     <l n="22">L'apre dando al suo sposo inni di lodi.</l>
     <l n="23">Serve con libertà Signore immenso,</l>
     <l n="24">Signoreggia le voglie e doma il senso.</l>
    </lg>
    <lg n="5">
     <l n="25">Dentro spine di ferro intatta rosa,</l>
     <l n="26">Ha del mondo vittoria;</l>
     <l n="27">Di sua fuga si gloria,</l>
     <l n="28">Poggia sopra le stelle, e in terra posa;</l>
     <l n="29">Con devota umiltà china i ginocchi,</l>
     <l n="30">E la mente inalzando, abbassa gli occhi.</l>
    </lg>
    <lg n="6">
     <l n="31">Prigioniera a la terra, invia più franca</l>
     <l n="32">La sua candida mente,</l>
     <l n="33">Bella, casta, innocente,</l>
     <l n="34">Alba sembra a la gonna intatta e bianca;</l>
     <l n="35">E mentre di pietà raggi sfavilla,</l>
     <l n="36">Di sue lagrime pie rugiade stilla.</l>
    </lg>
    <lg n="7">
     <l n="37">O felici serragli, o sacre mura,</l>
     <l n="38">Che chiudete e serrate</l>
     <l n="39">Quel tesor di beltate,</l>
     <l n="40">Quella gemma d'onor sì tersa e pura,</l>
     <l n="41">Riverente a voi giro i lumi e i passi,</l>
     <l n="42">Vi saluto con gli occhi, e bacio i sassi.</l>
    </lg>
    <lg n="8">
     <l n="43">E tu d'opra sì pia, Signor, ben pago,</l>
     <l n="44">Godi d'aver produtto</l>
     <l n="45">Sì generoso frutto,</l>
     <l n="46">Che serba fior di purità sì vago.</l>
     <l n="47">Deh, se paterno amor ti punge il petto,</l>
     <l n="48">Mostra che 'n ciò sai dominar l'affetto.</l>
    </lg>
    <lg n="9">
     <l n="49">“Padre”, par ch'ella dica, “oggi m'ascondo</l>
     <l n="50">Dentro un'angusta cella,</l>
     <l n="51">Per fuggir la procella</l>
     <l n="52">Del tempestoso et agitato mondo”.</l>
     <l n="53">Ben mostra, per salvarsi, animo accorto,</l>
     <l n="54">Chi fugge la tempesta e corre al porto.</l>
    </lg>
   </lg>
  </body>
 </text>
</TEI>