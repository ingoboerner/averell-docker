<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 71</title>
    <author>Girolamo Fontanella</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-71</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 71</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 71</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Paradisi terreni,</l>
     <l n="2">Simulacri divini, occhi stellanti,</l>
     <l n="3">Spiritosi baleni,</l>
     <l n="4">Animati levanti,</l>
     <l n="5">Di Natura e d'Amor pompe vitali,</l>
     <l n="6">Del bel ciel de la fronte Orse fatali.</l>
    </lg>
    <lg n="2">
     <l n="7">Calamite de' cori,</l>
     <l n="8">Tramontane d'amor, vivi orienti,</l>
     <l n="9">Graziosi oratori,</l>
     <l n="10">Che con bocche lucenti</l>
     <l n="11">Di due tenere ognor vaghe pupille,</l>
     <l n="12">Esprimete d'amor voci ben mille.</l>
    </lg>
    <lg n="3">
     <l n="13">Tremoletti ruscelli,</l>
     <l n="14">Ove in mezzo de l'acqua ardono i lumi;</l>
     <l n="15">Pargoletti, ma belli,</l>
     <l n="16">Preziosi volumi,</l>
     <l n="17">Ove a lettere d'or sopra zaffiro</l>
     <l n="18">L'arte e 'l modo d'amar scritto rimiro.</l>
    </lg>
    <lg n="4">
     <l n="19">Messaggieri amorosi,</l>
     <l n="20">Dei secreti de l'alma araldi fidi,</l>
     <l n="21">Sagittari vezzosi,</l>
     <l n="22">Innocenti omicidi,</l>
     <l n="23">Che mentre l'alme a saettar prendete,</l>
     <l n="24">Voi stessi gli archi e le saette siete.</l>
    </lg>
    <lg n="5">
     <l n="25">Cristalline sferette,</l>
     <l n="26">Vivi globi di fiamme, urne d'ardore,</l>
     <l n="27">Graziose iridette,</l>
     <l n="28">Tesoriere d'amore,</l>
     <l n="29">Peregrine facelle, auree fucine,</l>
     <l n="30">D'onestà, di beltà meta e confine.</l>
    </lg>
    <lg n="6">
     <l n="31">Belle stampe di Dio,</l>
     <l n="32">Forme più che mortal, luci beate,</l>
     <l n="33">Fabbre d'alto desio,</l>
     <l n="34">Arche pure e gemmate,</l>
     <l n="35">Luminose fenestre, onde a noi suole</l>
     <l n="36">Accoppiato in due stelle uscire il sole.</l>
    </lg>
    <lg n="7">
     <l n="37">Voi fontane di riso,</l>
     <l n="38">Chiari specchi d'onor, puro e giocondo,</l>
     <l n="39">Siete gloria d'un viso,</l>
     <l n="40">Meraviglia del mondo;</l>
     <l n="41">E 'l miracolo ottavo oggi fra noi,</l>
     <l n="42">Chi desia di mirar, rimiri voi.</l>
    </lg>
   </lg>
  </body>
 </text>
</TEI>