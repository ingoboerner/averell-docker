<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 11</title>
    <author>Girolamo Fontanella</author>
   </titleStmt>
   <extent>
    <measure unit="stanza">11</measure>
    <measure unit="line">77</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-11</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 11</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 11</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Flora, tu che miniando i campi</l>
     <l n="2">Pingi con bianca man l'erbe novelle,</l>
     <l n="3">Tu che sui colli stampi</l>
     <l n="4">Minute gemme e pargolette stelle,</l>
     <l n="5">E fra pompe novelle,</l>
     <l n="6">Col tuo dipinto e colorito velo</l>
     <l n="7">Fai de la terra inamorare il cielo.</l>
    </lg>
    <lg n="2">
     <l n="8">Scendi, figlia del Sol, madre d'Aprile,</l>
     <l n="9">Che sì belli nei prati opri lavori,</l>
     <l n="10">Fa' leggiadro il mio stile,</l>
     <l n="11">Va' ne' miei versi incatenando fiori,</l>
     <l n="12">Che fra nodi canori</l>
     <l n="13">Io ti prometto in sul castalio monte</l>
     <l n="14">De le mie note incoronar la fronte.</l>
    </lg>
    <lg n="3">
     <l n="15">Fa', bella Dea, che del tuo nobil ago</l>
     <l n="16">Sia la mia penna emulatrice industre;</l>
     <l n="17">Fa' che placido e vago</l>
     <l n="18">Il mio lavor col tuo lavor s'illustre,</l>
     <l n="19">Perch'eterno et illustre</l>
     <l n="20">Ne faccia poi con ammirabil arte</l>
     <l n="21">Fiorir le rime et odorar le carte.</l>
    </lg>
    <lg n="4">
     <l n="22">Non si vanti via più l'Argo stellato,</l>
     <l n="23">Se raggira là su tant'occhi intorno;</l>
     <l n="24">Che mille occhi anco il prato</l>
     <l n="25">Girando va, mirabilmente adorno,</l>
     <l n="26">Et aprendo col giorno</l>
     <l n="27">Le molli stelle de' bei fiori sui,</l>
     <l n="28">Contender può di parità con lui.</l>
    </lg>
    <lg n="5">
     <l n="29">Fiori, fregi d'april, pompe de' colli,</l>
     <l n="30">Stelle picciole e belle, occhi de' prati,</l>
     <l n="31">Gemme tenere e molli,</l>
     <l n="32">De la terra e del ciel parti odorati;</l>
     <l n="33">Vaghi anelli gemmati,</l>
     <l n="34">Graziosi profili, almi ricami</l>
     <l n="35">Distesi in foglie et intrecciati in rami.</l>
    </lg>
    <lg n="6">
     <l n="36">Voi del foco d'amor vaghe faville,</l>
     <l n="37">Mute lingue del suol ricco e fecondo,</l>
     <l n="38">Delicate pupille</l>
     <l n="39">Degli occhi belli che raggira il mondo;</l>
     <l n="40">Del terreno giocondo</l>
     <l n="41">Tacite bocche, che per voci fuore</l>
     <l n="42">Spargete incenso et esalate odore.</l>
    </lg>
    <lg n="7">
     <l n="43">Miniati ritratti, alme pitture</l>
     <l n="44">De le stelle del ciel qua giù traslate,</l>
     <l n="45">Memorande scritture</l>
     <l n="46">Da la mano d'Amor scritte e segnate;</l>
     <l n="47">Cifre belle odorate</l>
     <l n="48">De la penna del Sol, che d'oro e d'ostro</l>
     <l n="49">Nel bel vaso del ciel tempra l'inchiostro.</l>
    </lg>
    <lg n="8">
     <l n="50">Voi precorrendo i sospirati frutti,</l>
     <l n="51">L'altrui speranza inghirlandar solete.</l>
     <l n="52">Voi di gioia produtti,</l>
     <l n="53">Con soave allegria lieti piangete;</l>
     <l n="54">Sospirate e ridete,</l>
     <l n="55">Mostrando fuor dal rugiadoso viso</l>
     <l n="56">Ridente il pianto e lagrimante il riso.</l>
    </lg>
    <lg n="9">
     <l n="57">Voi de l'alba rosata almi forieri,</l>
     <l n="58">Uscite fuor col matutino lampo.</l>
     <l n="59">Voi minuti guerrieri,</l>
     <l n="60">Venite il ghiaccio a debellar dal campo;</l>
     <l n="61">E schierati in bel campo,</l>
     <l n="62">Opposti al verno in gareggiar sì belli,</l>
     <l n="63">Per trombe avete i garruletti augelli.</l>
    </lg>
    <lg n="10">
     <l n="64">Stupor non è, se vi locò Natura</l>
     <l n="65">Sovra il tenero tronco in cima eretta,</l>
     <l n="66">Come parte più pura</l>
     <l n="67">Ch'accoglia in sé la delicata erbetta,</l>
     <l n="68">E con grazia diletta,</l>
     <l n="69">Perché l'occhio vi goda e poi v'ammiri,</l>
     <l n="70">V'aperse il ciel sì coloriti giri.</l>
    </lg>
    <lg n="11">
     <l n="71">Stupor non è, se vergine innocente</l>
     <l n="72">Di voi la chioma incatenar si soglia,</l>
     <l n="73">Se fanciullo ridente</l>
     <l n="74">Con bianca e pura man lieto vi coglia;</l>
     <l n="75">Pura e candida voglia,</l>
     <l n="76">Intatta purità, spirto sereno,</l>
     <l n="77">Mostra colui che vi raccoglie in seno.</l>
    </lg>
   </lg>
  </body>
 </text>
</TEI>