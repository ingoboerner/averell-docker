<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 89</title>
    <author>Girolamo Fontanella</author>
   </titleStmt>
   <extent>
    <measure unit="stanza">12</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-89</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 89</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 89</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Iva il guerrier di Colco</l>
     <l n="2">Su l'argolica nave,</l>
     <l n="3">Arando il gonfio mar con aurea prora.</l>
     <l n="4">Spumava il rotto solco,</l>
     <l n="5">Mostrando vie non conosciute ancora.</l>
     <l n="6">Aura fresca e soave</l>
     <l n="7">Facea, nel suo spirar, lieta e gioconda</l>
     <l n="8">Volar la vela, e tremolar per l'onda.</l>
    </lg>
    <lg n="2">
     <l n="9">Al prezioso acquisto</l>
     <l n="10">Del peregrino arnese</l>
     <l n="11">Stava il giovine Orfeo di cetra armato;</l>
     <l n="12">Correr dietro fu visto</l>
     <l n="13">Al suo dolce cantar Zefiro alato;</l>
     <l n="14">Tranquillo il mar si rese,</l>
     <l n="15">E da gente sì forte il re de l'acque</l>
     <l n="16">Sofferse il giogo, e paziente tacque.</l>
    </lg>
    <lg n="3">
     <l n="17">Su la poppa seduto,</l>
     <l n="18">Ch'era d'avorio e d'oro,</l>
     <l n="19">Si trasse il bel cantor l'eburnea lira;</l>
     <l n="20">Poi col suo plettro arguto,</l>
     <l n="21">Ch'ha forza di placar le furie e l'ira,</l>
     <l n="22">Svegliò l'ordin canoro,</l>
     <l n="23">Et in tal guisa ei consolando giva</l>
     <l n="24">Ne le fatiche sue la gente argiva.</l>
    </lg>
    <lg n="4">
     <l n="25">“Animi avventurosi,</l>
     <l n="26">Che per ignoti calli</l>
     <l n="27">Nove imprese tentate e novi onori,</l>
     <l n="28">Itene generosi,</l>
     <l n="29">Senza temer de l'onde i cupi orrori.</l>
     <l n="30">Per gli ondosi cristalli</l>
     <l n="31">Sia l'opra vostra a l'ardimento eguale:</l>
     <l n="32">Chi tenta eccelse imprese a gloria sale.</l>
    </lg>
    <lg n="5">
     <l n="33">Pioggia o turbine rio</l>
     <l n="34">Contra voi non s'aspetta;</l>
     <l n="35">V'è destro il cielo e la fortuna amica.</l>
     <l n="36">Non sospettate ch'io</l>
     <l n="37">Ragionando v'inganni e 'l falso dica.</l>
     <l n="38">Febo, ch'ognor mi detta</l>
     <l n="39">Quanto ragiono a voi, musico arciero,</l>
     <l n="40">Vuol che nel canto mio vi narri il vero.</l>
    </lg>
    <lg n="6">
     <l n="41">Sofferite i disagi</l>
     <l n="42">Con intrepido core:</l>
     <l n="43">Che vincendo e soffrendo onor s'ottiene.</l>
     <l n="44">Non può giungere agli agi</l>
     <l n="45">Chi costante al patir prima non viene.</l>
     <l n="46">Chi semina sudore</l>
     <l n="47">Con isperanza d'acquistar vittoria,</l>
     <l n="48">Nel campo di virtù raccoglie gloria.</l>
    </lg>
    <lg n="7">
     <l n="49">Sarà breve l'affanno;</l>
     <l n="50">La fatica e la noia</l>
     <l n="51">Avrà col tempo a terminarsi al fine:</l>
     <l n="52">Meta i disagi avranno,</l>
     <l n="53">Ma l'onor non avrà termine o fine.</l>
     <l n="54">Fia perpetua la gioia;</l>
     <l n="55">Già de' vostri trionfi il tempo è corto:</l>
     <l n="56">Ecco il premio vicino, eccovi il porto.</l>
    </lg>
    <lg n="8">
     <l n="57">Fra gli stenti più cresce,</l>
     <l n="58">Più s'affina e s'indura</l>
     <l n="59">Nei sudor la virtù d'almo campione;</l>
     <l n="60">Più gagliardo riesce</l>
     <l n="61">Chi le sue forze a esercitar si pone.</l>
     <l n="62">Franca, forte e sicura,</l>
     <l n="63">Fra perigli di morte anima avvezza</l>
     <l n="64">La guerra incontra e la tempesta apprezza.</l>
    </lg>
    <lg n="9">
     <l n="65">Animo neghittoso,</l>
     <l n="66">Che ne l'ozio marcisce,</l>
     <l n="67">Non speri aver giamai trionfo o palma.</l>
     <l n="68">Non ben gode il riposo,</l>
     <l n="69">Chi fatica non prende illustre et alma.</l>
     <l n="70">Trionfa sol chi ardisce;</l>
     <l n="71">Più dolce da la guerra esce la pace,</l>
     <l n="72">Et amica è la sorte a l'uomo audace.</l>
    </lg>
    <lg n="10">
     <l n="73">Verrà dopo mille anni</l>
     <l n="74">Chi da la Grecia uscito</l>
     <l n="75">L'orgoglio domarà del mar superbo.</l>
     <l n="76">Vincitor negli affanni,</l>
     <l n="77">Con matura virtù giovine acerbo,</l>
     <l n="78">Con due colonne, ardito,</l>
     <l n="79">Porrà, solcando l'indico Oceano,</l>
     <l n="80">L'ultimo segno a l'ardimento umano.</l>
    </lg>
    <lg n="11">
     <l n="81">Ma superato e vinto</l>
     <l n="82">D'ardimento e d'ingegno</l>
     <l n="83">D'un ligustico eroe sarà costui.</l>
     <l n="84">Questi da gloria spinto,</l>
     <l n="85">Tant'oltre stenderà gli abeti sui,</l>
     <l n="86">Ch'oltra l'erculeo segno</l>
     <l n="87">Scorgerà, troverà di tutti ei prima</l>
     <l n="88">Novo mar, novo mondo, e novo clima.</l>
    </lg>
    <lg n="12">
     <l n="89">Simil vittoria il fato,</l>
     <l n="90">Lelio, già ti prepara;</l>
     <l n="91">Così Febo nel cor di te m'accenna.</l>
     <l n="92">Or tu sul pino alato</l>
     <l n="93">Scorri il gallico mar con lieve antenna;</l>
     <l n="94">Ecco il ciel si rischiara,</l>
     <l n="95">Ecco il mar si tranquilla, avrai vittoria:</l>
     <l n="96">“Il vello d'oro tuo sarà la gloria”.</l>
    </lg>
   </lg>
  </body>
 </text>
</TEI>