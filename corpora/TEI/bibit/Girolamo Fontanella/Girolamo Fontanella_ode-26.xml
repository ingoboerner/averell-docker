<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 26</title>
    <author>Girolamo Fontanella</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-26</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 26</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 26</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Candidissima stella,</l>
     <l n="2">Che 'l silenzio tranquillo apri nel mondo,</l>
     <l n="3">E pacifica e bella,</l>
     <l n="4">Rendi il fosco de l'ombre almo e giocondo;</l>
     <l n="5">E de l'umido sonno umida sposa,</l>
     <l n="6">Abbracciando la notte esci pomposa.</l>
    </lg>
    <lg n="2">
     <l n="7">Tu con provida cura</l>
     <l n="8">Spargi d'alta virtù gravidi effetti.</l>
     <l n="9">Tu ne la notte oscura,</l>
     <l n="10">Sagittaria del ciel, l'ombre saetti;</l>
     <l n="11">E menando là su danze e carole,</l>
     <l n="12">Scorri i lucidi campi, emula al Sole.</l>
    </lg>
    <lg n="3">
     <l n="13">Tu con freno d'argento</l>
     <l n="14">Reggi in campo d'orror carro di stelle;</l>
     <l n="15">Tu con vago concento</l>
     <l n="16">Mille guidi nel ciel musiche ancelle,</l>
     <l n="17">E reina de' boschi in bianca vesta,</l>
     <l n="18">Coronata di corna, ergi la testa.</l>
    </lg>
    <lg n="4">
     <l n="19">Piovi, balia feconda,</l>
     <l n="20">Ne le bocche dei fior manne stillanti,</l>
     <l n="21">E soave e gioconda,</l>
     <l n="22">Versi in largo tesor molli diamanti,</l>
     <l n="23">E squarciando le nubi intorno intorno,</l>
     <l n="24">Rendi chiara la notte, emula al giorno.</l>
    </lg>
    <lg n="5">
     <l n="25">Apri e chiudi i canali</l>
     <l n="26">De le fonti del ciel puri e giocondi,</l>
     <l n="27">E con acque vitali</l>
     <l n="28">La crescente virtù nei corpi infondi,</l>
     <l n="29">E cortese a le piante, amica ai fiori,</l>
     <l n="30">Spargi in grembo a la terra ampi tesori.</l>
    </lg>
    <lg n="6">
     <l n="31">Variabile ognora</l>
     <l n="32">Fai, mutando color, diverso effetto,</l>
     <l n="33">Ora pallida et ora</l>
     <l n="34">Rosseggiante nel ciel mostri l'aspetto,</l>
     <l n="35">E con vario apparir, varia figuri</l>
     <l n="36">Del futuro avvenir segni sicuri.</l>
    </lg>
    <lg n="7">
     <l n="37">Or superbo e ripieno</l>
     <l n="38">Di fecondo licor gonfi il sembiante,</l>
     <l n="39">E di Teti nel seno</l>
     <l n="40">Movi al moto che fai l'onda incostante.</l>
     <l n="41">Or cornuta hai la fronte, e scema i rai,</l>
     <l n="42">Come parti nel ciel, non torni mai.</l>
    </lg>
    <lg n="8">
     <l n="43">Or con languido lume,</l>
     <l n="44">Fra le nubi sepolta umida manchi;</l>
     <l n="45">Or con candide piume</l>
     <l n="46">Le selve inalbi e le campagne imbianchi.</l>
     <l n="47">E risorta Fenice, alma et adorna,</l>
     <l n="48">Rinovando la luce, ergi le corna.</l>
    </lg>
   </lg>
  </body>
 </text>
</TEI>