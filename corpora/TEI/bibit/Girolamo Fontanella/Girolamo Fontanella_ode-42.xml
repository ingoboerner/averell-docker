<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 42</title>
    <author>Girolamo Fontanella</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-42</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 42</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 42</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu che voli e derivi</l>
     <l n="2">Da le porte del Corno, umido messo,</l>
     <l n="3">E dai letali rivi</l>
     <l n="4">Porti infuse d'umor le penne spesso,</l>
     <l n="5">Svelati a me nel tuo velar profondo,</l>
     <l n="6">E dimmi pur quel che tu sei nel mondo.</l>
    </lg>
    <lg n="2">
     <l n="7">Ingegnoso pittore,</l>
     <l n="8">Che fai vero parer quel che tu fingi,</l>
     <l n="9">E con falso colore</l>
     <l n="10">Mille imagini guaste altrui dipingi,</l>
     <l n="11">E con arte mentita entro la notte</l>
     <l n="12">Sei fallace espressor d'ombre corrotte.</l>
    </lg>
    <lg n="3">
     <l n="13">Novo camaleonte,</l>
     <l n="14">Che prendi qualità da vari oggetti,</l>
     <l n="15">Proteo ch'in varia fronte</l>
     <l n="16">Prendi nel tuo mentir diversi aspetti,</l>
     <l n="17">E da fosco vapor torbido nasci</l>
     <l n="18">Dentro l'orrore, e sol d'error ne pasci.</l>
    </lg>
    <lg n="4">
     <l n="19">Peregrin fuggitivo,</l>
     <l n="20">Ch'or vai nel mondo, or fuor del mondo errante,</l>
     <l n="21">E d'esistenza privo,</l>
     <l n="22">Sei fra l'ombre notturne ombra vagante,</l>
     <l n="23">Che con finto apparir, con vario gioco</l>
     <l n="24">Per tutto scorri, e senza loco hai loco.</l>
    </lg>
    <lg n="5">
     <l n="25">Mostruosa Chimera,</l>
     <l n="26">Che duo contrari in un soggetto aggiungi,</l>
     <l n="27">E con strana maniera,</l>
     <l n="28">Quando ne stai vicin, ne stai da lungi;</l>
     <l n="29">E dentro ombrate e simulate forme</l>
     <l n="30">Rendi più desto l'uom quando più dorme.</l>
    </lg>
    <lg n="6">
     <l n="31">Argo cieco et insano,</l>
     <l n="32">Che con torbide luci intendi e miri,</l>
     <l n="33">Fantasma ignudo e vano,</l>
     <l n="34">Che senza moto ancor ti movi e giri,</l>
     <l n="35">E con falso apparir mostri apparente</l>
     <l n="36">Il confuso e 'l distinto entro la mente.</l>
    </lg>
    <lg n="7">
     <l n="37">Oracolo fallace,</l>
     <l n="38">Che senza lingua e senza voce hai voce,</l>
     <l n="39">E in silenzio loquace</l>
     <l n="40">Palesi altrui ciò che li giova o noce,</l>
     <l n="41">E mendace indovin fra larve oscure</l>
     <l n="42">Prendi a vaticinar cose future.</l>
    </lg>
    <lg n="8">
     <l n="43">Torbida e fosca imago</l>
     <l n="44">Che turbi i sonni e che spaventi i sensi,</l>
     <l n="45">Potente e fiero mago,</l>
     <l n="46">Che togli e rubbi altrui quel che dispensi:</l>
     <l n="47">Nulla sei tu, che chi ti crede è molto</l>
     <l n="48">Di te, che vano sei, più vano e stolto.</l>
    </lg>
   </lg>
  </body>
 </text>
</TEI>