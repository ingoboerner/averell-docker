<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 83</title>
    <author>Girolamo Fontanella</author>
   </titleStmt>
   <extent>
    <measure unit="stanza">17</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-83</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 83</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 83</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mugge ai tuoni la terra,</l>
     <l n="2">Che l'olimpico dio vibra dal cielo;</l>
     <l n="3">Pallido il re di Delo</l>
     <l n="4">Dentro nubi d'orror fosco si serra.</l>
     <l n="5">Le cataratte sue spalanca Giuno;</l>
     <l n="6">Sta l'aer cieco e bruno,</l>
     <l n="7">E sembra, intorno a tant'orror profondo,</l>
     <l n="8">Fra diluvi del mar sommerso il mondo.</l>
    </lg>
    <lg n="2">
     <l n="9">Gonfi i fiumi spumanti</l>
     <l n="10">Sdegnano i gioghi degli arcati ponti;</l>
     <l n="11">Da le cime de' monti</l>
     <l n="12">Scendon precipitosi in giù sonanti,</l>
     <l n="13">E impetuosi accelerando i passi,</l>
     <l n="14">Svellono arbori e sassi;</l>
     <l n="15">Et a l'umido re de' salsi dei</l>
     <l n="16">Portano in su le corna ampi trofei.</l>
    </lg>
    <lg n="3">
     <l n="17">Dunque a' miei danni armato</l>
     <l n="18">Amor, Fortuna e 'l cielo or si congiura?</l>
     <l n="19">Starò fra queste mura</l>
     <l n="20">Per tema de le piogge ancor celato?</l>
     <l n="21">Et accusando il pigro andar de l'ore</l>
     <l n="22">Con palpitante core,</l>
     <l n="23">Non vedrò quel bel volto? Ahi, chi m'arresta?</l>
     <l n="24">Che può farmi giamai tuono o tempesta?</l>
    </lg>
    <lg n="4">
     <l n="25">A l'impeto de' venti</l>
     <l n="26">Più la face d'amor viva sfavilla;</l>
     <l n="27">Quando pioggia distilla,</l>
     <l n="28">De le lagrime mie doppia i tormenti:</l>
     <l n="29">Non cura di tempeste acceso amante.</l>
     <l n="30">Vanne, o mio cor costante,</l>
     <l n="31">Sprezza travaglio e vilipendi affanno:</l>
     <l n="32">Sarà molta la gioia e poco il danno.</l>
    </lg>
    <lg n="5">
     <l n="33">Ma qual fervido lampo</l>
     <l n="34">Or m'infiamma la fronte e i lumi abbaglia?</l>
     <l n="35">A troppo aspra battaglia</l>
     <l n="36">Or mi commetto e non ritrovo scampo;</l>
     <l n="37">Che risolvo, che fo fra tai perigli?</l>
     <l n="38">O cor, che mi consigli?</l>
     <l n="39">Morirò fra la pioggia ombrosa e carca,</l>
     <l n="40">Andrò fra tuoni ad incontrar la Parca?</l>
    </lg>
    <lg n="6">
     <l n="41">Non mi rispondi, et io</l>
     <l n="42">Pur sento Amor che 'l mio timor rinfaccia;</l>
     <l n="43">Il ciel tuona e minaccia.</l>
     <l n="44">Muse, ricorro a voi nel dubbio mio:</l>
     <l n="45">Rendetemi da' tuoni oggi sicuro,</l>
     <l n="46">Fatemi al crine un muro</l>
     <l n="47">Di lauree frondi; io so che 'l ciel perdona</l>
     <l n="48">A chi di lauro adoperò corona.</l>
    </lg>
    <lg n="7">
     <l n="49">Ma frema il ciel ardente,</l>
     <l n="50">E gorgogli a sua posta il crudo fato;</l>
     <l n="51">Non temo il cielo irato,</l>
     <l n="52">O pioggia mi sommerga, o rio torrente.</l>
     <l n="53">Deh!se nel mio viaggio, oppresso e stanco,</l>
     <l n="54">Amor, di vita io manco,</l>
     <l n="55">Fa' tu che 'l vento mi conduca e porte</l>
     <l n="56">De la mia donna a le bramate porte.</l>
    </lg>
    <lg n="8">
     <l n="57">Simil destino ancora</l>
     <l n="58">Provò per bella donna amante fido,</l>
     <l n="59">Il giovine d'Abido</l>
     <l n="60">Da le procelle estinto uscendo fuora.</l>
     <l n="61">Or tu, Musa, mi narra oggi gradita,</l>
     <l n="62">Come uscisse di vita.</l>
     <l n="63">Desta flebile il suon, pietoso il canto,</l>
     <l n="64">E dia l'istoria mia materia al pianto.</l>
    </lg>
    <lg n="9">
     <l n="65">Colà, dove orgoglioso</l>
     <l n="66">L'elespontico mar bolle spumante,</l>
     <l n="67">Iva il giovene amante</l>
     <l n="68">Fra belle braccia a ritrovar riposo.</l>
     <l n="69">Felicissimo lui, se rio destino</l>
     <l n="70">Non rompeali il camino;</l>
     <l n="71">Per esser troppo fido a donna bella,</l>
     <l n="72">La vita espose a l'infedel procella.</l>
    </lg>
    <lg n="10">
     <l n="73">Avea l'umido regno</l>
     <l n="74">Più del solito un dì gonfiate l'onde;</l>
     <l n="75">Flagellava le sponde</l>
     <l n="76">Con empio orgoglio e con vorace sdegno;</l>
     <l n="77">E tanto sopra l'aria alto sorgea,</l>
     <l n="78">Ch'ad ora ad or parea,</l>
     <l n="79">Con le sue fosche e torbide procelle,</l>
     <l n="80">Gir fino al cielo ad annegar le stelle.</l>
    </lg>
    <lg n="11">
     <l n="81">Non sa quel che far debbia</l>
     <l n="82">Il giovine amator, dubbio e sospeso;</l>
     <l n="83">Stimulato et acceso,</l>
     <l n="84">Vede l'oscura et importuna nebbia,</l>
     <l n="85">Che gli minaccia morte; osserva il vento,</l>
     <l n="86">Che gli porge spavento;</l>
     <l n="87">Scorge torbido il mar ch'empio rimbomba,</l>
     <l n="88">E dà prima la morte e poi la tomba.</l>
    </lg>
    <lg n="12">
     <l n="89">Amor lo punge e spinge</l>
     <l n="90">A darsi in preda a la tempesta e a l'onda.</l>
     <l n="91">S'avvicina a la sponda;</l>
     <l n="92">Timor di morte poi l'affrena e stringe.</l>
     <l n="93">Prega la dea d'amor che plachi il mare,</l>
     <l n="94">Né sa, dubbio, che fare.</l>
     <l n="95">Torna e gira sul lito, e in dubbia voglia,</l>
     <l n="96">Prega, piange, desia, si veste e spoglia.</l>
    </lg>
    <lg n="13">
     <l n="97">Già da lungi bramosa</l>
     <l n="98">Il suo caro amator la bella attende;</l>
     <l n="99">La face in alto accende,</l>
     <l n="100">Per farli amica scorta a l'aria ombrosa;</l>
     <l n="101">Da pensier combattuta, al ciel sospira,</l>
     <l n="102">Del mar contempla l'ira;</l>
     <l n="103">Mesta da riposar non trova loco,</l>
     <l n="104">Che tant'acqua le vieta il suo bel foco.</l>
    </lg>
    <lg n="14">
     <l n="105">Più sofferir non puote</l>
     <l n="106">Tanto indugio in amor l'amante audace;</l>
     <l n="107">Non prezza il mar vorace,</l>
     <l n="108">Come fossero l'onde in calma immote.</l>
     <l n="109">Spicca un salto leggier dal curvo lito,</l>
     <l n="110">E intrepido et ardito,</l>
     <l n="111">Ove più l'onda, ove più il vento sbuffa,</l>
     <l n="112">Generoso nel mar tosto s'attuffa.</l>
    </lg>
    <lg n="15">
     <l n="113">Dentro il pelago insano</l>
     <l n="114">Le braccia inarca al generoso nuoto,</l>
     <l n="115">E con alterno moto,</l>
     <l n="116">Agilitando il piè, stende la mano.</l>
     <l n="117">Spinge col fiato i flutti, et è sì grande</l>
     <l n="118">L'ardor che 'n lui si spande,</l>
     <l n="119">Ch'ad ammorzar quel desiderio interno,</l>
     <l n="120">Passaria, varcaria sin a l'Inferno.</l>
    </lg>
    <lg n="16">
     <l n="121">Ma fra tante rovine</l>
     <l n="122">Il misero Leandro intorno scosso,</l>
     <l n="123">Di qua, di là rimosso,</l>
     <l n="124">Combattuto, abbattuto arresta al fine.</l>
     <l n="125">Di lena e di vigor languido manca,</l>
     <l n="126">Con voce afflitta e stanca</l>
     <l n="127">Prega Amor, prega il ciel nel mare ingordo;</l>
     <l n="128">Ma l'un si mostra cieco, e l'altro sordo.</l>
    </lg>
    <lg n="17">
     <l n="129">Ecco da l'onde assorto</l>
     <l n="130">Vien meno il giovinetto e cede estinto,</l>
     <l n="131">Da ria procella vinto;</l>
     <l n="132">Trasportato sul lito, arriva morto.</l>
     <l n="133">Misero lui, misera lei, ch'intorno,</l>
     <l n="134">Sul rischiarar del giorno,</l>
     <l n="135">D'alto balcone, a le sue luci infesto,</l>
     <l n="136">Spettacolo mirò così funesto.</l>
    </lg>
   </lg>
  </body>
 </text>
</TEI>