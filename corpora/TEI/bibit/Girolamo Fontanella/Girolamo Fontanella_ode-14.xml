<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 14</title>
    <author>Girolamo Fontanella</author>
   </titleStmt>
   <extent>
    <measure unit="stanza">30</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-14</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 14</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 14</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O sovrana virtù, ch'insegni l'arte</l>
     <l n="2">Ch'hanno i cieli fra lor vari e diversi,</l>
     <l n="3">E coi numeri tuoi vergati in carte,</l>
     <l n="4">Dai misura a le voci, anima ai versi.</l>
    </lg>
    <lg n="2">
     <l n="5">Tu canora magia, ch'entri innocente</l>
     <l n="6">Ne' begli animi a far cortesi prede,</l>
     <l n="7">Che riscaldi l'ingegno, alzi la mente,</l>
     <l n="8">E del ben di là su fai in terra fede.</l>
    </lg>
    <lg n="3">
     <l n="9">Deh, se grato piacer, nobil ristoro</l>
     <l n="10">Porgi agli animi altrui con dolci incanti,</l>
     <l n="11">Perch'io tessa di te ricco lavoro,</l>
     <l n="12">Tu coi numeri tuoi tempra i miei canti!</l>
    </lg>
    <lg n="4">
     <l n="13">So che bella virtù di dolci corde</l>
     <l n="14">Porta d'alta salute apre ai languenti,</l>
     <l n="15">Che 'n udir l'armonia l'alma concorde,</l>
     <l n="16">Tempra gli organi suoi dentro i concenti.</l>
    </lg>
    <lg n="5">
     <l n="17">Questa mole sì bella, ove sì accorta</l>
     <l n="18">D'esser varia a tuttor gode Natura,</l>
     <l n="19">Da divina virtù temprata e scorta,</l>
     <l n="20">Ha negli ordini suoi metro e misura.</l>
    </lg>
    <lg n="6">
     <l n="21">Spira il tutto armonia, varie ne' suoni</l>
     <l n="22">Sono musiche in ciel le sfere anch'elle;</l>
     <l n="23">E le battute armoniose e i tuoni</l>
     <l n="24">Tremolando là su fanno le stelle.</l>
    </lg>
    <lg n="7">
     <l n="25">Ne l'umano composto e intorno al mondo</l>
     <l n="26">Gli elementi fra lor musica fanno,</l>
     <l n="27">Serban musico stil, vari nel pondo,</l>
     <l n="28">Con discordia concorde uniti stanno.</l>
    </lg>
    <lg n="8">
     <l n="29">Par che il liquido mar canti confuso,</l>
     <l n="30">Par che dica a la sponda in rauco suono:</l>
     <l n="31">“Non solo il ciel fa melodia là suso,</l>
     <l n="32">Or che mormoro anch'io, musico sono”.</l>
    </lg>
    <lg n="9">
     <l n="33">Serban musici ancor leggi e costumi</l>
     <l n="34">Per le selve dispersi i pinti augelli;</l>
     <l n="35">Sono musiche ancor le fonti e i fiumi,</l>
     <l n="36">Gorgogliando fra lor limpidi e belli.</l>
    </lg>
    <lg n="10">
     <l n="37">Sono armonici ancor gli alti concetti,</l>
     <l n="38">Che producon là su quei spirti assisi;</l>
     <l n="39">E fra questi e fra quei con puri affetti</l>
     <l n="40">Passan musici ancor gli eterni avisi.</l>
    </lg>
    <lg n="11">
     <l n="41">Manda vago fanciul querulo pianto,</l>
     <l n="42">Mentre in picciola culla accolto giace;</l>
     <l n="43">Ma cheto poi de la nudrice al canto</l>
     <l n="44">Chiude in sonno le luci e posa in pace.</l>
    </lg>
    <lg n="12">
     <l n="45">Può di nenia gentil dolce lusinga</l>
     <l n="46">Fare al vago bambin frode soave,</l>
     <l n="47">Sì che lieto a giacer dolce l'astringa</l>
     <l n="48">In grembo al sonno, addormentato e grave.</l>
    </lg>
    <lg n="13">
     <l n="49">Ebro d'alto furor nettare fiocca</l>
     <l n="50">Ne' suoi lirici versi un cigno amante,</l>
     <l n="51">Se la vaga armonia di bella bocca</l>
     <l n="52">Con l'orecchio e col cor beve anelante.</l>
    </lg>
    <lg n="14">
     <l n="53">Sveglia il senno e l'ardir franco guerriero,</l>
     <l n="54">Sprezza armata falange ove è più folta,</l>
     <l n="55">Serba in mezzo le morti animo altiero,</l>
     <l n="56">Se di timpano o tromba il suono ascolta.</l>
    </lg>
    <lg n="15">
     <l n="57">Ben di Mida ha l'orecchio ispido e nero</l>
     <l n="58">Chi a la dolce armonia l'udito serra;</l>
     <l n="59">Fiera dirsi non può, che pur le fere</l>
     <l n="60">De la dolce armonia godono in terra.</l>
    </lg>
    <lg n="16">
     <l n="61">Spira in rustica avena aura di fiato,</l>
     <l n="62">Per trar rozzo pastor dolce concento,</l>
     <l n="63">E vede poi, ch'obediente a lato,</l>
     <l n="64">Baldanzoso gli corre il bianco armento.</l>
    </lg>
    <lg n="17">
     <l n="65">Corre al suon de la piva il caprio snello,</l>
     <l n="66">E la fronte ramosa il cervo inalza;</l>
     <l n="67">Gusta il musico trillo, ebro di quello,</l>
     <l n="68">Da la cima del monte ergesi e sbalza.</l>
    </lg>
    <lg n="18">
     <l n="69">Scuote l'onda del crin, batte la terra;</l>
     <l n="70">Può nitrir d'allegrezza alto e feroce</l>
     <l n="71">Generoso destrier, lampo di guerra,</l>
     <l n="72">Se di bellica tromba ode la voce.</l>
    </lg>
    <lg n="19">
     <l n="73">O di bell'armonia magiche prove!</l>
     <l n="74">Fan pietose le fere e dolci i tassi,</l>
     <l n="75">Placan l'ire del mar, l'ire di Giove,</l>
     <l n="76">Danno senso a le piante, anima ai sassi.</l>
    </lg>
    <lg n="20">
     <l n="77">Vide il lesbio cantor curvo delfino</l>
     <l n="78">Per l'ionico mar movere il corso;</l>
     <l n="79">E 'l suo canto in udir dolce e divino,</l>
     <l n="80">Dirgli poi lusingando: “Eccoti il dorso”.</l>
    </lg>
    <lg n="21">
     <l n="81">Mira il giovine Orfeo quel che n'impetra;</l>
     <l n="82">Per ritrar la sua sposa entra in Averno,</l>
     <l n="83">Scala fa d'armonia l'eburnea cetra,</l>
     <l n="84">E per via di pietà scende a l'Inferno.</l>
    </lg>
    <lg n="22">
     <l n="85">Sa, canoro architetto, il re tebano</l>
     <l n="86">Fredda pietra animar rigida e dura,</l>
     <l n="87">E con fabbra non già, ma dotta mano,</l>
     <l n="88">Popolosa città cerchiar di mura.</l>
    </lg>
    <lg n="23">
     <l n="89">Tu ch'in donna pietà svegliar non puoi,</l>
     <l n="90">Che ritrosa al tuo mal gela ne l'ira,</l>
     <l n="91">Se piegarla desii, piagarla vuoi,</l>
     <l n="92">Prendi, musico arcier, l'arco e la lira.</l>
    </lg>
    <lg n="24">
     <l n="93">Lingua fabbra di canti esca è d'amore;</l>
     <l n="94">Ne la notte il suo stil suona più chiaro,</l>
     <l n="95">Dà soave soave in mezzo al core</l>
     <l n="96">Per la via de l'orecchio un dolce amaro.</l>
    </lg>
    <lg n="25">
     <l n="97">Non da maglio fabril che scenda alterno</l>
     <l n="98">Su l'incude battendo il ferro torto,</l>
     <l n="99">Ma dai moti del ciel, che gira eterno,</l>
     <l n="100">Prese gli ordini suoi musico accorto.</l>
    </lg>
    <lg n="26">
     <l n="101">Ben canoro Prometeo in terra volse</l>
     <l n="102">Trasportar l'armonie là su rinchiuse,</l>
     <l n="103">Chi le regole e i tuoni in voci accolse,</l>
     <l n="104">Et in numeri belli i detti chiuse.</l>
    </lg>
    <lg n="27">
     <l n="105">Può d'angelico plettro un colpo solo</l>
     <l n="106">Nel serafico padre esser sì forte,</l>
     <l n="107">Ch'in languir di dolcezza in mezzo al duolo,</l>
     <l n="108">Ne la vita provò dolce la morte.</l>
    </lg>
    <lg n="28">
     <l n="109">Ah, s'è ver che dal ciel l'anima uscita,</l>
     <l n="110">Ne l'esilio del corpo abita e stanza,</l>
     <l n="111">In udir melodia dolce e gradita,</l>
     <l n="112">Di tornar colà su prende baldanza!</l>
    </lg>
    <lg n="29">
     <l n="113">Vola sciolto il pensier, stupido il senso</l>
     <l n="114">Vien dal numero dolce in ciel rapito;</l>
     <l n="115">Ratto in estasi il cor nel gaudio immenso,</l>
     <l n="116">Ei di vivo non ha fuor che l'udito.</l>
    </lg>
    <lg n="30">
     <l n="117">Così, donna, fai tu, lunge dai fasti,</l>
     <l n="118">Chiusa in picciola cella, ardendo in zelo,</l>
     <l n="119">Ti fai scala del canto e sono i tasti</l>
     <l n="120">Del bell'organo tuo gradi nel cielo.</l>
    </lg>
   </lg>
  </body>
 </text>
</TEI>