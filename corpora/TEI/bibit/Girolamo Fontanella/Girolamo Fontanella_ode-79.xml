<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 79</title>
    <author>Girolamo Fontanella</author>
   </titleStmt>
   <extent>
    <measure unit="stanza">23</measure>
    <measure unit="line">185</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-79</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 79</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 79</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Anima di diamante,</l>
     <l n="2">Che non sente in amor favilla alcuna,</l>
     <l n="3">È la donna crudel ch'Amor mi diede.</l>
     <l n="4">Per impetrar mercede,</l>
     <l n="5">Non mi vale osservar fede costante.</l>
     <l n="6">Chi beni ha di fortuna</l>
     <l n="7">Costei gradisce;</l>
     <l n="8">Io getto i gridi ai venti,</l>
     <l n="9">Che ne l'arche non serbo ori et argenti.</l>
    </lg>
    <lg n="2">
     <l n="10">Sta l'avara beltate</l>
     <l n="11">Sorda e cieca al mio mal, né udirmi vuole,</l>
     <l n="12">Poiché ne la mia destra altro non mira</l>
     <l n="13">Fuor che 'l plettro e la lira.</l>
     <l n="14">Avara al mio desio, niega pietate,</l>
     <l n="15">Sprezza amiche parole.</l>
     <l n="16">Se qual Giove piovessi un aureo nembo,</l>
     <l n="17">M'apriria la crudel subito il grembo.</l>
    </lg>
    <lg n="3">
     <l n="18">Muse, s'a far pietosa</l>
     <l n="19">Una donna venal per voi non posso,</l>
     <l n="20">Che mi giova seguir di Febo l'arte?</l>
     <l n="21">Meglio fia che di Marte</l>
     <l n="22">Segua l'orme guerriere, alma orgogliosa;</l>
     <l n="23">E d'ingordigia mosso,</l>
     <l n="24">Per acquistar ricchezze, audace io vada</l>
     <l n="25">Fra le rapine ad impugnar la spada.</l>
    </lg>
    <lg n="4">
     <l n="26">Scorgo il nume feroce,</l>
     <l n="27">Che la dea di bellezza in braccio gode,</l>
     <l n="28">E in riva di Peneo poi Febo miro</l>
     <l n="29">Sparger più d'un sospiro,</l>
     <l n="30">Seguir chi fugge lui con piè veloce,</l>
     <l n="31">Supplicar chi non l'ode.</l>
     <l n="32">Per rapir la beltà stend'ei le braccia</l>
     <l n="33">E, beffato nel corso, un tronco abbraccia.</l>
    </lg>
    <lg n="5">
     <l n="34">Io la cetra vi lasso;</l>
     <l n="35">Sù prendetela, o Muse, itene a Dio.</l>
     <l n="36">Siano le carte mie bandiere vinte,</l>
     <l n="37">Di sangue asperse e tinte;</l>
     <l n="38">Ad altre prove, ad altre imprese io passo.</l>
     <l n="39">Lauro più non desio,</l>
     <l n="40">Edra e mirto non vo'; pomposa et alma,</l>
     <l n="41">M'incoroni Bellona oggi di palma.</l>
    </lg>
    <lg n="6">
     <l n="42">Folle, che dissi, ardito?</l>
     <l n="43">Ah, tolga il ciel ch'io mi diparta mai</l>
     <l n="44">Da voi, care mie Muse!a voi ritorno,</l>
     <l n="45">Sia Pindo il mio soggiorno.</l>
     <l n="46">Io confesso la colpa, io son pentito:</l>
     <l n="47">“Musiche Ninfe, errai;</l>
     <l n="48">Ricevetemi voi, scusate intanto</l>
     <l n="49">D'un'alma vaneggiante il folle canto”.</l>
    </lg>
    <lg n="7">
     <l n="50">Lunge sia dal mio core,</l>
     <l n="51">Intenta a vil guadagno, alma profana.</l>
     <l n="52">Chi vuol prezzo, io non prezzo: o quanto è vile</l>
     <l n="53">Ch'una donna gentile,</l>
     <l n="54">Per ingordo desio, perda il suo fiore,</l>
     <l n="55">E che libera e vana</l>
     <l n="56">Stimi sempre nel cor, perfida e infida,</l>
     <l n="57">Più che l'or de la fé l'oro di Mida.</l>
    </lg>
    <lg n="8">
     <l n="58">Vomito di Natura,</l>
     <l n="59">Vituperio d'amor, peste del mondo,</l>
     <l n="60">Sepoltura de l'alme, esca d'Inferno,</l>
     <l n="61">Laberinto d'Averno,</l>
     <l n="62">Sirena empia ch'uccide, Arpia che fura,</l>
     <l n="63">Precipizio profondo,</l>
     <l n="64">Cecità de le menti, ombra letale,</l>
     <l n="65">E ria Megera è la beltà venale.</l>
    </lg>
    <lg n="9">
     <l n="66">Deh, non sia chi si lassi</l>
     <l n="67">Da quest'empia crudel prender a l'esca!</l>
     <l n="68">Vil donna in nobil cor non tenga luogo.</l>
     <l n="69">Scota, scota il suo giogo</l>
     <l n="70">Chi di tal servitù ligato stassi.</l>
     <l n="71">Sorga libero, et esca,</l>
     <l n="72">Et abborrendo i suoi fallaci incanti,</l>
     <l n="73">L'esempio di Ruggier si ponga avanti.</l>
    </lg>
    <lg n="10">
     <l n="74">Avea con empi carmi</l>
     <l n="75">Di tartarea virtù perfida maga</l>
     <l n="76">Di porfidi inalzato albergo illustre:</l>
     <l n="77">Non può Dedalo industre</l>
     <l n="78">Simil prova emular di parii marmi</l>
     <l n="79">Sopra un'isola vaga:</l>
     <l n="80">Ai cristalli del mar la stanza amena</l>
     <l n="81">Facea del suo lavor pomposa scena.</l>
    </lg>
    <lg n="11">
     <l n="82">Per delizia e diletto</l>
     <l n="83">Di Natura e d'Amor vi forma dentro</l>
     <l n="84">Ne' begli ordini suoi quadrato un orto,</l>
     <l n="85">Grazioso diporto</l>
     <l n="86">A l'alma stanca, al travagliato petto;</l>
     <l n="87">Come punto nel centro,</l>
     <l n="88">O piramide aguzza in mezzo un monte,</l>
     <l n="89">Da terra sorge e si solleva un fonte.</l>
    </lg>
    <lg n="12">
     <l n="90">Cedri, mirti et allori,</l>
     <l n="91">Gelsomini et aranci, elci et olivi,</l>
     <l n="92">Bossi, palme, ginebri, edre e cipressi,</l>
     <l n="93">Con bell'ordine espressi</l>
     <l n="94">Fanno al ricco verzier pompe e lavori.</l>
     <l n="95">Per ombre ai giorni estivi</l>
     <l n="96">Mille eretti vi sono al ciel pomposi</l>
     <l n="97">Padiglioni fioriti, archi frondosi.</l>
    </lg>
    <lg n="13">
     <l n="98">Siepi di fresche rose,</l>
     <l n="99">Collinette, spelonche, antri e ruscelli</l>
     <l n="100">Vi fe' l'arte apparir, maga et ignota.</l>
     <l n="101">Elitropio vi rota</l>
     <l n="102">Con bionde luci di pietà vezzose;</l>
     <l n="103">Con occhi umidi e belli</l>
     <l n="104">Vi piange Aiace, e vi sospira Croco,</l>
     <l n="105">E si specchia Narciso in mezzo il loco.</l>
    </lg>
    <lg n="14">
     <l n="106">Posti d'accorta mano</l>
     <l n="107">A filo a fil con leggiadria gioconda,</l>
     <l n="108">Mille vedi ombreggiarvi arbori e viti.</l>
     <l n="109">Per canali fioriti</l>
     <l n="110">Scorrono tortuosi i rivi al piano.</l>
     <l n="111">Ove quadra, ove tonda,</l>
     <l n="112">Compartita la terra apre ogni via,</l>
     <l n="113">E par ch'intaglio ogni cultura sia.</l>
    </lg>
    <lg n="15">
     <l n="114">Turba di rosignuoli</l>
     <l n="115">Vi fa con armonia nidi soavi.</l>
     <l n="116">Dolce il colombo e la colomba freme,</l>
     <l n="117">Mentre si bacia insieme.</l>
     <l n="118">Mille augelletti ancor v'aprono i voli,</l>
     <l n="119">E con musiche chiavi</l>
     <l n="120">Aprono i chiusi rostri, e fuor dai petti</l>
     <l n="121">Intrecciano fra lor dolci versetti.</l>
    </lg>
    <lg n="16">
     <l n="122">In sì lieto soggiorno</l>
     <l n="123">L'africano guerrier passava l'ore,</l>
     <l n="124">De la Maga godendo i baci finti;</l>
     <l n="125">Ne' sembianti dipinti</l>
     <l n="126">Orbo non s'accorgea del proprio scorno.</l>
     <l n="127">Inebriato il core,</l>
     <l n="128">Di veleno amoroso egro languiva,</l>
     <l n="129">E vaneggiando entro i suoi lussi giva.</l>
    </lg>
    <lg n="17">
     <l n="130">Pende, inutile peso,</l>
     <l n="131">L'arme omai ruginosa e 'l brando incolto.</l>
     <l n="132">A pensieri d'onor destar la mente</l>
     <l n="133">Più ne l'ozio ei non sente.</l>
     <l n="134">Non più scudo sostiene al braccio appeso,</l>
     <l n="135">Ma per mirarsi il volto,</l>
     <l n="136">Senza veder di sue vergogne il fallo,</l>
     <l n="137">Regge ne la sua man terso cristallo.</l>
    </lg>
    <lg n="18">
     <l n="138">Candidissimo lino,</l>
     <l n="139">Trasparente e sottil gli adorna il collo;</l>
     <l n="140">Ricca di seta e d'or morbida veste</l>
     <l n="141">Per delizia si veste;</l>
     <l n="142">Vela sue braccia ancor zendado fino.</l>
     <l n="143">O cada, o sorga Apollo,</l>
     <l n="144">Ne l'ampie sale e ne' teatri adorni</l>
     <l n="145">Fra conviti e fra danze ei mena i giorni.</l>
    </lg>
    <lg n="19">
     <l n="146">Or con eburnei denti</l>
     <l n="147">Il campo di sua chioma arar si vede;</l>
     <l n="148">Come soglion di donne esser costumi,</l>
     <l n="149">Vi sparge arabi fumi;</l>
     <l n="150">Or torce in bionde crespe i crin lucenti.</l>
     <l n="151">Tutto è da capo a piede</l>
     <l n="152">Lascivia e lusso e leggiadria novella,</l>
     <l n="153">Pompe, nastri, monil, gemme et anella.</l>
    </lg>
    <lg n="20">
     <l n="154">Stava incantato e folle</l>
     <l n="155">Fra tanti lussi il cavalier famoso,</l>
     <l n="156">De la maga crudel seguace e drudo;</l>
     <l n="157">Sopra il suo grembo ignudo</l>
     <l n="158">Marcìa ne l'ozio, effeminato e molle.</l>
     <l n="159">Vergognoso riposo</l>
     <l n="160">Traea con quella, e a più poter tenaci</l>
     <l n="161">Coglieva insieme e seminava i baci.</l>
    </lg>
    <lg n="21">
     <l n="162">Ma poi che di ragione</l>
     <l n="163">Per bocca di Melissa udio l'avviso,</l>
     <l n="164">Dal sonno, ove dormia, l'anima scosse,</l>
     <l n="165">Intrepido levosse,</l>
     <l n="166">Coraggioso nel cor, forte campione.</l>
     <l n="167">Tutto avvampò nel viso</l>
     <l n="168">Di scorno e di rossor, visto in se stesso</l>
     <l n="169">De le vergogne sue l'esempio espresso.</l>
    </lg>
    <lg n="22">
     <l n="170">Non più candido e terso</l>
     <l n="171">L'adorato sembiante osserva intento,</l>
     <l n="172">Ma di rughe senili intorno arato.</l>
     <l n="173">Già l'inganno è svelato,</l>
     <l n="174">Da la prima sua forma è assai diverso.</l>
     <l n="175">Com'ombra fugge al vento,</l>
     <l n="176">La beltà mascherata in lei disparve:</l>
     <l n="177">Quel che vago parea, deforme apparve.</l>
    </lg>
    <lg n="23">
     <l n="178">Ei del suo fallo avvisto,</l>
     <l n="179">Biasma il folle desio, ch'ebbe in amore</l>
     <l n="180">Di mentito color finta sembianza.</l>
     <l n="181">Poichè tempo gli avanza,</l>
     <l n="182">Brama far tra gli eroi di lodi acquisto;</l>
     <l n="183">Ripiglia l'armi, e 'l mare</l>
     <l n="184">Varca intrepido e fier, detesta il danno,</l>
     <l n="185">E di maga beltà fugge l'inganno.</l>
    </lg>
   </lg>
  </body>
 </text>
</TEI>