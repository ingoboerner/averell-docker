<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 49</title>
    <author>Girolamo Fontanella</author>
   </titleStmt>
   <extent>
    <measure unit="stanza">15</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-49</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 49</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 49</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che 'l biondo rettore</l>
     <l n="2">De la diurna lampa</l>
     <l n="3">Ne la Libra d'Astrea misura il dì,</l>
     <l n="4">E mentre sul fervore</l>
     <l n="5">Del focoso meriggio il mondo avvampa,</l>
     <l n="6">Venite, o Muse, or che v'attendo qui.</l>
    </lg>
    <lg n="2">
     <l n="7">Lunge, lunge da noi</l>
     <l n="8">Esule vada errante,</l>
     <l n="9">Chi vergogna ha d'errar col nostro re:</l>
     <l n="10">Venite, o Belgi, voi,</l>
     <l n="11">Cui suol tanto piacer l'ostro spumante,</l>
     <l n="12">Ch'ebri star ne le mense error non è.</l>
    </lg>
    <lg n="3">
     <l n="13">Ogni mesto pensiero,</l>
     <l n="14">Ogni cura mordace</l>
     <l n="15">Sgombra dal cor chi a inebriarsi va.</l>
     <l n="16">Coraggioso è il guerriero</l>
     <l n="17">A cui sovente inebriarsi piace:</l>
     <l n="18">Più feroci Lieo gli animi fa.</l>
    </lg>
    <lg n="4">
     <l n="19">Contro i soffi de' venti,</l>
     <l n="20">Sopra un'orrida balza</l>
     <l n="21">Fa le nevi calcar con saldo piè;</l>
     <l n="22">Desta a gloria le menti,</l>
     <l n="23">Gl'ingegni aguzza, e gl'intelletti inalza,</l>
     <l n="24">Che l'ozio pigri e neghittosi fe'.</l>
    </lg>
    <lg n="5">
     <l n="25">Medicina riporta</l>
     <l n="26">A l'acerbe ferite</l>
     <l n="27">Che l'aspro ferro a le battaglie aprì.</l>
     <l n="28">L'egre membra conforta,</l>
     <l n="29">Fa con dolce nutrir lunghe le vite,</l>
     <l n="30">E trapassar con allegrezza i dì.</l>
    </lg>
    <lg n="6">
     <l n="31">Fa ne l'età senile,</l>
     <l n="32">Qual rinovato Esone,</l>
     <l n="33">Tosto ringiovenir chi vecchio fu.</l>
     <l n="34">Fa generoso il vile,</l>
     <l n="35">Al santo poetar l'alme dispone.</l>
     <l n="36">Ma chi tante può dir glorie e virtù?</l>
    </lg>
    <lg n="7">
     <l n="37">Muse, io bollo et avvampo</l>
     <l n="38">D'una tantalea sete:</l>
     <l n="39">Refugio a tant'ardor trovar non so.</l>
     <l n="40">Spegnerete il mio lampo,</l>
     <l n="41">S'un vaso di Lieo per me prendete:</l>
     <l n="42">Oggi in Parnaso inebriar mi vo'.</l>
    </lg>
    <lg n="8">
     <l n="43">Ma pria sopra le chiome</l>
     <l n="44">Alzami per trofeo</l>
     <l n="45">Un cerchio d'uve, o mia Pollinnia, tu.</l>
     <l n="46">Ecco, bevo in tuo nome</l>
     <l n="47">Questo molle topazio almo Lieo,</l>
     <l n="48">Ch'odorosa vendemmia in Creti fu.</l>
    </lg>
    <lg n="9">
     <l n="49">Dolce è l'alma bevanda</l>
     <l n="50">Di sì molle rubino:</l>
     <l n="51">Pindo fra i tralci suoi simil non ha.</l>
     <l n="52">Sù, di nuovo si spanda</l>
     <l n="53">Sul nappo mio questo licor divino,</l>
     <l n="54">Ch'avanza l'ostro, e che gioir mi fa.</l>
    </lg>
    <lg n="10">
     <l n="55">Danza, tremola e brilla</l>
     <l n="56">Dentro il cavo cristallo,</l>
     <l n="57">Che da scitica man raccolto fu;</l>
     <l n="58">Mentre gocciola e stilla,</l>
     <l n="59">Spicca in mezzo le spume un vivo ballo.</l>
     <l n="60">Ma chi tante può dir glorie e virtù?</l>
    </lg>
    <lg n="11">
     <l n="61">Sette coppe ripiene</l>
     <l n="62">Io di votar prometto;</l>
     <l n="63">Poi cantando dirò lieto: “Evoé”.</l>
     <l n="64">Tanto dolce mi viene,</l>
     <l n="65">Ch'io me ne bagno il labbro, il mento e 'l petto.</l>
     <l n="66">Io già traballo e non mi reggo in piè.</l>
    </lg>
    <lg n="12">
     <l n="67">Nubi e nembi volanti</l>
     <l n="68">Veggio per l'aria tinta;</l>
     <l n="69">Già d'un fumo involar mi sento il dì.</l>
     <l n="70">Formo accenti tremanti,</l>
     <l n="71">Né ben posso spedir la lingua avvinta.</l>
     <l n="72">Or qual vel mi coperse e il sol rapì?</l>
    </lg>
    <lg n="13">
     <l n="73">Ecco, nova Orizia,</l>
     <l n="74">Al ciel rapir mi sento</l>
     <l n="75">Da un caldo fiato che nel cor mi va:</l>
     <l n="76">Gode l'anima mia;</l>
     <l n="77">Già già gonfia l'ingegno un caldo vento,</l>
     <l n="78">Che desta l'alma, e poetar mi fa.</l>
    </lg>
    <lg n="14">
     <l n="79">Mi specchio ne la fonte,</l>
     <l n="80">Et osservo in me stesso</l>
     <l n="81">Ch'umido di lascivia il guardo sta.</l>
     <l n="82">Vedomi ne la fronte</l>
     <l n="83">Il bel vermiglio de la rosa impresso,</l>
     <l n="84">Che più vago l'Aurora in ciel non ha.</l>
    </lg>
    <lg n="15">
     <l n="85">Sento il pensier soave,</l>
     <l n="86">Giubilante il desio,</l>
     <l n="87">La penna cerco e ritrovar non so.</l>
     <l n="88">Un sopor freddo e grave</l>
     <l n="89">M'appanna gli occhi e riposar desio:</l>
     <l n="90">Muse, tacete voi, che 'l sonno io vo'.</l>
    </lg>
   </lg>
  </body>
 </text>
</TEI>