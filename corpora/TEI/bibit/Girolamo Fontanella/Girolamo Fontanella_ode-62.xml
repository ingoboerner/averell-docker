<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 62</title>
    <author>Girolamo Fontanella</author>
   </titleStmt>
   <extent>
    <measure unit="stanza">25</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-62</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 62</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 62</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che fai tu, pigro Amor, che, destro e sciolto,</l>
     <l n="2">A la bella Artemisia or non t'invii?</l>
     <l n="3">E se la madre tua trovar desii,</l>
     <l n="4">Va', che la trovarai nel suo bel volto.</l>
    </lg>
    <lg n="2">
     <l n="5">Meraviglia e stupor reca a ciascuno</l>
     <l n="6">Questa bella fra noi donna latina;</l>
     <l n="7">Chi l'alta sua beltà mira divina,</l>
     <l n="8">Rimira Citerea, Pallade e Giuno.</l>
    </lg>
    <lg n="3">
     <l n="9">O con che belle et ingegnose dita</l>
     <l n="10">Tratta del suo pennel l'alto valore:</l>
     <l n="11">Senso infonde a le tele, alma al colore,</l>
     <l n="12">Luce a l'ombra riporta, ai morti vita.</l>
    </lg>
    <lg n="4">
     <l n="13">Corse più d'un eroe, stupido e attento,</l>
     <l n="14">L'opre a mirar de la sua dotta mano.</l>
     <l n="15">E 'l brittanico re sin da lontano</l>
     <l n="16">Tributo ai merti suoi mandò d'argento.</l>
    </lg>
    <lg n="5">
     <l n="17">Peregrina leggiadra in Adria venne,</l>
     <l n="18">Già nove glorie a procacciar rivolta,</l>
     <l n="19">E da' veneti eroi cortese accolta,</l>
     <l n="20">Di mille e mille cor dominio ottenne.</l>
    </lg>
    <lg n="6">
     <l n="21">Pur ne l'Arno famoso il tosco Duce,</l>
     <l n="22">Ch'imperioso in su l'Etruria siede,</l>
     <l n="23">Ne le regie sue stanze albergo diede</l>
     <l n="24">A sì famosa e peregrina luce.</l>
    </lg>
    <lg n="7">
     <l n="25">Fortunato colui ch'ottenne in sorte</l>
     <l n="26">Pittura di sue man nobili e rare,</l>
     <l n="27">Che qual novo Palladio, ovunque appare,</l>
     <l n="28">Fa per tema fuggir l'orrida morte.</l>
    </lg>
    <lg n="8">
     <l n="29">Ogni opra di sua man sì bella espressa,</l>
     <l n="30">Finta no, ma vivace, e vive e spira:</l>
     <l n="31">Passo et atto non move, occhio non gira,</l>
     <l n="32">Ch'immota stassi a contemplar se stessa.</l>
    </lg>
    <lg n="9">
     <l n="33">Lasciano Citerea gli alati Amori,</l>
     <l n="34">Per ubbidirla ancor ministri intenti,</l>
     <l n="35">E sovra pietre candide e lucenti</l>
     <l n="36">Sudano stanchi a macinar colori.</l>
    </lg>
    <lg n="10">
     <l n="37">Or vola al ricco albergo, ove soletta</l>
     <l n="38">Costei risiede in maestà gentile;</l>
     <l n="39">Pria riverente a lei t'inchina umile,</l>
     <l n="40">E poi de' cenni suoi l'imperio aspetta.</l>
    </lg>
    <lg n="11">
     <l n="41">Deh! fanciullo gentil, se mille e mille</l>
     <l n="42">Brami aver poi da me lusinghe e baci,</l>
     <l n="43">Fra mille amplessi del mio cor tenaci,</l>
     <l n="44">Queste voci in mio nome oggi tu dille:</l>
    </lg>
    <lg n="12">
     <l n="45">“O de l'alma pittura unico pregio,</l>
     <l n="46">Degna del più purgato e fino inchiostro,</l>
     <l n="47">De le donne più belle altero mostro,</l>
     <l n="48">De le Grazie più scelte unico fregio,</l>
    </lg>
    <lg n="13">
     <l n="49">Quel tuo fedel che con la lira al collo</l>
     <l n="50">Canta del nome tuo la gloria illustre,</l>
     <l n="51">Vuol che nel colorir, saggia et industre,</l>
     <l n="52">Su la tela dipinghi il biondo Apollo.</l>
    </lg>
    <lg n="14">
     <l n="53">Pingi quel dio che ti somiglia tanto,</l>
     <l n="54">A la luce degli occhi, al crine biondo,</l>
     <l n="55">Che dà legge a le sfere e lume al mondo,</l>
     <l n="56">Che dà numero al verso, anima al canto.</l>
    </lg>
    <lg n="15">
     <l n="57">Non con quell'atto bellicoso e forte,</l>
     <l n="58">Di faretra sonante il fianco armato,</l>
     <l n="59">Allor che fe' nel gran Pitone alato</l>
     <l n="60">Con acute saette entrar la morte.</l>
    </lg>
    <lg n="16">
     <l n="61">Né come è sopra il ciel lucente auriga,</l>
     <l n="62">Di fiammelle e di raggi il capo adorno,</l>
     <l n="63">Allor ch'al mondo apportator del giorno,</l>
     <l n="64">Va guidando là su l'aurea quadriga.</l>
    </lg>
    <lg n="17">
     <l n="65">Né d'Ameto pastor rozzo di spoglia,</l>
     <l n="66">Ch'in cambio de la cetra usi la piva,</l>
     <l n="67">E pascendo d'Anfriso in su la riva,</l>
     <l n="68">La sampogna risuoni e 'l gregge accoglia.</l>
    </lg>
    <lg n="18">
     <l n="69">Né come si guardò, fervido amante,</l>
     <l n="70">Fuggitiva seguir Ninfa gioconda,</l>
     <l n="71">Che giunta appresso a la tessalic'onda,</l>
     <l n="72">Trasformata in allor, fermò le piante.</l>
    </lg>
    <lg n="19">
     <l n="73">Ma guerriero pacifico e concorde,</l>
     <l n="74">Su la manca mammella appoggi il legno,</l>
     <l n="75">E con espresso e manifesto segno</l>
     <l n="76">Mostri ferir, mostri animar le corde.</l>
    </lg>
    <lg n="20">
     <l n="77">Sopra il collo elevato il biondo crine</l>
     <l n="78">Scioglia in crespi volumi, in auree anella.</l>
     <l n="79">Abbia tenera guancia, e mostri in quella</l>
     <l n="80">Tra giovine e fanciullo età confine.</l>
    </lg>
    <lg n="21">
     <l n="81">Ma se forse non puoi la forma espressa</l>
     <l n="82">Di quel nume veder, sacro e divino,</l>
     <l n="83">Mirati ne lo specchio, e poi nel lino</l>
     <l n="84">Col tuo vago pennel pingi te stessa.</l>
    </lg>
    <lg n="22">
     <l n="85">Ministro ufficioso essendo io teco,</l>
     <l n="86">La benda mi torrò ch'agli occhi porto,</l>
     <l n="87">Per veder come pingi in atto accorto,</l>
     <l n="88">Ma temo poi di non restar più cieco.</l>
    </lg>
    <lg n="23">
     <l n="89">Su la faretra mia distendi avanti,</l>
     <l n="90">Ingegnosa maestra, i minii tuoi;</l>
     <l n="91">E se 'l licor per temperarli vuoi,</l>
     <l n="92">Lagrime ti darò di mille amanti.</l>
    </lg>
    <lg n="24">
     <l n="93">Se stanca ti vedrò nel bel lavoro</l>
     <l n="94">Sudori distillar di vivo argento,</l>
     <l n="95">Io dolce svegliarò subito il vento,</l>
     <l n="96">Col ventilar de le mie piume d'oro.</l>
    </lg>
    <lg n="25">
     <l n="97">Se colori desii forse immortali,</l>
     <l n="98">Per rubarli a l'Aurora, andrò nel cielo;</l>
     <l n="99">Se ti mancano tele, eccoti il velo,</l>
     <l n="100">Se tu brami pennelli, eccoti l'ali”.</l>
    </lg>
   </lg>
  </body>
 </text>
</TEI>