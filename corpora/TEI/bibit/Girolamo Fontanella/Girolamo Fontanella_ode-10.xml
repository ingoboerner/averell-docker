<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 10</title>
    <author>Girolamo Fontanella</author>
   </titleStmt>
   <extent>
    <measure unit="stanza">11</measure>
    <measure unit="line">66</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-10</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 10</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 10</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O di nube ridente</l>
     <l n="2">Figlia candida e pura,</l>
     <l n="3">Che soave e lucente</l>
     <l n="4">Fai con lento fioccar rider Natura;</l>
     <l n="5">E qual dolce sudor mentre discendi,</l>
     <l n="6">Degli estivi calor tempri gl'incendi.</l>
    </lg>
    <lg n="2">
     <l n="7">Matutino licore,</l>
     <l n="8">Ch'in minuti zampilli,</l>
     <l n="9">Sul rinascente albore,</l>
     <l n="10">Dal bel fonte del ciel piovi e distilli,</l>
     <l n="11">E con vaghe perlette, umide e liete,</l>
     <l n="12">A le bocche dei fior togli la sete.</l>
    </lg>
    <lg n="3">
     <l n="13">Manna lucida e bella,</l>
     <l n="14">Che con largo tesoro</l>
     <l n="15">Versa l'alba novella</l>
     <l n="16">Da la sua coppa, ch'è d'argento e d'oro,</l>
     <l n="17">E bevanda gentil da tutti i lati</l>
     <l n="18">Con tua dolce virtù nutrisci i prati.</l>
    </lg>
    <lg n="4">
     <l n="19">Dolce pianto fecondo,</l>
     <l n="20">Che dagli occhi sereni,</l>
     <l n="21">Trasparente e giocondo,</l>
     <l n="22">De la madre d'Amor prodotto vieni,</l>
     <l n="23">E di Flora gentil bagnando il viso,</l>
     <l n="24">Con le lagrime tue risvegli il riso.</l>
    </lg>
    <lg n="5">
     <l n="25">De' tuoi molli licori</l>
     <l n="26">Accolta in curvo nembo,</l>
     <l n="27">In fra vari colori,</l>
     <l n="28">Iri bella e gentil si spruzza il grembo;</l>
     <l n="29">E per vaghezza, ch'ha di te, pur sòle</l>
     <l n="30">Nel bel cristallo tuo specchiarsi il Sole.</l>
    </lg>
    <lg n="6">
     <l n="31">Parte Zefiro vago</l>
     <l n="32">Dal balcon de l'Aurora,</l>
     <l n="33">E nel partir suo vago,</l>
     <l n="34">Di tua pioggia sottil prima s'irrora,</l>
     <l n="35">E le tremole penne, ovunque move,</l>
     <l n="36">Le tue goccie soavi intorno piove.</l>
    </lg>
    <lg n="7">
     <l n="37">Quei volanti corsieri,</l>
     <l n="38">Che con briglie di rose</l>
     <l n="39">Soglion vaghi et alteri</l>
     <l n="40">De la notte fugar l'ombre noiose,</l>
     <l n="41">Pascolando là su, l'umido gelo</l>
     <l n="42">Del bel nettare tuo bevono in cielo.</l>
    </lg>
    <lg n="8">
     <l n="43">Dal tuo liquido argento</l>
     <l n="44">Ogni tenera foglia</l>
     <l n="45">Prende fresco alimento,</l>
     <l n="46">E fra lucidi fiocchi alto germoglia.</l>
     <l n="47">Ridon liete le piagge e, vaghi e belli,</l>
     <l n="48">Al tuo vago stillar cantan gli augelli.</l>
    </lg>
    <lg n="9">
     <l n="49">Anelante bambina,</l>
     <l n="50">Verginella modesta,</l>
     <l n="51">Su la rigida spina</l>
     <l n="52">Rabbellita la rosa erge la testa;</l>
     <l n="53">E con labbra vermiglie entro le fratte,</l>
     <l n="54">Assetata d'amor, sugge il tuo latte.</l>
    </lg>
    <lg n="10">
     <l n="55">Tu celeste ricchezza</l>
     <l n="56">Nel bel collo d'Aprile,</l>
     <l n="57">Con vivace allegrezza,</l>
     <l n="58">Tempestato di perle orni un monile;</l>
     <l n="59">E di tenere gemme, umide e molli,</l>
     <l n="60">Incoroni le piagge, adorni i colli.</l>
    </lg>
    <lg n="11">
     <l n="61">Tu le conche marine</l>
     <l n="62">Ingravidando vai</l>
     <l n="63">Di preziose brine</l>
     <l n="64">E di maschio valor ricche le fai.</l>
     <l n="65">Tu la terra fecondi, e tu gradita</l>
     <l n="66">Porgi a l'erbe et ai fior spirto di vita.</l>
    </lg>
   </lg>
  </body>
 </text>
</TEI>