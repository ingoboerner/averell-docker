<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 6</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 6</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pargoletta ridente,</l>
     <l n="2">Che con trepidi lampi</l>
     <l n="3">Nel vezzoso Oriente</l>
     <l n="4">Con piè lucido e vago il giorno stampi,</l>
     <l n="5">E coronata di purpurei fiori,</l>
     <l n="6">Rallegrando le viste, apri i colori.</l>
    </lg>
    <lg n="2">
     <l n="7">Tu, che tremola e bella</l>
     <l n="8">Nel silenzio ragioni,</l>
     <l n="9">E con muta favella</l>
     <l n="10">Fai coi balli del ciel musici tuoni,</l>
     <l n="11">E con lucide note in vari segni</l>
     <l n="12">Mille occulti misteri apri et insegni.</l>
    </lg>
    <lg n="3">
     <l n="13">Glorioso strumento</l>
     <l n="14">Del divino Architetto,</l>
     <l n="15">Luminoso ornamento,</l>
     <l n="16">De l'eterno splendor nobile effetto,</l>
     <l n="17">Pura grazia de' sensi, occhio fecondo,</l>
     <l n="18">Simulacro di Dio, gloria del mondo.</l>
    </lg>
    <lg n="4">
     <l n="19">Regolata misura,</l>
     <l n="20">Che fan l'ore volanti,</l>
     <l n="21">Dove l'alma Natura</l>
     <l n="22">Fe' nel carro del Sol gli orbi rotanti,</l>
     <l n="23">Allegrezza de l'alme, esca vitale,</l>
     <l n="24">Ombra chiara di Dio, dono immortale,</l>
    </lg>
    <lg n="5">
     <l n="25">Tu, qual vergine industre,</l>
     <l n="26">Fai di raggi contesti</l>
     <l n="27">Un lavoro sì illustre,</l>
     <l n="28">Che di porpora e d'or gli angeli vesti,</l>
     <l n="29">Fregi il dì, squarci l'ombre, indori il cielo,</l>
     <l n="30">Pingi i fior, nutri l'erbe e stempri il gelo.</l>
    </lg>
    <lg n="6">
     <l n="31">Sin ai fondi riposti</l>
     <l n="32">Penetrando discendi,</l>
     <l n="33">E i secreti nascosti</l>
     <l n="34">De l'interno del mar palesi rendi;</l>
     <l n="35">E purgando i color gelidi e vili,</l>
     <l n="36">I più densi vapor rendi sottili.</l>
    </lg>
    <lg n="7">
     <l n="37">Coronata la fronte</l>
     <l n="38">Di diadema dorato,</l>
     <l n="39">Nel sovrano orizzonte</l>
     <l n="40">Apri d'auree miniere uscio ingemmato;</l>
     <l n="41">E con prodiga man liquide e belle</l>
     <l n="42">Versi piogge di perle, onde di stelle.</l>
    </lg>
    <lg n="8">
     <l n="43">Non terreno colore,</l>
     <l n="44">Non mortale pennello</l>
     <l n="45">Può con alto valore</l>
     <l n="46">Ritrarre in tele il tuo splendor sì bello,</l>
     <l n="47">Il tuo splendor che da la man di Dio,</l>
     <l n="48">Per dar vita a le cose, al mondo uscio.</l>
    </lg>
    <lg n="9">
     <l n="49">Or tu, lucida scorta,</l>
     <l n="50">Pura, candida e fida,</l>
     <l n="51">Per la via che trasporta</l>
     <l n="52">L'alme al vero Fattor, scorgimi e guida,</l>
     <l n="53">Sì ch'in mezzo l'orror ch'oggi m'ingombra,</l>
     <l n="54">Abbracciando la luce io lasci l'ombra.</l>
    </lg>
   </lg>
  </body>
 </text>
</TEI>