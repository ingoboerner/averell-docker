<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 37</title>
    <author>Girolamo Fontanella</author>
   </titleStmt>
   <extent>
    <measure unit="stanza">26</measure>
    <measure unit="line">182</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-37</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 37</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 37</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non vo' di Clio la bellicosa lira,</l>
     <l n="2">Ma d'Euterpe animar bramo l'avena,</l>
     <l n="3">Quella che dolce spira</l>
     <l n="4">Da pacifico petto aura serena.</l>
     <l n="5">Or tu, rozza Camena,</l>
     <l n="6">Mentre accordar la piva oggi mi tocca,</l>
     <l n="7">Dolce fiato dal ciel spirami in bocca.</l>
    </lg>
    <lg n="2">
     <l n="8">Chi prende a risvegliar guerriere corde,</l>
     <l n="9">O soffia in cavo rame aure canore,</l>
     <l n="10">Con tumulto discorde</l>
     <l n="11">Di battaglia mortal turba ogni core:</l>
     <l n="12">Ad incolto pastore,</l>
     <l n="13">Ch'è nel semplice cor pura colomba,</l>
     <l n="14">Spira terror, non armonia la tromba.</l>
    </lg>
    <lg n="3">
     <l n="15">Io di cava sambuca armato il collo,</l>
     <l n="16">Cantar rustico stato oggi m'ingegno,</l>
     <l n="17">Ch'ancor rustico Apollo</l>
     <l n="18">In Anfriso accordò rustico legno,</l>
     <l n="19">E dal beato regno,</l>
     <l n="20">Per abitar fra pastorali squadre,</l>
     <l n="21">De l'olimpico dio discese il padre.</l>
    </lg>
    <lg n="4">
     <l n="22">Prova requie tranquilla, ombra quieta,</l>
     <l n="23">Chi fra colli stanzando i giorni vive.</l>
     <l n="24">Gode un'anima lieta</l>
     <l n="25">Star fra lauri, fra palme, olmi et olive.</l>
     <l n="26">Ditele, aonie dive,</l>
     <l n="27">Voi che posate al mormorio de' fonti,</l>
     <l n="28">Che dolcezza e che pace è star ne' monti.</l>
    </lg>
    <lg n="5">
     <l n="29">Mostra nunzio del cor fedele il volto,</l>
     <l n="30">Chiude in ruvido aspetto alma gentile</l>
     <l n="31">Chi tra capanne accolto,</l>
     <l n="32">Lungi da le città, ricovra umile</l>
     <l n="33">Ne le ville, non vile;</l>
     <l n="34">Fasto o pompa non cura o d'oro il manto,</l>
     <l n="35">Stima fumo la fama e vento il vanto.</l>
    </lg>
    <lg n="6">
     <l n="36">Usa d'ispida lana aspro mantello,</l>
     <l n="37">Dentro rozzo coturno il piè ripone;</l>
     <l n="38">Ha di giunchi il cappello,</l>
     <l n="39">Regge con franca man rozzo bastone.</l>
     <l n="40">Qual selvaggio campione</l>
     <l n="41">Ha sempre il dì, per suo ristoro usato,</l>
     <l n="42">Di sampogna e di tasca il fianco armato.</l>
    </lg>
    <lg n="7">
     <l n="43">Ei de le mandre regnator primiero,</l>
     <l n="44">In cambio di corona usa ghirlanda;</l>
     <l n="45">Con mansueto impero,</l>
     <l n="46">Senz'aver signoria, regge e comanda.</l>
     <l n="47">Ove sue leggi spanda,</l>
     <l n="48">De la sua canna ubidiente ai suoni,</l>
     <l n="49">Vanno popoli suoi tauri e montoni.</l>
    </lg>
    <lg n="8">
     <l n="50">Contrario al suo voler ladro o nemico,</l>
     <l n="51">Fuor che 'l lupo e la volpe, altro non pave.</l>
     <l n="52">Verso il tenero amico</l>
     <l n="53">Mentita frode adulator non have;</l>
     <l n="54">Et al tempo soave,</l>
     <l n="55">S'augellini talor, se pesci inganna,</l>
     <l n="56">È la trappola sua l'esca e la canna.</l>
    </lg>
    <lg n="9">
     <l n="57">Or trae d'irsute poppe esche vitali,</l>
     <l n="58">Tributari facendo a sé gli armenti,</l>
     <l n="59">Or con due ferri eguali</l>
     <l n="60">Va troncando talor velli crescenti,</l>
     <l n="61">Or ne' vasi bollenti</l>
     <l n="62">Stringe il tenero latte, or mille belle</l>
     <l n="63">Tesse a l'ombra gentil reti e fiscelle.</l>
    </lg>
    <lg n="10">
     <l n="64">Non di dedala man fabriche altere,</l>
     <l n="65">Prove illustri de l'arte, ergendo stassi;</l>
     <l n="66">Ch'a poggiar su le sfere</l>
     <l n="67">Troppo a l'uomo qua giù gravano i sassi.</l>
     <l n="68">Di canne il tetto fassi,</l>
     <l n="69">E di palustre e morbidetta paglia,</l>
     <l n="70">Perché forse là su più lieve ei saglia.</l>
    </lg>
    <lg n="11">
     <l n="71">Ozioso amator, non compra o merca</l>
     <l n="72">Da lascivo cantor musica fole;</l>
     <l n="73">Non ambisce e non cerca</l>
     <l n="74">Chi faceto nel dir lieto il console:</l>
     <l n="75">Smaltata di viole,</l>
     <l n="76">La sua scena è la piaggia erma e soletta,</l>
     <l n="77">L'augellin lo lusinga, il vento alletta.</l>
    </lg>
    <lg n="12">
     <l n="78">Striduletti loquaci, i foschi grilli</l>
     <l n="79">Dolci chiamano a lui l'amiche notti;</l>
     <l n="80">Dorme i sonni tranquilli,</l>
     <l n="81">Non mai da rio timor turbati o rotti;</l>
     <l n="82">In tuguri et in grotti</l>
     <l n="83">Solcando de l'oblio l'umido gelo,</l>
     <l n="84">Per la porta del sonno entra nel cielo.</l>
    </lg>
    <lg n="13">
     <l n="85">Prende dolce riposo, insin che 'l ballo</l>
     <l n="86">Il dipinto augelletto alza veloce.</l>
     <l n="87">Ode il fervido gallo,</l>
     <l n="88">Che la gioia del cor mostra a la voce,</l>
     <l n="89">E nel gaudio, feroce</l>
     <l n="90">Dibattendo le penne intorno al nido,</l>
     <l n="91">La venuta del sol mostra col grido.</l>
    </lg>
    <lg n="14">
     <l n="92">Vede quante dal ciel perle e diamanti</l>
     <l n="93">L'alba nunzia d'amor larga dispensa;</l>
     <l n="94">Quante goccie stillanti</l>
     <l n="95">Cadono in bocca ai fior da l'alta mensa;</l>
     <l n="96">Perle trovar si pensa,</l>
     <l n="97">E mentre vuole impoverirne i fiori,</l>
     <l n="98">Le perle, che vedea, ritrova umori.</l>
    </lg>
    <lg n="15">
     <l n="99">Semplicetti piacer, puri diletti,</l>
     <l n="100">Nel suo candido cor meta non hanno.</l>
     <l n="101">Gode in mezzo i fioretti,</l>
     <l n="102">Ne la cuna d'april, bambino l'anno.</l>
     <l n="103">Sgombro fuor d'ogni affanno</l>
     <l n="104">Sente i zefiri dolci, e lieti e belli</l>
     <l n="105">Serafini de l'aria o degli augelli.</l>
    </lg>
    <lg n="16">
     <l n="106">Lieto giubila poi ch'irsuta e bionda</l>
     <l n="107">Mira stridula uscir l'amata spica.</l>
     <l n="108">O che vista gioconda</l>
     <l n="109">Gli apporta in campo allor Cerere amica!</l>
     <l n="110">Per la campagna aprica</l>
     <l n="111">Da le rigide ariste alte e mature</l>
     <l n="112">De le fatiche sue miete l'usure.</l>
    </lg>
    <lg n="17">
     <l n="113">Ecco poi su l'autunno egli si vede</l>
     <l n="114">Spogliar la vite in braccio a l'olmo amante;</l>
     <l n="115">E con gemino piede</l>
     <l n="116">Ne' tini calpestar l'uva stillante,</l>
     <l n="117">Perché, dolce e spumante,</l>
     <l n="118">Col suo bell'ostro che cagiona il riso,</l>
     <l n="119">L'allegrezza del cor pinga nel viso.</l>
    </lg>
    <lg n="18">
     <l n="120">Vede l'anno incurvar sotto il gran peso</l>
     <l n="121">De la debole età, rugoso e stanco;</l>
     <l n="122">D'Austro e da Borea offeso</l>
     <l n="123">Di pruine e di ghiacci asperso e bianco.</l>
     <l n="124">Sul legno appoggia il fianco,</l>
     <l n="125">E ragiona fra sé con questo accento:</l>
     <l n="126">“S'è di ferro l'età, come è d'argento?”.</l>
    </lg>
    <lg n="19">
     <l n="127">Spesso l'ampia città mira dal monte,</l>
     <l n="128">E gli sembra un Egeo veder risorto.</l>
     <l n="129">Dice, stupido in fronte:</l>
     <l n="130">“Là vedo il mar, ma non ritrovo il porto.</l>
     <l n="131">Qual meraviglia ho scorto!</l>
     <l n="132">Un gonfio mar quella città mi pare;</l>
     <l n="133">Questo il porto sarà, se quello è il mare”.</l>
    </lg>
    <lg n="20">
     <l n="134">Ivi regna la corte, ove la piuma,</l>
     <l n="135">A chi sonno desia, spina si face.</l>
     <l n="136">Là si rode e consuma</l>
     <l n="137">In mezzo agli agi altrui l'invidia audace;</l>
     <l n="138">Là fra turba mendace,</l>
     <l n="139">Porgendo ai vani ambiziosa laude,</l>
     <l n="140">Mascherata d'amor regna la fraude.</l>
    </lg>
    <lg n="21">
     <l n="141">Ahi!che giova al signor l'esca reale,</l>
     <l n="142">S'ivi insidia di morte asconde il reo?</l>
     <l n="143">Mesce l'onda letale</l>
     <l n="144">Nel bel licor, che distillò Lieo.</l>
     <l n="145">Senza tosco leteo,</l>
     <l n="146">Qui la ghianda e 'l ruscel, limpido e puro,</l>
     <l n="147">È bevanda fedel, cibo sicuro.</l>
    </lg>
    <lg n="22">
     <l n="148">Ivi ingordo signor che l'Indie ha corso,</l>
     <l n="149">Sopra cumuli d'or, china la testa,</l>
     <l n="150">Numera l'or, no 'l corso</l>
     <l n="151">Che di sua vita a terminar li resta;</l>
     <l n="152">Ecco al fine s'appresta,</l>
     <l n="153">E ritrovasi al fin sopra il tesoro,</l>
     <l n="154">Con la chioma d'argento, in mezzo a l'oro.</l>
    </lg>
    <lg n="23">
     <l n="155">Sì vorace desio, sì ingordo affetto</l>
     <l n="156">In selvaggio cultor l'alma non rode:</l>
     <l n="157">Sotto un povero tetto,</l>
     <l n="158">Con la cara famiglia allegro ei gode;</l>
     <l n="159">Poi con amica lode,</l>
     <l n="160">A la debile età giungendo al fine,</l>
     <l n="161">La bianchezza del cor mostra nel crine.</l>
    </lg>
    <lg n="24">
     <l n="162">Usi tumido cor morbide vesti,</l>
     <l n="163">Di profumi sabei diffuse e sparte:</l>
     <l n="164">Sono lacci contesti</l>
     <l n="165">Quelle seriche fila, opre de l'arte,</l>
     <l n="166">Là dove a parte a parte</l>
     <l n="167">Un vano cor d'ambizione spinto,</l>
     <l n="168">Da la superbia sua rimane avvinto.</l>
    </lg>
    <lg n="25">
     <l n="169">Fuor da' bombici suoi ricca testura</l>
     <l n="170">Tragge industre talor rozzo villano;</l>
     <l n="171">Ma la schiva e non cura,</l>
     <l n="172">Come pompa d'un cor fallace e vano,</l>
     <l n="173">Come lavor profano:</l>
     <l n="174">“Fra pompe”, ei dice, “a la città t'invio;</l>
     <l n="175">Va', liga altrui, ch'io libertà desio”.</l>
    </lg>
    <lg n="26">
     <l n="176">Segna il corso mortal con lungo giro,</l>
     <l n="177">E la via de la vita ei sano varca;</l>
     <l n="178">A l'estremo sospiro</l>
     <l n="179">Pigra e tarda per lui giunge la Parca,</l>
     <l n="180">Sciolta, libera e scarca.</l>
     <l n="181">Così bella di morte acquista forma,</l>
     <l n="182">Che tu dubbio non sai se mora o dorma.</l>
    </lg>
   </lg>
  </body>
 </text>
</TEI>