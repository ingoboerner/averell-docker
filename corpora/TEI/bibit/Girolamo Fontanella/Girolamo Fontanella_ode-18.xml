<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 18</title>
    <author>Girolamo Fontanella</author>
   </titleStmt>
   <extent>
    <measure unit="stanza">13</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-18</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 18</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 18</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Paradiso del mare,</l>
     <l n="2">Vaga reggia d'amor, trono d'aprile,</l>
     <l n="3">Pausilippo gentile,</l>
     <l n="4">Che stendendo sul lito ombre gioconde,</l>
     <l n="5">Incoroni le piagge, abbracci l'onde.</l>
    </lg>
    <lg n="2">
     <l n="6">In te placida vola,</l>
     <l n="7">Refrigerio di vita, aura novella,</l>
     <l n="8">Aura tremola e bella,</l>
     <l n="9">Che sgombrando dal cor l'ombre e i martiri,</l>
     <l n="10">I sospiri d'amor cangia in respiri.</l>
    </lg>
    <lg n="3">
     <l n="11">Sacro albergo a le Muse,</l>
     <l n="12">Odi mille intonar dolci istrumenti,</l>
     <l n="13">Concertati concenti,</l>
     <l n="14">Che sopra un legno di bandiere adorno,</l>
     <l n="15">Le Sirene, ch'hai tu, sfidano intorno.</l>
    </lg>
    <lg n="4">
     <l n="16">Mille navi dipinte,</l>
     <l n="17">Ch'hanno prore d'argento e poppe d'oro,</l>
     <l n="18">Ricche d'alto lavoro</l>
     <l n="19">Ti corteggiano intorno, onde in vederle,</l>
     <l n="20">Ne le spume che fai, produci perle.</l>
    </lg>
    <lg n="5">
     <l n="21">Hai di ricchi edifici</l>
     <l n="22">Prove illustri de l'arte alteri fregi;</l>
     <l n="23">In te vengono i regi,</l>
     <l n="24">Et a stanzar ne le tue rive belle</l>
     <l n="25">Scenderiano gli dei sin da le stelle.</l>
    </lg>
    <lg n="6">
     <l n="26">Sei di Flora e di Teti</l>
     <l n="27">Grazioso ricetto, altero nido;</l>
     <l n="28">E sul colle e sul lido,</l>
     <l n="29">Con soavi armonie, pari e concordi,</l>
     <l n="30">Le sirene e gli augelli insieme accordi.</l>
    </lg>
    <lg n="7">
     <l n="31">In te l'alga è smeraldo,</l>
     <l n="32">Bianca perla la spuma, argento l'onda,</l>
     <l n="33">Bel cristallo la sponda,</l>
     <l n="34">Vaga stella ogni fior pura e serena,</l>
     <l n="35">Gemma fina la conca, oro l'arena.</l>
    </lg>
    <lg n="8">
     <l n="36">In quest'antri, in quest'ombre</l>
     <l n="37">Spesso il tenero Amor giunge danzando;</l>
     <l n="38">In quest'alghe posando</l>
     <l n="39">Baldanzosa nel cor, lieta nel viso,</l>
     <l n="40">Chiama Cerere e Bacco il canto e 'l riso.</l>
    </lg>
    <lg n="9">
     <l n="41">A delizie sì belle,</l>
     <l n="42">A sì dolci armonie, ch'in te son mosse,</l>
     <l n="43">Qui se muto non fosse,</l>
     <l n="44">Quando sopra de l'onde ergesi et esce,</l>
     <l n="45">Parlarebbe d'amor lo scoglio e 'l pesce.</l>
    </lg>
    <lg n="10">
     <l n="46">Salta il curvo delfino</l>
     <l n="47">Con la coda forcuta entro i cristalli;</l>
     <l n="48">I suoi guizzi son balli;</l>
     <l n="49">E sì attento l'orecchio in te ripone,</l>
     <l n="50">Ch'a la musica tua lascia Arione.</l>
    </lg>
    <lg n="11">
     <l n="51">Qui non morono i cigni,</l>
     <l n="52">Come in riva del Po sovente avviene;</l>
     <l n="53">Qui le belle sirene</l>
     <l n="54">Con melodia, ch'è di dolcezza ordita,</l>
     <l n="55">Danno in vece di morte altrui la vita.</l>
    </lg>
    <lg n="12">
     <l n="56">O bel monte fra' monti,</l>
     <l n="57">Per delizia de' sensi a noi risorto;</l>
     <l n="58">Tu, pacifico porto</l>
     <l n="59">D'ogni mesto pensier, d'ogn'alma errante,</l>
     <l n="60">Porti pace al nocchier, requie a l'amante.</l>
    </lg>
    <lg n="13">
     <l n="61">Grazioso il Tirreno,</l>
     <l n="62">Con la bocca de l'onde il piè ti baci,</l>
     <l n="63">In quest'acque vivaci,</l>
     <l n="64">Ove danzano ognor Ninfe e Tritoni,</l>
     <l n="65">Mentre fiori li dai, perle ti doni.</l>
    </lg>
   </lg>
  </body>
 </text>
</TEI>