<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 54</title>
    <author>Girolamo Fontanella</author>
   </titleStmt>
   <extent>
    <measure unit="stanza">25</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-54</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 54</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 54</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi militar sotto la bella insegna</l>
     <l n="2">De le musiche dee, Camillo, brama,</l>
     <l n="3">Ove campo è l'onor, tromba è la fama,</l>
     <l n="4">Che 'l tempo eletto a la battaglia assegna,</l>
    </lg>
    <lg n="2">
     <l n="5">Di sofferenza ei ben munito e forte,</l>
     <l n="6">Vinca il sonno e la piuma e 'l tempo alato,</l>
     <l n="7">La penna impugni, e di concetti armato,</l>
     <l n="8">Poi salti in campo a disfidar la morte.</l>
    </lg>
    <lg n="3">
     <l n="9">Non Marte sol de la milizia è nume;</l>
     <l n="10">Il biondo arcier sa battagliare anch'esso:</l>
     <l n="11">La faretra e la cetra ei porta appresso,</l>
     <l n="12">E di doppia virtù s'orna il suo lume.</l>
    </lg>
    <lg n="4">
     <l n="13">Per dimostrar ne l'immortal Parnaso</l>
     <l n="14">Che dotto ingegno a guerreggiar s'accampa,</l>
     <l n="15">Levando al ciel la bellicosa zampa,</l>
     <l n="16">Alato sorge il corridor Pegaso.</l>
    </lg>
    <lg n="5">
     <l n="17">Va tra 'l coro febeo l'attica diva,</l>
     <l n="18">Ch'a la pace, a la guerra insieme impera,</l>
     <l n="19">E fra lauri scotendo asta guerriera,</l>
     <l n="20">Fa pullular la trionfante oliva.</l>
    </lg>
    <lg n="6">
     <l n="21">Vibrano ancor le Muse in mezzo i petti</l>
     <l n="22">Da le cetere lor musici strali,</l>
     <l n="23">E sanno i colpi placidi e vitali</l>
     <l n="24">Ferir l'orecchie e saettar gli affetti.</l>
    </lg>
    <lg n="7">
     <l n="25">Deh, qual'armi prend'io, quando in amore</l>
     <l n="26">Mia nemica gentil mi sfida a l'armi!</l>
     <l n="27">La penna affilo, et avventando carmi,</l>
     <l n="28">Piaghe d'alma pietà le stampo al core.</l>
    </lg>
    <lg n="8">
     <l n="29">Pugni dunque ciascun, che farsi vuole</l>
     <l n="30">Fra pindarici eroi dotto guerriero,</l>
     <l n="31">E 'l poetico arringo in sul cor fiero</l>
     <l n="32">Del suo pronto saper rapido vole.</l>
    </lg>
    <lg n="9">
     <l n="33">Apra in vece di sangue e largo versi</l>
     <l n="34">Da sua vena gentil torrenti d'oro;</l>
     <l n="35">E dotto arciero, e feritor canoro,</l>
     <l n="36">Saettando l'oblio, scocchi i suoi versi.</l>
    </lg>
    <lg n="10">
     <l n="37">Sia l'ondeggiar de le sue bell'insegne</l>
     <l n="38">Il ventilar de le sue carte illustri,</l>
     <l n="39">Ov'altri insieme e se medesmo illustri</l>
     <l n="40">Con istoriche trombe altere e degne.</l>
    </lg>
    <lg n="11">
     <l n="41">A sì bella milizia animo accorto,</l>
     <l n="42">A sì vaga d'onor famosa impresa,</l>
     <l n="43">Entrar non può senza vergogna e offesa,</l>
     <l n="44">Chi ben non è disciplinato e scorto.</l>
    </lg>
    <lg n="12">
     <l n="45">Non è degno di gloria in sì bell'arte,</l>
     <l n="46">Né men fra' vati annoverar si puote,</l>
     <l n="47">Chi numerando o sillabando note,</l>
     <l n="48">Di romanzi e di sogni empie le carte.</l>
    </lg>
    <lg n="13">
     <l n="49">Titolo aver sì peregrino e degno</l>
     <l n="50">Merta colui ch'è per virtù gentile,</l>
     <l n="51">Che 'n dimostrar felicità di stile,</l>
     <l n="52">Con franca penna fa volar l'ingegno.</l>
    </lg>
    <lg n="14">
     <l n="53">Apra libero il canto e sciolto il verso</l>
     <l n="54">Da la vena spedita almo poeta,</l>
     <l n="55">E correndo d'onor l'eccelsa meta,</l>
     <l n="56">Cerchi stile emular purgato e terso.</l>
    </lg>
    <lg n="15">
     <l n="57">Chi con troppa durezza i carmi tira,</l>
     <l n="58">E ritrova al cantar suono discorde,</l>
     <l n="59">O spezzerà l'irrigidite corde,</l>
     <l n="60">O stemprarà la dissonante lira.</l>
    </lg>
    <lg n="16">
     <l n="61">Tenti ignoto ad altrui calle inaccesso</l>
     <l n="62">Con bellissimo piè d'alma virtute,</l>
     <l n="63">E sdegnando calcar strade battute,</l>
     <l n="64">Per insolite vie poggi in Permesso.</l>
    </lg>
    <lg n="17">
     <l n="65">Va su l'ali d'onor spedito e lieve,</l>
     <l n="66">Trova in tosco parlar novelle forme,</l>
     <l n="67">Chi del cigno dirceo seguendo l'orme,</l>
     <l n="68">Da le greche fontane ambrosia beve.</l>
    </lg>
    <lg n="18">
     <l n="69">Sazie sono le Muse e schive omai</l>
     <l n="70">Di più sentir licenziosi amori,</l>
     <l n="71">Che ne' sacri laureti i casti allori,</l>
     <l n="72">Chi pudico non è, non coglie mai.</l>
    </lg>
    <lg n="19">
     <l n="73">Da le garrule scole a pena uscito</l>
     <l n="74">Giovinetto scrittor, cigno inesperto,</l>
     <l n="75">Al più maturo in Elicona esperto</l>
     <l n="76">È già di porsi in paragone ardito.</l>
    </lg>
    <lg n="20">
     <l n="77">Deh, come in Pindo a sorvolar mai vale</l>
     <l n="78">Chi di piume non ha vestito il mento!</l>
     <l n="79">La canuta virtù senz'ardimento</l>
     <l n="80">De la giovine assai più forti ha l'ale.</l>
    </lg>
    <lg n="21">
     <l n="81">V'è chi sorto dal suol palustre e fosco,</l>
     <l n="82">D'arte misera e vil si leva audace,</l>
     <l n="83">E gonfio il cor di vanità fallace,</l>
     <l n="84">Il nome vuol di gran poeta tosco.</l>
    </lg>
    <lg n="22">
     <l n="85">E 'l vulgo insano in far giudizio e stima,</l>
     <l n="86">Nel suo falso parer Mida secondo,</l>
     <l n="87">Ch'in distinguere il ver talpa è nel mondo,</l>
     <l n="88">Poeta appella un che garrisce in rima.</l>
    </lg>
    <lg n="23">
     <l n="89">Merta nome di vate aver lui solo,</l>
     <l n="90">Che di sacro furor gravido il petto,</l>
     <l n="91">Risvegliando il poetico intelletto,</l>
     <l n="92">Si leva al ciel con invisibil volo.</l>
    </lg>
    <lg n="24">
     <l n="93">Ch'a l'eroica virtù destando il zelo,</l>
     <l n="94">Giova insieme et alletta eroe divino;</l>
     <l n="95">E de' sensi profondi alto indovino,</l>
     <l n="96">La lingua scioglie e l'armonia del cielo.</l>
    </lg>
    <lg n="25">
     <l n="97">Questi pugna col tempo e questi al fine</l>
     <l n="98">Del mortifero oblio vittoria ottiene;</l>
     <l n="99">Così trionfa, e trionfando viene</l>
     <l n="100">Di lauro eterno a coronarsi il crine.</l>
    </lg>
   </lg>
  </body>
 </text>
</TEI>