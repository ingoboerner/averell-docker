<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 93</title>
    <author>Girolamo Fontanella</author>
   </titleStmt>
   <extent>
    <measure unit="stanza">13</measure>
    <measure unit="line">78</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-93</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 93</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 93</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fiumicello vezzoso,</l>
     <l n="2">Che con passo lucente</l>
     <l n="3">Fuor d'un seno petroso</l>
     <l n="4">Con bel roco vagir spunti nascente,</l>
     <l n="5">E discorrendo in tortuosi errori,</l>
     <l n="6">Stampi in mezzo le piagge orme di fiori.</l>
    </lg>
    <lg n="2">
     <l n="7">Movi il piè susurrante,</l>
     <l n="8">Peregrin fuggitivo,</l>
     <l n="9">E nel corso tremante</l>
     <l n="10">Sei di posar nel proprio letto schivo,</l>
     <l n="11">E girevole e torto in vari modi</l>
     <l n="12">Col tuo lubrico dente i sassi rodi.</l>
    </lg>
    <lg n="3">
     <l n="13">Qual coppiero gentile,</l>
     <l n="14">Dentro vaso d'argento</l>
     <l n="15">A la corte d'aprile</l>
     <l n="16">Somministri da ber, gelido e lento;</l>
     <l n="17">E qual musico bel tra pietra e pietra</l>
     <l n="18">Del tuo vivo cristal suoni la cetra.</l>
    </lg>
    <lg n="4">
     <l n="19">Sei tu povero d'onde,</l>
     <l n="20">Ma ben ricco di pregi,</l>
     <l n="21">Et angusto di sponde,</l>
     <l n="22">Il nome augusto hai d'onorati fregi;</l>
     <l n="23">E benché umil per le campagne corri,</l>
     <l n="24">Per le penne di cigni altero scorri.</l>
    </lg>
    <lg n="5">
     <l n="25">Nel bell'Orto Reale,</l>
     <l n="26">Che fa scorno a l'Eliso,</l>
     <l n="27">Per occulto canale,</l>
     <l n="28">Compartito in più rivi entri diviso.</l>
     <l n="29">E per opra de l'arte, argenti molli,</l>
     <l n="30">Disdegnando la terra, al cielo estolli.</l>
    </lg>
    <lg n="6">
     <l n="31">Ivi, limpido e bello,</l>
     <l n="32">Colorando i bei campi</l>
     <l n="33">Con argenteo pennello,</l>
     <l n="34">Mille forme di fior dipingi e stampi.</l>
     <l n="35">E gorgogliando entro marmoree conche,</l>
     <l n="36">Par che mostri parlar, ma in voci tronche.</l>
    </lg>
    <lg n="7">
     <l n="37">Passi tacito poi</l>
     <l n="38">A le mura beate,</l>
     <l n="39">Ove, seggio d'eroi,</l>
     <l n="40">La Sirena inalzò l'alma cittate:</l>
     <l n="41">Et in mezzo le vie più illustri e conte</l>
     <l n="42">Per diletto d'altrui fai più d'un fonte.</l>
    </lg>
    <lg n="8">
     <l n="43">Giungi al tetto onorato</l>
     <l n="44">Del mio caro Nardillo,</l>
     <l n="45">E da piombo forato,</l>
     <l n="46">Prigioniero vagante, esci tranquillo,</l>
     <l n="47">E con tremola fuga e dolce suono</l>
     <l n="48">Fai di specchi cadenti un regio trono.</l>
    </lg>
    <lg n="9">
     <l n="49">Qui tra marmi spiranti,</l>
     <l n="50">Ch'han silenzio facondo,</l>
     <l n="51">Versi piogge stillanti</l>
     <l n="52">D'argentato licor, Giove secondo;</l>
     <l n="53">E di ricco tesor largo e ripieno,</l>
     <l n="54">Mille pesci guizzar ti vedi in seno.</l>
    </lg>
    <lg n="10">
     <l n="55">Qui con tremole ampolle</l>
     <l n="56">Par che placido balli</l>
     <l n="57">Fuor d'un picciolo colle,</l>
     <l n="58">Che con arte s'incurva entro due valli;</l>
     <l n="59">Et in ruvida sì, ma vaga cote,</l>
     <l n="60">Formi in dolce cader lubriche rote.</l>
    </lg>
    <lg n="11">
     <l n="61">Qui son musiche corde</l>
     <l n="62">Le tue linfe cadenti,</l>
     <l n="63">Onde lieto e concorde</l>
     <l n="64">Traggi roca armonia di bassi accenti,</l>
     <l n="65">Che lusinga l'udito e fa che l'alma</l>
     <l n="66">Da le cure maggior sgravi la salma.</l>
    </lg>
    <lg n="12">
     <l n="67">Tu, qualora cantando</l>
     <l n="68">Il tuo dotto signore</l>
     <l n="69">Va con l'arco temprando</l>
     <l n="70">Ne la lira gentil fila canore,</l>
     <l n="71">Qual Castalio novel ti vedi intorno,</l>
     <l n="72">Col drappel de le Muse, il dio del giorno.</l>
    </lg>
    <lg n="13">
     <l n="73">Deh!se stanco egli brama</l>
     <l n="74">Al suo corpo riposo,</l>
     <l n="75">E nel letto richiama</l>
     <l n="76">Ai suoi lumi talor sonno gioioso</l>
     <l n="77">In pacifico oblio, mentre dispensi</l>
     <l n="78">Il tuo limpido umor, lega i suoi sensi.</l>
    </lg>
   </lg>
  </body>
 </text>
</TEI>