<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 12</title>
    <author>Girolamo Fontanella</author>
   </titleStmt>
   <extent>
    <measure unit="stanza">12</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-12</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 12</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 12</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Canta, Euterpe gentile,</l>
     <l n="2">I canori augelletti,</l>
     <l n="3">Che fra balli e versetti</l>
     <l n="4">Van salutando il precursor d'aprile.</l>
     <l n="5">Scorso è il verno senile;</l>
     <l n="6">Odi ciascun come ti sfida intanto:</l>
     <l n="7">“Sù, la cetera prendi, e desta il canto”.</l>
    </lg>
    <lg n="2">
     <l n="8">Mira come fra loro,</l>
     <l n="9">Vicendevoli e belli,</l>
     <l n="10">Sparsi in vari drappelli,</l>
     <l n="11">Nel bosco fanno armonioso un coro;</l>
     <l n="12">Come ai folgori d'oro,</l>
     <l n="13">Che spande intorno il portator del lume,</l>
     <l n="14">Spargon sì belle e miniate piume.</l>
    </lg>
    <lg n="3">
     <l n="15">Odi come soavi,</l>
     <l n="16">Con armonici accenti,</l>
     <l n="17">Addormentano i venti,</l>
     <l n="18">In grembo a l'aria impetuosi e gravi;</l>
     <l n="19">Suonano gli antri cavi,</l>
     <l n="20">E mentre Febo ogni campagna inaura,</l>
     <l n="21">A sì dolce armonia si sveglia l'aura.</l>
    </lg>
    <lg n="4">
     <l n="22">Essi destano fuora</l>
     <l n="23">Dal balcone celeste,</l>
     <l n="24">Dentro candida veste,</l>
     <l n="25">Col canto lor l'incoronata Aurora;</l>
     <l n="26">Essi invitano Flora,</l>
     <l n="27">E salutando il suo splendor vitale,</l>
     <l n="28">Quasi tremole insegne alzano l'ale.</l>
    </lg>
    <lg n="5">
     <l n="29">Sono arcieri volanti,</l>
     <l n="30">Che saettano i cori,</l>
     <l n="31">Quando al tempo de' fiori</l>
     <l n="32">Dal bell'arco del sen vibrano i canti.</l>
     <l n="33">Van per l'aria vaganti,</l>
     <l n="34">E in ascoltargli ogni bell'alma ardente</l>
     <l n="35">La saetta non mira e 'l colpo sente.</l>
    </lg>
    <lg n="6">
     <l n="36">Sono musici alati</l>
     <l n="37">Sovra l'aria raccolti,</l>
     <l n="38">Spirti semplici e sciolti,</l>
     <l n="39">Di purità, d'agilità dotati,</l>
     <l n="40">Che nel cielo imparati,</l>
     <l n="41">Su quella bella armoniosa scola,</l>
     <l n="42">Par che dicano a l'uomo: “Alzati e vola”.</l>
    </lg>
    <lg n="7">
     <l n="43">Chi rimiri lascivo</l>
     <l n="44">Gir sui colli cantando;</l>
     <l n="45">Chi sul lito danzando</l>
     <l n="46">Si specchia al fonte e si vagheggia al rivo;</l>
     <l n="47">Chi ridente e giolivo</l>
     <l n="48">Si bagna a l'onda e si rasciuga al sole,</l>
     <l n="49">Intrecciando d'amor danze e carole.</l>
    </lg>
    <lg n="8">
     <l n="50">Chi più franco e leggiero</l>
     <l n="51">Remigando con l'ali</l>
     <l n="52">Solca i campi vitali</l>
     <l n="53">De l'aria aperta rapido nocchiero;</l>
     <l n="54">Chi per torto sentiero</l>
     <l n="55">De' tesi vanni in su le vaghe penne</l>
     <l n="56">Fa ventilar, fa tremolar l'antenne.</l>
    </lg>
    <lg n="9">
     <l n="57">Chi per l'aure di maggio</l>
     <l n="58">Vagabondo passeggia;</l>
     <l n="59">Chi del sol che lampeggia</l>
     <l n="60">Con le penne lambisce il biondo raggio;</l>
     <l n="61">Chi con alto viaggio,</l>
     <l n="62">De l'alte nubi in trapassare il velo,</l>
     <l n="63">Col canto s'alza a disfidare il cielo.</l>
    </lg>
    <lg n="10">
     <l n="64">Chi nel limpido fonte</l>
     <l n="65">Del bel lume febeo</l>
     <l n="66">Tuffa l'occhio linceo,</l>
     <l n="67">Ch'aguzzo mostra in su la regia fronte;</l>
     <l n="68">E con ali più pronte,</l>
     <l n="69">Che da l'arco non esce alato dardo,</l>
     <l n="70">L'onde d'oro del Sol beve col guardo.</l>
    </lg>
    <lg n="11">
     <l n="71">Così dolce e concorde</l>
     <l n="72">È la bella virtute</l>
     <l n="73">Di lor fauci minute,</l>
     <l n="74">Che sembra uscir da spiritose corde;</l>
     <l n="75">E temprando il discorde,</l>
     <l n="76">Par che risvegli al respirar sereno,</l>
     <l n="77">Chi l'arpa in bocca e chi la lira in seno.</l>
    </lg>
    <lg n="12">
     <l n="78">Che più dolce ventura</l>
     <l n="79">Darmi il ciel potria,</l>
     <l n="80">Che la loro armonia?</l>
     <l n="81">E star ne' boschi in compagnia sì pura,</l>
     <l n="82">Dolce, fida e sicura?</l>
     <l n="83">Deh, per compagni mi destina, o sorte,</l>
     <l n="84">Gli augelli in vita, e gli angioletti in morte!</l>
    </lg>
   </lg>
  </body>
 </text>
</TEI>