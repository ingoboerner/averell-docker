<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 27</title>
    <author>Girolamo Fontanella</author>
   </titleStmt>
   <extent>
    <measure unit="stanza">33</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 27</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io non desio la strepitosa tromba,</l>
     <l n="2">Ch'è di musici eroi bellico tuono,</l>
     <l n="3">E con arguto e formidabil suono</l>
     <l n="4">Dal letto il cavalier porta a la tomba,</l>
    </lg>
    <lg n="2">
     <l n="5">Ma quella bella armoniosa canna,</l>
     <l n="6">Ch'è di ruvida mano almo lavoro,</l>
     <l n="7">Quel bel canal di melodia canoro,</l>
     <l n="8">Che distilla nel suon nettare e manna.</l>
    </lg>
    <lg n="3">
     <l n="9">Usi torto oricalco alma feroce,</l>
     <l n="10">Che tumulti di guerra in campo agogna;</l>
     <l n="11">Io che pace desio d'umil sampogna,</l>
     <l n="12">Bramo bassa accordar rustica voce.</l>
    </lg>
    <lg n="4">
     <l n="13">Corra eroico scrittor sul plettro aurato</l>
     <l n="14">Il poetico arringo in mezzo l'armi;</l>
     <l n="15">Io che rado la via de' bassi carmi</l>
     <l n="16">Con pacifico piè segno il mio stato.</l>
    </lg>
    <lg n="5">
     <l n="17">Più fra boschi intonar rozza armonia</l>
     <l n="18">Con la piva mi piace al suon concorde,</l>
     <l n="19">Che passeggiar de l'ineguali corde,</l>
     <l n="20">Con dotta man, la regolata via.</l>
    </lg>
    <lg n="6">
     <l n="21">Dammi, Pane Liceo, quel cavo legno,</l>
     <l n="22">Ch'in memoria d'amor porti nel collo.</l>
     <l n="23">Con le cetere sue restisi Apollo,</l>
     <l n="24">Ch'io di lirico onor mi stimo indegno.</l>
    </lg>
    <lg n="7">
     <l n="25">Io sì bello animando almo strumento,</l>
     <l n="26">Del silenzio dirò mutolo e fosco,</l>
     <l n="27">Ma cheto sì che non sia fronda in bosco,</l>
     <l n="28">Che segno dia di mormorar col vento.</l>
    </lg>
    <lg n="8">
     <l n="29">Muti, muti fra tanto itene, o fonti,</l>
     <l n="30">Giù per lucide vie scoscesi e belli.</l>
     <l n="31">Chiudete i rostri, ammutolite augelli,</l>
     <l n="32">L'aura taccia ne' rami, Eco ne' monti.</l>
    </lg>
    <lg n="9">
     <l n="33">Vienne, o dolce Silenzio, o caro nume,</l>
     <l n="34">Da poetico ingegno amato tanto;</l>
     <l n="35">Mentre inalzo la penna oggi in tuo vanto,</l>
     <l n="36">Nel mio picciolo albergo apri le piume.</l>
    </lg>
    <lg n="10">
     <l n="37">Tu le membra addormenti e svegli il senno,</l>
     <l n="38">Porgi requie a la notte e pace al mondo;</l>
     <l n="39">Nel parlar muto e nel mirar facondo,</l>
     <l n="40">Imprigioni la lingua e sciogli il cenno.</l>
    </lg>
    <lg n="11">
     <l n="41">Tu lontano dal volgo al ciel n'appressi,</l>
     <l n="42">E di garrula turba odì il tumulto.</l>
     <l n="43">E celato a le viste, ai sensi occulto,</l>
     <l n="44">Ami selve, spelonche, antri e recessi.</l>
    </lg>
    <lg n="12">
     <l n="45">Sono i cieli, ove stai, larghi e benigni,</l>
     <l n="46">Di profondo saper dotando i petti,</l>
     <l n="47">E divina virtù d'alti concetti</l>
     <l n="48">Dentro l'estasi tue trovano i cigni.</l>
    </lg>
    <lg n="13">
     <l n="49">Sopra il vero saper rapido vola</l>
     <l n="50">Chi le regole tue prende per guide;</l>
     <l n="51">Così mille virtù comprese e vide</l>
     <l n="52">Di Pitagora tuo la dotta scola.</l>
    </lg>
    <lg n="14">
     <l n="53">Dolci sembrano altrui per te le grotte,</l>
     <l n="54">Dilettose le selve e cari i boschi,</l>
     <l n="55">I montani dirupi e gli antri foschi,</l>
     <l n="56">Grazioso l'orror, dolce la notte.</l>
    </lg>
    <lg n="15">
     <l n="57">Vai per l'ombra notturna orrida e bruna,</l>
     <l n="58">Dando il sonno e l'oblio tacito e lento;</l>
     <l n="59">E con tremolo piè di bianco argento,</l>
     <l n="60">Mentre scorri là su, danza la Luna.</l>
    </lg>
    <lg n="16">
     <l n="61">Quante chiudi qua giù bocche e favelle,</l>
     <l n="62">Che di dolce sopor placido stampi,</l>
     <l n="63">Tante accendi nel ciel lumiere e lampi,</l>
     <l n="64">Tante mostri là su fiaccole e stelle.</l>
    </lg>
    <lg n="17">
     <l n="65">Ove mostri prudenza, ove raccolto</l>
     <l n="66">Con tranquilla bontà posi soave,</l>
     <l n="67">Fai modesta la fronte e 'l guardo grave,</l>
     <l n="68">Autorevole il ciglio, altero il volto.</l>
    </lg>
    <lg n="18">
     <l n="69">Cosa Febo non vede ovunque rota,</l>
     <l n="70">Che nel cupo tacer non sia più bella,</l>
     <l n="71">Viva lingua di Dio sembra ogni stella,</l>
     <l n="72">E del silenzio è osservatrice immota.</l>
    </lg>
    <lg n="19">
     <l n="73">Serba eterno silenzio in mezzo l'onda</l>
     <l n="74">La famiglia ch'in mar nuda dimora,</l>
     <l n="75">E silenzio là su riserba ancora</l>
     <l n="76">La famiglia del ciel pura e gioconda.</l>
    </lg>
    <lg n="20">
     <l n="77">Fama suona fra noi ch'ergendo il volo</l>
     <l n="78">Sopra l'aure sabee l'unico mostro,</l>
     <l n="79">A la bell'armonia serrando il rostro,</l>
     <l n="80">Scorra l'arabe vie tacito e solo.</l>
    </lg>
    <lg n="21">
     <l n="81">Così per l'aria or sollevata, or bassa</l>
     <l n="82">La ministra di Giove aprendo l'ale,</l>
     <l n="83">Per dimostrar la maestà reale,</l>
     <l n="84">Silenziosa e taciturna passa.</l>
    </lg>
    <lg n="22">
     <l n="85">Così garrula gru, freno a la gola,</l>
     <l n="86">Passaggiera notturna, opra d'un sasso,</l>
     <l n="87">E col silenzio assicurando il passo,</l>
     <l n="88">Presso il falco e l'astor tacita vola.</l>
    </lg>
    <lg n="23">
     <l n="89">Per far dentro il tacer saggie le menti,</l>
     <l n="90">E caro aver l'ammutolir, Natura</l>
     <l n="91">La bocca cinse di purpuree mura,</l>
     <l n="92">L'arguta lingua incarcerò fra' denti.</l>
    </lg>
    <lg n="24">
     <l n="93">Più vago il ciel ne le sue rote appare,</l>
     <l n="94">Quando in mezzo l'oblio tace e riposa,</l>
     <l n="95">E quando tace e mormorar non osa,</l>
     <l n="96">Più vaga è l'onda e più leggiadro il mare.</l>
    </lg>
    <lg n="25">
     <l n="97">È di pace tranquilla autor discreto,</l>
     <l n="98">E di grido immortal degno di lodi</l>
     <l n="99">Chi frenando la lingua in muti nodi</l>
     <l n="100">Dentro l'arca del cor chiude il secreto.</l>
    </lg>
    <lg n="26">
     <l n="101">In monastico albergo, in sacro tetto,</l>
     <l n="102">O che dolce sopor l'alma ritrova!</l>
     <l n="103">Ch'affrenando le voci in seno prova</l>
     <l n="104">Riverenza, stupor, tema e diletto.</l>
    </lg>
    <lg n="27">
     <l n="105">Così mutolo stando appresso un rio</l>
     <l n="106">Solitario romito abita e posa;</l>
     <l n="107">Ma ne l'orror d'una spelonca ombrosa,</l>
     <l n="108">Mentre tacito sta, parla con Dio.</l>
    </lg>
    <lg n="28">
     <l n="109">Fede fatene voi, ch'arsura e gelo</l>
     <l n="110">Soffriste là, dove il gran Nilo sbocca,</l>
     <l n="111">Che le parole imprigionando in bocca,</l>
     <l n="112">Godeste poi la libertà del cielo.</l>
    </lg>
    <lg n="29">
     <l n="113">Ditel vergini voi, musiche dive,</l>
     <l n="114">Che i parnasici monti in guardia avete,</l>
     <l n="115">E per logge e teatri intorno ergete</l>
     <l n="116">Mirti, palme et allori, edre et olive.</l>
    </lg>
    <lg n="30">
     <l n="117">Testimoni voi chiamo, ordini alati,</l>
     <l n="118">Che spargete con man gigli e viole,</l>
     <l n="119">E la bella unità del trino Sole</l>
     <l n="120">Contemplate là su puri e beati.</l>
    </lg>
    <lg n="31">
     <l n="121">Voi sopra il ciel, dove non è mai spenta</l>
     <l n="122">La quiete e la pace, albergo fate;</l>
     <l n="123">E quel silenzio placido osservate,</l>
     <l n="124">Che nel grembo di Dio l'alme addormenta.</l>
    </lg>
    <lg n="32">
     <l n="125">O divina virtù, silenzio santo,</l>
     <l n="126">E de l'alme celesti almo riposo,</l>
     <l n="127">Deh!perdona l'ardir, s'oggi tant'oso,</l>
     <l n="128">Se la garrula lingua avvio cotanto.</l>
    </lg>
    <lg n="33">
     <l n="129">Dove, Musa, ne vai di loda in loda?</l>
     <l n="130">Frena, frena le note, e taci omai:</l>
     <l n="131">Questa chiusa virtù, ch'aprendo vai,</l>
     <l n="132">Più col tacer, che col parlar si loda.</l>
    </lg>
   </lg>
  </body>
 </text>
</TEI>