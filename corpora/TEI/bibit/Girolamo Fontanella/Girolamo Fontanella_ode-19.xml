<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 19</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">63</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-19</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 19</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 19</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sorge lungo il Tirreno</l>
     <l n="2">Colle, ch'è de le Grazie amato albergo;</l>
     <l n="3">Prende il nome dal mergo,</l>
     <l n="4">E mille fiori et augelletti ha in seno.</l>
     <l n="5">Qui sotto un ciel sereno</l>
     <l n="6">Il mar soave e placido rimbomba,</l>
     <l n="7">Ai cigni è cuna, a le Sirene è tomba.</l>
    </lg>
    <lg n="2">
     <l n="8">Qui tra marmi di Paro,</l>
     <l n="9">Sincero il pescator giace sepolto,</l>
     <l n="10">Che nel suo velo accolto,</l>
     <l n="11">Fu tanto al mondo et a le Muse caro,</l>
     <l n="12">Cigno celebre e chiaro;</l>
     <l n="13">Or ne la bianca et intagliata pietra</l>
     <l n="14">Gli sta mutola a piè l'eburnea cetra.</l>
    </lg>
    <lg n="3">
     <l n="15">Vola il garrulo vento</l>
     <l n="16">Intorno a l'urna sua, placido e grave;</l>
     <l n="17">Querulo, ma soave,</l>
     <l n="18">Col susurro del mar forma un lamento;</l>
     <l n="19">Freme l'onda d'argento,</l>
     <l n="20">E spezzandosi a piè del curvo lido,</l>
     <l n="21">Lagrimosa armonia scioglie nel grido.</l>
    </lg>
    <lg n="4">
     <l n="22">Fra querele interrotte,</l>
     <l n="23">Pace s'ode sonar, pace quest'onda,</l>
     <l n="24">Pace intuona la sponda,</l>
     <l n="25">Pace ridice ancor l'antro e le grotte,</l>
     <l n="26">Sul partir de la notte,</l>
     <l n="27">Correndo al marmo, ove sepolto giace,</l>
     <l n="28">Ogni augello risponde: “Abbiti pace”.</l>
    </lg>
    <lg n="5">
     <l n="29">Vengon mill'api d'oro</l>
     <l n="30">Ne la sua vaga, armoniosa canna,</l>
     <l n="31">A delibar la manna;</l>
     <l n="32">Gli fanno intorno ossequioso un coro,</l>
     <l n="33">Con mormorio canoro.</l>
     <l n="34">Né più sui tronchi perforati e cavi,</l>
     <l n="35">Ma ne la lira sua formano i favi.</l>
    </lg>
    <lg n="6">
     <l n="36">Versa un nembo stillante</l>
     <l n="37">Di bianchi gigli e di purpuree rose</l>
     <l n="38">Su quell'ossa famose</l>
     <l n="39">Con larga mano ogni donzella amante;</l>
     <l n="40">Sopra quell'ombra errante</l>
     <l n="41">Di sì leggiadro e pellegrino spirto</l>
     <l n="42">Abbassa i rami a coronarlo il mirto.</l>
    </lg>
    <lg n="7">
     <l n="43">Ogni Sirena intanto</l>
     <l n="44">Fa rotto il crine d'or cader sul collo.</l>
     <l n="45">Piange Clio, piange Apollo,</l>
     <l n="46">Vedovo e sconsolato, in negro ammanto.</l>
     <l n="47">Daria voci di pianto</l>
     <l n="48">L'umido pesce dal suo petto arguto,</l>
     <l n="49">Se non fosse là giù tacito e muto.</l>
    </lg>
    <lg n="8">
     <l n="50">D'augelletti dipinto</l>
     <l n="51">Gli vola intorno un semplicetto stuolo;</l>
     <l n="52">Un si libra sul volo,</l>
     <l n="53">E dice in canto: “Il gran Sincero è estinto”;</l>
     <l n="54">L'altro da gloria spinto,</l>
     <l n="55">Risponde ardito e lo riprende al rivo:</l>
     <l n="56">“Che dici, o folle, il gran Sincero è vivo”.</l>
    </lg>
    <lg n="9">
     <l n="57">Vivo in terra è per fama,</l>
     <l n="58">Vivo sopra le stelle anco è per gloria;</l>
     <l n="59">Degno d'alta memoria,</l>
     <l n="60">Poetando là su n'invita e chiama,</l>
     <l n="61">Là vederne egli brama,</l>
     <l n="62">Ove a goder quelle beate note,</l>
     <l n="63">Chi colomba non è, volar non puote.</l>
    </lg>
   </lg>
  </body>
 </text>
</TEI>