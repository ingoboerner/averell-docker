<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 33</title>
    <author>Girolamo Fontanella</author>
   </titleStmt>
   <extent>
    <measure unit="stanza">10</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-33</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 33</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 33</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O maestro canoro,</l>
     <l n="2">Ch'a le turbe volanti</l>
     <l n="3">Le note insegni e l'armonia de' canti,</l>
     <l n="4">E con cetera d'oro</l>
     <l n="5">Ch'hai nel musico rostro, Orfeo selvaggio,</l>
     <l n="6">Fai l'aurette danzar, nunzie di maggio.</l>
    </lg>
    <lg n="2">
     <l n="7">Hai le fauci per corde,</l>
     <l n="8">Hai per plettro la lingua,</l>
     <l n="9">Che par ch'un suono in mille suon distingua;</l>
     <l n="10">E soave e concorde,</l>
     <l n="11">Mille versi diversi, e mille e mille</l>
     <l n="12">De la gola hai nel centro organi e squille.</l>
    </lg>
    <lg n="3">
     <l n="13">Con soavi respiri</l>
     <l n="14">Tu da l'aere sereno</l>
     <l n="15">Concepisci la voce in mezzo al seno,</l>
     <l n="16">E la volvi e la giri,</l>
     <l n="17">E la pieghi e l'intrecci, e sembri in tanto</l>
     <l n="18">In sì vario mutar Proteo di canto.</l>
    </lg>
    <lg n="4">
     <l n="19">Or la voce abbassando,</l>
     <l n="20">Con numeroso tuono,</l>
     <l n="21">De la piva e del flauto emuli il suono;</l>
     <l n="22">Or lo spirto aguzzando,</l>
     <l n="23">Mesci fughe e respiri, e gravi e lenti,</l>
     <l n="24">Fai con gorgie iterate alti lamenti.</l>
    </lg>
    <lg n="5">
     <l n="25">Or mormoreggi grave,</l>
     <l n="26">E fra musici groppi,</l>
     <l n="27">Con armonici trilli il canto addoppi.</l>
     <l n="28">Or con pausa soave</l>
     <l n="29">I passaggi trattieni, et or veloce</l>
     <l n="30">Dal bell'arco del sen scocchi la voce.</l>
    </lg>
    <lg n="6">
     <l n="31">Or la torci e ritorci,</l>
     <l n="32">E con lubriche rote</l>
     <l n="33">Un Meandro a formar vieni di note;</l>
     <l n="34">E l'allunghi e l'accorci,</l>
     <l n="35">E con numeri obliqui in vari modi</l>
     <l n="36">I tuoi groppi canori annodi e snodi.</l>
    </lg>
    <lg n="7">
     <l n="37">Sembra musica scala</l>
     <l n="38">La tua gola sonante,</l>
     <l n="39">Ove libero scorre il fiato errante,</l>
     <l n="40">Ch'or cadendo si cala,</l>
     <l n="41">Et or leve si leva, e 'n tai vicende,</l>
     <l n="42">Fra viluppi di note, ascende e scende.</l>
    </lg>
    <lg n="8">
     <l n="43">Sì nel tempo d'aprile,</l>
     <l n="44">Quando i vari colori</l>
     <l n="45">Con la bocca ridente apreno i fiori,</l>
     <l n="46">Garruletto gentile</l>
     <l n="47">Ti rammarichi e piangi, e l'amarezza,</l>
     <l n="48">Che vien dal pianto, è d'armonia dolcezza.</l>
    </lg>
    <lg n="9">
     <l n="49">Ben dal campo d'Eliso,</l>
     <l n="50">Peregrino augelletto,</l>
     <l n="51">Venisti a noi qual messaggiero eletto;</l>
     <l n="52">E se piangi nel riso,</l>
     <l n="53">Ti lagni sol perché fra stelo e stelo,</l>
     <l n="54">Il bel nido ch'hai qui, vorresti in cielo.</l>
    </lg>
    <lg n="10">
     <l n="55">Ma da lochi sì foschi</l>
     <l n="56">Drizza rapido l'ale</l>
     <l n="57">A la magion del mio bel Sol fatale;</l>
     <l n="58">Parti, parti dai boschi;</l>
     <l n="59">E s'albergar nel paradiso vuoi,</l>
     <l n="60">Il trovarai là ne' begli occhi suoi.</l>
    </lg>
   </lg>
  </body>
 </text>
</TEI>