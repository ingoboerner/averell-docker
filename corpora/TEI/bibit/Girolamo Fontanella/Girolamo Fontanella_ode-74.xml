<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 74</title>
    <author>Girolamo Fontanella</author>
   </titleStmt>
   <extent>
    <measure unit="stanza">24</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-74</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 74</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 74</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il fior della margherita</l>
     <l n="2">Or che placido vento</l>
     <l n="3">Spira Zefiro alato,</l>
     <l n="4">E dai ceppi d'argento</l>
     <l n="5">Scioglie il limpido rio col dolce fiato,</l>
     <l n="6">Et aprir si rimira, ovunque ei tocca,</l>
     <l n="7">Agli augelli la lingua, ai fior la bocca,</l>
    </lg>
    <lg n="2">
     <l n="8">Tu, là dove fra piante</l>
     <l n="9">Vien con l'onde sue vive</l>
     <l n="10">Il Volturno sonante</l>
     <l n="11">Del bel Venafro ad ingemmar le rive,</l>
     <l n="12">A l'ombra, o Coppa, de le belle fronde,</l>
     <l n="13">Freni, italico Orfeo, la fuga a l'onde.</l>
    </lg>
    <lg n="3">
     <l n="14">Risvegliando la lira</l>
     <l n="15">Con man saggia et accorta,</l>
     <l n="16">Plachi l'impeto e l'ira</l>
     <l n="17">Che seco il fiume infuriato porta;</l>
     <l n="18">E tanta forza hai nel tuo dir sì bello,</l>
     <l n="19">Che dal canto che fai pende ogni augello.</l>
    </lg>
    <lg n="4">
     <l n="20">Or ch'un'Iride vaga</l>
     <l n="21">Par la terra fiorita,</l>
     <l n="22">Et ogni anima vaga</l>
     <l n="23">La stagione del riso al canto invita,</l>
     <l n="24">Qual vago fior con tua poetica arte</l>
     <l n="25">Intrecci in note et incateni in carte?</l>
    </lg>
    <lg n="5">
     <l n="26">Scrivi forsi la rosa,</l>
     <l n="27">Vergognosa fanciulla,</l>
     <l n="28">Che vermiglia e vezzosa</l>
     <l n="29">Sta dentro molle e morbidetta culla,</l>
     <l n="30">E di porpora adorna il biondo crine,</l>
     <l n="31">Ha, qual donna di fior, trono di spine?</l>
    </lg>
    <lg n="6">
     <l n="32">Canti il Giglio ridente,</l>
     <l n="33">Pien di latte nativo,</l>
     <l n="34">Re de' fiori eminente,</l>
     <l n="35">In ricco trono di smeraldo vivo,</l>
     <l n="36">Quel bianco fior, che con sì bel lavoro</l>
     <l n="37">Ha corona d'argento e scettro d'oro?</l>
    </lg>
    <lg n="7">
     <l n="38">Lodi il tenero Amello,</l>
     <l n="39">Ch'in bel cespo rinchiuso,</l>
     <l n="40">Fresco, tremolo e bello,</l>
     <l n="41">Ha di molli rugiade il crin diffuso,</l>
     <l n="42">E d'un color tra candido e vermiglio,</l>
     <l n="43">De la nunzia del Sol rassembra figlio?</l>
    </lg>
    <lg n="8">
     <l n="44">Piangi il tragico Adone,</l>
     <l n="45">De la bella Ciprigna</l>
     <l n="46">Dilettoso garzone,</l>
     <l n="47">Ch'ancor la spoglia ha tepida e sanguigna,</l>
     <l n="48">E ne la spina rigida e pungente,</l>
     <l n="49">Del cinghial, che l'uccise, addita il dente?</l>
    </lg>
    <lg n="9">
     <l n="50">Canti i pregi di Croco,</l>
     <l n="51">A cui molto somigli</l>
     <l n="52">Ne la chioma di foco,</l>
     <l n="53">E nei colori lucidi e vermigli;</l>
     <l n="54">Quel vago fior, ch'i suoi dolor distingue</l>
     <l n="55">Con mute voci in tre purpuree lingue?</l>
    </lg>
    <lg n="10">
     <l n="56">Canti il molle gesmino,</l>
     <l n="57">Pien di neve sì bella,</l>
     <l n="58">D'ogni campo e giardino</l>
     <l n="59">Minuta gemma e pargoletta stella,</l>
     <l n="60">Che per sì belle e sì fiorite strade,</l>
     <l n="61">Perché lieto l'accogli, in sen ti cade?</l>
    </lg>
    <lg n="11">
     <l n="62">Canti il vago Narciso,</l>
     <l n="63">Ch'amator di se stesso,</l>
     <l n="64">Vagheggiandosi fiso,</l>
     <l n="65">Ne lo specchio del rio si mira impresso;</l>
     <l n="66">E da quell'onda, ove sol morto giacque,</l>
     <l n="67">Rinovando la vita, al mondo nacque?</l>
    </lg>
    <lg n="12">
     <l n="68">Canti il pallido Aiace,</l>
     <l n="69">Odoroso libretto,</l>
     <l n="70">Che con linea vivace</l>
     <l n="71">Pietose note ha d'amoroso affetto,</l>
     <l n="72">E con eterna et immortal memoria,</l>
     <l n="73">De la tragedia sua mostra l'istoria?</l>
    </lg>
    <lg n="13">
     <l n="74">Canti l'umil ginestra,</l>
     <l n="75">Allegrezza di maggio,</l>
     <l n="76">Quando nunzio di festa</l>
     <l n="77">Appare il sol con temperato raggio,</l>
     <l n="78">Quel vago fior, ch'inanellata e bionda,</l>
     <l n="79">In sembianza di cor, mostra ogni fronda?</l>
    </lg>
    <lg n="14">
     <l n="80">Il garofilo adorno,</l>
     <l n="81">Che di linee sottili</l>
     <l n="82">Ricamato d'intorno,</l>
     <l n="83">Ha mille intagli e mille bei profili,</l>
     <l n="84">E posto a fronte ove la rosa inostra,</l>
     <l n="85">Di bellezza e di pompa emulo giostra?</l>
    </lg>
    <lg n="15">
     <l n="86">La viola minuta,</l>
     <l n="87">Che le livide foglie</l>
     <l n="88">Ond'è pinta e tessuta</l>
     <l n="89">Sì belle al sole e sì leggiadre scioglie,</l>
     <l n="90">E 'n grembo a l'erbe, ove giacendo stassi</l>
     <l n="91">Languidetta d'amor, pallida fassi?</l>
    </lg>
    <lg n="16">
     <l n="92">Il papavero molle,</l>
     <l n="93">Che purpureo e soave,</l>
     <l n="94">Il bel collo ha nel colle,</l>
     <l n="95">Pien di dolce sopor, cadente e grave,</l>
     <l n="96">E mentre ammorza in un bel rio la sete,</l>
     <l n="97">Par quell'onda per lui l'onda di Lete?</l>
    </lg>
    <lg n="17">
     <l n="98">Il pieghevole acanto,</l>
     <l n="99">Che sì pure e vivaci</l>
     <l n="100">Con suo gemino vanto</l>
     <l n="101">Dona a ricco testor molli bombaci,</l>
     <l n="102">E con nodi ritorti, arcati e belli,</l>
     <l n="103">Tesse mille d'amor serpi et anelli?</l>
    </lg>
    <lg n="18">
     <l n="104">L'amaranto immortale,</l>
     <l n="105">Che spicoso e velluto,</l>
     <l n="106">Sparso d'oro vitale,</l>
     <l n="107">Ha di serici stami il crin tessuto,</l>
     <l n="108">E dal gelato e tempestoso verno,</l>
     <l n="109">Sostenendo il rigor, si serba eterno?</l>
    </lg>
    <lg n="19">
     <l n="110">L'elitropio amoroso,</l>
     <l n="111">Occhio tenero e biondo,</l>
     <l n="112">Ch'osservando geloso</l>
     <l n="113">Va la luce del sol lieto e giocondo,</l>
     <l n="114">E da dolor di gelosia trafitto,</l>
     <l n="115">Mostra fin ne le foglie il cor descritto?</l>
    </lg>
    <lg n="20">
     <l n="116">Il ligustro gentile,</l>
     <l n="117">Frale, tenero e lieve,</l>
     <l n="118">Che nel tempo d'aprile</l>
     <l n="119">Canuto sorge ad emular la neve,</l>
     <l n="120">Canuto sì, che nel suo bel candore,</l>
     <l n="121">Tu dubbioso non sai s'è neve o fiore?</l>
    </lg>
    <lg n="21">
     <l n="122">Il celeste giacinto,</l>
     <l n="123">Spiritoso zaffiro,</l>
     <l n="124">Che d'azzurro dipinto</l>
     <l n="125">Vagheggia il sol con languidetto giro,</l>
     <l n="126">E par che dica in sì cangiata imago:</l>
     <l n="127">“Deh!rimirami, o sol, ch'ancor son vago”?</l>
    </lg>
    <lg n="22">
     <l n="128">Il vago fiordaliso,</l>
     <l n="129">Che più bianco del gelo,</l>
     <l n="130">Par che pianga nel riso,</l>
     <l n="131">Di sue bellezze innamorando il cielo,</l>
     <l n="132">Quel bianco fior che tanta grazia serra,</l>
     <l n="133">Che sembra uscir dal Paradiso in terra?</l>
    </lg>
    <lg n="23">
     <l n="134">Ma nei campi sì belli,</l>
     <l n="135">E tra fior sì diversi,</l>
     <l n="136">Tu fra musici augelli</l>
     <l n="137">La margherita vai tessendo in versi,</l>
     <l n="138">Leggiadro fior, la cui radice Amore</l>
     <l n="139">Con la sua mano a te piantò nel core.</l>
    </lg>
    <lg n="24">
     <l n="140">Cresca dunque felice</l>
     <l n="141">Sì ben nato fioretto;</l>
     <l n="142">Siali Flora nutrice,</l>
     <l n="143">Custode il core, e giardiniero il petto;</l>
     <l n="144">Gli arrida il cielo, e con perpetui vanti,</l>
     <l n="145">Ogni musica dea l'onori e canti.</l>
    </lg>
   </lg>
  </body>
 </text>
</TEI>