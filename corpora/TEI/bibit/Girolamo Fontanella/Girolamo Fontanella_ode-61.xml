<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 61</title>
    <author>Girolamo Fontanella</author>
   </titleStmt>
   <extent>
    <measure unit="stanza">18</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-61</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 61</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 61</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È strale, o bella donna, o pur pennello</l>
     <l n="2">Quel ch'adopri in tua man, leggiadro e vago?</l>
     <l n="3">Deh, s'è strale novello,</l>
     <l n="4">Come forma un'imago?</l>
     <l n="5">Ahi, ch'è pennel che nel color si tinge,</l>
     <l n="6">Et è strale che punge allor che pinge!</l>
    </lg>
    <lg n="2">
     <l n="7">Chi fu l'autor, chi donator cortese</l>
     <l n="8">Del tuo pennel, se non l'alato nume?</l>
     <l n="9">Ei ti fe' quell'arnese</l>
     <l n="10">De le sue molli piume,</l>
     <l n="11">E perché al mondo il tuo valor rivele,</l>
     <l n="12">Ei de le bende sue ti fa le tele.</l>
    </lg>
    <lg n="3">
     <l n="13">Tu, se dotta dipingi, o dolce guardi,</l>
     <l n="14">Doni vita agli estinti e morte ai vivi.</l>
     <l n="15">Son pennelli i tuoi sguardi</l>
     <l n="16">Sì spiritosi e vivi;</l>
     <l n="17">Così, mentre in amor gli animi stringi,</l>
     <l n="18">Ne la tela d'un cor te stessa pingi.</l>
    </lg>
    <lg n="4">
     <l n="19">Or chi prima di pregio, e chi dapoi,</l>
     <l n="20">Ch'abbia gloria maggior lodar debb'io?</l>
     <l n="21">Loderò gli occhi tuoi,</l>
     <l n="22">Belle stampe di Dio?</l>
     <l n="23">O la tua man miracolosa e degna,</l>
     <l n="24">Che sì belle pitture orna e disegna?</l>
    </lg>
    <lg n="5">
     <l n="25">A te volgo il mio dir, mano ingegnosa,</l>
     <l n="26">Che di pura bianchezza avanzi i gigli,</l>
     <l n="27">Mano, candida rosa,</l>
     <l n="28">Man che perla somigli;</l>
     <l n="29">Meraviglia d'amor, che vista un poco,</l>
     <l n="30">Hai sembianza di neve e spiri foco.</l>
    </lg>
    <lg n="6">
     <l n="31">Fabbra d'alti stupor, maga innocente,</l>
     <l n="32">Che l'imperio d'amor reggi e governi,</l>
     <l n="33">Tu con arte eccellente</l>
     <l n="34">Ne perpetui et eterni;</l>
     <l n="35">Cedano gli occhi a tua beltà gradita:</l>
     <l n="36">Quelli porgono morte e tu dai vita.</l>
    </lg>
    <lg n="7">
     <l n="37">Tu sì vaghi color temprando vai,</l>
     <l n="38">Ch'a le mutole tele alma dispensi,</l>
     <l n="39">E sì belle tu fai</l>
     <l n="40">Frodi ai cupidi sensi,</l>
     <l n="41">Che quanto appar per tua virtù dipinto,</l>
     <l n="42">Rende vivo l'estinto e vero il finto.</l>
    </lg>
    <lg n="8">
     <l n="43">Resta per meraviglia un'ombra immota,</l>
     <l n="44">Chi mira ogni ombra tua vivace e bella:</l>
     <l n="45">Non è di spirto vota,</l>
     <l n="46">S'ad altrui non favella,</l>
     <l n="47">Ch'è tanto al vivo in riguardarsi espressa,</l>
     <l n="48">Che muta stassi a contemplar se stessa.</l>
    </lg>
    <lg n="9">
     <l n="49">Quante volte la Parca, empia e fatale,</l>
     <l n="50">Ne l'imagini tue drizzò le penne,</l>
     <l n="51">Scoccò l'acuto strale,</l>
     <l n="52">E ingannata divenne;</l>
     <l n="53">E d'insolito scorno il volto ingombra,</l>
     <l n="54">S'accorse poi d'aver ferito un'ombra.</l>
    </lg>
    <lg n="10">
     <l n="55">Quante volte l'augel battendo i vanni,</l>
     <l n="56">Ove espresse avei tu l'uve ridenti</l>
     <l n="57">(O che nobili inganni,</l>
     <l n="58">O che prove eccellenti!),</l>
     <l n="59">Ei credendo gustar frutto gradito,</l>
     <l n="60">Beccò le tele e si partì schernito.</l>
    </lg>
    <lg n="11">
     <l n="61">Quante volte pur gìo l'egro infiammato,</l>
     <l n="62">Ove limpida fonte avei tu finta;</l>
     <l n="63">Stese il labbro assetato</l>
     <l n="64">Sopra l'onda dipinta,</l>
     <l n="65">E credendo trovar refugio al danno,</l>
     <l n="66">Ei di Tantalo poi trovò l'inganno.</l>
    </lg>
    <lg n="12">
     <l n="67">Quante volte sul verno egro tremando</l>
     <l n="68">Al tuo foco dipinto il vecchio corse.</l>
     <l n="69">Esclamò poi gridando,</l>
     <l n="70">Ché l'inganno non scorse:</l>
     <l n="71">“Quella fiamma colà come si cela,</l>
     <l n="72">Come il foco non arde oggi la tela?”.</l>
    </lg>
    <lg n="13">
     <l n="73">Deh, qual saggio pittor ti diè quest'arte,</l>
     <l n="74">Onde tessi al veder frode sì illustre?</l>
     <l n="75">Deh, chi volle insegnarte</l>
     <l n="76">Arteficio sì industre?</l>
     <l n="77">Natura no, che di vergogna tinta,</l>
     <l n="78">Da la bell'arte tua si chiama vinta.</l>
    </lg>
    <lg n="14">
     <l n="79">Forse nova d'amor sei Flora eletta,</l>
     <l n="80">Che le stelle del ciel pinge ne' fiori,</l>
     <l n="81">Flora, ch'in su l'erbetta</l>
     <l n="82">Di rugiade ha i colori.</l>
     <l n="83">Ma tu Flora non sei, s'io ben m'aviso:</l>
     <l n="84">Più bello è il volto tuo che 'l suo bel viso.</l>
    </lg>
    <lg n="15">
     <l n="85">O quell'Iride bella esser tu dei,</l>
     <l n="86">Che 'l bell'arco del ciel pinge felice.</l>
     <l n="87">Ma tu quella non sei,</l>
     <l n="88">Graziosa pittrice,</l>
     <l n="89">Ché nel campo d'amor, qualunque assaglia,</l>
     <l n="90">Quella pace riporta, e tu battaglia.</l>
    </lg>
    <lg n="16">
     <l n="91">Forse d'arte sì bella, ascesa in cielo,</l>
     <l n="92">Ti fu mastra là su la bionda Aurora?</l>
     <l n="93">Quella dea che 'l bel velo</l>
     <l n="94">De la notte colora,</l>
     <l n="95">E 'l bianco ciel delineando intorno,</l>
     <l n="96">Con pennello di luce abbozza il giorno.</l>
    </lg>
    <lg n="17">
     <l n="97">Ma tu vinci d'assai l'Aurora in terra,</l>
     <l n="98">Quando a l'ombre che fai doni la luce.</l>
     <l n="99">Più grazia in te si serra,</l>
     <l n="100">Più gloria in te riluce;</l>
     <l n="101">E mentre opere fai sì illustri e sole,</l>
     <l n="102">Vaga aurora non sei, perché sei sole.</l>
    </lg>
    <lg n="18">
     <l n="103">Ben m'avvegg'io che dai canori Apelli</l>
     <l n="104">La muta poesia là su apprendeste.</l>
     <l n="105">Or chi fia che t'appelli</l>
     <l n="106">Donna fra noi terreste?</l>
     <l n="107">Ah, tu imagini fai d'eterno vanto:</l>
     <l n="108">Chi divina non è non giunge a tanto!</l>
    </lg>
   </lg>
  </body>
 </text>
</TEI>