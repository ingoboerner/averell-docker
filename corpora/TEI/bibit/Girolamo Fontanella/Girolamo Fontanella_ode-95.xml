<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 95</title>
    <author>Girolamo Fontanella</author>
   </titleStmt>
   <extent>
    <measure unit="stanza">19</measure>
    <measure unit="line">190</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-95</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 95</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 95</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era l'aspra stagione</l>
     <l n="2">Ch'incatena la fonte, inceppa il fiume,</l>
     <l n="3">E rigore a le membra et ozio apporta.</l>
     <l n="4">Mormorava Aquilone,</l>
     <l n="5">Ch'a l'eolia spelonca apre la porta,</l>
     <l n="6">E de l'artica face adombra il lume.</l>
     <l n="7">Uscia di nevi armato in campo altiero</l>
     <l n="8">L'iperboreo guerriero,</l>
     <l n="9">E crollando con impeto le selve,</l>
     <l n="10">Fea tremar di paura uomini e belve.</l>
    </lg>
    <lg n="2">
     <l n="11">Quando l'ebrea donzella,</l>
     <l n="12">Che nel grembo chiudea l'Autor del mondo,</l>
     <l n="13">Per le rupi giudee facea camino.</l>
     <l n="14">Va tributaria ancella</l>
     <l n="15">Per ubidir l'imperador latino,</l>
     <l n="16">Ch'allor reggea de l'universo il pondo;</l>
     <l n="17">Per inospiti vie l'ore trapassa</l>
     <l n="18">E travagliata e lassa,</l>
     <l n="19">Senza trovar nel viaggiar riposo;</l>
     <l n="20">Seco al fianco venia l'amato sposo.</l>
    </lg>
    <lg n="3">
     <l n="21">Ma dopo lunghi affanni</l>
     <l n="22">Sostenuti in andar, la coppia umile</l>
     <l n="23">Cerca dar posa al piè, ristoro al petto.</l>
     <l n="24">Scosso e roso dagli anni</l>
     <l n="25">Scorge un povero albergo, un rozzo tetto,</l>
     <l n="26">Ch'è di vili giumenti antro e covile.</l>
     <l n="27">Mostra d'ellera torta il sasso duro</l>
     <l n="28">Incortinato il muro,</l>
     <l n="29">E fa veder de' pavimenti a scorno</l>
     <l n="30">Di sue rustiche paglie il suolo adorno.</l>
    </lg>
    <lg n="4">
     <l n="31">In tal rozza dimora</l>
     <l n="32">Cerca trovar riparo incontro al verno,</l>
     <l n="33">Dopo lungo patir per duro calle.</l>
     <l n="34">Qui la mistica Aurora</l>
     <l n="35">Di notte partorisce il Sole eterno.</l>
     <l n="36">Giace il Re delle stelle entro le stalle;</l>
     <l n="37">Si restringe l'Immenso in breve sito,</l>
     <l n="38">Termine ha l'Infinito,</l>
     <l n="39">L'Impassibil patisce, e in poche fasce</l>
     <l n="40">L'Increato e l'Eterno in tempo nasce.</l>
    </lg>
    <lg n="5">
     <l n="41">Sospirosa e pensosa,</l>
     <l n="42">Ricorre al ciel Maria col cor rivolto,</l>
     <l n="43">E de l'inopia sua chiede consiglio.</l>
     <l n="44">Ne la pietà dubbiosa</l>
     <l n="45">Non sa dove posar l'ignudo Figlio;</l>
     <l n="46">Troppo frale difesa è il fieno incolto,</l>
     <l n="47">Troppo il verno risorge armato e crudo.</l>
     <l n="48">Per non vederlo ignudo,</l>
     <l n="49">Si scioglie da la testa il bianco velo</l>
     <l n="50">E ne forma la fascia al Re del cielo.</l>
    </lg>
    <lg n="6">
     <l n="51">E voi, superbi e folli,</l>
     <l n="52">Di tanta povertà non arrossite?</l>
     <l n="53">Voi che seriche fasce e sculti legni,</l>
     <l n="54">Che letti agiati e molli</l>
     <l n="55">Prestate ai vostri pargoletti pegni,</l>
     <l n="56">Far tanto fasto ambiziosi ardite?</l>
     <l n="57">E 'l gran Re di Natura a giacer prende</l>
     <l n="58">Dentro lacere bende?</l>
     <l n="59">Ahi, quanto duro è il cor che non si frange</l>
     <l n="60">E intenerito da pietà non piange!</l>
    </lg>
    <lg n="7">
     <l n="61">Quel Monarca immortale,</l>
     <l n="62">Che 'n su l'Olimpo in maestà risiede</l>
     <l n="63">E calca sotto i piè la Luna e 'l Sole,</l>
     <l n="64">Ch'inegualmente eguale</l>
     <l n="65">Tempra questa del ciel rotante mole,</l>
     <l n="66">Giacer dentro un tugurio oggi si vede.</l>
     <l n="67">Non trova ai sonni suoi morbida piuma;</l>
     <l n="68">Fra il rigor de la bruma,</l>
     <l n="69">Prima ch'ad altra età più ferma passi,</l>
     <l n="70">S'avvezza infante a dimorar tra sassi.</l>
    </lg>
    <lg n="8">
     <l n="71">Chi di vario colore,</l>
     <l n="72">Chi di piume vestio gli augelli alati,</l>
     <l n="73">Per coprirsi or non ha fasce conteste:</l>
     <l n="74">Trema di freddo algore</l>
     <l n="75">Chi sfavilla d'amor puro e celeste.</l>
     <l n="76">Riscaldatelo voi, spirti beati.</l>
     <l n="77">Spìccati di là su dal proprio loco,</l>
     <l n="78">Velocissimo foco,</l>
     <l n="79">E con dolce virtù, fervida e calda,</l>
     <l n="80">Al Bambino Signor le membra scalda.</l>
    </lg>
    <lg n="9">
     <l n="81">Dentro povera culla</l>
     <l n="82">Il gran Verbo divin balbo vagisce,</l>
     <l n="83">E del ciel l'allegrezza in terra geme.</l>
     <l n="84">O sacrata fanciulla,</l>
     <l n="85">Chi può dir la pietà che 'l cor ti preme,</l>
     <l n="86">Mentre in mezzo al rigor che 'l verno unisce,</l>
     <l n="87">Il tuo picciolo pegno esposto miri?</l>
     <l n="88">Mi rispondi e sospiri:</l>
     <l n="89">“Fagli cuna del petto, or che ti lece;</l>
     <l n="90">Per capir nel tuo cor, picciol si fece.</l>
    </lg>
    <lg n="10">
     <l n="91">Non temer di sua mano,</l>
     <l n="92">Che dal ciel fulminò gli empi Giganti,</l>
     <l n="93">Onde il Baratro ancor fuma e sfavilla.</l>
     <l n="94">Pargoletto et umano,</l>
     <l n="95">Ha 'l mio tenero parto alma tranquilla,</l>
     <l n="96">Vieni al volto di lui sicuro avanti;</l>
     <l n="97">Ei punirti non può, quantunque voglia:</l>
     <l n="98">In sì candida spoglia</l>
     <l n="99">Ha ligate le man, ligati i piedi;</l>
     <l n="100">Prigionier tra le fasce oggi no 'l vedi?”.</l>
    </lg>
    <lg n="11">
     <l n="101">Ma ligato et avvinto</l>
     <l n="102">Da l'antico servaggio il mondo scioglie,</l>
     <l n="103">Che di rigida morte era seguace.</l>
     <l n="104">E vincitor, non vinto,</l>
     <l n="105">Porta guerra a l'Inferno, a l'uomo pace;</l>
     <l n="106">Gigantesco vigor Bambino accoglie</l>
     <l n="107">E ne la povertà trionfa invitto;</l>
     <l n="108">Mansueto et afflitto,</l>
     <l n="109">Tal signoria, tal maestà riserba,</l>
     <l n="110">Che si fa d'un presepe aula superba.</l>
    </lg>
    <lg n="12">
     <l n="111">Ceda l'alta vittoria</l>
     <l n="112">Ch'Alcide riportò con man di latte,</l>
     <l n="113">Strangolando le serpi acerbo infante,</l>
     <l n="114">A la palma, a la gloria,</l>
     <l n="115">Onde il nato Messia trionfa amante.</l>
     <l n="116">Ei l'Inferno e la morte a terra abbatte,</l>
     <l n="117">E sul terreno a superar s'avvezza</l>
     <l n="118">Dei disagi l'asprezza,</l>
     <l n="119">Assai più che non fece Ercol riposto</l>
     <l n="120">Su lo scudo paterno al vento esposto.</l>
    </lg>
    <lg n="13">
     <l n="121">Cangia stato Natura,</l>
     <l n="122">Muta gli ordini suoi l'ampio universo,</l>
     <l n="123">Corre balsamo il rivo e latte il fonte;</l>
     <l n="124">Sparsa d'alma verdura</l>
     <l n="125">Si rinova la terra et orna il monte,</l>
     <l n="126">E di freschi smeraldi intorno asperso,</l>
     <l n="127">Sembra un Argo fiorito il colle aprico;</l>
     <l n="128">Sorta dal cespo antico,</l>
     <l n="129">Per vagheggiar l'inaspettata festa,</l>
     <l n="130">Stupefatta la rosa alza la testa.</l>
    </lg>
    <lg n="14">
     <l n="131">Rota sferica lampa,</l>
     <l n="132">Vicesol de la notte oggi la luna:</l>
     <l n="133">Dissipate le nubi e l'ombre rotte,</l>
     <l n="134">Così fulgida avvampa</l>
     <l n="135">Che fa dubbio ad altrui s'è giorno o notte.</l>
     <l n="136">Eserciti di stelle in campo aduna,</l>
     <l n="137">E con pennel di luminoso argento</l>
     <l n="138">Geminando ornamento,</l>
     <l n="139">Come vago pittor che 'n tela finge,</l>
     <l n="140">A la bianca allegrezza il manto pinge.</l>
    </lg>
    <lg n="15">
     <l n="141">Luminoso corriero,</l>
     <l n="142">Che le glorie di Dio narra col canto,</l>
     <l n="143">Dal Paradiso invia l'alto Monarca;</l>
     <l n="144">Più che 'l vento leggiero</l>
     <l n="145">Con auree piume il ciel rapido varca;</l>
     <l n="146">Il baleno, il pensier veloce tanto</l>
     <l n="147">Nel suo corso non è; scorre i cristalli</l>
     <l n="148">Giù per gli eterei calli,</l>
     <l n="149">E nel passar che fa, pomposo e grande,</l>
     <l n="150">Di qua raggi e di là semina e spande.</l>
    </lg>
    <lg n="16">
     <l n="151">Vigilavano a punto</l>
     <l n="152">Gli abitator de' palestini campi,</l>
     <l n="153">Che cura avean di custodir le greggi,</l>
     <l n="154">Quando apparve in un punto</l>
     <l n="155">L'alato messaggier de' sommi seggi;</l>
     <l n="156">Stupìo ciascun vedendo i sacri lampi,</l>
     <l n="157">Si smarrì, s'abbagliò, muto divenne,</l>
     <l n="158">Et ei su l'auree penne</l>
     <l n="159">Bilanciandosi in aria e in mezzo i venti</l>
     <l n="160">Fe' le nubi sonar con questi accenti:</l>
    </lg>
    <lg n="17">
     <l n="161">“Animi semplicetti,</l>
     <l n="162">Sollevate le menti, alzate i cori;</l>
     <l n="163">Giunta al fin del desio la speme ergete,</l>
     <l n="164">A gran ventura eletti</l>
     <l n="165">In tal secolo d'or dal ciel voi siete;</l>
     <l n="166">Siano lungi da voi dubbi timori,</l>
     <l n="167">Gloria, pace, allegrezza a voi riporto;</l>
     <l n="168">Sù, prendete conforto:</l>
     <l n="169">Da le genti il Messia tanto aspettato</l>
     <l n="170">Per condurvi a le stelle in terra è nato”.</l>
    </lg>
    <lg n="18">
     <l n="171">Sì disse, e poi veloce</l>
     <l n="172">Si dileguò con invisibil volo</l>
     <l n="173">Per li campi del ciel vaghi et immensi.</l>
     <l n="174">A l'angelica voce</l>
     <l n="175">Resta attonito il cor, stupido i sensi</l>
     <l n="176">De la rustica gente il fido stuolo.</l>
     <l n="177">E già per adorar lieto s'invia</l>
     <l n="178">Il Bambino Messia;</l>
     <l n="179">Già fa sentir ne l'allegrezza arguti</l>
     <l n="180">Flauti, naccheri, pive, arpe e leuti.</l>
    </lg>
    <lg n="19">
     <l n="181">Giunto a l'umil capanna,</l>
     <l n="182">Ove Dio pargoleggia in mezzo al fieno,</l>
     <l n="183">Devoto ogni pastor chino l'adora;</l>
     <l n="184">Chi gli offre miel, chi manna,</l>
     <l n="185">Chi lo bacia e lusinga e stringe in seno,</l>
     <l n="186">Chi canta al sonno suo nenia canora,</l>
     <l n="187">Chi da la greggia porta un bianco agnello,</l>
     <l n="188">Chi dona un pinto augello,</l>
     <l n="189">E chi tal povertà mira e discopre,</l>
     <l n="190">Che si spoglia la veste e Dio ne copre.</l>
    </lg>
   </lg>
  </body>
 </text>
</TEI>