<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 59</title>
    <author>Girolamo Fontanella</author>
   </titleStmt>
   <extent>
    <measure unit="stanza">52</measure>
    <measure unit="line">312</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-59</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 59</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 59</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sorge in aria tonante</l>
     <l n="2">Dopo tant'anni a riveder la luce</l>
     <l n="3">Furioso Gigante,</l>
     <l n="4">Ribello al ciel, vittorioso duce,</l>
     <l n="5">E fosco inalza e nubiloso intorno</l>
     <l n="6">Sul monte un monte, e su le corna un corno.</l>
    </lg>
    <lg n="2">
     <l n="7">Squarcia il fianco materno,</l>
     <l n="8">Qual troppo angusta al suo furor misura;</l>
     <l n="9">E sdegnando l'Inferno,</l>
     <l n="10">Si fa spiraglio ad esalar l'arsura,</l>
     <l n="11">E manda fuor da le sue rotte vene</l>
     <l n="12">Sulfurei sassi et infocate arene.</l>
    </lg>
    <lg n="3">
     <l n="13">Ei superbo fremendo,</l>
     <l n="14">Antico autor di temerarie prove,</l>
     <l n="15">Va sui turbini orrendo</l>
     <l n="16">A farsi il trono ove l'imperio ha Giove.</l>
     <l n="17">E con quell'armi onde fu spento e spinto,</l>
     <l n="18">Mostrar si vuol più vincitor che vinto.</l>
    </lg>
    <lg n="4">
     <l n="19">Cinto d'orbi tonanti,</l>
     <l n="20">Emulator de le guerriere moli,</l>
     <l n="21">Va per gradi fumanti</l>
     <l n="22">Scalando i cieli e sormontando i poli;</l>
     <l n="23">Et acciecando al bel pianeta i lumi,</l>
     <l n="24">Nubi a nubi radoppia, e fumi a fumi.</l>
    </lg>
    <lg n="5">
     <l n="25">Mille timpani accoglie,</l>
     <l n="26">E mille trombe ei mormorando suona,</l>
     <l n="27">Mille furie discioglie,</l>
     <l n="28">E “guerra, guerra” ogni sua valle intuona;</l>
     <l n="29">E mentre il tempo a la battaglia assegna,</l>
     <l n="30">Dentro i nuvoli suoi spiega l'insegna.</l>
    </lg>
    <lg n="6">
     <l n="31">Giunge zuffa con zuffa,</l>
     <l n="32">E per molto gridar mormora roco,</l>
     <l n="33">Mugge, strepita e sbuffa</l>
     <l n="34">Da la gola fumante aure di foco;</l>
     <l n="35">E per furor, ch'ha nel vedersi oppresso,</l>
     <l n="36">Fra le ceneri sue rode se stesso.</l>
    </lg>
    <lg n="7">
     <l n="37">Scuote il giogo del collo,</l>
     <l n="38">Impaziente più di star sotterra,</l>
     <l n="39">E con rapido crollo</l>
     <l n="40">Fa negli empiti suoi tremar la terra;</l>
     <l n="41">E fin nel centro ove l'imperio ha fisso,</l>
     <l n="42">Scatenando le furie, apre l'abisso.</l>
    </lg>
    <lg n="8">
     <l n="43">Rompe audace ogni freno</l>
     <l n="44">Con improvisa e repentina scossa,</l>
     <l n="45">E nel gravido seno</l>
     <l n="46">Fa conquassar de la gran madre l'ossa,</l>
     <l n="47">E come appar ne le tempeste il flutto,</l>
     <l n="48">Va dibattendo et agitando il tutto.</l>
    </lg>
    <lg n="9">
     <l n="49">Mena furia diversa,</l>
     <l n="50">E ciò ch'incontra, impetuoso inonda,</l>
     <l n="51">Mentre prodigo versa</l>
     <l n="52">Dal rotto fianco in più diluvi l'onda;</l>
     <l n="53">Strano a mirar, che d'un gran monte fuore,</l>
     <l n="54">Dove sorge la fiamma, esca l'umore.</l>
    </lg>
    <lg n="10">
     <l n="55">Corre giù rovinoso,</l>
     <l n="56">Fra duri intoppi ei più gonfiando i passi;</l>
     <l n="57">E qual toro cruccioso,</l>
     <l n="58">Cozza e rompe in andar sassi con sassi,</l>
     <l n="59">Le torri atterra e fa cader tra selve</l>
     <l n="60">Pastori, armenti, agricoltori e belve.</l>
    </lg>
    <lg n="11">
     <l n="61">Da tanti empiti aggiunto,</l>
     <l n="62">E da tanti urti combattuto e mosso,</l>
     <l n="63">Cede e cade in un punto</l>
     <l n="64">Com'onda in onda ogni edificio scosso,</l>
     <l n="65">E nel cader coi precipizi sui</l>
     <l n="66">Dà morte insieme e sepoltura altrui.</l>
    </lg>
    <lg n="12">
     <l n="67">Mira il padre Lieo</l>
     <l n="68">Con occhi molli di stillante duolo,</l>
     <l n="69">Miserabil trofeo,</l>
     <l n="70">Star senza vita ogni sua vite al suolo;</l>
     <l n="71">E mostra fuor ch'ha nel vermiglio viso</l>
     <l n="72">Con le lagrime sue perduto il riso.</l>
    </lg>
    <lg n="13">
     <l n="73">Grida stupido ognuno:</l>
     <l n="74">“Vien forse il dì de l'eternal ruina!</l>
     <l n="75">Quando in cenere bruno</l>
     <l n="76">Stillò mai pioggia, e gocciolò mai brina?</l>
     <l n="77">E con qual modo imperioso e strano,</l>
     <l n="78">Ove Bacco dimora, entra Volcano?”.</l>
    </lg>
    <lg n="14">
     <l n="79">Mira il torbido nembo</l>
     <l n="80">La bella dea che la quiete adombra,</l>
     <l n="81">E sì densa nel grembo</l>
     <l n="82">Si trova accolta e geminata l'ombra,</l>
     <l n="83">Che dubbia sta, mentre il suo carro invia,</l>
     <l n="84">Se ne la terra o ne l'abisso stia.</l>
    </lg>
    <lg n="15">
     <l n="85">Teme, pallido in fronte,</l>
     <l n="86">Menando il giorno, il regnator di Delo,</l>
     <l n="87">Di cader qual Fetonte,</l>
     <l n="88">Per tanti fumi abbargliato in cielo;</l>
     <l n="89">E sì gran tema ha de l'incendio atroce,</l>
     <l n="90">Che nascoso, là su fugge veloce.</l>
    </lg>
    <lg n="16">
     <l n="91">Bolle il salso elemento</l>
     <l n="92">Nel suo gelato et arenoso nido,</l>
     <l n="93">E per tema e spavento,</l>
     <l n="94">Che li porge l'ardor, fugge dal lido;</l>
     <l n="95">E de le pietre, che l'incendio involve,</l>
     <l n="96">Dentro l'onda confusa arde la polve.</l>
    </lg>
    <lg n="17">
     <l n="97">Fin ne l'umide tane,</l>
     <l n="98">Nei cupi fondi e ne l'ondose valli</l>
     <l n="99">Abbrucciata rimane</l>
     <l n="100">La muta plebe degli algosi calli;</l>
     <l n="101">Or quando mai tal meraviglia nacque,</l>
     <l n="102">Morir nel foco et abitar ne l'acque?</l>
    </lg>
    <lg n="18">
     <l n="103">Vedi misti et involti</l>
     <l n="104">Morir coi lupi in compagnia gli agnelli;</l>
     <l n="105">Fra il disordine accolti</l>
     <l n="106">Guizzare i pesci ove volar gli augelli;</l>
     <l n="107">E 'l tutto far, con lagrimabil uso,</l>
     <l n="108">Un invoglio indistinto, un gir confuso.</l>
    </lg>
    <lg n="19">
     <l n="109">Quinci un piè, quindi un busto</l>
     <l n="110">Spira fetido odor, diviso e tronco;</l>
     <l n="111">Qui fumante, ivi adusto,</l>
     <l n="112">Ravisi un teschio e riconosci un tronco;</l>
     <l n="113">E battuto ogni campo et abbattuto,</l>
     <l n="114">Par la reggia di Bacco aula di Pluto.</l>
    </lg>
    <lg n="20">
     <l n="115">Grida il patrio Sebeto:</l>
     <l n="116">“Chi tant'incendio a le mie rive apporta?</l>
     <l n="117">Sento il suolo inquieto,</l>
     <l n="118">Sarà quest'onda or da la terra assorta?</l>
     <l n="119">Sì, sì, schivo a la luce, orrida e bruna,</l>
     <l n="120">Avrò la tomba, ove acquistai la cuna?</l>
    </lg>
    <lg n="21">
     <l n="121">Forse in polvere cade</l>
     <l n="122">Distrutto et arso il portator del giorno!</l>
     <l n="123">Già da l'alte contrade</l>
     <l n="124">Mi par che piombi e che rovini intorno.</l>
     <l n="125">Ma se cadrà di tanto incendio pieno,</l>
     <l n="126">Come bast'io per ricettarlo in seno?</l>
    </lg>
    <lg n="22">
     <l n="127">Io, che povero d'onde,</l>
     <l n="128">Sì angusto ho l'orlo e sì ristretto il vaso,</l>
     <l n="129">Chiuderò fra due sponde</l>
     <l n="130">Chi basta a pena a sepelir l'occaso?</l>
     <l n="131">Potrò amorzar tanto infocato lume,</l>
     <l n="132">Cui poco è il mar, non che bastante un fiume?”.</l>
    </lg>
    <lg n="23">
     <l n="133">“Deh, che miro, che scerno!”</l>
     <l n="134">Nettuno esclama in mezzo l'onde amare,</l>
     <l n="135">“Vedo i laghi d'Averno</l>
     <l n="136">Precipitosi giù cader nel mare;</l>
     <l n="137">Or quando mai fra' miei squamosi numi,</l>
     <l n="138">Tributo ebb'io da sì bollenti fiumi?</l>
    </lg>
    <lg n="24">
     <l n="139">Forse il pallido Oblio</l>
     <l n="140">Fia quel torrente in sì mortifer'onde?</l>
     <l n="141">Mentre torbido e rio</l>
     <l n="142">Il tosco suo col mio licor confonde?</l>
     <l n="143">E ne' miei fusi e cristallini sali</l>
     <l n="144">Porta ai popoli miei sonni letali?</l>
    </lg>
    <lg n="25">
     <l n="145">Forse il re d'Acheronte</l>
     <l n="146">Tributi d'acque a me sì largo mena,</l>
     <l n="147">Mentre apertosi un monte</l>
     <l n="148">Sì grossa sbocca e sì profonda vena?</l>
     <l n="149">O vuol communi in quest'ondose vie</l>
     <l n="150">Le furie sue far con le furie mie?</l>
    </lg>
    <lg n="26">
     <l n="151">Tenta il sodo elemento</l>
     <l n="152">Poggiar là su, per stabilirsi il loco?</l>
     <l n="153">Vuol con novo portento</l>
     <l n="154">Cader qua giù, per abbrucciarne, il foco?</l>
     <l n="155">Ritorna forse in sì cangiate forme</l>
     <l n="156">A la massa confusa il mondo informe?</l>
    </lg>
    <lg n="27">
     <l n="157">O pur, fievole e stanco,</l>
     <l n="158">Il bel cultor de le dorate poma</l>
     <l n="159">Sovra il languido fianco</l>
     <l n="160">Soffrir non può più la stellata soma,</l>
     <l n="161">E debil veglio in sostener la terra,</l>
     <l n="162">Sovra tremolo piè vacilla et erra?”.</l>
    </lg>
    <lg n="28">
     <l n="163">“Perirete, o mortai”,</l>
     <l n="164">Par che quel foco in mormorar ragioni.</l>
     <l n="165">“Sù, destativi omai”,</l>
     <l n="166">Par che rauca la terra al mondo intuoni;</l>
     <l n="167">E mentre trema e con orror rimbomba,</l>
     <l n="168">Par voglia a tutti apparecchiar la tomba.</l>
    </lg>
    <lg n="29">
     <l n="169">Resta al suolo tremante,</l>
     <l n="170">Di calor, di color ciascuno privo;</l>
     <l n="171">Spira a pena anelante,</l>
     <l n="172">Immoto e muto, e semivivo il vivo;</l>
     <l n="173">Et è così da la paura assorto,</l>
     <l n="174">Che non sente la morte, e resta morto.</l>
    </lg>
    <lg n="30">
     <l n="175">Freme il volgo pensoso</l>
     <l n="176">In su l'aprir del matutino giorno:</l>
     <l n="177">Fra pauroso e bramoso,</l>
     <l n="178">Va dubbio il caso esaminando intorno;</l>
     <l n="179">E dal timor, se non dal male ucciso,</l>
     <l n="180">Chi la morte non ha, la mostra al viso.</l>
    </lg>
    <lg n="31">
     <l n="181">Sorge fuor da le piume</l>
     <l n="182">Et apre l'uscio il villanel tremando;</l>
     <l n="183">Mira il torbido lume,</l>
     <l n="184">E dice poi: “Qui come io venni, e quando?</l>
     <l n="185">Mi sogno forse, o ne lo stigio Averno,</l>
     <l n="186">Mentre solco l'Oblio, miro l'Inferno?”.</l>
    </lg>
    <lg n="32">
     <l n="187">Scorge l'alta rovina,</l>
     <l n="188">Fra tanti moti, il miserello immoto:</l>
     <l n="189">Pensa bellica mina,</l>
     <l n="190">E vuol fuggir, ma li vien meno il moto;</l>
     <l n="191">Ei vuol gridar, ma da timor gelato</l>
     <l n="192">Gli vien tronca la voce e tolto il fiato.</l>
    </lg>
    <lg n="33">
     <l n="193">Un tumulto, un lamento,</l>
     <l n="194">Un pianger rotto di chi langue e stride</l>
     <l n="195">Empie ognun di spavento,</l>
     <l n="196">Atterrisce et atterra, ange et ancide:</l>
     <l n="197">È il foco no, che sì vorace fassi,</l>
     <l n="198">È la pietà, che fa spezzare i sassi.</l>
    </lg>
    <lg n="34">
     <l n="199">Vola ardita la morte</l>
     <l n="200">Coi voli ancor di mille incendi e mille,</l>
     <l n="201">Pugna, intrepida e forte,</l>
     <l n="202">Con tanti strai quante ha l'ardor faville;</l>
     <l n="203">E 'n su l'ombrosa e rovinosa balza,</l>
     <l n="204">Fra quelle fiamme i suoi trionfi inalza.</l>
    </lg>
    <lg n="35">
     <l n="205">Stringe il tenero pegno</l>
     <l n="206">L'afflitta madre e va gridando al campo,</l>
     <l n="207">Corre senza ritegno,</l>
     <l n="208">S'aggira e gira e va trovando scampo;</l>
     <l n="209">La morte fugge in fra l'arsiccie arene,</l>
     <l n="210">Ma nel fuggirla, ad incontrarla viene.</l>
    </lg>
    <lg n="36">
     <l n="211">Fugge il veglio tremante,</l>
     <l n="212">E nel fuggir va a ricader poi lasso.</l>
     <l n="213">Fugge il giovine errante,</l>
     <l n="214">E trova poi che gli è rinchiuso il passo.</l>
     <l n="215">Ei dubbio sta ne l'infernal profumo;</l>
     <l n="216">S'egli fugge l'ardor, more nel fumo.</l>
    </lg>
    <lg n="37">
     <l n="217">L'un con l'altro fuggendo,</l>
     <l n="218">S'appoggia e attiene, e ne l'ardor s'affoca.</l>
     <l n="219">Grida un misero ardendo:</l>
     <l n="220">“Aita, aita”, e 'l suo compagno invoca.</l>
     <l n="221">Risponde l'altro in suon dimesso e pio:</l>
     <l n="222">“Non posso, oimè, sto ne la morte anch'io”.</l>
    </lg>
    <lg n="38">
     <l n="223">Ferma attonito i passi</l>
     <l n="224">Il peregrin per le vicine strade</l>
     <l n="225">Tra la furia de' sassi,</l>
     <l n="226">Debitore a la morte: ei trema e cade,</l>
     <l n="227">Cade il meschin, ma nel cader fra loro,</l>
     <l n="228">Può dire a pena in un singhiozzo: “Io moro”.</l>
    </lg>
    <lg n="39">
     <l n="229">Giù precipita un figlio,</l>
     <l n="230">Ove languido un padre arso trabocca;</l>
     <l n="231">Cerca aita al periglio,</l>
     <l n="232">Ma la parola poi li more in bocca.</l>
     <l n="233">Pur moribondo, ei con paterno zelo</l>
     <l n="234">Singhiozza e dice: “A rivederne in cielo”.</l>
    </lg>
    <lg n="40">
     <l n="235">“Fuggi”, grida lo sposo,</l>
     <l n="236">Per man traendo a più poter la moglie.</l>
     <l n="237">Ecco un turbo focoso</l>
     <l n="238">Si spande in aria et ogni ben li toglie:</l>
     <l n="239">Col braccio in man de la sua donna ei resta,</l>
     <l n="240">Fra quell'ombre fumanti, ombra funesta.</l>
    </lg>
    <lg n="41">
     <l n="241">Grida un putto infelice,</l>
     <l n="242">Fra la turba fugace errando insieme.</l>
     <l n="243">“Ove sei madre?”, ei dice,</l>
     <l n="244">“Ove sei figlio?”, ella risponde e geme.</l>
     <l n="245">“Con cui mi lasci?”, egli soggiunge, e intanto</l>
     <l n="246">Ella risponde: “In compagnia del pianto”.</l>
    </lg>
    <lg n="42">
     <l n="247">Questi va, quegli riede;</l>
     <l n="248">Fugge l'un, fugge l'altro; un grida, un piange,</l>
     <l n="249">Rotto il capo, arso il piede.</l>
     <l n="250">Chi di sù, chi di giù s'affligge et ange;</l>
     <l n="251">E fra balli di morte e di fortuna,</l>
     <l n="252">Il caso è vario, e la tragedia è una.</l>
    </lg>
    <lg n="43">
     <l n="253">Ode un salvo rimaso</l>
     <l n="254">Un che grida da lunge e dice: “Aita”.</l>
     <l n="255">Corre al misero caso,</l>
     <l n="256">Ma il zelo suo gli fa lasciar la vita:</l>
     <l n="257">Solo un acquista da pietà mercede,</l>
     <l n="258">Che 'n tante morti il suo morir non vede.</l>
    </lg>
    <lg n="44">
     <l n="259">Piange afflitta sorella,</l>
     <l n="260">Squarciando l'or de le sue bionde chiome,</l>
     <l n="261">E chiamata ancor ella,</l>
     <l n="262">Chiamando va del suo fratello il nome.</l>
     <l n="263">E sente, oimè, senza sperar conforto,</l>
     <l n="264">Un grido poi che le risponde: “È morto”.</l>
    </lg>
    <lg n="45">
     <l n="265">Fra la polve anelante</l>
     <l n="266">Un altro va per refrigerio a l'onda,</l>
     <l n="267">Ma cadendo tremante</l>
     <l n="268">Ne l'acqua no, ma ne l'arena affonda.</l>
     <l n="269">Così riman, senza partir da un loco,</l>
     <l n="270">Sommerso in polve et annegato in foco.</l>
    </lg>
    <lg n="46">
     <l n="271">Sciolta il crin, scinta il manto,</l>
     <l n="272">Cade gravida donna al grave nembo.</l>
     <l n="273">Muor la misera intanto</l>
     <l n="274">Col parto acerbo et immaturo in grembo,</l>
     <l n="275">E va tra fiamme acerbamente unite,</l>
     <l n="276">Con una morte, a terminar due vite.</l>
    </lg>
    <lg n="47">
     <l n="277">Qui con avida cura</l>
     <l n="278">Un corre al tetto a radunar gli arredi,</l>
     <l n="279">Là tra l'onda e l'arsura</l>
     <l n="280">Un altro giunge e se gli mira a' piedi:</l>
     <l n="281">Ma strutti quelli e inceneriti inanzi</l>
     <l n="282">Mira estreme reliquie, ultimi avanzi.</l>
    </lg>
    <lg n="48">
     <l n="283">Mentre ciascuno fugge,</l>
     <l n="284">Si volge indietro e di dolor sospira,</l>
     <l n="285">Urla, freme e si strugge,</l>
     <l n="286">Perché distrutto ogni poter suo mira.</l>
     <l n="287">Pentito riede, e fra la calca involto,</l>
     <l n="288">Pria che morto rimanga, arde sepolto.</l>
    </lg>
    <lg n="49">
     <l n="289">Chi rivolto a le stelle,</l>
     <l n="290">Accusando gli error, piange pentito.</l>
     <l n="291">Chi d'amare novelle</l>
     <l n="292">Vien portator ne la città smarrito.</l>
     <l n="293">Teme e trema ciascun, confuso insieme,</l>
     <l n="294">Chi di qua, chi di là sospira e geme.</l>
    </lg>
    <lg n="50">
     <l n="295">Lascia il ruvido ostello,</l>
     <l n="296">E vien tra mura ad abitar civili</l>
     <l n="297">Doloroso drappello</l>
     <l n="298">Di donne afflitte e di fanciulli umili,</l>
     <l n="299">Che nel suo scampo, travagliato e perso,</l>
     <l n="300">Fra la turba mendica erra disperso.</l>
    </lg>
    <lg n="51">
     <l n="301">Stanco e rotto rimaso</l>
     <l n="302">In sì tragico orror, la voce sciolta,</l>
     <l n="303">Narra il vedovo caso</l>
     <l n="304">Al cittadin, che con pietà l'ascolta;</l>
     <l n="305">E l'egra istoria in raccontar funesta,</l>
     <l n="306">La lingua langue e la parola arresta.</l>
    </lg>
    <lg n="52">
     <l n="307">Resto attonito anch'io</l>
     <l n="308">Qual freddo sasso et insensata pietra;</l>
     <l n="309">Già vien manco il dir mio,</l>
     <l n="310">Già mi cade di man l'arco e la cetra:</l>
     <l n="311">Trema il suol, mugge il mar, mutolo intanto,</l>
     <l n="312">Dando luogo al timor, do posa al canto.</l>
    </lg>
   </lg>
  </body>
 </text>
</TEI>