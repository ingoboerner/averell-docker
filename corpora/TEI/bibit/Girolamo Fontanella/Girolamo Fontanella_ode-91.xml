<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 91</title>
    <author>Girolamo Fontanella</author>
   </titleStmt>
   <extent>
    <measure unit="stanza">16</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-91</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 91</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 91</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Veste, incauto scrittor, d'Icaro il volo,</l>
     <l n="2">Di Fetonte l'ardir mostra a l'ingegno,</l>
     <l n="3">Glorioso signor, chi tenta solo</l>
     <l n="4">Di tue lodi toccar l'ultimo segno.</l>
    </lg>
    <lg n="2">
     <l n="5">Cerca in picciolo giro, in brevi carte</l>
     <l n="6">De le spere serrar la mole immensa,</l>
     <l n="7">Chi con industria di poetic'arte</l>
     <l n="8">Stringer ne' carmi suoi tue glorie pensa.</l>
    </lg>
    <lg n="3">
     <l n="9">Pur di tante virtù ch'in seno accogli,</l>
     <l n="10">E 'l tuo spirto real serba e rinchiude,</l>
     <l n="11">Quella solo dirò, ch'in petto accogli,</l>
     <l n="12">Da la lingua melata alta virtude.</l>
    </lg>
    <lg n="4">
     <l n="13">Fama in Pindo sonò che 'l bel drappello,</l>
     <l n="14">Che dai placidi favi ambrosia fiocca,</l>
     <l n="15">Stille d'aureo licor, lucido e bello,</l>
     <l n="16">Al gran cigno dirceo piovesse in bocca.</l>
    </lg>
    <lg n="5">
     <l n="17">Da tua bocca, Signor, dolce e faconda,</l>
     <l n="18">Ch'in soave parlar vince il Tebano,</l>
     <l n="19">Ne la chiesa di Dio, sacra e gioconda,</l>
     <l n="20">Hanno il nettare lor l'api d'Urbano.</l>
    </lg>
    <lg n="6">
     <l n="21">Egli in trono sedendo, ove dà leggi,</l>
     <l n="22">Ove ognuno ai suoi piè tacito spira,</l>
     <l n="23">De' più nobili affar gli alti maneggi</l>
     <l n="24">Da tua lingua faconda esposti ammira.</l>
    </lg>
    <lg n="7">
     <l n="25">Non sì rapido mai sciolse veloce</l>
     <l n="26">Precipizio d'umor largo torrente,</l>
     <l n="27">Come in prodiga vena, in dolce voce</l>
     <l n="28">Scende da la tua lingua onda eloquente.</l>
    </lg>
    <lg n="8">
     <l n="29">Da la manna del ciel che spargi fuora,</l>
     <l n="30">E che Pito dal ciel dolce ti detta,</l>
     <l n="31">La dolcezza del nome hai preso ancora,</l>
     <l n="32">Ch'addolcisce l'udito e 'l core alletta.</l>
    </lg>
    <lg n="9">
     <l n="33">Già per farne al tuo merto alma corona,</l>
     <l n="34">A tua bella virtù lucente giro,</l>
     <l n="35">L'alme rose dal ciel l'alba ti dona,</l>
     <l n="36">L'alte porpore sue prepara Tiro.</l>
    </lg>
    <lg n="10">
     <l n="37">Già dal sacro pastor cinger ti veggio</l>
     <l n="38">D'ostro lucido il crin, lucido il manto,</l>
     <l n="39">Del vermiglio senato in mezzo al seggio</l>
     <l n="40">Girne al premio conforme anco il tuo vanto.</l>
    </lg>
    <lg n="11">
     <l n="41">Apparecchino omai ne' subbii d'oro</l>
     <l n="42">Purpuree fila i tessitor celesti,</l>
     <l n="43">Per farne poi con immortal lavoro</l>
     <l n="44">A te, degno signor, le sacre vesti.</l>
    </lg>
    <lg n="12">
     <l n="45">Mandi candido bisso il belga industre,</l>
     <l n="46">Che le nevi di Scizia al bianco eccede,</l>
     <l n="47">Per farne poscia un paragone industre</l>
     <l n="48">Al bel candor de la tua pura fede.</l>
    </lg>
    <lg n="13">
     <l n="49">Da le viscere sue l'Indo t'invii</l>
     <l n="50">Del metallo del sol vena ferace,</l>
     <l n="51">Perché prodigo e largo oggi ne sii</l>
     <l n="52">A la nuda Virtù, ch'oppressa giace.</l>
    </lg>
    <lg n="14">
     <l n="53">Ecco a l'ombra real che spandi intorno</l>
     <l n="54">La mia povera Musa oggi ne viene,</l>
     <l n="55">E di cruda fortuna ad onta e scorno</l>
     <l n="56">Nel tuo regio valor speranza tiene.</l>
    </lg>
    <lg n="15">
     <l n="57">Tu che 'n petto romano animo augusto,</l>
     <l n="58">Et in animo augusto attico hai senno,</l>
     <l n="59">Mecenate ti mostra oggi et Augusto</l>
     <l n="60">A le musiche dee ch'onor ti fenno.</l>
    </lg>
    <lg n="16">
     <l n="61">Sai che mente febea narra il futuro,</l>
     <l n="62">Che 'n poetiche note il vero intendi;</l>
     <l n="63">Tu dal mio canto in vaticinio oscuro</l>
     <l n="64">De la porpora omai l'augurio prendi.</l>
    </lg>
   </lg>
  </body>
 </text>
</TEI>