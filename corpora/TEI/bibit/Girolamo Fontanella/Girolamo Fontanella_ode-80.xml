<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 80</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-80</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 80</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 80</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lascia il bellico arnese,</l>
     <l n="2">Che vibra in aria impetuoso il foco;</l>
     <l n="3">Ch'è fierezza e non gioco</l>
     <l n="4">Far bella donna agli augelletti offese.</l>
     <l n="5">Troppo ruvida parme</l>
     <l n="6">Per le tue man tal arme:</l>
     <l n="7">Altri il piombo tonante in guerra scocchi,</l>
     <l n="8">Fulmina tu con gli occhi;</l>
     <l n="9">Con armi di beltà pugna nel campo,</l>
     <l n="10">E d'Amor, non di Marte esca il tuo lampo.</l>
    </lg>
    <lg n="2">
     <l n="11">Trema l'orrida selva</l>
     <l n="12">D'ogni tuo colpo al rimbombar feroce.</l>
     <l n="13">Corre tosto veloce</l>
     <l n="14">Ad intanarsi ogni romita belva.</l>
     <l n="15">Pavido e timidetto</l>
     <l n="16">Fugge il pinto augelletto;</l>
     <l n="17">E fassi in cieco orror l'aria fumante.</l>
     <l n="18">Pallido e tremolante</l>
     <l n="19">Si scote il ramo et ogni fronda insieme,</l>
     <l n="20">La foresta rimbomba e l'antro freme.</l>
    </lg>
    <lg n="3">
     <l n="21">Ahi, quanto fu crudele</l>
     <l n="22">Chi da prima turbò la pace amata</l>
     <l n="23">De la famiglia alata,</l>
     <l n="24">Che l'aria intuona ancor d'alte querele!</l>
     <l n="25">Pura, schietta e sincera</l>
     <l n="26">È la pennuta schiera:</l>
     <l n="27">Far non potea fra noi l'alma Natura</l>
     <l n="28">Più leggiadra fattura;</l>
     <l n="29">Ha di mille color pinte le membra,</l>
     <l n="30">Et al volo et al canto angelo assembra.</l>
    </lg>
    <lg n="4">
     <l n="31">Al crudel non bastava</l>
     <l n="32">La balestra, la rete, il laccio e 'l visco,</l>
     <l n="33">Se con aperto risco</l>
     <l n="34">Battaglia a lui di foco ancor non dava.</l>
     <l n="35">Vibrar fulmine ardente</l>
     <l n="36">Contro spirto innocente,</l>
     <l n="37">Ch'altro non fa che dilettar col pianto;</l>
     <l n="38">Troncarli il dolce canto,</l>
     <l n="39">Fermarli il volo et impedirli il fiato,</l>
     <l n="40">Fu di barbara prova atto spietato.</l>
    </lg>
    <lg n="5">
     <l n="41">Vada ai campi di Marte,</l>
     <l n="42">Non ai boschi a sfogar l'ira omicida;</l>
     <l n="43">Ai tumulti, a le strida,</l>
     <l n="44">A le risse, a le furie usi tal arte.</l>
     <l n="45">Contro barbari tetti,</l>
     <l n="46">Contro gelidi petti</l>
     <l n="47">Opri i fulmini suoi l'empio guerriero;</l>
     <l n="48">Là rigido, là fiero</l>
     <l n="49">Faccia dal ferro suo volar la morte;</l>
     <l n="50">A chi pace desia, guerra non porte.</l>
    </lg>
    <lg n="6">
     <l n="51">Pera il crudo alemanno,</l>
     <l n="52">Che dal concavo bronzo, autor maligno,</l>
     <l n="53">Trovò l'infame ordigno,</l>
     <l n="54">Ch'è tanto al mondo apportator di danno:</l>
     <l n="55">Crudo ingegno, empia mano</l>
     <l n="56">Ebbe l'uomo inumano,</l>
     <l n="57">Ch'imitando dapoi l'infame esempio,</l>
     <l n="58">Forò, perverso et empio,</l>
     <l n="59">Il crudo ferro, e con virtù tiranna</l>
     <l n="60">Fe' rimbombar la temeraria canna.</l>
    </lg>
    <lg n="7">
     <l n="61">Ah, sofferir può Giove,</l>
     <l n="62">Quando ascolta là su l'alto rimbombo</l>
     <l n="63">Del fulminante piombo,</l>
     <l n="64">E non punir sì scelerate prove?</l>
     <l n="65">Come può senza sdegno</l>
     <l n="66">Guardar da l'alto regno</l>
     <l n="67">De l'ardito guerrier l'infame orgoglio,</l>
     <l n="68">E dal superbo soglio</l>
     <l n="69">Del suo stellato e luminoso trono</l>
     <l n="70">Non fulminar l'imitator del tuono?</l>
    </lg>
    <lg n="8">
     <l n="71">Deh, se 'l Re de le stelle</l>
     <l n="72">Scagliò da l'alto Olimpo armi tonanti</l>
     <l n="73">Contro i fieri Giganti,</l>
     <l n="74">E la rocca espugnò ch'alzò Babelle,</l>
     <l n="75">Fulmini ancor l'infame,</l>
     <l n="76">Ch'insidiose trame</l>
     <l n="77">Con quest'arme crudel nel mondo adopra!</l>
     <l n="78">Cessasse almen di sopra</l>
     <l n="79">Giove coi tuoni suoi di farne guerra,</l>
     <l n="80">Or ch'i fulmini suoi vibra la terra.</l>
    </lg>
    <lg n="9">
     <l n="81">E se punìo dal cielo</l>
     <l n="82">Il rapitor de la celeste face,</l>
     <l n="83">Punisca ancor l'audace</l>
     <l n="84">Che vibra a' danni altrui sì crudo telo.</l>
     <l n="85">Filli, a te sol perdoni,</l>
     <l n="86">Che se col ferro tuoni,</l>
     <l n="87">E le fere uccidendo intorno vai,</l>
     <l n="88">Dolce morir le fai;</l>
     <l n="89">E per farsi in bocca tua esca gradita,</l>
     <l n="90">Stima dolce ogni augello uscir di vita.</l>
    </lg>
   </lg>
  </body>
 </text>
</TEI>