<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 4</title>
    <author>Girolamo Fontanella</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 4</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pompa de l'Universo,</l>
     <l n="2">Tempio d'eternità, trono di Dio,</l>
     <l n="3">Ornamento diverso,</l>
     <l n="4">Che 'l Fattor de la luce intorno ordio,</l>
     <l n="5">Primogenito parto almo e fecondo,</l>
     <l n="6">Dal bel sen di natura uscito al mondo.</l>
    </lg>
    <lg n="2">
     <l n="7">Trasparente volume,</l>
     <l n="8">Ove a lettere d'or scrive il destino,</l>
     <l n="9">Infra righe di lume,</l>
     <l n="10">Quanto dispose il gran voler divino,</l>
     <l n="11">Ne' cui fogli lucenti ognor si legge</l>
     <l n="12">Del mondo inferior l'eterna legge.</l>
    </lg>
    <lg n="3">
     <l n="13">Luminosa scultura,</l>
     <l n="14">Ove imagini ardenti impresse il fato,</l>
     <l n="15">Ingemmata scrittura,</l>
     <l n="16">Ove nota gli annali il tempo alato,</l>
     <l n="17">Et ove pur ne la superna corte</l>
     <l n="18">I decreti di Dio segna la sorte.</l>
    </lg>
    <lg n="4">
     <l n="19">Ricca e lucida scena,</l>
     <l n="20">Ch'hai d'eterno splendor fiaccole ardenti,</l>
     <l n="21">Ove a l'ombra serena</l>
     <l n="22">Rappresentan le stelle atti lucenti,</l>
     <l n="23">E di vari guerrier mostran l'istorie,</l>
     <l n="24">Che traslati han là su perpetue glorie.</l>
    </lg>
    <lg n="5">
     <l n="25">Spaziosa campagna,</l>
     <l n="26">Cui le stelle son fior, gli angeli augelli,</l>
     <l n="27">Et ove corre e stagna</l>
     <l n="28">Il torrente d'ambrosia in più ruscelli,</l>
     <l n="29">Che spargendo d'influssi ampi canali,</l>
     <l n="30">Empion d'alti favor l'urne fatali.</l>
    </lg>
    <lg n="6">
     <l n="31">Edificio sovrano,</l>
     <l n="32">Che meraviglie scopri a parte a parte,</l>
     <l n="33">Fabricato per mano</l>
     <l n="34">Di quel gran Mastro, onde Natura ha l'arte,</l>
     <l n="35">Composto sol d'incorruttibil tempre,</l>
     <l n="36">Per star sicuro e per resister sempre.</l>
    </lg>
    <lg n="7">
     <l n="37">Velocissima rota,</l>
     <l n="38">Che fai nel corso tuo perpetuo giro,</l>
     <l n="39">E con tua forza ignota,</l>
     <l n="40">Ogni stato girar fai teco in giro,</l>
     <l n="41">Volubil sì, ma non mutabil mai,</l>
     <l n="42">Per l'usato sentier ritorni e vai.</l>
    </lg>
    <lg n="8">
     <l n="43">Musico armonioso,</l>
     <l n="44">Che movi al moto tuo gli organi eterni</l>
     <l n="45">E con piè luminoso</l>
     <l n="46">Fai le stelle danzar fra i moti alterni,</l>
     <l n="47">E le cose qua giù varie e discordi,</l>
     <l n="48">Col bell'ordine tuo tempri et accordi.</l>
    </lg>
   </lg>
  </body>
 </text>
</TEI>