<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 94</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-94</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 94</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 94</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fugge com'ombra al sole,</l>
     <l n="2">Crolio, la nostra vita, e l'uomo insano,</l>
     <l n="3">Intento a fabricar superbi tetti,</l>
     <l n="4">Fa di porfidi eletti</l>
     <l n="5">Superba loggia alzar, pomposa mole.</l>
     <l n="6">Edificio sovrano</l>
     <l n="7">Che val, che giova altrui, se contra l'armi</l>
     <l n="8">Del tempo e de l'oblio cadono i marmi?</l>
    </lg>
    <lg n="2">
     <l n="9">Folle e vana struttura</l>
     <l n="10">E di dedala man machina illustre,</l>
     <l n="11">I marmi ad eternar forza non hanno.</l>
     <l n="12">Ripararsi in tal danno</l>
     <l n="13">Chi si vantò giamai tra ricche mura?</l>
     <l n="14">Erga pur mole industre,</l>
     <l n="15">Che con irato e formidabil telo</l>
     <l n="16">Sempre i tetti maggior fulmina il cielo.</l>
    </lg>
    <lg n="3">
     <l n="17">Non s'arresta la morte</l>
     <l n="18">Con riverente piè, dove rimira</l>
     <l n="19">Pomposo albergo et ingemmato soglio;</l>
     <l n="20">Con insolente orgoglio</l>
     <l n="21">Sprezzando va le riverite porte.</l>
     <l n="22">Calca porpora assira,</l>
     <l n="23">E le più venerabili corone</l>
     <l n="24">Con tirannico piè sotterra pone.</l>
    </lg>
    <lg n="4">
     <l n="25">Io che vedo il mio stato</l>
     <l n="26">Da fortuna ristretto in breve giro,</l>
     <l n="27">Non cerco alzar da terra aule pompose,</l>
     <l n="28">Moli ricche e fastose,</l>
     <l n="29">E le mura vestir d'abito aurato.</l>
     <l n="30">Né ovunque i lumi aggiro,</l>
     <l n="31">Pronti a' miei cenni, ubidienti e belle,</l>
     <l n="32">Mi veggio intorno andar paggi e donzelle.</l>
    </lg>
    <lg n="5">
     <l n="33">Di chi vien, di chi parte</l>
     <l n="34">Ricca soglia non ho calcata e cinta:</l>
     <l n="35">Pompa ch'è vanità, gloria ch'è vile,</l>
     <l n="36">Signoria ch'è servile,</l>
     <l n="37">Diletto che delitto altrui comparte,</l>
     <l n="38">Luce ch'è un'ombra finta,</l>
     <l n="39">Lode che biasmo apporta, onor ch'è salma,</l>
     <l n="40">Ricchezza al fin ch'è povertà de l'alma.</l>
    </lg>
    <lg n="6">
     <l n="41">Né di mirre odorate</l>
     <l n="42">Fo gli altari fumanti al ciel devoto,</l>
     <l n="43">Perché di ricche merci alato pino</l>
     <l n="44">M'invii lieto il destino,</l>
     <l n="45">Scampando intatto fuor da l'onde irate.</l>
     <l n="46">Questo solo è il mio voto:</l>
     <l n="47">Che mi lasci goder, mentre a Lui piace,</l>
     <l n="48">Con le musiche Ninfe aura di pace.</l>
    </lg>
    <lg n="7">
     <l n="49">O se 'l cielo benigno</l>
     <l n="50">Arride ai voti miei ch'io spargo ai venti,</l>
     <l n="51">Io d'impudico amor, ch'i sensi opprime,</l>
     <l n="52">Non tesserò più rime,</l>
     <l n="53">Ma in riva del Giordano, alato cigno,</l>
     <l n="54">Spargerò sacri accenti,</l>
     <l n="55">E cercarò, di penitenza al fonte,</l>
     <l n="56">Sol di palme idumee cinger la fronte.</l>
    </lg>
    <lg n="8">
     <l n="57">Solo al Cielo si deve</l>
     <l n="58">Sacrare il plettro et offerir la tromba.</l>
     <l n="59">Erra colui ch'idolatrando, stolto,</l>
     <l n="60">Si fa per nume un volto,</l>
     <l n="61">Ch'è un lampo di beltà fallace e breve,</l>
     <l n="62">E dentro cieca tomba</l>
     <l n="63">In cenere disciolta, in terra umile,</l>
     <l n="64">Fia d'immondi animal pastura vile.</l>
    </lg>
    <lg n="9">
     <l n="65">Consacrate, o poeti,</l>
     <l n="66">I vostri carmi a Dio; lasciate intanto</l>
     <l n="67">Più voi di celebrar gl'idoli vostri</l>
     <l n="68">Con disonesti inchiostri:</l>
     <l n="69">I casti profanate almi laureti.</l>
     <l n="70">Non ha purgato il canto</l>
     <l n="71">Chi non ha puro il cor, suono ha discorde</l>
     <l n="72">Chi del poeta ebreo non ha le corde.</l>
    </lg>
   </lg>
  </body>
 </text>
</TEI>