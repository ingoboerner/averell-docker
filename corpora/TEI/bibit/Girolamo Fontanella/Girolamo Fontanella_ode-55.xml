<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 55</title>
    <author>Girolamo Fontanella</author>
   </titleStmt>
   <extent>
    <measure unit="stanza">29</measure>
    <measure unit="line">116</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-55</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 55</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 55</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già d'una piva insuperbito e vano,</l>
     <l n="2">Che gli pendea dal setoloso collo,</l>
     <l n="3">Sì gonfio si levò Satiro insano,</l>
     <l n="4">Ch'osò sfidar, prosuntuoso, Apollo.</l>
    </lg>
    <lg n="2">
     <l n="5">“O tu”, dicea, “che con aurato scettro</l>
     <l n="6">Ti fai signor de l'eliconio fiume,</l>
     <l n="7">Non ti vantar, s'hai ne la mano il plettro,</l>
     <l n="8">Che non è tuo, ma del cillenio nume.</l>
    </lg>
    <lg n="3">
     <l n="9">Cedi il tuo vanto a l'armonia ch'io reco</l>
     <l n="10">Con una canna industriosa et alma,</l>
     <l n="11">Ma se ceder non vuoi, provati meco,</l>
     <l n="12">E premio sia del vincitor la palma.</l>
    </lg>
    <lg n="4">
     <l n="13">Prendi il telar de le tue varie corde,</l>
     <l n="14">Ove in musica tela ordisci il suono,</l>
     <l n="15">E vedi poi chi nel sonar concorde</l>
     <l n="16">Fa di noi due più grazioso il tuono.</l>
    </lg>
    <lg n="5">
     <l n="17">Io d'armoniche fila ordine industre</l>
     <l n="18">Luminoso non ho pettine bello,</l>
     <l n="19">Ma con un legno ruvido e palustre</l>
     <l n="20">Ti sfido intanto a singolar duello”.</l>
    </lg>
    <lg n="6">
     <l n="21">Udio la voce il biondo arcier canoro</l>
     <l n="22">Del vantator del rusticale arnese,</l>
     <l n="23">Et armando la man di cetra d'oro,</l>
     <l n="24">Guerrier canoro a la disfida scese.</l>
    </lg>
    <lg n="7">
     <l n="25">Cinto colà da montanaro stuolo,</l>
     <l n="26">Fatto l'arcade re giudice al canto,</l>
     <l n="27">Dal commune parer discorde ei solo,</l>
     <l n="28">Il castalio signor pospose al vanto.</l>
    </lg>
    <lg n="8">
     <l n="29">Di ciò sdegnato il sagittario biondo,</l>
     <l n="30">Ch'è de la lira armonioso arciero,</l>
     <l n="31">Per castigar tanta follia nel mondo,</l>
     <l n="32">Rese a Mida l'orecchio ispido e nero.</l>
    </lg>
    <lg n="9">
     <l n="33">Ma per coprir l'ingiurioso scorno,</l>
     <l n="34">Che deforme rendea la regia testa,</l>
     <l n="35">La corona adoprò, ch'intorno intorno</l>
     <l n="36">Di scoltura gemmata era contesta.</l>
    </lg>
    <lg n="10">
     <l n="37">Con esempio sì bello attica Musa</l>
     <l n="38">Sotto favola finta il ver ragiona,</l>
     <l n="39">Che spesso mente torbida e confusa</l>
     <l n="40">Va sotto ricca imperial corona.</l>
    </lg>
    <lg n="11">
     <l n="41">Chiude orecchio di Mida in aurea fascia</l>
     <l n="42">Ricco signor, che vanità gradisce;</l>
     <l n="43">Perir gl'ingegni amaramente lascia,</l>
     <l n="44">Le Muse sprezza e le virtù bandisce.</l>
    </lg>
    <lg n="12">
     <l n="45">Negletti in corte i peregrini cigni,</l>
     <l n="46">Agiato nido al poetar non hanno;</l>
     <l n="47">Sotto fero tenor d'astri maligni</l>
     <l n="48">D'una in altra città dispersi vanno.</l>
    </lg>
    <lg n="13">
     <l n="49">Non è chi merchi i lor soavi accenti,</l>
     <l n="50">Sol per desio d'immortalarsi almeno;</l>
     <l n="51">Per inchiostri non cambia ori et argenti:</l>
     <l n="52">Così bollente ha d'avarizia il seno.</l>
    </lg>
    <lg n="14">
     <l n="53">Va ne le regie a celebrar talora</l>
     <l n="54">Gli eroici vanti un peregrino ingegno;</l>
     <l n="55">Ei mal gradito, e mal veduto ancora,</l>
     <l n="56">Premio non trova al suo gran merto degno.</l>
    </lg>
    <lg n="15">
     <l n="57">Contro irata Fortuna ei per riparo</l>
     <l n="58">Una povera lira in man si prende;</l>
     <l n="59">Un frutto coglie in guiderdone amaro,</l>
     <l n="60">Ch'inasprisce la lingua e 'l gusto offende.</l>
    </lg>
    <lg n="16">
     <l n="61">Deh! tornate a la luce, al mondo voi,</l>
     <l n="62">Mecenati famosi, eccelsi Augusti,</l>
     <l n="63">Ch'i poetici ingegni e i sacri eroi</l>
     <l n="64">Accoglieste a tuttor, pietosi e giusti.</l>
    </lg>
    <lg n="17">
     <l n="65">OGGI al mondo non è chi, largo e pio,</l>
     <l n="66">Amico venga a sollevar le Muse;</l>
     <l n="67">Per cibo un lauro e per bevanda un rio</l>
     <l n="68">Hanno in cima ad un colle, accolte e chiuse.</l>
    </lg>
    <lg n="18">
     <l n="69">Più d'un nobile ingegno e più d'un vate</l>
     <l n="70">Sotto scarso destin perir si vede,</l>
     <l n="71">Ma colpa sol de la moderna etate,</l>
     <l n="72">Che nega avara a la virtù mercede.</l>
    </lg>
    <lg n="19">
     <l n="73">Tesse eroico scrittor bellici vanti,</l>
     <l n="74">Con la penna intrecciando almi episodi;</l>
     <l n="75">Ma dai versi non prende altro che vanti,</l>
     <l n="76">E per lodi non coglie altro che lodi.</l>
    </lg>
    <lg n="20">
     <l n="77">Sparge in mezzo le corti un'aurea vena</l>
     <l n="78">Di faconda armonia ch'in versi scioglie,</l>
     <l n="79">Ma da mano real, cortese e piena,</l>
     <l n="80">Vena prodiga d'or giamai non coglie.</l>
    </lg>
    <lg n="21">
     <l n="81">Stima il garrulo vulgo un che, togato,</l>
     <l n="82">Giudica ne le Rote i dritti e i torti,</l>
     <l n="83">Un ch'ha la lite e la discordia a lato,</l>
     <l n="84">Cicalator, mormorator di corti.</l>
    </lg>
    <lg n="22">
     <l n="85">Un, che d'Astrea torcendo i puri sensi,</l>
     <l n="86">La nuda verità veste di frode;</l>
     <l n="87">Corvo inuman, ch'ove a litigio viensi,</l>
     <l n="88">De l'altrui mal, come suo ben, si gode.</l>
    </lg>
    <lg n="23">
     <l n="89">E chi d'Apollo imitator ne l'arte</l>
     <l n="90">Ai bianchi cigni è in purità simile,</l>
     <l n="91">Che spira amor da le sue belle carte,</l>
     <l n="92">Come inutile e vano, ei prende a vile.</l>
    </lg>
    <lg n="24">
     <l n="93">O di secolo pravo insania folle,</l>
     <l n="94">Che l'umano giudizio ombra et appanna!</l>
     <l n="95">Parolette e menzogne il mondo estolle,</l>
     <l n="96">E i poetici studi a terra danna.</l>
    </lg>
    <lg n="25">
     <l n="97">Ma stiasi pur nel suo parer fallace</l>
     <l n="98">La sciocca plebe a vil guadagno intesa,</l>
     <l n="99">Ch'in sì povero stato avendo io pace,</l>
     <l n="100">Lasciar non vo' l'incominciata impresa.</l>
    </lg>
    <lg n="26">
     <l n="101">Benché frutti non abbia il sacro monte,</l>
     <l n="102">E miniere produr non sappia d'auro,</l>
     <l n="103">Benché poveri umor stilli il suo fonte,</l>
     <l n="104">In sì povero umor prendo ristauro.</l>
    </lg>
    <lg n="27">
     <l n="105">Più mi giova raccor sterile alloro</l>
     <l n="106">Tra i silenzi di Pindo alti e divini,</l>
     <l n="107">Che tra fremiti rei del rauco foro</l>
     <l n="108">Di fruttifera palma ornarmi i crini.</l>
    </lg>
    <lg n="28">
     <l n="109">M'è più grato fra' cigni essere accolto,</l>
     <l n="110">Lunge avendo da me discordie e liti,</l>
     <l n="111">Che di garrulo stuol, fallace e stolto,</l>
     <l n="112">I vani applausi e i popolari inviti.</l>
    </lg>
    <lg n="29">
     <l n="113">Leggi e riti d'Astrea né do, né prendo,</l>
     <l n="114">Nel causidico foro amati tanto;</l>
     <l n="115">Reggo me stesso, e quelle norme apprendo</l>
     <l n="116">Che fan puro lo stil, perfetto il canto.</l>
    </lg>
   </lg>
  </body>
 </text>
</TEI>