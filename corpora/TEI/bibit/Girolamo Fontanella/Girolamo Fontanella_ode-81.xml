<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 81</title>
    <author>Girolamo Fontanella</author>
   </titleStmt>
   <extent>
    <measure unit="stanza">14</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-81</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 81</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 81</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Si narra la rapina di Proserpina,</l>
     <l n="2">per alleviamento di bella inferma</l>
     <l n="3">Musa, m'apporta Amore</l>
     <l n="4">Una infausta per me novella ria:</l>
     <l n="5">Amarillide mia,</l>
     <l n="6">Scossa da cruda febre, inferma langue.</l>
     <l n="7">Deh!se calda pietà desta il tuo core,</l>
     <l n="8">Su le fila canore</l>
     <l n="9">Vanne a racconsolar la bella esangue;</l>
     <l n="10">E s'agli egri il cantar porta salute,</l>
     <l n="11">Hai tu ne l'armonia simil virtute.</l>
    </lg>
    <lg n="2">
     <l n="12">Sovra morbidi lini,</l>
     <l n="13">Ch'in Olanda filò mano ingegnosa,</l>
     <l n="14">Qual tramortita rosa</l>
     <l n="15">La bella trovarai ch'inferma giace.</l>
     <l n="16">Ivi mille vedrai nudi Amorini</l>
     <l n="17">Dagl'idalii confini</l>
     <l n="18">Volati a lei per apportarle pace,</l>
     <l n="19">Che da Canopo, delicato e lento,</l>
     <l n="20">Intorno al volto suo chiamano il vento.</l>
    </lg>
    <lg n="3">
     <l n="21">Vola rapida intanto</l>
     <l n="22">Su l'ali che dal ciel sì belle avesti,</l>
     <l n="23">Fendi l'aure celesti,</l>
     <l n="24">E vanne dritta al suo felice tetto;</l>
     <l n="25">Ivi col riso tuo sgombra il suo pianto.</l>
     <l n="26">Respiri ella al tuo canto,</l>
     <l n="27">Et acchetando il travagliato petto,</l>
     <l n="28">Racconta a lei qualche gioconda fola,</l>
     <l n="29">Ch'in Parnaso cantò l'argiva scola.</l>
    </lg>
    <lg n="4">
     <l n="30">Sai la rapina illustre</l>
     <l n="31">Che 'l toro mentitor condusse in Creta;</l>
     <l n="32">Sai come il gran pianeta</l>
     <l n="33">Mirò Dafne cangiar tosto in alloro,</l>
     <l n="34">E Siringa tornar canna palustre;</l>
     <l n="35">Sai come il fabbro industre,</l>
     <l n="36">Chiamando in testimonio il sommo coro,</l>
     <l n="37">Con modo occulto et ingannevol arte,</l>
     <l n="38">Colse ne' lacci suoi Venere e Marte.</l>
    </lg>
    <lg n="5">
     <l n="39">Di' come il re d'Averno</l>
     <l n="40">De l'eleusina dea rapì la figlia,</l>
     <l n="41">Come per meraviglia,</l>
     <l n="42">Fra tante ch'inalzò famose palme,</l>
     <l n="43">Amor poi trionfò de l'odio eterno.</l>
     <l n="44">Narra come l'Inferno,</l>
     <l n="45">Che solo albergo è di mestizia a l'alme,</l>
     <l n="46">Vedesse d'Imeneo, tra l'ombra negra,</l>
     <l n="47">Fiammeggiar, balenar la face allegra.</l>
    </lg>
    <lg n="6">
     <l n="48">Sopra trono fumante</l>
     <l n="49">Posava il fosco dio del cieco regno,</l>
     <l n="50">Avvampava di sdegno,</l>
     <l n="51">Ch'al fianco non vedeasi alma consorte;</l>
     <l n="52">E convocando il suo collegio avante,</l>
     <l n="53">Contro il rettor tonante</l>
     <l n="54">Minacciò, preparò rovina e morte;</l>
     <l n="55">E per dar segno di vicina guerra,</l>
     <l n="56">Crollò più volte et agitò la terra.</l>
    </lg>
    <lg n="7">
     <l n="57">Già disvelta cadea</l>
     <l n="58">Fuor da' cardini suoi l'eterea mole;</l>
     <l n="59">Fuggia pallido il sole,</l>
     <l n="60">Di paura tremò Delia con esso;</l>
     <l n="61">Già la rovina sua chiaro vedea</l>
     <l n="62">Giove che 'n ciel sedea,</l>
     <l n="63">Onde, per dar riparo al danno espresso,</l>
     <l n="64">Al nipote d'Atlante il guardo gira,</l>
     <l n="65">E manda lui per mitigar tant'ira.</l>
    </lg>
    <lg n="8">
     <l n="66">Scende al re d'Acheronte</l>
     <l n="67">Il celeste orator su l'auree piume.</l>
     <l n="68">Innanzi al regio lume,</l>
     <l n="69">Ch'orrida maestà spargea nel lutto,</l>
     <l n="70">Riverente inchinò l'egregia fronte;</l>
     <l n="71">Poi dispargendo un fonte</l>
     <l n="72">Di facondo parlar, ch'acqueta il tutto:</l>
     <l n="73">“Placati, o re”, gli dice, “eccoti omai,</l>
     <l n="74">La sposa che desii ben tosto avrai.</l>
    </lg>
    <lg n="9">
     <l n="75">Verginella resiede</l>
     <l n="76">Ne' colli di Trinacria alma e gradita,</l>
     <l n="77">Che con industri dita</l>
     <l n="78">Sa di Palla avanzar gli almi ricami.</l>
     <l n="79">Questa, che più leggiadra il sol non vede,</l>
     <l n="80">Questa il ciel ti concede,</l>
     <l n="81">Ma rapirla bisogna, oggi, se brami;</l>
     <l n="82">Pugna, audace amator, ch'avrai vittoria,</l>
     <l n="83">E chi ruba in amor, s'acquista gloria”.</l>
    </lg>
    <lg n="10">
     <l n="84">Sì disse il messo alato.</l>
     <l n="85">Placò l'ira e 'l furor l'ardente Pluto;</l>
     <l n="86">Restò Cerbaro muto,</l>
     <l n="87">E l'Erinni acchetar l'impeto acceso:</l>
     <l n="88">Quand'ecco impaziente il nume irato</l>
     <l n="89">Sopra il carro infocato</l>
     <l n="90">Salta veloce a la rapina inteso;</l>
     <l n="91">Stridono ne l'andar le stigie ruote,</l>
     <l n="92">Ogni nero corsier la briglia scuote.</l>
    </lg>
    <lg n="11">
     <l n="93">Già la regia donzella</l>
     <l n="94">Con le figlie di Giove iva a diporto,</l>
     <l n="95">E dal centro risorto</l>
     <l n="96">Il tiranno de l'ombre attento stava,</l>
     <l n="97">Per far di tal beltà preda novella.</l>
     <l n="98">Ridea Ciprigna bella,</l>
     <l n="99">Che da vicino il predator mirava;</l>
     <l n="100">E mentre in lui ridendo i lumi fisse,</l>
     <l n="101">Fe' cenno con la man ch'al furto uscisse.</l>
    </lg>
    <lg n="12">
     <l n="102">Furioso fremendo,</l>
     <l n="103">Spicca dal carro un repentino salto,</l>
     <l n="104">E con rapido assalto</l>
     <l n="105">La bella ad abbracciar corre improviso,</l>
     <l n="106">Che mentre i vaghi fior giva cogliendo,</l>
     <l n="107">Il timor fu sì orrendo,</l>
     <l n="108">Ch'impallidì, che tramortì nel viso,</l>
     <l n="109">Che gelò, che tremò fra tanti orrori,</l>
     <l n="110">E di man le cascar le rose e i fiori.</l>
    </lg>
    <lg n="13">
     <l n="111">Corre la dea di Cinto,</l>
     <l n="112">Corre l'attica dea contro Plutone:</l>
     <l n="113">“Lascia”, grida, “o ladrone”.</l>
     <l n="114">Quella oppone lo strale, e questa l'asta.</l>
     <l n="115">Pluto, di qua, di là, d'assedio cinto,</l>
     <l n="116">Tutto di rabbia tinto,</l>
     <l n="117">Con le garrule dee pugna e contrasta;</l>
     <l n="118">E stando avvinto in sì dubbioso groppo,</l>
     <l n="119">Non sa modo trovar d'uscir d'intoppo.</l>
    </lg>
    <lg n="14">
     <l n="120">Mentre fervido e vago</l>
     <l n="121">Rimira ai passi suoi chiuso ogni loco,</l>
     <l n="122">Con impeto di foco</l>
     <l n="123">Spinge il carro infernal, scote il tridente,</l>
     <l n="124">Batte la terra, e con sulfureo lago</l>
     <l n="125">L'inghiotte ampia vorago.</l>
     <l n="126">Restan le dee confuse al moto ardente;</l>
     <l n="127">Per sì nobile acquisto Amor si gonfia,</l>
     <l n="128">E de la preda sua Pluto trionfa.</l>
    </lg>
   </lg>
  </body>
 </text>
</TEI>