<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 90</title>
    <author>Girolamo Fontanella</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-90</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 90</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 90</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Stava il pittor di Coo</l>
     <l n="2">Tutto intento e rivolto</l>
     <l n="3">A linear con ingegnose dita</l>
     <l n="4">De la bella Campaspo il dolce volto:</l>
     <l n="5">Eran sì vaghi i suoi profili e belli,</l>
     <l n="6">Che dal lucente Eoo</l>
     <l n="7">Parea che l'alba, in oriente uscita,</l>
     <l n="8">Gli prestasse i color, l'ombre e i pennelli;</l>
     <l n="9">E sì fiso pendea</l>
     <l n="10">Da la vaga beltà ch'innanzi avea,</l>
     <l n="11">Che 'n mirar quelle luci, uniche e sole,</l>
     <l n="12">Un'aquila parea rivolta al sole.</l>
    </lg>
    <lg n="2">
     <l n="13">Sospirando mirava,</l>
     <l n="14">E mirando stupiva,</l>
     <l n="15">Di quel bel corpo ogni ben fatta parte,</l>
     <l n="16">Ch'era d'eterna man pittura viva.</l>
     <l n="17">Con sì dotto giudizio et alto ingegno</l>
     <l n="18">Il pennello ei trattava,</l>
     <l n="19">Che ciascuno in mirar l'opra de l'Arte,</l>
     <l n="20">Di Natura stimolla alto disegno;</l>
     <l n="21">Talché, dubbia e confusa</l>
     <l n="22">Da tanta grazia a meraviglia infusa,</l>
     <l n="23">Or questa, or quella in contemplar fattura,</l>
     <l n="24">Se stessa non sapea trovar Natura!</l>
    </lg>
    <lg n="3">
     <l n="25">Mentre sopra la tela</l>
     <l n="26">Animava il colore,</l>
     <l n="27">Restò senza color morto nel viso;</l>
     <l n="28">Agghiacciò di paura, arse d'amore,</l>
     <l n="29">L'armi de la beltà mirando ignude.</l>
     <l n="30">Trema, sfavilla e gela</l>
     <l n="31">Di stupore e d'amor col guardo fiso;</l>
     <l n="32">Sente in petto mancar l'alta virtude.</l>
     <l n="33">Ei pinge accorto e vago,</l>
     <l n="34">E seco pinge Amor la stessa imago;</l>
     <l n="35">Ma con istil diverso e pellegrino</l>
     <l n="36">L'uno pinge nel cor, l'altro nel lino.</l>
    </lg>
    <lg n="4">
     <l n="37">Dal suo lodato inganno</l>
     <l n="38">Ingannato si sente;</l>
     <l n="39">Vede d'un'ombra uscir sì vaga luce,</l>
     <l n="40">Che l'abbaglia il pensier, l'occhio e la mente.</l>
     <l n="41">Ecco poi di pittor diviene amante;</l>
     <l n="42">Fabbro del proprio danno,</l>
     <l n="43">Il suo cieco desio prende per duce;</l>
     <l n="44">E qual farfalla baldanzosa errante,</l>
     <l n="45">Corre al soave lume</l>
     <l n="46">A incenerir le semplicette piume.</l>
     <l n="47">O di fiera beltà cambio crudele,</l>
     <l n="48">Recar la morte a chi l'avviva in tele!</l>
    </lg>
    <lg n="5">
     <l n="49">Mirò, posando in trono,</l>
     <l n="50">Manifesto il desio</l>
     <l n="51">Ne le luci d'Apelle il re di Pella;</l>
     <l n="52">E volto a lui, re generoso e pio,</l>
     <l n="53">Signoreggiando ancor l'interno affetto,</l>
     <l n="54">Con magnanimo dono</l>
     <l n="55">Diede al regio pittor l'efesia bella.</l>
     <l n="56">Ei solo a tant'onor fra mille eletti,</l>
     <l n="57">Premio di sua fatica,</l>
     <l n="58">Ebbe dal greco eroe la bella amica,</l>
     <l n="59">Sì bene allor da la sua man dipinta,</l>
     <l n="60">Che la vera impetrò, per far la finta.</l>
    </lg>
    <lg n="6">
     <l n="61">Fabio, tu che raccogli</l>
     <l n="62">Nel petto e ne la mano</l>
     <l n="63">Nobiltà d'Alessandro e stil d'Apelle,</l>
     <l n="64">Invan ne l'opra tua fatichi, invano,</l>
     <l n="65">Se speri in premio aver costei che pingi.</l>
     <l n="66">De l'armi Amor tu spogli</l>
     <l n="67">Sol per armar sue dita eburnee e belle;</l>
     <l n="68">L'arco ne la sua man canora fingi,</l>
     <l n="69">Inaccorto consiglio:</l>
     <l n="70">Che giova l'arco a chi per arco ha 'l ciglio?</l>
     <l n="71">Ah, vuoi mostrar ch'è geminato il dardo,</l>
     <l n="72">Che t'impiaga la man, fulmina il guardo!</l>
    </lg>
   </lg>
  </body>
 </text>
</TEI>