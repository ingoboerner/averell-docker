<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 78</title>
    <author>Girolamo Fontanella</author>
   </titleStmt>
   <extent>
    <measure unit="stanza">10</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-78</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 78</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 78</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La bella piangente</l>
     <l n="2">Colei ch'alpestre e cruda</l>
     <l n="3">Al mio pianto sembrò rigido scoglio,</l>
     <l n="4">E di pietate ignuda</l>
     <l n="5">Armò d'ira il bel viso, il cor d'orgoglio,</l>
     <l n="6">Dagli occhi suoi, qual rio lucente e chiaro,</l>
     <l n="7">Versa in lagrime dolci il duolo amaro.</l>
    </lg>
    <lg n="2">
     <l n="8">Forse per torre il vanto</l>
     <l n="9">A la vaga del dì rosata stella,</l>
     <l n="10">Sparge un soave pianto,</l>
     <l n="11">Che, qual rugiada in fior, la fa più bella;</l>
     <l n="12">O vuole Amor, come la madre nacque,</l>
     <l n="13">Avere anch'egli il suo natal da l'acque?</l>
    </lg>
    <lg n="3">
     <l n="14">O l'animato aprile,</l>
     <l n="15">Ch'in lei fiorisce di beltà sì vago,</l>
     <l n="16">Languidetta gentile</l>
     <l n="17">Prende a irrigar con sì lucente lago.</l>
     <l n="18">E per far quei bei fior più freschi e belli,</l>
     <l n="19">Nel giardino del volto apre i ruscelli.</l>
    </lg>
    <lg n="4">
     <l n="20">O per temprar l'arsura,</l>
     <l n="21">Ch'io provo, oimè, ne l'infiammato seno,</l>
     <l n="22">Bagna con onda pura</l>
     <l n="23">Del mio fervido cor l'arso terreno,</l>
     <l n="24">Perché produca e rigermogli fuori</l>
     <l n="25">De l'antica speranza i novi fiori.</l>
    </lg>
    <lg n="5">
     <l n="26">O forse i densi fumi,</l>
     <l n="27">Ch'esalo fuor da l'infocato petto,</l>
     <l n="28">L'inumidisce i lumi,</l>
     <l n="29">E di pietà le pinge il bianco aspetto,</l>
     <l n="30">E per mio doppio strazio a stilla a stilla</l>
     <l n="31">L'anima mia per gli occhi suoi distilla.</l>
    </lg>
    <lg n="6">
     <l n="32">O quei vapori accesi,</l>
     <l n="33">Che sospirando e lagrimando invio,</l>
     <l n="34">Ne' suoi begli occhi ascesi,</l>
     <l n="35">Prender di stelle qualità vegg'io?</l>
     <l n="36">Che nel dolce cader non sembran quelle</l>
     <l n="37">Vive stille d'umor, ma vive stelle.</l>
    </lg>
    <lg n="7">
     <l n="38">O quella neve algente,</l>
     <l n="39">Che di freddo rigor le cinge il core,</l>
     <l n="40">Mossa d'affetto ardente,</l>
     <l n="41">Per gli occhi versa in prezioso umore;</l>
     <l n="42">E qual ne' monti è natural costume,</l>
     <l n="43">Sparge qual viva pietra un vivo fiume?</l>
    </lg>
    <lg n="8">
     <l n="44">O vuol, come Nettuno,</l>
     <l n="45">Il trono Amor pur situar ne l'onde?</l>
     <l n="46">O emulo di Giuno,</l>
     <l n="47">L'acque d'un novo ciel versa e diffonde,</l>
     <l n="48">E 'n più sereni e luminosi campi</l>
     <l n="49">Fa balenar tra le sue piogge i lampi?</l>
    </lg>
    <lg n="9">
     <l n="50">O col gemino sole</l>
     <l n="51">Di due luci d'amor chiare e divine,</l>
     <l n="52">Graziosa pur vuole</l>
     <l n="53">Margherite produr lucenti e fine,</l>
     <l n="54">E far che 'l pianto in sì leggiadro viso</l>
     <l n="55">S'incoroni di gemme a par del riso?</l>
    </lg>
    <lg n="10">
     <l n="56">Chi crederà che 'l foco</l>
     <l n="57">Esca da l'onda e sia da l'onda acceso?</l>
     <l n="58">E fra contrario gioco</l>
     <l n="59">Infiammi con vigor non anco inteso?</l>
     <l n="60">E pur questo prov'io, che senza scampo</l>
     <l n="61">Ne l'onda d'un bel pianto ardo et avvampo.</l>
    </lg>
   </lg>
  </body>
 </text>
</TEI>