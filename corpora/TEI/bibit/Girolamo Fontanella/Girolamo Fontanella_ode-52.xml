<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 52</title>
    <author>Girolamo Fontanella</author>
   </titleStmt>
   <extent>
    <measure unit="stanza">38</measure>
    <measure unit="line">152</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-52</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 52</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 52</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che mi giova di lira armar la mano,</l>
     <l n="2">E con musico stral ferir la morte,</l>
     <l n="3">Se de l'orba tiranna esposto in mano,</l>
     <l n="4">Di me trionfa ingiuriosa sorte?</l>
    </lg>
    <lg n="2">
     <l n="5">Io la bell'armonia negletta sento,</l>
     <l n="6">Il poetico onor miro schernito,</l>
     <l n="7">Veggio ch'avido il mondo a l'oro intento,</l>
     <l n="8">A la cetera mia chiude l'udito.</l>
    </lg>
    <lg n="3">
     <l n="9">Re de l'alto Permesso, arcier canoro,</l>
     <l n="10">Che saetti l'oblio scoccando accenti,</l>
     <l n="11">Spezza il pettine tuo dolce e sonoro,</l>
     <l n="12">E d'Anfriso pastor torna agli armenti.</l>
    </lg>
    <lg n="4">
     <l n="13">Lasciate i plettri armoniosi e vaghi,</l>
     <l n="14">Verginelle di Pindo, in mezzo i fiori,</l>
     <l n="15">E cangiando le lire in spole e in aghi,</l>
     <l n="16">Venite al mondo a procacciar tesori.</l>
    </lg>
    <lg n="5">
     <l n="17">Qual recar vi può mai dolce ristauro,</l>
     <l n="18">Un tintinno di corde, un suon di legno?</l>
     <l n="19">Ah, per desio d'un infecondo lauro</l>
     <l n="20">Perder se stesso è vanità d'ingegno!</l>
    </lg>
    <lg n="6">
     <l n="21">S'udì fra noi che la poetic'arte</l>
     <l n="22">Piante e marmi traesse a suon d'accenti,</l>
     <l n="23">Ma non s'udio che ne le belle carte</l>
     <l n="24">Traesse mai da le miniere argenti.</l>
    </lg>
    <lg n="7">
     <l n="25">Ha ben virtù la melodia del canto</l>
     <l n="26">Placar le Furie e mitigar l'Inferno;</l>
     <l n="27">Ma raffrenar chi si donò mai vanto</l>
     <l n="28">De l'avarizia altrui l'ingordo Averno?</l>
    </lg>
    <lg n="8">
     <l n="29">Signor di corte ambizioso stima</l>
     <l n="30">Chi ha negli abiti ricchi aurea testura;</l>
     <l n="31">Virtù che 'l fato ingiurioso opprima</l>
     <l n="32">Da lei discaccia e 'l suo saper non cura.</l>
    </lg>
    <lg n="9">
     <l n="33">Orgoglioso pavone, oggi la gente</l>
     <l n="34">Mira i serici lisci e gli aurei panni,</l>
     <l n="35">Gode il fasto e la pompa aver presente,</l>
     <l n="36">E schiva udir di povertà gli affanni.</l>
    </lg>
    <lg n="10">
     <l n="37">Mirate poi Filosofia, nemica</l>
     <l n="38">A lo stuolo plebeo, garrulo e stolto:</l>
     <l n="39">Va per le porte a sospirar mendica,</l>
     <l n="40">Barbuta il mento, e squallidita il volto.</l>
    </lg>
    <lg n="11">
     <l n="41">Vani studi di Febo, arti fallaci,</l>
     <l n="42">Che di vano sperar l'alme pascete,</l>
     <l n="43">Ai vostri folli e miseri seguaci,</l>
     <l n="44">Che recate giamai, che dar solete?</l>
    </lg>
    <lg n="12">
     <l n="45">Deh! s'a farmi tra grandi oggi pomposo</l>
     <l n="46">Il mio sterile canto unqua non vale,</l>
     <l n="47">E s'in povero stato oppresso io poso,</l>
     <l n="48">Che mi giova di Fama irne su l'ale?</l>
    </lg>
    <lg n="13">
     <l n="49">E se, lasso, il cantar nulla m'impetra,</l>
     <l n="50">E di vano sperar m'empie il desio,</l>
     <l n="51">Febo, prenditi omai l'arco e la cetra,</l>
     <l n="52">Muse, lunge da me gitene, a Dio.</l>
    </lg>
    <lg n="14">
     <l n="53">Siede in cima agli onor chi in cima siede</l>
     <l n="54">A la rota del Fato, alto e secondo;</l>
     <l n="55">Chi tra laceri cenci umil si vede,</l>
     <l n="56">Cade favola al vulgo e scherzo al mondo.</l>
    </lg>
    <lg n="15">
     <l n="57">Ride largo d'onor pomposo stuolo,</l>
     <l n="58">Ove prodiga d'or ride Fortuna;</l>
     <l n="59">L'oro solo trionfa, e l'oro solo</l>
     <l n="60">Suole a gloria trovar strada opportuna.</l>
    </lg>
    <lg n="16">
     <l n="61">Sallo il Re di là su ch'a dentro mira,</l>
     <l n="62">Quanto varia dal cor mostra la voce</l>
     <l n="63">Chi di rigide note arma la lira</l>
     <l n="64">E la penna a biasmarlo alza feroce.</l>
    </lg>
    <lg n="17">
     <l n="65">Madre d'alto saper, figlia di Giove,</l>
     <l n="66">Che 'l divino Liceo reggi et affreni,</l>
     <l n="67">I tuoi nobili Antipi ove or ritrove</l>
     <l n="68">Ch'a sommergere in mar vadano i beni?</l>
    </lg>
    <lg n="18">
     <l n="69">Oggi il cupido mondo esca più cara</l>
     <l n="70">Del metallo non ha, ricco e lucente,</l>
     <l n="71">Che la brama e la voglia in petto avara,</l>
     <l n="72">Nel digiuno desio, cibi e sostente.</l>
    </lg>
    <lg n="19">
     <l n="73">Io de l'oro dirò l'unico pregio,</l>
     <l n="74">De la terra e del ciel lucida prole,</l>
     <l n="75">Luminoso ricamo, altero fregio,</l>
     <l n="76">Che guernisce le stelle et orna il sole.</l>
    </lg>
    <lg n="20">
     <l n="77">Quando parto sì bello Isi scoperse</l>
     <l n="78">Da le viscere sue svenato fuori,</l>
     <l n="79">La rovina non già, l'utile aperse,</l>
     <l n="80">Luce accrebbe a le viste, e gaudio a' cori.</l>
    </lg>
    <lg n="21">
     <l n="81">Fortunate stimò l'Ispano ardito</l>
     <l n="82">Del remoto Perù l'isole amene,</l>
     <l n="83">Perché fertile d'or la terra e 'l lito</l>
     <l n="84">Sì belle manda e preziose vene.</l>
    </lg>
    <lg n="22">
     <l n="85">Al suo biondo apparir sorto più audace,</l>
     <l n="86">Ne la pugna volò tosto il guerriero;</l>
     <l n="87">Le tempeste schernì, spregiò la pace,</l>
     <l n="88">Et incogniti mar corse il nocchiero.</l>
    </lg>
    <lg n="23">
     <l n="89">Prese il forte arator, costante e saldo,</l>
     <l n="90">Il suo vomero adunco, ai solchi eletto,</l>
     <l n="91">E le membra indurando al gelo e al caldo,</l>
     <l n="92">A la madre vetusta aperse il petto.</l>
    </lg>
    <lg n="24">
     <l n="93">Per colmarsi la man d'aurato peso,</l>
     <l n="94">Giacque a l'ombra et al sol fabbro anelante;</l>
     <l n="95">Ricco marmo da terra al ciel sospeso,</l>
     <l n="96">Meraviglia de l'arte erse pesante.</l>
    </lg>
    <lg n="25">
     <l n="97">Desioso a spogliar n'andò le poma</l>
     <l n="98">Ne l'esperide piante il re Perseo,</l>
     <l n="99">E l'atlantica forza oppressa e doma,</l>
     <l n="100">Fra duo mostri d'orror strada si feo.</l>
    </lg>
    <lg n="26">
     <l n="101">Stampa audace ne l'onde il primo solco</l>
     <l n="102">Il tessalico re, pronto a l'imprese,</l>
     <l n="103">E suda in mar per acquistare in Colco</l>
     <l n="104">Del biondo Frisso il peregrino arnese.</l>
    </lg>
    <lg n="27">
     <l n="105">Che non opra fra noi mina sì vaga,</l>
     <l n="106">Di natura e d'amor pompa maggiore:</l>
     <l n="107">S'è ne' dardi d'amor, subito impiaga,</l>
     <l n="108">È baleno a la vista e lampo al core.</l>
    </lg>
    <lg n="28">
     <l n="109">Fa le regie e le mense andar fastose</l>
     <l n="110">De' suoi lucidi arnesi, alteri e chiari,</l>
     <l n="111">E reggendo lumiere alte e pompose,</l>
     <l n="112">Ornamento e splendor reca agli altari.</l>
    </lg>
    <lg n="29">
     <l n="113">Chi nel campo del cor produr desia</l>
     <l n="114">Di sorgente allegria virtù novella,</l>
     <l n="115">Grazioso cultor semini pria</l>
     <l n="116">Su le dolci vivande auree granella.</l>
    </lg>
    <lg n="30">
     <l n="117">L'oro avviva l'infermo e fa l'oppresso</l>
     <l n="118">Da tirannica inopia alto in brev'ora.</l>
     <l n="119">Cede a l'oro ogni forza, e 'l ferro stesso,</l>
     <l n="120">Ch'è più forte di lui, gli cede ancora.</l>
    </lg>
    <lg n="31">
     <l n="121">Odi il cigno del Po, come da Francia</l>
     <l n="122">Fa che vergine bella esca e combatta,</l>
     <l n="123">E con l'alta virtù d'un'aurea lancia,</l>
     <l n="124">Fa ch'atterri le torri e i regni abbatta.</l>
    </lg>
    <lg n="32">
     <l n="125">Com'entrar colà giù giamai potea,</l>
     <l n="126">Ove giunger non può raggio d'Apollo,</l>
     <l n="127">Se 'l troiano guerrier pria non avea</l>
     <l n="128">Ne la bellica man l'aureo rampollo?</l>
    </lg>
    <lg n="33">
     <l n="129">Come, come godea nel regio trono</l>
     <l n="130">De l'adultera bella il viso amato,</l>
     <l n="131">Se 'l più nobile Ideo non dava in dono</l>
     <l n="132">A la bella Ciprigna il pomo aurato?</l>
    </lg>
    <lg n="34">
     <l n="133">Per fecondar con indorata pioggia</l>
     <l n="134">Il terreno d'amor Giove cortese,</l>
     <l n="135">Converso in or, da la stellata loggia</l>
     <l n="136">A la greca fanciulla in grembo scese.</l>
    </lg>
    <lg n="35">
     <l n="137">Fugga, nova Atalanta, alma donzella</l>
     <l n="138">Dai seguaci d'amor per lungo calle:</l>
     <l n="139">Verrà senz'altro ad inciampar la bella,</l>
     <l n="140">Se pone il piè su le dorate palle.</l>
    </lg>
    <lg n="36">
     <l n="141">Coglie de l'onestà l'intatto fiore,</l>
     <l n="142">Che spunta fuor da vergine beltate,</l>
     <l n="143">Chi liberale e prodigo amatore,</l>
     <l n="144">Sparge da larga man piogge dorate.</l>
    </lg>
    <lg n="37">
     <l n="145">Brami abbondar di popolari onori,</l>
     <l n="146">E farti in terra un riverito nume:</l>
     <l n="147">Abbi ne l'arche accumulati gli ori,</l>
     <l n="148">E di ricchezze ambizioso lume.</l>
    </lg>
    <lg n="38">
     <l n="149">Non più vergine, o Clio, venal ti rendi,</l>
     <l n="150">Mentre il biondo metallo oggi può tanto:</l>
     <l n="151">O taci avara, o rigorosa vendi</l>
     <l n="152">A prezzo d'oro a' Mecenati il canto.</l>
    </lg>
   </lg>
  </body>
 </text>
</TEI>