<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 82</title>
    <author>Girolamo Fontanella</author>
   </titleStmt>
   <extent>
    <measure unit="stanza">13</measure>
    <measure unit="line">91</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-82</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 82</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 82</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già la campagna irsuta</l>
     <l n="2">Borea di verde onor spoglia e disgombra;</l>
     <l n="3">E la cima del monte appar canuta,</l>
     <l n="4">E 'l bosco altro non è ch'orrore et ombra.</l>
     <l n="5">Di nubi il ciel s'ingombra,</l>
     <l n="6">Orrido v'apparisce il tuono e 'l lampo,</l>
     <l n="7">E l'Inferno a veder somiglia il campo.</l>
    </lg>
    <lg n="2">
     <l n="8">E tu pur ne la selva,</l>
     <l n="9">Filli, godi abitar folta et impura?</l>
     <l n="10">Abiti dentro i boschi orrida belva,</l>
     <l n="11">Non donna di beltà celeste e pura;</l>
     <l n="12">Torna a le patrie mura,</l>
     <l n="13">Qui dove la città ricca si mostra,</l>
     <l n="14">Fa' de la tua beltà pomposa mostra.</l>
    </lg>
    <lg n="3">
     <l n="15">Vuoi da fere selvagge</l>
     <l n="16">Imparar crudeltà, sdegno et asprezza,</l>
     <l n="17">Mentre tanto abitar godi tra piagge?</l>
     <l n="18">Stanza il bosco non è d'alma bellezza,</l>
     <l n="19">Ma di cruda fierezza:</l>
     <l n="20">Può di Satiro ingordo o d'uomo vile</l>
     <l n="21">Spesso preda restar beltà gentile.</l>
    </lg>
    <lg n="4">
     <l n="22">Han tra selve lontane</l>
     <l n="23">Tortuosi colubri infame culla,</l>
     <l n="24">E mostri spaventosi orride tane:</l>
     <l n="25">Non può sicura starvi alma fanciulla.</l>
     <l n="26">Di pietà non v'è nulla.</l>
     <l n="27">Per quei rigidi luoghi, incolti e bassi,</l>
     <l n="28">Tu fra rischi di morte abiti e passi.</l>
    </lg>
    <lg n="5">
     <l n="29">Credi tu che 'l serpente</l>
     <l n="30">Per te vesta ne' boschi alma pietosa,</l>
     <l n="31">E perdoni a te sol l'empio suo dente?</l>
     <l n="32">Folle sei, se ciò pensi; empia e ritrosa</l>
     <l n="33">È la serpe squamosa;</l>
     <l n="34">Dove mira beltà, più fiera al bosco</l>
     <l n="35">Ricontorce la schena e sparge il tosco.</l>
    </lg>
    <lg n="6">
     <l n="36">Ebbe la Tracia antica</l>
     <l n="37">Donna simile a te d'alto sembiante,</l>
     <l n="38">Che d'illustre cantor fu dolce amica.</l>
     <l n="39">Costei per selve e per campagne errante,</l>
     <l n="40">Montanina vagante,</l>
     <l n="41">Schiva di far ne la città soggiorno,</l>
     <l n="42">Per le balze rifee passava il giorno.</l>
    </lg>
    <lg n="7">
     <l n="43">Videla un dì sì vaga</l>
     <l n="44">Per quei monti vagar dolce Aristeo,</l>
     <l n="45">E ne sentio nel cor focosa piaga.</l>
     <l n="46">Cercò rubarla al citarista Orfeo:</l>
     <l n="47">Che non disse e non feo?</l>
     <l n="48">Sospirò, lagrimò, sparse lamenti,</l>
     <l n="49">E le lagrime sue disperse ai venti.</l>
    </lg>
    <lg n="8">
     <l n="50">Indiscreto amatore,</l>
     <l n="51">Dove non valse il sospirar con quella,</l>
     <l n="52">Tentò l'empio adoprar forza e vigore.</l>
     <l n="53">Stese la man per abbracciarla, et ella,</l>
     <l n="54">Sì fedel come bella,</l>
     <l n="55">Ne la rapida fuga il passo diede,</l>
     <l n="56">Et egli mosse a seguitarla il piede.</l>
    </lg>
    <lg n="9">
     <l n="57">Fugge timida in fretta</l>
     <l n="58">La fanciulla gentil l'amante ingordo,</l>
     <l n="59">Come vola talor lieve saetta,</l>
     <l n="60">O come scorre in aria avido tordo.</l>
     <l n="61">Ecco un aspido sordo</l>
     <l n="62">D'una lacera pietra a caso giunge,</l>
     <l n="63">E de l'alma Euridice il piè trapunge.</l>
    </lg>
    <lg n="10">
     <l n="64">Serpe il veleno e passa,</l>
     <l n="65">Quasi tacita peste, entro le vene.</l>
     <l n="66">Per le viscere poi nel cor trapassa;</l>
     <l n="67">Tosto freddo ogni senso in lei diviene;</l>
     <l n="68">Cade la bella e viene</l>
     <l n="69">Nel suo fiero dolor pallida e stanca,</l>
     <l n="70">Tramortisce la fronte e 'l volto imbianca.</l>
    </lg>
    <lg n="11">
     <l n="71">Ode la flebil voce</l>
     <l n="72">De la bella consorte il dotto trace;</l>
     <l n="73">E con rapido piè corre veloce,</l>
     <l n="74">Ove il caro suo ben languendo giace.</l>
     <l n="75">Come tremola face,</l>
     <l n="76">Come pallido giglio oppresso langue,</l>
     <l n="77">Così languia la giovenetta esangue.</l>
    </lg>
    <lg n="12">
     <l n="78">Alza gli occhi tremanti,</l>
     <l n="79">E 'l suo sposo fedel mira Euridice,</l>
     <l n="80">Che spargea sul bel volto acque di pianti.</l>
     <l n="81">“Ah! troppo è la mia sorte oggi infelice:</l>
     <l n="82">Io manco, io moro”, dice,</l>
     <l n="83">“Per mostrarmi al tuo amor costante e forte”,</l>
     <l n="84">La bella replicò, “provo la morte”.</l>
    </lg>
    <lg n="13">
     <l n="85">Gli narra il tutto e poi</l>
     <l n="86">China sul bianco sen la bionda testa:</l>
     <l n="87">Cerca e non trova il sol con gli occhi suoi;</l>
     <l n="88">In uscir la parola in bocca arresta.</l>
     <l n="89">A pena può con questa</l>
     <l n="90">Voce lui consolar: “Resta, cor mio”.</l>
     <l n="91">E finir non poteo, né dirli: “A Dio”.</l>
    </lg>
   </lg>
  </body>
 </text>
</TEI>