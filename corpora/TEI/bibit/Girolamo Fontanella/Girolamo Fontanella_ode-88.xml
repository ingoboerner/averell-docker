<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 88</title>
    <author>Girolamo Fontanella</author>
   </titleStmt>
   <extent>
    <measure unit="stanza">12</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-88</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 88</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 88</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già per opra di Marte</l>
     <l n="2">La troiana città misera ardea,</l>
     <l n="3">Et abbattuta da le fiamme sparte,</l>
     <l n="4">Ogni rocca merlata al suol cadea.</l>
     <l n="5">Oh, qual era a mirar l'ampia rovina</l>
     <l n="6">De la gente meschina!</l>
     <l n="7">Sorgeano in aria alzati ampi volumi</l>
     <l n="8">Di faville e di fumi;</l>
     <l n="9">Di qua, di là scorrea l'armata argiva:</l>
     <l n="10">Tutto orror, tutto incendio Ilio appariva.</l>
    </lg>
    <lg n="2">
     <l n="11">Stupìo la cieca Notte,</l>
     <l n="12">Quando intorno mirò da fiamme tante</l>
     <l n="13">Dissipate le nebbie e l'ombre rotte,</l>
     <l n="14">Che da l'Erebo fuor menò rotante.</l>
     <l n="15">Quant'occhi intorno avea l'Argo del cielo,</l>
     <l n="16">Si coperse d'un velo,</l>
     <l n="17">Per non mirar, cred'io, l'atroci sorti</l>
     <l n="18">Di tante e tante morti.</l>
     <l n="19">Fuggir Simo e Scamandro, e 'nsieme ardenti</l>
     <l n="20">Portar tributi al mar d'acque bollenti.</l>
    </lg>
    <lg n="3">
     <l n="21">Licenziosi e gonfi</l>
     <l n="22">Givano i fochi a divorar le mura,</l>
     <l n="23">Del tiranno furor prede e trionfi.</l>
     <l n="24">D'artefice ingegnoso industre cura,</l>
     <l n="25">Ogni ampia loggia, ogn'inarcato ponte,</l>
     <l n="26">Ogni marmoreo fonte</l>
     <l n="27">In cenere struggea l'ingorda guerra.</l>
     <l n="28">Rovinavano a terra,</l>
     <l n="29">Per esser poi soggetti ai curvi aratri,</l>
     <l n="30">Tempi, tombe, obelischi, archi e teatri.</l>
    </lg>
    <lg n="4">
     <l n="31">Crescea sempre maggiore</l>
     <l n="32">De l'esercito acheo l'ira e lo sdegno,</l>
     <l n="33">Qual turbo che riporta ombra et orrore</l>
     <l n="34">Da l'eolia spelonca al salso sdegno;</l>
     <l n="35">Ciascun mentre dal ferro in fuga andava</l>
     <l n="36">Ne l'ardor s'incontrava,</l>
     <l n="37">E quel fumo e quel foco ivi sì grande</l>
     <l n="38">Si dilata e si spande,</l>
     <l n="39">Che dubbiosa facea la vista ingombra,</l>
     <l n="40">Qual fosse ivi maggior, la fiamma o l'ombra.</l>
    </lg>
    <lg n="5">
     <l n="41">Il tumulto, il lamento</l>
     <l n="42">Di chi muor, di chi langue iva a le sfere;</l>
     <l n="43">Chi pugnando spargea suoi colpi al vento,</l>
     <l n="44">Chi toglieva al nemico aste e bandiere,</l>
     <l n="45">Chi morendo mordea coi denti il suolo,</l>
     <l n="46">Chi per rabbia e per duolo</l>
     <l n="47">Il nemico spingea nel foco acceso,</l>
     <l n="48">Chi sotto il grave peso</l>
     <l n="49">De le mura abbattute a suon di tromba,</l>
     <l n="50">Quando prese la morte, ebbe la tomba.</l>
    </lg>
    <lg n="6">
     <l n="51">Scudi aperti, elmi infranti,</l>
     <l n="52">Rotti usberghi, archi tronchi, aste recise,</l>
     <l n="53">Urli, grida, sospir, gemiti e pianti,</l>
     <l n="54">Mura oppresse, arsi tetti e genti uccise,</l>
     <l n="55">Teschi sparti, arsi busti e braccia estinte.</l>
     <l n="56">Penne e bende dipinte,</l>
     <l n="57">Cui fu sangue il color, pennello il brando,</l>
     <l n="58">Furioso pugnando,</l>
     <l n="59">Faceano a la tragedia amara e trista</l>
     <l n="60">Spettacolo funesto, orribil vista.</l>
    </lg>
    <lg n="7">
     <l n="61">Solo fra tanti orrori,</l>
     <l n="62">Onde trema a ciascun per tema il petto,</l>
     <l n="63">Il magnanimo Enea, vago d'onori,</l>
     <l n="64">Non cangia cor, non discolora aspetto.</l>
     <l n="65">De' Greci infidi al repentino assalto,</l>
     <l n="66">Spicca un rapido salto,</l>
     <l n="67">Chiama la pugna un bellicoso gioco,</l>
     <l n="68">E tra 'l ferro e tra 'l foco</l>
     <l n="69">Con la tremenda e vincitrice spada</l>
     <l n="70">Si fa libera via, spedita strada.</l>
    </lg>
    <lg n="8">
     <l n="71">E l'insidia nemica</l>
     <l n="72">Brama intorno punir guerrier feroce.</l>
     <l n="73">E come il mietidor, ch'in su la spica</l>
     <l n="74">La falce adopra a più poter veloce,</l>
     <l n="75">Corre sopra la turba armata e carca,</l>
     <l n="76">Né può rapida Parca</l>
     <l n="77">Tante insieme troncar fila di vita,</l>
     <l n="78">Quante la mano ardita</l>
     <l n="79">Ne recidea, sì ch'a vederla in campo,</l>
     <l n="80">Parea la spada sua fulmine e lampo.</l>
    </lg>
    <lg n="9">
     <l n="81">Tal con prova simile,</l>
     <l n="82">Gran Carlo, emulator del gran Troiano,</l>
     <l n="83">Mentre l'Insubria ardea di fiamma ostile,</l>
     <l n="84">Opravi tu la generosa mano.</l>
     <l n="85">Scendea, qual torvo in mar gonfio torrente,</l>
     <l n="86">Fiera gallica gente,</l>
     <l n="87">Forse per assorbir l'Italia afflitta;</l>
     <l n="88">Ma la tua spada invitta,</l>
     <l n="89">Che parea nel ferir lieve baleno,</l>
     <l n="90">Con magnanimo ardir la pose a freno.</l>
    </lg>
    <lg n="10">
     <l n="91">Tremar l'alpine valli,</l>
     <l n="92">Del Tesino e del Po l'onde muggiro,</l>
     <l n="93">Quando tanti s'udir bronzi e metalli,</l>
     <l n="94">Ch'ad intimar battaglia in campo usciro.</l>
     <l n="95">Parea di Serse il campo ivi traslato</l>
     <l n="96">Star ne l'Insubria armato.</l>
     <l n="97">Calpestavano il suol, rodeano il morso</l>
     <l n="98">Mille destrieri al corso,</l>
     <l n="99">E con torbido orror che 'l tutto involve,</l>
     <l n="100">Ergeano in faccia al sol nubi di polve.</l>
    </lg>
    <lg n="11">
     <l n="101">Fra le palle tonanti,</l>
     <l n="102">Che pareano atterrir Bellona istessa,</l>
     <l n="103">Fra le selve de l'aste intorno erranti,</l>
     <l n="104">E fra la calca bellicosa e spessa,</l>
     <l n="105">Tu con invitto cor, con destra mano,</l>
     <l n="106">Gloria del rege ispano,</l>
     <l n="107">Contro il gallico ardir gisti ad opporti.</l>
     <l n="108">Fra gli orror, fra le morti</l>
     <l n="109">Cantò, lodò ne le rovine sue</l>
     <l n="110">Il nemico guerrier le prove tue.</l>
    </lg>
    <lg n="12">
     <l n="111">Ben con dritta ragione,</l>
     <l n="112">Signor, ti teme il Franco, ama l'Ibero,</l>
     <l n="113">Poiché ne la milizia, almo campione,</l>
     <l n="114">Tanto mostri in pugnar senno guerriero.</l>
     <l n="115">Chi più di te contro l'eroe francese</l>
     <l n="116">L'alma Italia difese,</l>
     <l n="117">Più degni acquisti fe', più ricche palme?</l>
     <l n="118">Ben tu fra nobili alme</l>
     <l n="119">Di lauro merti inghirlandar le chiome,</l>
     <l n="120">Che di Carlo rinovi il vanto e 'l nome.</l>
    </lg>
   </lg>
  </body>
 </text>
</TEI>