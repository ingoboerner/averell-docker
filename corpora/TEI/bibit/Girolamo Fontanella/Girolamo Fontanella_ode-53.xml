<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 53</title>
    <author>Girolamo Fontanella</author>
   </titleStmt>
   <extent>
    <measure unit="stanza">26</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-53</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 53</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 53</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giace il mondo fra lussi e l'uomo insano</l>
     <l n="2">Rende sudditi ai sensi i propri affetti;</l>
     <l n="3">Prezza crapole e giochi, amante vano,</l>
     <l n="4">Veste pompe, usa lisci, ama diletti.</l>
    </lg>
    <lg n="2">
     <l n="5">Negli agi immersa, effeminata e folle,</l>
     <l n="6">La pronta gioventù marcir si vede;</l>
     <l n="7">Regna il sonno e la piuma, e l'ozio molle</l>
     <l n="8">Su le morbide coltri a l'ombra siede.</l>
    </lg>
    <lg n="3">
     <l n="9">Miro l'opre e l'usanze oggi diverse</l>
     <l n="10">Da quel secolo d'or purgato e casto;</l>
     <l n="11">Le pelli usò chi nudità coperse,</l>
     <l n="12">Or di serica pompa orna il suo fasto.</l>
    </lg>
    <lg n="4">
     <l n="13">In quel primo vagir del mondo infante,</l>
     <l n="14">Era stanza il tugurio a l'uomo imbelle;</l>
     <l n="15">Or da la terra emulator gigante</l>
     <l n="16">Edifici sublimi alza a le stelle.</l>
    </lg>
    <lg n="5">
     <l n="17">Fa sviscerar da peregrini monti</l>
     <l n="18">Superbo ingegno i più pregiati marmi,</l>
     <l n="19">Per farne o logge o preziosi fonti,</l>
     <l n="20">Che del tempo guerrier durino a l'armi.</l>
    </lg>
    <lg n="6">
     <l n="21">Fa ch'i suoi tetti a riguardar sì belli</l>
     <l n="22">Siano d'arte maestra ultima prova;</l>
     <l n="23">Novi Dedali chiama, e novi Apelli</l>
     <l n="24">Al suo regio lavor prodigo trova.</l>
    </lg>
    <lg n="7">
     <l n="25">L'onda, che sprigionata un tempo apriva</l>
     <l n="26">Da la pomice scabra argentea vena,</l>
     <l n="27">Che senz'arte correa, purgata e viva,</l>
     <l n="28">Tra vaghi fior per la campagna amena,</l>
    </lg>
    <lg n="8">
     <l n="29">Custodita e riposta oggi tra chiavi,</l>
     <l n="30">Fa per opra de l'arte opre stupende:</l>
     <l n="31">Con soave rumor dai piombi cavi</l>
     <l n="32">Le regie illustri ad arricchir discende.</l>
    </lg>
    <lg n="9">
     <l n="33">Non più rustiche paglie, aspri fenili,</l>
     <l n="34">Rozzi e poveri velli, ispidi stami,</l>
     <l n="35">Ma molli sete e preziosi fili</l>
     <l n="36">Fanno al regio suo tetto ombre e ricami.</l>
    </lg>
    <lg n="10">
     <l n="37">Pendono in giù per le sue logge arcate</l>
     <l n="38">Mille d'aureo lavor tappeti industri,</l>
     <l n="39">E ne le mura e ne le travi aurate</l>
     <l n="40">Mille ammiri d'eroi memorie illustri.</l>
    </lg>
    <lg n="11">
     <l n="41">Del più famoso e nobile metallo</l>
     <l n="42">Il suo ricco balcon cerchia sovente,</l>
     <l n="43">E dei monti Rifei puro cristallo</l>
     <l n="44">Fa ne le sue finestre ombra lucente.</l>
    </lg>
    <lg n="12">
     <l n="45">Ei gonfio il cor d'ambiziose voglie,</l>
     <l n="46">Calcar povero suol rifiuta e sdegna;</l>
     <l n="47">Pavimenti gemmati, aurate soglie</l>
     <l n="48">Il suo nobile piè toccar sol degna.</l>
    </lg>
    <lg n="13">
     <l n="49">Nel suo morbido letto ombrando il lume</l>
     <l n="50">Padiglione si leva alto e pomposo,</l>
     <l n="51">E fra lini odorosi e bianche piume</l>
     <l n="52">Presta al languido corpo agio e riposo.</l>
    </lg>
    <lg n="14">
     <l n="53">Vengono a esercitar musiche danze</l>
     <l n="54">Donzellette lascive in ricca veste;</l>
     <l n="55">Spirano arabo odor le regie stanze,</l>
     <l n="56">E fra dolci armonie s'odono feste.</l>
    </lg>
    <lg n="15">
     <l n="57">Fra cancelli d'argento in aria appeso,</l>
     <l n="58">Prigioniero giocoso il verde augello,</l>
     <l n="59">Qui da l'India remota a lui disceso,</l>
     <l n="60">Mille nomi ridir sa vago e bello.</l>
    </lg>
    <lg n="16">
     <l n="61">Mille d'argento e d'or conche e vasella</l>
     <l n="62">Sopra candido lin prepara e spande,</l>
     <l n="63">Ove miri in sua mensa agiata e bella</l>
     <l n="64">Odorosi fumar cibi e vivande.</l>
    </lg>
    <lg n="17">
     <l n="65">Attuffato nel ghiaccio, esposto a l'oro</l>
     <l n="66">Generoso Lieo spumante brilla,</l>
     <l n="67">Che 'n tazza di finissimo lavoro,</l>
     <l n="68">Con soave allegria, placido stilla.</l>
    </lg>
    <lg n="18">
     <l n="69">Sontuoso teatro, altera scena</l>
     <l n="70">Di figure e di lumi erge a suo vanto,</l>
     <l n="71">Ove ispana leggiadra il ballo mena,</l>
     <l n="72">E marito del ballo unisce il canto.</l>
    </lg>
    <lg n="19">
     <l n="73">Ahi, ch'onesto rossor più non inostra</l>
     <l n="74">In donnesca bellezza il bianco viso!</l>
     <l n="75">Lascivetta in andar gli abiti mostra,</l>
     <l n="76">Lussureggia nel petto, arde nel riso.</l>
    </lg>
    <lg n="20">
     <l n="77">De la chioma sua bionda il campo adorno</l>
     <l n="78">Con rastrello d'avorio ara e coltiva,</l>
     <l n="79">Poi vi semina odori, e sparge intorno</l>
     <l n="80">Di licori sabei pioggia lasciva.</l>
    </lg>
    <lg n="21">
     <l n="81">A che dentro le pompe alma bellezza,</l>
     <l n="82">E tra fregi non suoi giace sepolta?</l>
     <l n="83">Schietta e nuda beltà via più si prezza,</l>
     <l n="84">Tanto meno è gentil, quanto è più colta.</l>
    </lg>
    <lg n="22">
     <l n="85">O d'umana follia prova superba!</l>
     <l n="86">Sa ch'ogni opra de l'arte al fin rovina,</l>
     <l n="87">Sa che, sparsa nel Tebro, arena et erba</l>
     <l n="88">Ricopre ancor la maestà latina.</l>
    </lg>
    <lg n="23">
     <l n="89">Cadde Menfi superba e Caria illustre;</l>
     <l n="90">Cesse a l'armi del tempo Argo e Micene;</l>
     <l n="91">E sepolta in oblio fosco e palustre</l>
     <l n="92">Fra le nottole sue sta cieca Atene.</l>
    </lg>
    <lg n="24">
     <l n="93">Le piramide sue trovi, se puote,</l>
     <l n="94">Glorioso l'Egitto e 'l Nilo altero;</l>
     <l n="95">Troia miri le mura a pena note,</l>
     <l n="96">Che fer sì grande il suo temuto impero.</l>
    </lg>
    <lg n="25">
     <l n="97">Trovi Rodo il Colosso, Efeso il tempio;</l>
     <l n="98">Miri tumido Creso oggi il suo trono;</l>
     <l n="99">Contro i colpi del tempo ingordo et empio,</l>
     <l n="100">I romani trionfi ov'ora sono?</l>
    </lg>
    <lg n="26">
     <l n="101">A che dunque inalzar tetti eminenti,</l>
     <l n="102">S'ogni fasto mortal rapido piomba?</l>
     <l n="103">S'altro non resta a ricettar le genti,</l>
     <l n="104">Ch'un freddo marmo, una funerea tomba.</l>
    </lg>
   </lg>
  </body>
 </text>
</TEI>