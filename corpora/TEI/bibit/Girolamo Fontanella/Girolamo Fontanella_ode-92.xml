<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 92</title>
    <author>Girolamo Fontanella</author>
   </titleStmt>
   <extent>
    <measure unit="stanza">20</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-92</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 92</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 92</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Scendi, musica Euterpe, e lascia omai</l>
     <l n="2">De l'Olimpo stellante i sacri balli;</l>
     <l n="3">Tu che lungo i cristalli</l>
     <l n="4">De l'armonico ciel danzando vai,</l>
     <l n="5">E di stelle trapunta e d'or contesta,</l>
     <l n="6">Vaga cingi là su corona e vesta.</l>
    </lg>
    <lg n="2">
     <l n="7">Mentre sveglio con l'arco oggi la lira</l>
     <l n="8">Per celebrar del gran Casoni i vanti,</l>
     <l n="9">Tu seconda i miei canti,</l>
     <l n="10">Tu gloria eterna ai miei concetti spira,</l>
     <l n="11">Tu rischiara l'ingegno e tu, simile</l>
     <l n="12">Al bell'ordine tuo, rendi il mio stile.</l>
    </lg>
    <lg n="3">
     <l n="13">Ben dei tu risonar lodi sì belle,</l>
     <l n="14">E cantando inalzar spirto sì altero,</l>
     <l n="15">Che se lucido impero</l>
     <l n="16">Reggi e movi là su d'orbi e di stelle,</l>
     <l n="17">Chi più saggio di lui su quei zaffiri</l>
     <l n="18">Sa degli altri spiar gli ordini e i giri?</l>
    </lg>
    <lg n="4">
     <l n="19">Ei con ali d'onor levato a volo</l>
     <l n="20">Su le rote del mondo erge l'ingegno;</l>
     <l n="21">Scorre di segno in segno,</l>
     <l n="22">E le lucide vie di polo in polo;</l>
     <l n="23">E gli arcani in mirar d'alma Natura</l>
     <l n="24">Con angusto oricalco il ciel misura.</l>
    </lg>
    <lg n="5">
     <l n="25">Qual pianeta è là su chiuso e celato</l>
     <l n="26">Ch'egli aperto non miri alto e lucente?</l>
     <l n="27">Là con occhio di mente</l>
     <l n="28">Scorge quanto nel ciel registra il fato,</l>
     <l n="29">E sagace indovin d'opre future,</l>
     <l n="30">Legge a lettere d'or l'altrui venture.</l>
    </lg>
    <lg n="6">
     <l n="31">Per li gradi de l'aria ascende e scende,</l>
     <l n="32">Gli elementi divisa, i siti e i lochi,</l>
     <l n="33">Mira i celesti fochi,</l>
     <l n="34">Qual benigno e qual reo nel ciel risplende,</l>
     <l n="35">E di Febo osservando il moto e 'l lume,</l>
     <l n="36">Glorioso et invitto alza le piume.</l>
    </lg>
    <lg n="7">
     <l n="37">Com'esali il vapor, s'induri il gelo,</l>
     <l n="38">Si distilli la pioggia e rompa il tuono,</l>
     <l n="39">Sorga il lampo, esca il suono,</l>
     <l n="40">Iri bella si pinga arco del cielo,</l>
     <l n="41">Si condensi la nube e spiri il vento,</l>
     <l n="42">Luminoso contempla, ammira intento.</l>
    </lg>
    <lg n="8">
     <l n="43">Chi può dir come poi, soavi e belli,</l>
     <l n="44">Ne la bocca melata esprima i detti,</l>
     <l n="45">Come desti gli affetti,</l>
     <l n="46">Signoreggi le voglie e i cor rubelli?</l>
     <l n="47">E con prodiga vena, alma e faconda,</l>
     <l n="48">Versi miel, piova ambrosia, oro diffonda.</l>
    </lg>
    <lg n="9">
     <l n="49">De l'interno splendor nunzia verace</l>
     <l n="50">È la regia beltà ch'ei mostra fuora;</l>
     <l n="51">Gravità ch'innamora,</l>
     <l n="52">Maestà che diletta, orror che piace,</l>
     <l n="53">Placidezza ch'alletta, amor ch'invita,</l>
     <l n="54">Ne l'augusta sembianza allegro addita.</l>
    </lg>
    <lg n="10">
     <l n="55">In sua fronte reale, ove sereno</l>
     <l n="56">Signorili pianeti aprono il riso,</l>
     <l n="57">Giove mirasi assiso,</l>
     <l n="58">Di venusta allegria vago e ripieno;</l>
     <l n="59">Grazioso così, che 'n lui rivolto,</l>
     <l n="60">Tu dubbioso non sai s'è cielo o volto.</l>
    </lg>
    <lg n="11">
     <l n="61">Veste olandico lin, candido vello,</l>
     <l n="62">Come in stola di neve angel s'asconde;</l>
     <l n="63">Lino, che sciolto in onde,</l>
     <l n="64">Serpe in tremole pieghe, orlato e bello,</l>
     <l n="65">E qual vetro che rosa o perla accoglia,</l>
     <l n="66">La bianchezza del cor mostra a la spoglia.</l>
    </lg>
    <lg n="12">
     <l n="67">Cigno forsi è costui, che 'n bianche piume</l>
     <l n="68">Dal celeste Aganippe aperse l'ali,</l>
     <l n="69">Per far fede ai mortali</l>
     <l n="70">De l'eterna armonia del sommo Nume;</l>
     <l n="71">O qual alba novella aprendo il giorno,</l>
     <l n="72">Ha di gigli intessuto abito adorno.</l>
    </lg>
    <lg n="13">
     <l n="73">Ben lo spirto di Paolo in lui si scorge,</l>
     <l n="74">Voce e tromba di Dio, che desta il mondo</l>
     <l n="75">Dal letargo profondo,</l>
     <l n="76">Qualor per dritta via l'anime scorge,</l>
     <l n="77">E de' libri scorrendo i campi immensi</l>
     <l n="78">Spiega, sacro orator, mistici sensi.</l>
    </lg>
    <lg n="14">
     <l n="79">Serba in giovine età maturo senno,</l>
     <l n="80">Come sorge in april canuto il giglio;</l>
     <l n="81">Vecchio è sol nel consiglio.</l>
     <l n="82">A dar legge ad altrui basta col cenno,</l>
     <l n="83">E al governo de' suoi custode eletto,</l>
     <l n="84">Giunge a somma bontà senno perfetto.</l>
    </lg>
    <lg n="15">
     <l n="85">Tal senile prudenza in lui si scopre</l>
     <l n="86">D'inudito saper, d'ingegno e d'arte;</l>
     <l n="87">E sì belli comparte</l>
     <l n="88">De la mente i pensier, gli studi e l'opre,</l>
     <l n="89">Che potrebbe, nocchier prudente e grave,</l>
     <l n="90">De la Chiesa di Dio guidar la nave.</l>
    </lg>
    <lg n="16">
     <l n="91">Ma gli onor prolungando e i degni pregi,</l>
     <l n="92">Miro tarda al suo merto uscir fortuna.</l>
     <l n="93">Deh!perché non raduna</l>
     <l n="94">Da le sacre murici i ricchi fregi,</l>
     <l n="95">Perché premio dovuto e degno al fine</l>
     <l n="96">Gl'incoroni la fronte e cinga il crine?</l>
    </lg>
    <lg n="17">
     <l n="97">Senza porpora ancor, pomposa e vaga,</l>
     <l n="98">Porporato signor d'ognun si stima:</l>
     <l n="99">Dignità che sublima</l>
     <l n="100">Più meritar che conseguir s'appaga.</l>
     <l n="101">E vie più che di bisso e d'ostro e d'oro</l>
     <l n="102">Ha di belle virtù ricco lavoro.</l>
    </lg>
    <lg n="18">
     <l n="103">Ben famoso trofeo mostra a l'insegna</l>
     <l n="104">Cinta d'alto valor rocca sublime,</l>
     <l n="105">Che con merlate cime</l>
     <l n="106">A varcar da la terra al ciel n'insegna,</l>
     <l n="107">E del tempo acquistando alta vittoria,</l>
     <l n="108">Si solleva a le sfere, alza a la gloria.</l>
    </lg>
    <lg n="19">
     <l n="109">Casa d'alto valor, pregiato nido</l>
     <l n="110">Di bontà, di virtù sembra il suo petto;</l>
     <l n="111">Torre di casto affetto,</l>
     <l n="112">Contra il senso rubel riparo fido,</l>
     <l n="113">Stanza d'alto saper, reggia famosa,</l>
     <l n="114">Edificio sublime, aula pomposa.</l>
    </lg>
    <lg n="20">
     <l n="115">Di sue tante virtù giamai chi puote</l>
     <l n="116">L'alta somma ridir largo e diffuso?</l>
     <l n="117">Ecco muto e confuso,</l>
     <l n="118">Lascio in mezzo al cantar tronche le note.</l>
     <l n="119">Musa, ancor tu de le sue glorie al vanto,</l>
     <l n="120">S'abbagliarti non vuoi, da' freno al canto.</l>
    </lg>
   </lg>
  </body>
 </text>
</TEI>