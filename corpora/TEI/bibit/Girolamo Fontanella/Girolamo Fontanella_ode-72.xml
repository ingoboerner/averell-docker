<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 72</title>
    <author>Girolamo Fontanella</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-72</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 72</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 72</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Bella fabbra d'accenti,</l>
     <l n="2">Vaga culla del riso,</l>
     <l n="3">Ricca cella d'odor, pompa del viso,</l>
     <l n="4">Ingemmata prigion di cori ardenti,</l>
     <l n="5">Amoroso spiraglio, onde odorato</l>
     <l n="6">Esce al foco de' cor tepido fiato.</l>
    </lg>
    <lg n="2">
     <l n="7">Arco tenero e bello,</l>
     <l n="8">Ch'hai di minuti avori</l>
     <l n="9">Le tue saette, onde ferisci i cori;</l>
     <l n="10">Prezioso d'amor nobil cancello,</l>
     <l n="11">Di coralli e di perle uscio lucente,</l>
     <l n="12">Pellegrina conchiglia, urna vivente.</l>
    </lg>
    <lg n="3">
     <l n="13">Fresca rosa animata,</l>
     <l n="14">Che da gelo e d'arsura</l>
     <l n="15">Ti serbi intatta e ti mantien sicura;</l>
     <l n="16">Del palagio d'amor porta ingemmata,</l>
     <l n="17">Ove ai moti del cor l'aura di vita</l>
     <l n="18">Trova dolce l'entrar, dolce l'uscita.</l>
    </lg>
    <lg n="4">
     <l n="19">Ricco e lucido chiostro,</l>
     <l n="20">Ove musiche intorno</l>
     <l n="21">Fan passeggio le Grazie et han soggiorno;</l>
     <l n="22">Bel teatro gentil d'avorio e d'ostro,</l>
     <l n="23">Ove giostra la lingua, e ardente e vaga</l>
     <l n="24">Con acuto parlar gli animi impiaga.</l>
    </lg>
    <lg n="5">
     <l n="25">Odoroso giardino,</l>
     <l n="26">Ove ordiscono i favi</l>
     <l n="27">Gli amoretti volanti, api soavi;</l>
     <l n="28">Puro fonte d'ambrosia aureo e divino,</l>
     <l n="29">Ove il fervido cor pien d'allegrezza,</l>
     <l n="30">Assetato d'amor, beve dolcezza.</l>
    </lg>
    <lg n="6">
     <l n="31">Nova lancia d'Achille,</l>
     <l n="32">Che con colpi vitali</l>
     <l n="33">Ne le guerre d'amor gli animi assali;</l>
     <l n="34">E traendo di gioia umide stille,</l>
     <l n="35">Giovi poi, se ferisci, e a le ferute</l>
     <l n="36">Con soave baciar porti salute.</l>
    </lg>
    <lg n="7">
     <l n="37">Tu fra i brevi confini</l>
     <l n="38">Di duo labbri giocondi,</l>
     <l n="39">L'Arabia accogli e 'l Paradiso ascondi;</l>
     <l n="40">E con le chiavi di duo bei rubini,</l>
     <l n="41">Apri il cielo agli amanti, e in dolci calme</l>
     <l n="42">Fai lieti i cori e fai beate l'alme.</l>
    </lg>
    <lg n="8">
     <l n="43">Saggia e bella riprendi,</l>
     <l n="44">Persuadi et alletti,</l>
     <l n="45">E sai destare e dominar gli affetti.</l>
     <l n="46">Preghi, canti, lusinghi, ardi et incendi,</l>
     <l n="47">E con dolce facondia, alta e divina,</l>
     <l n="48">Fai de l'alme e de' cor dolce rapina.</l>
    </lg>
    <lg n="9">
     <l n="49">Or ch'in rime ho tessuto</l>
     <l n="50">La tua gloria e 'l tuo vanto,</l>
     <l n="51">Bocca bella e gentil, baciami intanto;</l>
     <l n="52">Sia premio il bacio al mio cantar dovuto:</l>
     <l n="53">La mercede a la bocca e 'l premio tocca,</l>
     <l n="54">Che lodò, che cantò te, bella bocca.</l>
    </lg>
   </lg>
  </body>
 </text>
</TEI>