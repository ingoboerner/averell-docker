<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 30</title>
    <author>Girolamo Fontanella</author>
   </titleStmt>
   <extent>
    <measure unit="stanza">5</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-30</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 30</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 30</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Animato oriuolo,</l>
     <l n="2">Che de l'ore correnti</l>
     <l n="3">Con vivi moti d'allegrezza ardenti,</l>
     <l n="4">Distingui il corso et antivedi il volo;</l>
     <l n="5">E scotendo le penne entro il tuo nido,</l>
     <l n="6">L'alta squilla sonar fai del tuo grido.</l>
    </lg>
    <lg n="2">
     <l n="7">Indovin di Natura,</l>
     <l n="8">Che 'l corso de le stelle</l>
     <l n="9">Conoscer sai senz'osservar mai quelle,</l>
     <l n="10">E nel silenzio de la notte oscura</l>
     <l n="11">Vigilante custode il canto alzando,</l>
     <l n="12">Dai, nemico de l'ozio, al sonno bando.</l>
    </lg>
    <lg n="3">
     <l n="13">Precursor de la luce,</l>
     <l n="14">Che mentre il canto desti,</l>
     <l n="15">La venuta del sol veloce appresti,</l>
     <l n="16">E qual famoso e trionfante duce,</l>
     <l n="17">Di sprone armato e di cimiero adorno,</l>
     <l n="18">Viva tromba sonando, incontri il giorno.</l>
    </lg>
    <lg n="4">
     <l n="19">Re magnanimo e bello,</l>
     <l n="20">Che di purpurea cresta,</l>
     <l n="21">Sparsa in piccioli merli, orni la testa;</l>
     <l n="22">E qual pennuto semideo novello,</l>
     <l n="23">Giostrando invitto in sul corsier de l'ali,</l>
     <l n="24">Con rostro acuto il tuo nemico assali.</l>
    </lg>
    <lg n="5">
     <l n="25">Fra' domestici alati,</l>
     <l n="26">Baldanzoso guerriero,</l>
     <l n="27">Ben hai dovuto e meritato impero,</l>
     <l n="28">Che mentre avvampi ne' tuoi lumi irati,</l>
     <l n="29">E ne' tuoi gridi generoso tuoni,</l>
     <l n="30">Il gran re de le fere in fuga poni.</l>
    </lg>
   </lg>
  </body>
 </text>
</TEI>