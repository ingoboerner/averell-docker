<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 41</title>
    <author>Girolamo Fontanella</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-41</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 41</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 41</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cittadino letale,</l>
     <l n="2">Che dentro oscuro nembo</l>
     <l n="3">Coverto a Pasitea risiedi in grembo.</l>
     <l n="4">Et infuse d'oblio movendo l'ale,</l>
     <l n="5">Mentre spande la notte i pigri vanni,</l>
     <l n="6">Fra papaveri molli i lumi appanni.</l>
    </lg>
    <lg n="2">
     <l n="7">Graziosa quiete,</l>
     <l n="8">Che con negri licori</l>
     <l n="9">Tranquilli i petti e raddolcisci i cori;</l>
     <l n="10">E tessendo fra l'ombre umida rete</l>
     <l n="11">Di fredde nubi e di vapori densi,</l>
     <l n="12">Fai, con dolce ingannar, preda de' sensi.</l>
    </lg>
    <lg n="3">
     <l n="13">Tenebroso custode,</l>
     <l n="14">Che con due chiavi algenti</l>
     <l n="15">Serri al nostro veder gli usci lucenti,</l>
     <l n="16">E con soave e dilettosa frode</l>
     <l n="17">Di pacifico oblio, tenace e forte,</l>
     <l n="18">Mostri, dentro il dormir, che cosa è morte.</l>
    </lg>
    <lg n="4">
     <l n="19">Carceriero soave,</l>
     <l n="20">Che con gelidi nodi</l>
     <l n="21">Dentro i ceppi de l'ozio i membri annodi;</l>
     <l n="22">E di tenebre cinto, umido e grave,</l>
     <l n="23">Ogni cura mordace ai petti accolta</l>
     <l n="24">In sepolcro d'oblio tieni sepolta.</l>
    </lg>
    <lg n="5">
     <l n="25">Taciturno pittore,</l>
     <l n="26">Che fallace e mentita</l>
     <l n="27">Fai la morte apparir dentro la vita;</l>
     <l n="28">E con freddo pennel d'alto sopore</l>
     <l n="29">La sembianza di lei sì ombrando vai,</l>
     <l n="30">Che par morto quel volto, ove tu stai.</l>
    </lg>
    <lg n="6">
     <l n="31">Messaggiero fugace,</l>
     <l n="32">Che gradito e giocondo</l>
     <l n="33">Sei nel riposo e nel silenzio al mondo,</l>
     <l n="34">E nemico di guerra, autor di pace</l>
     <l n="35">Degli egri affetti in mitigar la salma,</l>
     <l n="36">Dai forza al corpo e dai riposo a l'alma.</l>
    </lg>
    <lg n="7">
     <l n="37">Vieni, placido sonno,</l>
     <l n="38">E con ramo d'olivo,</l>
     <l n="39">Che di Lete bagnar suoli nel rivo,</l>
     <l n="40">Ai sensi miei che riposar non ponno</l>
     <l n="41">Spargi stille sognanti, ond'io pietosa,</l>
     <l n="42">Combattuto d'amor, trovi in te posa.</l>
    </lg>
    <lg n="8">
     <l n="43">Le palpebre mi serra,</l>
     <l n="44">Porte amare, onde solo</l>
     <l n="45">A l'uscir del mio pianto entra il mio duolo.</l>
     <l n="46">E in acquetar mia tempestosa guerra</l>
     <l n="47">Fammi veder, perch'il mio cor console,</l>
     <l n="48">Fra le tenebre tue, lieto il mio Sole.</l>
    </lg>
   </lg>
  </body>
 </text>
</TEI>