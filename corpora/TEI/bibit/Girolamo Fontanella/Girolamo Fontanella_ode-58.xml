<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 58</title>
    <author>Girolamo Fontanella</author>
   </titleStmt>
   <extent>
    <measure unit="stanza">6</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-58</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 58</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 58</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Francesco, è di Fortuna</l>
     <l n="2">Questa vita mortale istabil campo,</l>
     <l n="3">Che sicurezza alcuna</l>
     <l n="4">Non serba altrui, ma periglioso inciampo;</l>
     <l n="5">E fra diverse in sé contrarie tempre</l>
     <l n="6">È combattuta et abbattuta sempre.</l>
    </lg>
    <lg n="2">
     <l n="7">Viva morte de l'alma,</l>
     <l n="8">E non vita chiamar questa ne lice;</l>
     <l n="9">Gravosa e dura salma,</l>
     <l n="10">Che nel corpo sostien l'uomo infelice:</l>
     <l n="11">Fumo oscur, velo ombroso, onda incostante,</l>
     <l n="12">Sonno breve, ombra lieve, aura volante.</l>
    </lg>
    <lg n="3">
     <l n="13">Nave sdruscita e frale,</l>
     <l n="14">Ch'un periglioso Egeo di pianto scorre;</l>
     <l n="15">Velocissimo strale,</l>
     <l n="16">Che da l'arco del tempo a volo corre;</l>
     <l n="17">Fallace nube et apparente lume,</l>
     <l n="18">Fugace lampo e fuggitivo fiume.</l>
    </lg>
    <lg n="4">
     <l n="19">Terrestre prigionia,</l>
     <l n="20">Ch'ha d'intrichi d'error vari cancelli;</l>
     <l n="21">Spinosa e dura via,</l>
     <l n="22">Ch'ha vari precipizi, orridi e felli;</l>
     <l n="23">Mondana rete, dove intorno avvolta</l>
     <l n="24">In fra lacci di sensi è l'alma accolta.</l>
    </lg>
    <lg n="5">
     <l n="25">Omicida sirena,</l>
     <l n="26">Ch'alletta sì, ma con fallaci inganni;</l>
     <l n="27">Intrecciata catena</l>
     <l n="28">Di lunghi mali e di tenaci affanni,</l>
     <l n="29">U' de l'anella in vari giri attorte,</l>
     <l n="30">L'ultimo cerchio suo rinchiude morte.</l>
    </lg>
    <lg n="6">
     <l n="31">Ma tu, nel giro angusto</l>
     <l n="32">Di questa umana e miserabil vita,</l>
     <l n="33">T'apri d'onore augusto</l>
     <l n="34">Spazioso teatro e via spedita;</l>
     <l n="35">E ne la brevità degli anni io scerno</l>
     <l n="36">Che con la penna attendi a farti eterno.</l>
    </lg>
   </lg>
  </body>
 </text>
</TEI>