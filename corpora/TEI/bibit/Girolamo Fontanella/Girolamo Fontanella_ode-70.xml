<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 70</title>
    <author>Girolamo Fontanella</author>
   </titleStmt>
   <extent>
    <measure unit="stanza">10</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-70</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 70</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 70</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questa bella d'amor maga innocente,</l>
     <l n="2">Che con giri fatali</l>
     <l n="3">I balli move inegualmente eguali,</l>
     <l n="4">Fa d'insolita gioia ebra ogni mente;</l>
     <l n="5">E 'l piè sciogliendo ai regolati errori,</l>
     <l n="6">Incatena gli spirti, incanta i cori.</l>
    </lg>
    <lg n="2">
     <l n="7">Prima accorta ne' moti, alza e misura</l>
     <l n="8">Col bel suon de le corde</l>
     <l n="9">Ne la musica danza il piè concorde,</l>
     <l n="10">Dando al corpo gentil grazia e misura;</l>
     <l n="11">Indi parte e ritorna, e mentre riede,</l>
     <l n="12">Sopra l'ali d'amor regge il bel piede.</l>
    </lg>
    <lg n="3">
     <l n="13">Desta e sciolta, in un piè s'attiene e libra;</l>
     <l n="14">Indi il passo radoppia,</l>
     <l n="15">E l'alza in aria e nel cader l'accoppia;</l>
     <l n="16">Si rota intorno e se medesma vibra;</l>
     <l n="17">E ne' suoi modi e ne' suoi moti erranti,</l>
     <l n="18">Fatta rota d'amor, volge gli amanti.</l>
    </lg>
    <lg n="4">
     <l n="19">China a tempo il ginocchio e l'aurea testa</l>
     <l n="20">Con bell'atto soave,</l>
     <l n="21">E posando la danza, ergesi grave;</l>
     <l n="22">Poi si spicca in un salto, agile e desta,</l>
     <l n="23">Che leggiero dal vol s'erge tant'alto,</l>
     <l n="24">Che, dubbioso, non sai s'è volo o salto.</l>
    </lg>
    <lg n="5">
     <l n="25">Va con breve et armonico intervallo</l>
     <l n="26">Regolato da l'arte,</l>
     <l n="27">Or da la manca, or da la dritta parte;</l>
     <l n="28">Fugge e rompe la fuga in mezzo al ballo,</l>
     <l n="29">E ne l'ordine suo mutando gioco,</l>
     <l n="30">La credi in uno, et è ne l'altro loco.</l>
    </lg>
    <lg n="6">
     <l n="31">Mentre fuor dal bel lembo aurato e bello</l>
     <l n="32">De la gonna sua vaga</l>
     <l n="33">Spinge il piè delicato, ogn'alma impiaga:</l>
     <l n="34">Par la punta del piè strale novello,</l>
     <l n="35">Che spedito e veloce in mezzo i petti</l>
     <l n="36">Fuor da l'arco d'amor, l'alme saetti.</l>
    </lg>
    <lg n="7">
     <l n="37">Forsi scesa qua giù la bianca Luna</l>
     <l n="38">Dai volubili calli,</l>
     <l n="39">Ha traslati tra noi gli eterni balli?</l>
     <l n="40">O pur, nova d'amor vaga Fortuna,</l>
     <l n="41">Rendendo altri infelice, altri beato,</l>
     <l n="42">Volge in vario tenor l'umano stato?</l>
    </lg>
    <lg n="8">
     <l n="43">Da sì belle e sì rapide carole</l>
     <l n="44">Apprendete voi, stelle,</l>
     <l n="45">A danzar colà su più vaghe e belle.</l>
     <l n="46">Ore, ancelle del dì, figlie del Sole,</l>
     <l n="47">Che danzando là su guidate il giorno,</l>
     <l n="48">Fermate il ballo ad ammirarla intorno.</l>
    </lg>
    <lg n="9">
     <l n="49">E voi, ditemi ancor, nunzi volanti,</l>
     <l n="50">Che con alto governo</l>
     <l n="51">Regolate del ciel l'ordine eterno,</l>
     <l n="52">Da quei zaffiri mobili e rotanti,</l>
     <l n="53">Ch'han nel danzar sì numerosi corsi,</l>
     <l n="54">Danzatrice sì bella è scesa forsi?</l>
    </lg>
    <lg n="10">
     <l n="55">Già di là rispondete, e già v'ascolto</l>
     <l n="56">Dai celesti zaffiri:</l>
     <l n="57">“Donna umana non è costei che miri.</l>
     <l n="58">Se veder brami il ciel, mira quel volto;</l>
     <l n="59">Mira quel piè, ch'in maestà reale</l>
     <l n="60">Ha dagli angeli appreso il moto e l'ale”.</l>
    </lg>
   </lg>
  </body>
 </text>
</TEI>