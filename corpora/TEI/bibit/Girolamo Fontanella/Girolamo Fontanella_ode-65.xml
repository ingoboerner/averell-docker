<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 65</title>
    <author>Girolamo Fontanella</author>
   </titleStmt>
   <extent>
    <measure unit="stanza">24</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-65</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 65</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 65</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te, bella Clio, ch'hai ne la lira il vanto,</l>
     <l n="2">Et in cima a l'onor dovuto loco,</l>
     <l n="3">Or che donna real celebro e canto,</l>
     <l n="4">A la cetera mia compagna invoco.</l>
    </lg>
    <lg n="2">
     <l n="5">Vola sopra le stelle; ivi con arte</l>
     <l n="6">La più vaga del ciel ritrova idea,</l>
     <l n="7">Perché dipinga e pennelleggi in carte</l>
     <l n="8">Questa donna immortal, ch'in terra è dea.</l>
    </lg>
    <lg n="3">
     <l n="9">Gite lunge da me bassi concenti</l>
     <l n="10">Et ogn'altro pensier terreno e vile.</l>
     <l n="11">Tu, divino furor, ch'alzi le menti</l>
     <l n="12">A' divini concetti, alza il mio stile.</l>
    </lg>
    <lg n="4">
     <l n="13">Sopra quell'onde luminose e terse,</l>
     <l n="14">In quella conca lucida e reale,</l>
     <l n="15">Ch'a la beltà di Citerea s'aperse,</l>
     <l n="16">Margherita sì bella ebbe il natale.</l>
    </lg>
    <lg n="5">
     <l n="17">Rise il ciel, rise l'aria, e rise il tutto</l>
     <l n="18">Al suo vago apparir, lieto e sereno,</l>
     <l n="19">Quando parto sì nobile produtto</l>
     <l n="20">A Partenope mia comparve in seno.</l>
    </lg>
    <lg n="6">
     <l n="21">Graziosa spuntò d'austriaca pianta</l>
     <l n="22">Peregrino rampollo, illustre germe,</l>
     <l n="23">Che sul primo valor ch'oggi si vanta,</l>
     <l n="24">Le sue radici ha stabilite e ferme.</l>
    </lg>
    <lg n="7">
     <l n="25">Avo è di lei quell'argonauta ispano,</l>
     <l n="26">Quel domator d'ogni crudel fortuna,</l>
     <l n="27">Ch'alzando in mar la vincitrice mano,</l>
     <l n="28">Fiaccò le corna a l'ottomana luna.</l>
    </lg>
    <lg n="8">
     <l n="29">Quel forte eroe, che ne l'ionio lido</l>
     <l n="30">Di sé lasciò sì memorabil suono,</l>
     <l n="31">Ch'ottenne sol per fulminar l'infido</l>
     <l n="32">Da l'olimpico Giove il nome e 'l tuono.</l>
    </lg>
    <lg n="9">
     <l n="33">Ma di tanta beltà ricco e beato,</l>
     <l n="34">E di tanto splendor lieto il consorte,</l>
     <l n="35">Che fra mille il più degno ebbe dal fato</l>
     <l n="36">Sì bella sposa a possedere in sorte!</l>
    </lg>
    <lg n="10">
     <l n="37">Fortunata eroina ella pur anco</l>
     <l n="38">Può stimarsi in amor fra mille belle,</l>
     <l n="39">Qualor si mira e si vagheggia al fianco</l>
     <l n="40">Sì bel guerrier che le donar le stelle.</l>
    </lg>
    <lg n="11">
     <l n="41">Vince e domina quella inerme stando,</l>
     <l n="42">Vince e domina questi in armi avvolto;</l>
     <l n="43">Ma quanto l'un fa con la mano al brando,</l>
     <l n="44">Fa l'altra poi con la beltà del volto.</l>
    </lg>
    <lg n="12">
     <l n="45">Ella solo affrenò l'ira tonante,</l>
     <l n="46">Di Leucopetra in su la bianca sponda,</l>
     <l n="47">Che dal Vesuvio il regnator gigante</l>
     <l n="48">Per la gola versò larga e profonda.</l>
    </lg>
    <lg n="13">
     <l n="49">Non rinchiude la terra o cinge il mare,</l>
     <l n="50">Né rimira la Luna entro le stelle</l>
     <l n="51">De le bellezze sue forme più chiare,</l>
     <l n="52">De le sembianze sue luci più belle.</l>
    </lg>
    <lg n="14">
     <l n="53">Calca i fasti e le pompe, e ovunque move</l>
     <l n="54">Maestose le ciglia, augusto il viso,</l>
     <l n="55">Sovra il corso mortal tal grazia piove,</l>
     <l n="56">Ch'empie l'aria di luce, il ciel di riso.</l>
    </lg>
    <lg n="15">
     <l n="57">Dentro i commodi e gli agi abborre e spregia</l>
     <l n="58">Oziosa avvilir l'animo altero.</l>
     <l n="59">Le fatiche e gli studi ama et appregia,</l>
     <l n="60">Pronto ingegno mostrando, occhio cerviero.</l>
    </lg>
    <lg n="16">
     <l n="61">Non da mano servil filato l'oro</l>
     <l n="62">Sovra candido lin con ago imparte,</l>
     <l n="63">Ma tutta intenta ad immortal lavoro,</l>
     <l n="64">Stampa eterni trapunti entro le carte.</l>
    </lg>
    <lg n="17">
     <l n="65">De le Muse di Lazio ella sovente</l>
     <l n="66">Gode i comici accenti e i lieti sali,</l>
     <l n="67">E su l'altera e peregrina mente,</l>
     <l n="68">Graziosa angioletta impenna l'ali.</l>
    </lg>
    <lg n="18">
     <l n="69">Star fra musiche dee gode il suo bello</l>
     <l n="70">Et angelico spirto, altero e divo;</l>
     <l n="71">E sembra in quell'armonico drappello,</l>
     <l n="72">Stanzando al mondo, un paradiso vivo.</l>
    </lg>
    <lg n="19">
     <l n="73">Vedesi qui con ingegnose dita</l>
     <l n="74">Adriana trattar musici legni,</l>
     <l n="75">La voce al suono accompagnando unita,</l>
     <l n="76">Sospender l'alme e sollevar gl'ingegni.</l>
    </lg>
    <lg n="20">
     <l n="77">Qui di più corde armonioso arnese</l>
     <l n="78">Leonora gentil tocca e ritocca;</l>
     <l n="79">Le note scioglie in paradiso apprese,</l>
     <l n="80">E mentre canta, ha le Sirene in bocca.</l>
    </lg>
    <lg n="21">
     <l n="81">Suona il tetto real qual cielo in terra</l>
     <l n="82">A l'apparir di maestà sì grave:</l>
     <l n="83">Ma la muta armonia ch'al volto serra</l>
     <l n="84">È di quell'armonia via più soave.</l>
    </lg>
    <lg n="22">
     <l n="85">Sovraumana beltà ch'erge i pensieri,</l>
     <l n="86">La ragione et il senso ammira in ella.</l>
     <l n="87">Se nel cielo non va, non sia chi speri</l>
     <l n="88">Cosa al mondo veder di lei più bella.</l>
    </lg>
    <lg n="23">
     <l n="89">Già per dar meta a l'ardimento umano,</l>
     <l n="90">Che per l'onde trovò dubbi camini,</l>
     <l n="91">Con due colonne il vincitor tebano</l>
     <l n="92">Ne l'Atlantico mar pose i confini.</l>
    </lg>
    <lg n="24">
     <l n="93">Così Natura in sì leggiadra donna</l>
     <l n="94">Accumulando il più perfetto e degno,</l>
     <l n="95">Con una bella et immortal Colonna</l>
     <l n="96">Pose a tanta beltà l'ultimo segno.</l>
    </lg>
   </lg>
  </body>
 </text>
</TEI>