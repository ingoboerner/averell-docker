<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 21</title>
    <author>Girolamo Fontanella</author>
   </titleStmt>
   <extent>
    <measure unit="stanza">18</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-21</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 21</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 21</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Viva perla de' monti,</l>
     <l n="2">Cristallino ruscello,</l>
     <l n="3">Che diviso in più fonti,</l>
     <l n="4">Fuor del grembo d'un sasso esci giocondo;</l>
     <l n="5">E mentre fuggi e ne la fuga balli,</l>
     <l n="6">Fai rider gli antri e fai gioir le valli.</l>
    </lg>
    <lg n="2">
     <l n="7">Tu purgato e lucente,</l>
     <l n="8">Vai scendendo per gradi;</l>
     <l n="9">E con onda ridente,</l>
     <l n="10">Sdrucciolando a l'in giù cadi e ricadi,</l>
     <l n="11">E bagnando per tutto erbe e viole,</l>
     <l n="12">Ti fai coppa a le piante e specchio al sole.</l>
    </lg>
    <lg n="3">
     <l n="13">Cadi e cresci nel corso,</l>
     <l n="14">Lusinghier fuggitivo,</l>
     <l n="15">E d'intorno soccorso</l>
     <l n="16">Fai di più fonti e di più rivi un rivo;</l>
     <l n="17">E con fugace e tortuoso errore,</l>
     <l n="18">Dove stampi un'erbetta e dove un fiore.</l>
    </lg>
    <lg n="4">
     <l n="19">Or con ombra felice,</l>
     <l n="20">Cheto cheto passeggi,</l>
     <l n="21">Or d'un'erta pendice,</l>
     <l n="22">Traboccando a l'in giù spumi et ondeggi;</l>
     <l n="23">E mentre d'acque un precipizio sciogli,</l>
     <l n="24">Fra i bollori che fai, fremi e gorgogli.</l>
    </lg>
    <lg n="5">
     <l n="25">Qui girevole errante,</l>
     <l n="26">Par che posi e respiri;</l>
     <l n="27">Là fremendo sonante,</l>
     <l n="28">Un non so che di bel silenzio spiri,</l>
     <l n="29">E nel tuo corso allettator fugace,</l>
     <l n="30">Mostri col mormorio dir: “Pace, pace”.</l>
    </lg>
    <lg n="6">
     <l n="31">Or doglioso ti sento,</l>
     <l n="32">Or giocondo ti miro;</l>
     <l n="33">Odo il placido vento,</l>
     <l n="34">Che teco piange e teco ride in giro,</l>
     <l n="35">Sì che dubbio non so, stupido in viso,</l>
     <l n="36">Se quel suono che fai, sia pianto o riso.</l>
    </lg>
    <lg n="7">
     <l n="37">Quante volte del giorno</l>
     <l n="38">A goderti io discendo,</l>
     <l n="39">A vederti io ritorno,</l>
     <l n="40">E nel tuo corso il mio riposo prendo.</l>
     <l n="41">E parmi allor che quel tuo molle gelo</l>
     <l n="42">Cristallo sia del cristallino cielo.</l>
    </lg>
    <lg n="8">
     <l n="43">Mille belli augelletti</l>
     <l n="44">Fan corteggio al tuo lido,</l>
     <l n="45">E con dolci versetti</l>
     <l n="46">Van cantando fra lor di nido in nido;</l>
     <l n="47">E nel danzar sono a veder sì belli,</l>
     <l n="48">Ch'angeletti li credo e sono augelli.</l>
    </lg>
    <lg n="9">
     <l n="49">Chi librato in se stesso</l>
     <l n="50">Va per l'onde tue vive,</l>
     <l n="51">Chi danzandoti appresso</l>
     <l n="52">Le tue belle passeggia e fresche rive.</l>
     <l n="53">E tu che puoi sino allettar gli dei,</l>
     <l n="54">De la musica sua l'organo sei.</l>
    </lg>
    <lg n="10">
     <l n="55">Quante belle corone</l>
     <l n="56">Ti fan l'erbe ove passi,</l>
     <l n="57">Poi che a par d'Anfione</l>
     <l n="58">Doni musica lingua ai muti sassi,</l>
     <l n="59">Tal che io non so s'ogni tua bella pietra,</l>
     <l n="60">Mentre mormora, sia viola o cetra.</l>
    </lg>
    <lg n="11">
     <l n="61">Qui mi traggo soletto</l>
     <l n="62">Fuor d'angoscia e di pianto;</l>
     <l n="63">Qui pensoso e ristretto</l>
     <l n="64">Sento virtù che mi richiama al canto;</l>
     <l n="65">E l'onde tue ne l'assaggiar sì belle,</l>
     <l n="66">Sopra l'estasi mia m'alzo a le stelle.</l>
    </lg>
    <lg n="12">
     <l n="67">Mentre fuggi m'insegni</l>
     <l n="68">Come fugga la vita,</l>
     <l n="69">Mentre corri mi segni</l>
     <l n="70">Come ogni cosa è in cominciar finita;</l>
     <l n="71">E mostri accorto al mormorio che fai,</l>
     <l n="72">Ch'incontro al mondo or mormorando vai.</l>
    </lg>
    <lg n="13">
     <l n="73">O soave conforto</l>
     <l n="74">Del mio torbido ingegno;</l>
     <l n="75">O pacifico porto,</l>
     <l n="76">De le tempeste mie fidato pegno,</l>
     <l n="77">Vorrei che qui, senza cangiar mai tempre,</l>
     <l n="78">Mi desse il ciel di vagheggiarti sempre.</l>
    </lg>
    <lg n="14">
     <l n="79">Pregi l'oro l'avaro,</l>
     <l n="80">Parto vil di Natura;</l>
     <l n="81">Ch'io più stimo et ho caro</l>
     <l n="82">Il molle argento di quest'onda pura;</l>
     <l n="83">E posso dir che per sì belle vie</l>
     <l n="84">Siano le selci tue le gemme mie.</l>
    </lg>
    <lg n="15">
     <l n="85">Al tuo suono soave</l>
     <l n="86">Posa ogni arbor la fronte;</l>
     <l n="87">Dorme placido e grave</l>
     <l n="88">Il negro bosco e 'l solitario monte.</l>
     <l n="89">E per mostrar ch'addormentato giaccia</l>
     <l n="90">Appresso l'onde tue stende le braccia.</l>
    </lg>
    <lg n="16">
     <l n="91">Tu, qual Lete vitale,</l>
     <l n="92">Mi fai porre in oblio</l>
     <l n="93">Ogni torbido male</l>
     <l n="94">Che porge il mondo insidioso e rio;</l>
     <l n="95">E de' miei sensi imperioso donno,</l>
     <l n="96">Col bel suono che fai, m'inviti al sonno.</l>
    </lg>
    <lg n="17">
     <l n="97">Schivo d'auree vasella,</l>
     <l n="98">Saggia industria di fabbro,</l>
     <l n="99">Ne la linfa tua bella</l>
     <l n="100">La mano incurvo e ne fo coppa al labbro;</l>
     <l n="101">E l'alma poi, che un tanto ben contiene,</l>
     <l n="102">Fin su la bocca a ricrearsi viene.</l>
    </lg>
    <lg n="18">
     <l n="103">Ma pur, lasso, ti lasso;</l>
     <l n="104">Ecco il canto sospendo:</l>
     <l n="105">“A Dio fiume, a Dio sasso;</l>
     <l n="106">Qui la sampogna a te sacrata appendo.</l>
     <l n="107">Da te mi parto, a la città m'invio.</l>
     <l n="108">A Dio selve, a Dio boschi, o colli a Dio”.</l>
    </lg>
   </lg>
  </body>
 </text>
</TEI>