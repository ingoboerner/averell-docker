<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 50</title>
    <author>Girolamo Fontanella</author>
   </titleStmt>
   <extent>
    <measure unit="stanza">12</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-50</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 50</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 50</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco l'anno canuto,</l>
     <l n="2">L'anno gelido e bianco.</l>
     <l n="3">Vedi ch'aspro et irsuto,</l>
     <l n="4">Ha duro il volto, e mostruoso il fianco;</l>
     <l n="5">È nudo il colle e vedovato il prato;</l>
     <l n="6">Cangia, Dini, ogni cosa ordine e stato.</l>
    </lg>
    <lg n="2">
     <l n="7">Rota pallido il giorno,</l>
     <l n="8">Cinto d'orrido velo:</l>
     <l n="9">Nevi e nuvole intorno</l>
     <l n="10">Fanno bianca la terra e nero il cielo.</l>
     <l n="11">A pena nasce chi la notte sgombra,</l>
     <l n="12">Ch'abbandona la vita in braccio a l'ombra.</l>
    </lg>
    <lg n="3">
     <l n="13">Non più gioconda in vista</l>
     <l n="14">Ride l'erbetta verde,</l>
     <l n="15">Ma con soffio ch'attrista,</l>
     <l n="16">Quanto Zefiro accolse, Austro disperde;</l>
     <l n="17">E 'l bosco, ai fiati d'Aquilone errante,</l>
     <l n="18">Ogni smeraldo suo cangia in diamante.</l>
    </lg>
    <lg n="4">
     <l n="19">Non può libero il passo</l>
     <l n="20">Stender la fonte e 'l rivo:</l>
     <l n="21">Freddo, tacito e basso,</l>
     <l n="22">Par quasi morto il suo cristallo vivo;</l>
     <l n="23">Esposto al vento impetuoso e tetro,</l>
     <l n="24">Sta muto il fiume in prigionia di vetro.</l>
    </lg>
    <lg n="5">
     <l n="25">Furioso Tritone</l>
     <l n="26">Gonfia l'orrida tromba;</l>
     <l n="27">Da l'eolia magione</l>
     <l n="28">Fischia Borea, urla Coro, Austro rimbomba,</l>
     <l n="29">Squarcia i nembi, urta i campi, i monti spoglia;</l>
     <l n="30">Freme il ciel, bolle il mar, l'onda gorgoglia.</l>
    </lg>
    <lg n="6">
     <l n="31">Per l'aperta campagna</l>
     <l n="32">L'umil gregge sospira;</l>
     <l n="33">Ne' muggiti si lagna</l>
     <l n="34">Che pastura non trova, erba non mira;</l>
     <l n="35">E dal freddo assalito, a l'aer cupo,</l>
     <l n="36">Geme il can, freme l'orso, ulula il lupo.</l>
    </lg>
    <lg n="7">
     <l n="37">Esce il fiero serpente</l>
     <l n="38">A scaldarsi a la luce,</l>
     <l n="39">Che dal vago oriente</l>
     <l n="40">Dentro gelida nube il sole adduce;</l>
     <l n="41">Ma col moto perdendo anco il vigore,</l>
     <l n="42">Dal rigor de la neve oppresso more.</l>
    </lg>
    <lg n="8">
     <l n="43">Salta il caprio ramoso</l>
     <l n="44">Sovra il gelido smalto;</l>
     <l n="45">Ma sul colle nevoso,</l>
     <l n="46">Aggravato dal gel, manca nel salto;</l>
     <l n="47">E la fuga del piè mostrando lenta,</l>
     <l n="48">De l'astuto mastin preda diventa.</l>
    </lg>
    <lg n="9">
     <l n="49">Posa il timido augello</l>
     <l n="50">Ne l'albergo suo fido;</l>
     <l n="51">Ma poi, tremolo e bello,</l>
     <l n="52">Da la fame costretto esce dal nido;</l>
     <l n="53">Né molto va, che per l'aeree strade,</l>
     <l n="54">Dagli algori assalito, a terra cade.</l>
    </lg>
    <lg n="10">
     <l n="55">Sotto gelida chiave</l>
     <l n="56">Chiude il bello usignuolo</l>
     <l n="57">Il suo rostro soave,</l>
     <l n="58">Ch'aprir solea sì grazioso al duolo,</l>
     <l n="59">E nel bosco e nel monte altro non senti</l>
     <l n="60">Che mormorio di tempestosi venti.</l>
    </lg>
    <lg n="11">
     <l n="61">Sta rinchiuso nel tetto,</l>
     <l n="62">De' tumulti nemico,</l>
     <l n="63">Impigrito nel letto</l>
     <l n="64">Con la cara famiglia il vecchio antico;</l>
     <l n="65">E contra il Verno ei combattendo armato,</l>
     <l n="66">Ha Bacco in seno, et ha Volcano a lato.</l>
    </lg>
    <lg n="12">
     <l n="67">Così pugni e combatti,</l>
     <l n="68">Dini, in rinchiuso loco,</l>
     <l n="69">L'orrido Verno abbatti,</l>
     <l n="70">Col ferro no, ma col valor del foco.</l>
     <l n="71">E quando Euro guerreggia, Austro rimbomba,</l>
     <l n="72">Tu chiama Bacco a risuonar la tromba.</l>
    </lg>
   </lg>
  </body>
 </text>
</TEI>