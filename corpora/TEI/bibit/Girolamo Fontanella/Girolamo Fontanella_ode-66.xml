<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 66</title>
    <author>Girolamo Fontanella</author>
   </titleStmt>
   <extent>
    <measure unit="stanza">14</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-66</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 66</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 66</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Muse, voi che reggete</l>
     <l n="2">De la vera armonia l'alto governo,</l>
     <l n="3">Et immote movete</l>
     <l n="4">De la lira del ciel l'ordine eterno,</l>
     <l n="5">Al bel suono di cui danzan le stelle</l>
     <l n="6">Nel palagio di Dio musiche ancelle;</l>
    </lg>
    <lg n="2">
     <l n="7">Voi, ch'eccelsi misteri</l>
     <l n="8">Con fatidico verso altrui svelate,</l>
     <l n="9">E i confusi pareri</l>
     <l n="10">Ne le menti dubbiose aperti fate,</l>
     <l n="11">Disciogliete il mio dubbio, ond'oggi io scriva</l>
     <l n="12">Se la bella Adriana è donna o diva.</l>
    </lg>
    <lg n="3">
     <l n="13">In quel mar luminoso,</l>
     <l n="14">Che teso in arco e dilatato in giro,</l>
     <l n="15">Dentro i cieli nascoso,</l>
     <l n="16">Rene ha di stelle et acque di zaffiro,</l>
     <l n="17">Nacque costei che con illustre vanto</l>
     <l n="18">Le celesti Sirene agguaglia al canto.</l>
    </lg>
    <lg n="4">
     <l n="19">O forse in quel volume,</l>
     <l n="20">Che mostra là ne le superne rote</l>
     <l n="21">Per man del sommo Nume</l>
     <l n="22">Scritte fra righe d'or lucenti note,</l>
     <l n="23">Apprese questa agli angeli conforme</l>
     <l n="24">Del bel cantar le regolate norme.</l>
    </lg>
    <lg n="5">
     <l n="25">O da quell'uccelliera,</l>
     <l n="26">Ch'intessuta nel ciel d'aurei cancelli,</l>
     <l n="27">Chiude musica schiera</l>
     <l n="28">D'alati spirti e di celesti augelli,</l>
     <l n="29">Per isvegliar l'addormentate menti,</l>
     <l n="30">Filomena immortal, mosse gli accenti.</l>
    </lg>
    <lg n="6">
     <l n="31">Sopra i molli rubini</l>
     <l n="32">De le sue labbre ordir le pecchie i favi;</l>
     <l n="33">Ei nei loro confini</l>
     <l n="34">Graziose lasciar gli aghi soavi,</l>
     <l n="35">Che con punte d'amor ferendo i petti,</l>
     <l n="36">La dolcezza del miel mostrano ai detti.</l>
    </lg>
    <lg n="7">
     <l n="37">Il suo musico fiato</l>
     <l n="38">È d'angelico spirto aura gentile,</l>
     <l n="39">Che per l'uscio ingemmato</l>
     <l n="40">Di sua tenera bocca entra sottile,</l>
     <l n="41">E dal carcer del petto, alta e veloce,</l>
     <l n="42">Mentre scioglie la lingua, apre la voce.</l>
    </lg>
    <lg n="8">
     <l n="43">Né si vario e diverso</l>
     <l n="44">L'intricato Meandro entro i suoi giri,</l>
     <l n="45">Per le piagge disperso,</l>
     <l n="46">Par ch'il lubrico piè giri et aggiri,</l>
     <l n="47">Come par la sua voce entro i canori</l>
     <l n="48">Ravvolgimenti e regolati errori.</l>
    </lg>
    <lg n="9">
     <l n="49">Or posata e dimessa,</l>
     <l n="50">Fa che languida fuor tremi e vacilli,</l>
     <l n="51">Or soave e sommessa,</l>
     <l n="52">La spezza in fughe e la ripiglia in trilli,</l>
     <l n="53">Et or con vaghi armonici viaggi,</l>
     <l n="54">In fra numeri bei, libra i passaggi.</l>
    </lg>
    <lg n="10">
     <l n="55">Or la nega a l'udito</l>
     <l n="56">Con un breve silenzio entro la gola;</l>
     <l n="57">Or con garrulo invito</l>
     <l n="58">La promette in un punto e poi l'invola;</l>
     <l n="59">Or fra groppi l'intreccia e, varia e vaga,</l>
     <l n="60">Mentre alletta l'orecchia, i cori impiaga.</l>
    </lg>
    <lg n="11">
     <l n="61">Va con ordin canoro</l>
     <l n="62">Traendo un suon, ch'ammira ogn'alto ingegno,</l>
     <l n="63">Da l'ordito lavoro,</l>
     <l n="64">Ch'ha di fila ineguali in cavo legno;</l>
     <l n="65">E con la forza degli accenti suoi,</l>
     <l n="66">Le procelle de' sensi accheta in noi.</l>
    </lg>
    <lg n="12">
     <l n="67">Par la bella testura,</l>
     <l n="68">Che va temprando con maestre dita,</l>
     <l n="69">Con industre misura</l>
     <l n="70">Di lacciuoli d'amor prigione ordita;</l>
     <l n="71">E la bell'arpa in risonar soave,</l>
     <l n="72">Per condurne là su, musica nave.</l>
    </lg>
    <lg n="13">
     <l n="73">Non la lira tebana,</l>
     <l n="74">Che la pietra animò rigida e dura,</l>
     <l n="75">E con virtù sovrana</l>
     <l n="76">Bella fabbra canora erse le mura,</l>
     <l n="77">S'agguagli al suo bel suon, che non di sassi,</l>
     <l n="78">Ma di glorie immortali un tempio fassi.</l>
    </lg>
    <lg n="14">
     <l n="79">Né l'armonica cetra,</l>
     <l n="80">Che destò ne l'Erinni umano affetto,</l>
     <l n="81">Più si vanti ne l'etra,</l>
     <l n="82">Ove ha in braccio a le stelle almo ricetto,</l>
     <l n="83">Che questa, col bel canto e col bel volto,</l>
     <l n="84">D'amor l'Inferno in Paradiso ha volto.</l>
    </lg>
   </lg>
  </body>
 </text>
</TEI>