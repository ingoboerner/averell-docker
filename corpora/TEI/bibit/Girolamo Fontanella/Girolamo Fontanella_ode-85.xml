<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 85</title>
    <author>Girolamo Fontanella</author>
   </titleStmt>
   <extent>
    <measure unit="stanza">8</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-85</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 85</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 85</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cittadine felici,</l>
     <l n="2">Verginelle fatali,</l>
     <l n="3">Gloriose motrici,</l>
     <l n="4">Danzatrici del ciel, dive immortali,</l>
     <l n="5">Cantatrici superne,</l>
     <l n="6">Vive trombe di Dio, musiche eterne;</l>
    </lg>
    <lg n="2">
     <l n="7">Voi, sirene innocenti</l>
     <l n="8">De' rotanti zaffiri,</l>
     <l n="9">Pure e lucide menti,</l>
     <l n="10">Che temprate là su gli ordini e i giri,</l>
     <l n="11">E con musico pondo,</l>
     <l n="12">Ne la lance del ciel, librate il mondo;</l>
    </lg>
    <lg n="3">
     <l n="13">Voi, che candide e belle,</l>
     <l n="14">Trionfando degli anni,</l>
     <l n="15">Fra piacevoli ombrelle</l>
     <l n="16">Intessete a la Parca illustri inganni,</l>
     <l n="17">Intrecciando lavori</l>
     <l n="18">D'eterne frondi e di perpetui fiori;</l>
    </lg>
    <lg n="4">
     <l n="19">Deh, cingetemi i crini</l>
     <l n="20">Di quei verdi rampolli,</l>
     <l n="21">Che nei sacri giardini</l>
     <l n="22">Fanno i casti laureti in cima ai colli,</l>
     <l n="23">Ché ricovro e ristauro</l>
     <l n="24">Contro l'ira del ciel può darmi il lauro.</l>
    </lg>
    <lg n="5">
     <l n="25">Voi, che sagge indovine</l>
     <l n="26">Con fatidiche note,</l>
     <l n="27">Gonfie d'aure divine,</l>
     <l n="28">Disvelate le cose al mondo ignote,</l>
     <l n="29">Concedetemi almeno</l>
     <l n="30">Ch'ebro d'alto furor purghi il mio seno.</l>
    </lg>
    <lg n="6">
     <l n="31">Voi, ch'aprite e serrate</l>
     <l n="32">I castalii ruscelli,</l>
     <l n="33">Ch'entro sponde beate</l>
     <l n="34">Serpeggiando tra fior corron sì belli,</l>
     <l n="35">Dispensatemi l'onda</l>
     <l n="36">Che fa d'alta virtù l'alma feconda.</l>
    </lg>
    <lg n="7">
     <l n="37">Voi, ch'aprendo il sentiero</l>
     <l n="38">De la gloria immortale,</l>
     <l n="39">Sul volante corsiero</l>
     <l n="40">Per incognite vie movete l'ale,</l>
     <l n="41">Ove nutre Ippocrene</l>
     <l n="42">Onde pure, aure dolci, ombre serene.</l>
    </lg>
    <lg n="8">
     <l n="43">Fra pindarici eroi</l>
     <l n="44">Sollevate i miei canti,</l>
     <l n="45">Belle vergini, voi</l>
     <l n="46">Che reggete nel ciel gli orbi rotanti,</l>
     <l n="47">Onde a scorno et a scherno</l>
     <l n="48">De l'invidia e del tempo io voli eterno.</l>
    </lg>
   </lg>
  </body>
 </text>
</TEI>