<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - Gli encomi della Croce</title>
    <author>Girolamo Fontanella</author>
   </titleStmt>
   <extent>
    <measure unit="stanza">10</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Girolamo Fontanella_ode-gli-encomi-della-croce</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - Gli encomi della Croce</title>
     <author>Girolamo Fontanella</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - Gli encomi della Croce</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Urania, tu che su l'empiree stelle</l>
     <l n="2">Addobbata di luce intorno splendi,</l>
     <l n="3">Lascia sedi sì belle</l>
     <l n="4">E d'un legno adorato a l'ombra scendi.</l>
     <l n="5">Qui tra romite celle</l>
     <l n="6">Ad intrecciar nel tuo dorato crine</l>
     <l n="7">Prendi in vece de' lauri oggi le spine.</l>
    </lg>
    <lg n="2">
     <l n="8">Risvegli il tuo furor celeste arsura.</l>
     <l n="9">Sia il Giordano idumeo Castalia fonte,</l>
     <l n="10">Febo il Sol di Natura,</l>
     <l n="11">Parnaso illustre il bel Calvario monte,</l>
     <l n="12">Carta candida e pura</l>
     <l n="13">Del gran Verbo umanato il corpo essangue,</l>
     <l n="14">Vaso il cor, penne i chiovi, inchiostro il sangue.</l>
    </lg>
    <lg n="3">
     <l n="15">Cangia in bruno color l'aurato manto,</l>
     <l n="16">Sveglia armonica sì, ma flebil voce,</l>
     <l n="17">E canora nel pianto,</l>
     <l n="18">Prendi a cantar la venerabil Croce,</l>
     <l n="19">Trofeo divino e santo,</l>
     <l n="20">Tronco sacrato e benedetto legno,</l>
     <l n="21">Già d'infamia, or di gloria ultimo segno.</l>
    </lg>
    <lg n="4">
     <l n="22">Questa Croce è quel talamo dorato,</l>
     <l n="23">In cui l'Agno di Dio morte sofferse,</l>
     <l n="24">Sacro altare odorato,</l>
     <l n="25">Ove al Padre il Figliuol se stesso offerse;</l>
     <l n="26">Luttuoso apparato,</l>
     <l n="27">Mesta e tragica scena, ove morio,</l>
     <l n="28">Sotto forma di servo, ascoso Dio.</l>
    </lg>
    <lg n="5">
     <l n="29">Questa è il palo mirabile d'Egitto,</l>
     <l n="30">Ove, mistica serpe, il sommo Amore</l>
     <l n="31">Diè rimedio a l'afflitto,</l>
     <l n="32">Salute a l'alma e medicina al core,</l>
     <l n="33">Scudo saldo et invitto,</l>
     <l n="34">Strada e scala sicura, onde spedita</l>
     <l n="35">Poggia l'anima al ciel, regno di vita.</l>
    </lg>
    <lg n="6">
     <l n="36">Questa è il carro pomposo e trionfale,</l>
     <l n="37">Ove il Re de la gloria al ciel ne guida;</l>
     <l n="38">Lancia e spada fatale,</l>
     <l n="39">Che minaccia l'Inferno e l'uomo affida;</l>
     <l n="40">Ponte e rocca immortale,</l>
     <l n="41">Che, sollevata al ciel, tant'alto giunse,</l>
     <l n="42">Ch'a l'altezza di Dio l'uomo congiunse.</l>
    </lg>
    <lg n="7">
     <l n="43">Questa è l'Arbor vitale e gloriosa,</l>
     <l n="44">Onde a noi di salute il frutto pende,</l>
     <l n="45">Colonna luminosa,</l>
     <l n="46">Che fra l'ombre del mondo arde e risplende;</l>
     <l n="47">Verga misteriosa,</l>
     <l n="48">Che da pietra animata, alta e gioconda,</l>
     <l n="49">Salutifera a noi produce l'onda.</l>
    </lg>
    <lg n="8">
     <l n="50">Questa è in mano di Dio la doppia chiave,</l>
     <l n="51">Che rinchiude l'Inferno e 'l Ciel disserra;</l>
     <l n="52">Sacra e mistica nave,</l>
     <l n="53">Che trasporta là su l'alme da terra;</l>
     <l n="54">Tramontana soave,</l>
     <l n="55">Palma e pira amorosa, ove il gran Nume,</l>
     <l n="56">Generosa Fenice, arse le piume.</l>
    </lg>
    <lg n="9">
     <l n="57">Questa è il plettro e la lira, in cui pietoso</l>
     <l n="58">Cantò, musico Orfeo, l'amante eterno,</l>
     <l n="59">Quando vittorioso</l>
     <l n="60">Le crude rivocò leggi d'Averno,</l>
     <l n="61">E dal carcere ombroso,</l>
     <l n="62">Con allegro volar, libere e sciolte</l>
     <l n="63">A la luce cavò l'alme sepolte.</l>
    </lg>
    <lg n="10">
     <l n="64">Di questo sacro arnese uscir tu puoi,</l>
     <l n="65">Generosa Giovanna, armata in campo.</l>
     <l n="66">Guerreggiar gli avi tuoi,</l>
     <l n="67">Tu pugna ancor, ma col tartareo campo.</l>
     <l n="68">Non città, non eroi</l>
     <l n="69">Vincere e debellar sarà tua gloria,</l>
     <l n="70">Ma del mondo e de' sensi avrai vittoria.</l>
    </lg>
   </lg>
  </body>
 </text>
</TEI>