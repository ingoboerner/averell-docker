<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XV</title>
    <author>Michele del Giogante</author>
   </titleStmt>
   <extent>
    <measure unit="stanza">25</measure>
    <measure unit="line">200</measure>
   </extent>
   <publicationStmt>
    <publisher>UNED University</publisher>
    <idno>Michele del Giogante_poesie-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XV</title>
     <author>Michele del Giogante</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nel mio piccol prencipio, mezzo e fine,</l>
     <l n="2">se mai in prieghi mortal grazia s'infuse,</l>
     <l n="3">o re del cielo, o tutte alme divine,</l>
     <l n="4">o sacre, o sante, o glorïose Muse,</l>
     <l n="5">o spiriti gentili, o peregrine</l>
     <l n="6">ricerche in caldi dicitor racchiuse,</l>
     <l n="7">porgete priego al mie dir tal favore</l>
     <l n="8">ch'a voi sie gloria, a me fama ed onore!</l>
    </lg>
    <lg n="2">
     <l n="9">O elevata, o glorïosa impresa,</l>
     <l n="10">o spirito supremo, o chiaro ingegno,</l>
     <l n="11">o ripien tutto di carità accesa,</l>
     <l n="12">o di quest'opra colonna e sostegno,</l>
     <l n="13">o inventor che ti muovi a difesa</l>
     <l n="14">del vulgar idïoma d'onor degno,</l>
     <l n="15">in varî stili, in diverse manere,</l>
     <l n="16">sien benedette le tuo cagion vere!</l>
    </lg>
    <lg n="3">
     <l n="17">Le qua' cagion, pel tuo degno destino,</l>
     <l n="18">perito essendo in ogni facultate</l>
     <l n="19">quant'altro sommo, gentil, peregrino</l>
     <l n="20">si truovi ingegno in questa nostra etate,</l>
     <l n="21">dove il giudicio tuo vie più raffino</l>
     <l n="22">che non fa l'oro nel foco in bontate,</l>
     <l n="23">ridotte ci hanno in tal congregazione</l>
     <l n="24">con laude di vulgar commendazione.</l>
    </lg>
    <lg n="4">
     <l n="25">Singularmente un vulgar ben tessuto,</l>
     <l n="26">terso e ripien di vera leggiadria,</l>
     <l n="27">con un verso sonor, degno e compiuto</l>
     <l n="28">d'arte supprema, qual vuol poesia,</l>
     <l n="29">colla sentenza è fondato e fronzuto,</l>
     <l n="30">in forma tal che l'uditore stia</l>
     <l n="31">attento e lieto all'opera gentile,</l>
     <l n="32">per la ricerca di sì dolce stile.</l>
    </lg>
    <lg n="5">
     <l n="33">Appresso al tuo voler tanto perfetto</l>
     <l n="34">fare' sperimentar questa matera</l>
     <l n="35">sotto tre don nel tuo proprio concetto,</l>
     <l n="36">a laude tutto di chi meglio impera,</l>
     <l n="37">diliberando ogni spesa in effetto</l>
     <l n="38">di tuo pagar; così il pensier ne spera,</l>
     <l n="39">quand'uno spirto gentil sopravvenne,</l>
     <l n="40">d'amore acceso e di virtù solenne.</l>
    </lg>
    <lg n="6">
     <l n="41">Sentendo d'un tant'uom sì calda voglia,</l>
     <l n="42">po' del suo degno fin costrutto volse;</l>
     <l n="43">e perché la virtù sempre germoglia</l>
     <l n="44">dopo lo 'nteso, ta' parole sciolse:</l>
     <l n="45">«O maggior mio, deh, non passar la soglia</l>
     <l n="46">ch'i' non sie teco — in sentenzia raccolse —</l>
     <l n="47">nel seguir la magnanima tuo 'mpresa,</l>
     <l n="48">grazia impetrando di me sia la spesa,</l>
    </lg>
    <lg n="7">
     <l n="49">ch'io non so quando ancor negli anni miei</l>
     <l n="50">cosa sentissi più degna o più grata».</l>
     <l n="51">Rispose il gentil uom, qual saper dei</l>
     <l n="52">suo degno nome e suo casa onorata,</l>
     <l n="53">né con silenzio tacer lo potrei,</l>
     <l n="54">sendo inventor di sì dolce giornata;</l>
     <l n="55">quest'è messer Batista degli Alberti,</l>
     <l n="56">a Pier di Cosmo pe' suo degni merti,</l>
    </lg>
    <lg n="8">
     <l n="57">e disse: «Piero e' non m'è or sol noto</l>
     <l n="58">la tuo virtù, la tuo magnificenza,</l>
     <l n="59">veggendo te sì fervente e devoto;</l>
     <l n="60">ch'i' dal ciel abbi favore e credenza!</l>
     <l n="61">Né alla voglia tua romper vo' il voto</l>
     <l n="62">a laude della nostra alma Fiorenza».</l>
     <l n="63">Così uniti rimason d'accordo.</l>
     <l n="64">Or vo' seguire il mio fedel ricordo.</l>
    </lg>
    <lg n="9">
     <l n="65">D'ogni cagion cagion Primo Motore,</l>
     <l n="66">estupefatto all'opera tua vegno:</l>
     <l n="67">gli angioli, i ciel pel tuo sommo vigore</l>
     <l n="68">prima crïasti in sì fermo sostegno;</l>
     <l n="69">po' giù il terrestre e 'l di drento e 'l di fore,</l>
     <l n="70">l'uno e l'altro emisper faccendo degno,</l>
     <l n="71">sendo un caos, e di poi il sesto giorno</l>
     <l n="72">facesti alla tuo 'mmagine ritorno,</l>
    </lg>
    <lg n="10">
     <l n="73">criando il nostro primo padre Adamo</l>
     <l n="74">alla 'mmagine tua, Signore etterno,</l>
     <l n="75">faccendol possessor per tuo richiamo</l>
     <l n="76">delle create cose in sempiterno.</l>
     <l n="77">Te dunque invoco, te supplico e chiamo,</l>
     <l n="78">ch'a me die lume, perch'i' non discerno,</l>
     <l n="79">dopo tanto mister, di tua clemenza</l>
     <l n="80">nascer potesse tal disubbidenza.</l>
    </lg>
    <lg n="11">
     <l n="81">Prevaricando il tuo comandamento,</l>
     <l n="82">pel gustar sol di quel vietato pomo,</l>
     <l n="83">ch'ogni suppremo lume gli fu spento,</l>
     <l n="84">brutto, vile animal fatto, sendo uomo</l>
     <l n="85">cacciandol fuor con sì greve spavento</l>
     <l n="86">del paradiso, al qual pensando il como,</l>
     <l n="87">colla faccia turbata e con furore</l>
     <l n="88">dicesti: «Viverai del tuo sudore».</l>
    </lg>
    <lg n="12">
     <l n="89">Così per tal peccato originale,</l>
     <l n="90">privati fumo di tuo gloria immensa,</l>
     <l n="91">fuor di redenzïon, ché nulla vale</l>
     <l n="92">in riparare alla 'nfinita offensa.</l>
     <l n="93">O del ciel Re, invisibile e immortale,</l>
     <l n="94">per te, come tu sai, poi si dispensa</l>
     <l n="95">mandarne il tuo Figliuol, ch'altro n'avanza</l>
     <l n="96">per sapïenza, a purgar l'ignoranza.</l>
    </lg>
    <lg n="13">
     <l n="97">Sì strabocchevol, sì tenero amore</l>
     <l n="98">il Criator mostrò alla criatura,</l>
     <l n="99">volendo esser del fallo redentore:</l>
     <l n="100">incomprensibil fu senza misura.</l>
     <l n="101">Di quinci nasce, o mio caro uditore,</l>
     <l n="102">il tema dato, se ben ci pon cura.</l>
     <l n="103">Della vera amicizia il testimonio</l>
     <l n="104">fu il buon Gesù, e non c'è altro conio.</l>
    </lg>
    <lg n="14">
     <l n="105">Tutt'altre impronte e tutt'altri suggelli</l>
     <l n="106">escon del vero e natural suggetto</l>
     <l n="107">artificiati, alla virtù ribelli,</l>
     <l n="108">avendo l'amicizia un sol ricetto.</l>
     <l n="109">Nota, se mai di lei pensi o favelli,</l>
     <l n="110">perch'ogni altro veder sarie 'mperfetto,</l>
     <l n="111">duo corpi in un voler per grazia infusa</l>
     <l n="112">vuol con un'alma innestata e 'nterchiusa.</l>
    </lg>
    <lg n="15">
     <l n="113">Quivi è 'l suo vero e glorïoso seggio,</l>
     <l n="114">né più quïete sotto il ciel non trova;</l>
     <l n="115">quivi in trïunfo e 'n tal fama la veggio,</l>
     <l n="116">solo esprimer lo può chi 'l sa per prova.</l>
     <l n="117">Il perché, degno uditor, ti richieggio</l>
     <l n="118">ch'or la tua gran fantasia non si mova,</l>
     <l n="119">notar volendo qui la differenza</l>
     <l n="120">d'alcun, che varia in fallace credenza.</l>
    </lg>
    <lg n="16">
     <l n="121">Tenendo ch'amicizia e caritate</l>
     <l n="122">sieno una propria cosa, un proprio effetto</l>
     <l n="123">esca di loro e di lor facultate;</l>
     <l n="124">questo tenere, uditor, è imperfetto:</l>
     <l n="125">sol l'amicizia produce in bontate</l>
     <l n="126">duo fidi amici. ognun col casto petto;</l>
     <l n="127">se pur per accidente alcun si piega,</l>
     <l n="128">la carità gli riunisce e lega.</l>
    </lg>
    <lg n="17">
     <l n="129">E per questa cagion niun mai ti faccia</l>
     <l n="130">dal ver giudicio torcere o piegare;</l>
     <l n="131">ogn'altro fabuloso parlar taccia;</l>
     <l n="132">sol per virtù, la virtù debbe amare.</l>
     <l n="133">E chi, fingendo, tentando altra traccia</l>
     <l n="134">va, puossi e dêsi mendace chiamare.</l>
     <l n="135">Né storico t'inganni, né poeta,</l>
     <l n="136">se la virtù coll'onestà tel vieta.</l>
    </lg>
    <lg n="18">
     <l n="137">Io ho sentito già il particulare</l>
     <l n="138">del greco Omero e del buon Mantovano,</l>
     <l n="139">di Tulio ancor, che seppe e dire e fare,</l>
     <l n="140">Valerio ed altri come noi sappiàno;</l>
     <l n="141">ognun diffusamente in suo trattare</l>
     <l n="142">n'han detto e mostro quel che ne leggiàno,</l>
     <l n="143">singularmente ancora i tuoi moderni,</l>
     <l n="144">Dante e 'l Petrarca, sol per fama etterni.</l>
    </lg>
    <lg n="19">
     <l n="145">Né credo che tu creda che, raccolto,</l>
     <l n="146">come fa l'ape, di tutti il fioretto,</l>
     <l n="147">sed io non son dall'ignoranza involto,</l>
     <l n="148">istando alla ragion sempre suggetto,</l>
     <l n="149">derogar possa, o che mai ne sie tolto</l>
     <l n="150">quel vero conio, che di sopra è detto,</l>
     <l n="151">di quella immensa carità sincera,</l>
     <l n="152">che 'l seggio tien dell'amicizia vera.</l>
    </lg>
    <lg n="20">
     <l n="153">Qui vo' far punto e qui silenzio porre,</l>
     <l n="154">qui vo' lasciar di tanta opera il dire,</l>
     <l n="155">d'ogni torto veder giù mi vo' tôrre,</l>
     <l n="156">avendo in voi la speranza e 'l disire,</l>
     <l n="157">alle cui leggiadrie non si può apporre,</l>
     <l n="158">faccendo questo edïoma fiorire,</l>
     <l n="159">e voglio attento star, tacito e lieto,</l>
     <l n="160">e gustar d'amicizia ogni segreto.</l>
    </lg>
    <lg n="21">
     <l n="161">Né vo', né chieggio esser qui messo in sorte,</l>
     <l n="162">né venir in cimento al paragone</l>
     <l n="163">tra oro fin, rubin, balasci, il forte</l>
     <l n="164">di questa tanta e tal congregazione,</l>
     <l n="165">serafini, del ciel propri consorte.</l>
     <l n="166">Io per contrario in tal declinazione,</l>
     <l n="167">con artificio son rame dorato,</l>
     <l n="168">o doppio vetro in caston d'or legato.</l>
    </lg>
    <lg n="22">
     <l n="169">Sol nella superficie colorare</l>
     <l n="170">posso, o potrei sotto un divin furore,</l>
     <l n="171">caldo nel dir, senza considerare,</l>
     <l n="172">o senza averne alcun gusto o sapore.</l>
     <l n="173">Per la qual cosa i' vo' ratificare</l>
     <l n="174">suggetto e pazïente star di fore,</l>
     <l n="175">pur che 'l mio buon voler non mi sie tolto</l>
     <l n="176">del far poi trïunfar questo raccolto.</l>
    </lg>
    <lg n="23">
     <l n="177">Di tali e tanti dicitori in versi,</l>
     <l n="178">illustri e degni di fama supprema,</l>
     <l n="179">sotto tant'alti, leggiadri e diversi</l>
     <l n="180">solenni stili, pur all'eccelso tema</l>
     <l n="181">già sento di dolcezza i sensi persi,</l>
     <l n="182">tanto licor mi par giù dal ciel prema</l>
     <l n="183">in laude propria della lingua nostra,</l>
     <l n="184">come la vera esperïenza mostra.</l>
    </lg>
    <lg n="24">
     <l n="185">Poi il fronte di quell'uom tanto eccellente</l>
     <l n="186">incoronar del glorïoso dono</l>
     <l n="187">veder vorrei sì magnificamente</l>
     <l n="188">che per tutta Europa andasse il sòno,</l>
     <l n="189">sendo tra' dicitor tanto eminente;</l>
     <l n="190">s'i' trasandassi ancor, vaglia perdono.</l>
     <l n="191">Vorrei vederlo uscir poi del Duom fori,</l>
     <l n="192">con tutti e venerandi dicitori;</l>
    </lg>
    <lg n="25">
     <l n="193">ciascun con vaghe grillandette in testa,</l>
     <l n="194">piccole e peregrine, il secondasse</l>
     <l n="195">di laüro o di mirto per più festa,</l>
     <l n="196">con tanti suon che l'aire ne tonasse;</l>
     <l n="197">con quella compagnia degna ed onesta</l>
     <l n="198">insino al proprio suo seggio s'andasse,</l>
     <l n="199">per più sublime sua commendazione.</l>
     <l n="200">E qui sie fine al mio fatto sermone.</l>
    </lg>
   </lg>
  </body>
 </text>
</TEI>