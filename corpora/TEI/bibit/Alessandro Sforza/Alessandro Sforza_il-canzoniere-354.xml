<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il canzoniere - 354</title>
    <author>Alessandro Sforza</author>
   </titleStmt>
   <extent>
    <measure unit="stanza">1</measure>
    <measure unit="line">117</measure>
   </extent>
   <publicationStmt>
    <publisher>UNED University</publisher>
    <idno>Alessandro Sforza_il-canzoniere-354</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il canzoniere - 354</title>
     <author>Alessandro Sforza</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il canzoniere - 354</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, che di possanza, ingegno e arte</l>
     <l n="2">Gli uomini in terra e gli dei in ciel avanzi,</l>
     <l n="3">Hor mi convien dinanzi</l>
     <l n="4">A te ricorrer per doctrina e norma,</l>
     <l n="5">Perché non lice ad huom parlar sì inanzi</l>
     <l n="6">De la beltà che solo in cielo ha parte,</l>
     <l n="7">Né di scriver in carte</l>
     <l n="8">Se non a Colui dal ciel che prende forma;</l>
     <l n="9">Al mio soccorso il tuo valor non dorma,</l>
     <l n="10">Ché parlar possa il cor quanto entro sente,</l>
     <l n="11">Benché cum mille lingue io mai potrei.</l>
     <l n="12">A l'intellecto, al stil, ai versi mei</l>
     <l n="13">Apri la vena, come dolcemente</l>
     <l n="14">Apristi al focho ardente</l>
     <l n="15">Che al spirto insegnò quel che in sé non vede:</l>
     <l n="16">Amor, altro non chiede</l>
     <l n="17">El mio disio, ch'or è senza consiglio,</l>
     <l n="18">Che di costei cantare a cui me appiglio.</l>
     <l n="19">Io dico d'una donna, anzi d'un sole</l>
     <l n="20">Ch'ogn'altro lume spegne al suo splendore,</l>
     <l n="21">Ove si posa Amore,</l>
     <l n="22">Honestà, lizadria, belleza e gratia,</l>
     <l n="23">Unde escon razi di natura e ardore</l>
     <l n="24">D'accender ad amar chi manco sòle,</l>
     <l n="25">Sì che ciascun la cole</l>
     <l n="26">Per diva in terra e di lei mai si satia</l>
     <l n="27">E che sì dolcemente ognhor mi stratia,</l>
     <l n="28">Sequendo di begli occhi il vago lume</l>
     <l n="29">Che scorge i mie' disiri ad hora ad hora,</l>
     <l n="30">A quel che mi distruge e inamora,</l>
     <l n="31">Alzando i miei pensier, vita e costume</l>
     <l n="32">Cum le dorate piume</l>
     <l n="33">Cum quale impennò Amor il fiero strale</l>
     <l n="34">Che dolce fe' e mortale</l>
     <l n="35">La piagha che mai salda e più mi piace,</l>
     <l n="36">Sperando in lei trovar eterna pace.</l>
     <l n="37">Felice valle, colle, terra e loco</l>
     <l n="38">Ove madonna vive, alberga e regna</l>
     <l n="39">Cum triumphale insegna</l>
     <l n="40">Da far minor Diana in terra e in cielo!</l>
     <l n="41">Felice l'Arno e l'aqua in cui si degna</l>
     <l n="42">Bagnar el lieto viso unde uscì el foco</l>
     <l n="43">Ch'ormai, a pocho a pocho,</l>
     <l n="44">Celato m'ha consumpto e che mal celo!</l>
     <l n="45">Felice giorno sotto il bianco velo</l>
     <l n="46">Che d'or le treccie mostrò al mio pensero,</l>
     <l n="47">Ov'io mirando prendo tal speranza</l>
     <l n="48">Che spesso eguaglia il gran disio che avanza,</l>
     <l n="49">Gustando l'alma ogni piacer intero.</l>
     <l n="50">O felice sentero,</l>
     <l n="51">Che scorse a tanta luce la mia vita,</l>
     <l n="52">Che ardendo ognhor me invita</l>
     <l n="53">A degno honor, a gloriosa fama,</l>
     <l n="54">Che sempre di madona il nome chiama!</l>
     <l n="55">Questa lizadra dona, honesta e bella,</l>
     <l n="56">Di cui ardendo parlo, canto e scrivo</l>
     <l n="57">Dal mondo ha tolto e privo</l>
     <l n="58">Se non di lei parlar ogni altra voglia.</l>
     <l n="59">Lasso! che gli occhi mei son facti un rivo</l>
     <l n="60">Di lacrime, pian pian pensando in ella,</l>
     <l n="61">Come solinga quella</l>
     <l n="62">Che fabrica e risana ogni mia doglia</l>
     <l n="63">E sola che mi veste il cor e spoglia</l>
     <l n="64">Di pensier, di speranza e di piacere.</l>
     <l n="65">El disio alzando, ove salir non spera</l>
     <l n="66">Sola mi rege, affrena, sprona e impera</l>
     <l n="67">Costei e tempra ogni alto mio volere,</l>
     <l n="68">El parlare e il tacere</l>
     <l n="69">Del cor, de la mia lingua e di lei sola,</l>
     <l n="70">Da cui ciaschuno invola</l>
     <l n="71">Manier, costumi e il viver più che humano,</l>
     <l n="72">Sola mostrando el bel lito toscano,</l>
     <l n="73">Del parlar dolce e del suave accento</l>
     <l n="74">Di questa il cui exemplo l'altre indona</l>
     <l n="75">Ciaschuna che sia donna,</l>
     <l n="76">Sì pasce di dolcezza: io sol ne moro,</l>
     <l n="77">E l'angelico canto di madona</l>
     <l n="78">D'accender ogni cor, ch'è d'amor spento,</l>
     <l n="79">Fa dolce il mio tormento</l>
     <l n="80">Sì che, tremando, io ardo e più l'adoro,</l>
     <l n="81">E quanta più mercede ardendo imploro</l>
     <l n="82">Cotanta a sua pietà più il cor si snerba:</l>
     <l n="83">Mia guerra e pace, dolce vita e acerba</l>
     <l n="84">Nel fronte di Madonna aperto io vegio;</l>
     <l n="85">Così mia stella vole, altro non chiegio.</l>
     <l n="86">Che farmi, Amor, puoi pegio</l>
     <l n="87">Oimè! di sua presentia che privarme</l>
     <l n="88">Per più tuo honore e per minor mia pena,</l>
     <l n="89">E per mia sola morte il colpo mena.</l>
     <l n="90">Se quanto il cor mi detta alzar potesse</l>
     <l n="91">El stil che è, da sì, debil, lento e basso,</l>
     <l n="92">Farei un cor di sasso</l>
     <l n="93">Di dolceza e pietade arder tremando;</l>
     <l n="94">Ma spero ancora a l'amoroso passo</l>
     <l n="95">Traranno i versi e le mie rime spesso</l>
     <l n="96">Madonna e poi con esse</l>
     <l n="97">Versar lacrime forse odendo e amando.</l>
     <l n="98">E di lei sola andrò sempre cantando,</l>
     <l n="99">Sfocando in parte il cor che dentro parla</l>
     <l n="100">Quel che tacer convien e dentro arde,</l>
     <l n="101">Né mai fian le mie voglie pigre o tarde.</l>
     <l n="102">In sequirla sperando e in amarla</l>
     <l n="103">Lasso! che di chiamarla</l>
     <l n="104">Già mai fia stancha la mia lingua e voce</l>
     <l n="105">E cum le mie braccia in croce</l>
     <l n="106">Mercé sempre chiamando in fin che al pianto</l>
     <l n="107">Serà porta pietà dal viso sancto.</l>
     <l n="108">Canzon, tu sai ben quanto a ti s'aspecta,</l>
     <l n="109">Cerchar perdon del tuo arrogante stile</l>
     <l n="110">Sol per soperchia voglia troppo ardito;</l>
     <l n="111">Però a quella ne va ove è infinito</l>
     <l n="112">Amor, pietà, mercede e gratia humile</l>
     <l n="113">E sai che 'l cor gentile</l>
     <l n="114"> di clementia illustre e di perdono</l>
     <l n="115">E digli che qua sono</l>
     <l n="116">Un corpo ignudo e là el spirto è seco,</l>
     <l n="117">ov'io la vegio sempre e qua son ceco.</l>
    </lg>
   </lg>
  </body>
 </text>
</TEI>