<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXIV</title>
    <author>Veronica Franco</author>
   </titleStmt>
   <extent>
    <measure unit="stanza">54</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Veronica Franco_rime-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXIV</title>
     <author>Veronica Franco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sovente occorre ch'altri il suo parere</l>
     <l n="2">dice, stimando fatte alcune cose,</l>
     <l n="3">che non successer, né fùr punto vere.</l>
    </lg>
    <lg n="2">
     <l n="4">Di queste, che pur son dubbie e nascose,</l>
     <l n="5">in noi un certo instinto la natura,</l>
     <l n="6">che tende al peggio ed al biasmarle, pose;</l>
    </lg>
    <lg n="3">
     <l n="7">benché null'opra è di qua giù sicura,</l>
     <l n="8">e di quel, che men par ch'avvenir possa</l>
     <l n="9">stiasi con più sospetto e con paura.</l>
    </lg>
    <lg n="4">
     <l n="10">Del mondo ingannator quest'è la possa,</l>
     <l n="11">che quel, ch'è più contrario al ver, succeda,</l>
     <l n="12">per cagion torta, occoltamente mossa.</l>
    </lg>
    <lg n="5">
     <l n="13">La ragion vuol ch'ogni ben di voi creda,</l>
     <l n="14">ma poi del verisimile l'effetto</l>
     <l n="15">fa che quel, ch'io credei prima, discreda.</l>
    </lg>
    <lg n="6">
     <l n="16">Comunque sia, egli m'è stato detto:</l>
     <l n="17">se falso o ver, non importa ch'io dica</l>
     <l n="18">s'io son risolta o se n'ho alcun sospetto:</l>
    </lg>
    <lg n="7">
     <l n="19">basta che mi tegniate per amica,</l>
     <l n="20">come infatti vi son, sì che in giovarvi</l>
     <l n="21">non sarei scarsa d'opra o di fatica.</l>
    </lg>
    <lg n="8">
     <l n="22">Ed or ch'io mi conduco a ragionarvi</l>
     <l n="23">di quanto intenderete, a quel m'accosto,</l>
     <l n="24">che d'é chi fa profession d'amarvi.</l>
    </lg>
    <lg n="9">
     <l n="25">Dunque a la mia presenza vi fu opposto</l>
     <l n="26">ch'una donna innocente abbiate offesa</l>
     <l n="27">con lingua acuta e con cor mal disposto;</l>
    </lg>
    <lg n="10">
     <l n="28">e che, moltiplicando ne l'offesa,</l>
     <l n="29">quant'è colei più stata paziente,</l>
     <l n="30">in voi l'ira si sia tanto più accesa,</l>
    </lg>
    <lg n="11">
     <l n="31">sì che, spinto da sdegna, impaziente</l>
     <l n="32">le man posto l'avreste adosso ancora,</l>
     <l n="33">se nol vietava alcun, ch'era presente;</l>
    </lg>
    <lg n="12">
     <l n="34">ma voi la minacciaste forte allora,</l>
     <l n="35">e giuraste voler tagliarle il viso,</l>
     <l n="36">osservando del farlo il tempo e l'ora.</l>
    </lg>
    <lg n="13">
     <l n="37">Strano mi parve udir, d'un uom diviso</l>
     <l n="38">dai fecciosi costumi del vil volga,</l>
     <l n="39">un cotal nuovo inaspettato aviso;</l>
    </lg>
    <lg n="14">
     <l n="40">e, mentre col pensiero a voi mi volgo,</l>
     <l n="41">de la virtute amico e de l'onesto,</l>
     <l n="42">la fede a quel, che mi fu detto, tolgo.</l>
    </lg>
    <lg n="15">
     <l n="43">Da l'altra parte so quanto è molesto</l>
     <l n="44">lo spron de l'ira, e come spesso ei mena</l>
     <l n="45">a quel ch'è vergognoso ed inonesto:</l>
    </lg>
    <lg n="16">
     <l n="46">né sempre la ragion, che i sensi affrena,</l>
     <l n="47">a stringer pronto in man si trova il morso,</l>
     <l n="48">e 'l gran soverchio rompe ogni catena.</l>
    </lg>
    <lg n="17">
     <l n="49">Se per impeto d'ira il fallo è occorso,</l>
     <l n="50">non durate nel mal, ma conoscete</l>
     <l n="51">quanto fuor del dever siate trascorso.</l>
    </lg>
    <lg n="18">
     <l n="52">Gli occhi del vostro senno rivolgete,</l>
     <l n="53">e quanto ingiuriar donne vi sia</l>
     <l n="54">disdicevole, voi stesso vedete.</l>
    </lg>
    <lg n="19">
     <l n="55">Povero sesso, con fortuna ria</l>
     <l n="56">sempre prodotto, perch'ognor soggetto</l>
     <l n="57">e senza libertà sempre si stia!</l>
    </lg>
    <lg n="20">
     <l n="58">Né però di noi fu certo il diffetto,</l>
     <l n="59">che, se ben come l'uom non sem forzute,</l>
     <l n="60">come l'uom mente avemo ed intelletto.</l>
    </lg>
    <lg n="21">
     <l n="61">Né in forza corporal sta la virtute,</l>
     <l n="62">ma nel vigor de l'alma e de l'ingegno,</l>
     <l n="63">da cui tutte le cose son sapute:</l>
    </lg>
    <lg n="22">
     <l n="64">e certa son che in ciò loco men degno</l>
     <l n="65">non han le donne, ma d'esser maggiori</l>
     <l n="66">degli uomini dato hanno più d'un segno.</l>
    </lg>
    <lg n="23">
     <l n="67">Ma, se di voi si reputiam minori,</l>
     <l n="68">fors'è perché in modestia ed in sapere</l>
     <l n="69">di voi siamo più facili e migliori.</l>
    </lg>
    <lg n="24">
     <l n="70">E che sia 'l ver, voletelo vedere?</l>
     <l n="71">che 'l più savio ancor sia più paziente</l>
     <l n="72">par ch'a la ragion quadri ed al devere:</l>
    </lg>
    <lg n="25">
     <l n="73">del pazzo è proprio l'esser insolente,</l>
     <l n="74">ma quel sasso del pozzo il savio tragge,</l>
     <l n="75">ch'altri a gettarlo fu vano e imprudente.</l>
    </lg>
    <lg n="26">
     <l n="76">E così noi, che siam di voi più sagge,</l>
     <l n="77">per non contender vi portamo in spalla,</l>
     <l n="78">com'anco chi ha buon piè porta chi cagge.</l>
    </lg>
    <lg n="27">
     <l n="79">Ma la copia degli uomini in ciò falla;</l>
     <l n="80">e la donna, perché non segua il male</l>
     <l n="81">s'accomoda e sostien d'esser vassalla.</l>
    </lg>
    <lg n="28">
     <l n="82">Ché, se mostrar volesse quanto vale,</l>
     <l n="83">in quanto a la ragion, de l'uom saria</l>
     <l n="84">di gran lunga maggiore, e non che eguale.</l>
    </lg>
    <lg n="29">
     <l n="85">Ma l'umana progenie mancheria,</l>
     <l n="86">se la donna, ostinata in sul duello,</l>
     <l n="87">foss'a l'uom, com'ei merta, acerba e ria.</l>
    </lg>
    <lg n="30">
     <l n="88">Per non guastar il mondo, ch'è sì bello</l>
     <l n="89">per la specie di noi, la donna tace, </l>
     <l n="90">e si sommette a l'uom tiranno e fello,</l>
    </lg>
    <lg n="31">
     <l n="91">che poi del regnar tanto si compiace,</l>
     <l n="92">sì come fanno 'l più quei che non sanno</l>
     <l n="93">(ché 'l mondan peso a chi più sa più spiace),</l>
    </lg>
    <lg n="32">
     <l n="94">che gli uomini perciò grand'onor fanno</l>
     <l n="95">a le donne, perché cessero a loro</l>
     <l n="96">l'imperio, e sempre a lor serbato l'hanno.</l>
    </lg>
    <lg n="33">
     <l n="97">Quinci sete, ricami, argento ed oro,</l>
     <l n="98">gemme, porpora, e qual è di più pregio</l>
     <l n="99">si pon in adornarne alto tesoro;</l>
    </lg>
    <lg n="34">
     <l n="100">e, qual conviensi al nostro senno egregio,</l>
     <l n="101">non sol son ricchi i nostri adornamenti</l>
     <l n="102">d'ogni pomposo e più prezzato fregio,</l>
    </lg>
    <lg n="35">
     <l n="103">ma gli uomini a noi vengon riverenti,</l>
     <l n="104">e ne cedono 'l luogo in casa e in strada,</l>
     <l n="105">in ciò non punto tardi o negligenti.</l>
    </lg>
    <lg n="36">
     <l n="106">Per questo anco è ch'a lor portar accada</l>
     <l n="107">berretta in testa, per trarla di noi</l>
     <l n="108">a qualunque dinanzi ei se ne vada;</l>
    </lg>
    <lg n="37">
     <l n="109">e, s'ancor son tra lor nimici poi,</l>
     <l n="110">non lascian d'onorar, sempre ch'occorre,</l>
     <l n="111">l'istesse donne de' nemici suoi.</l>
    </lg>
    <lg n="38">
     <l n="112">Da questo argumentando si discorre</l>
     <l n="113">quanto l'offesa fatta al nostro sesso</l>
     <l n="114">la civiltà de l'uom gentile aborre.</l>
    </lg>
    <lg n="39">
     <l n="115">Né ch'io parli così crediate adesso</l>
     <l n="116">con altro fin, che di mostrarvi quanto</l>
     <l n="117">l'offender donne sia peccato espresso.</l>
    </lg>
    <lg n="40">
     <l n="118">Informata ancor son da l'altro canto</l>
     <l n="119">chi sia colei, di cui mi fu affermato</l>
     <l n="120">che ingiuriaste e minacciaste tanto:</l>
    </lg>
    <lg n="41">
     <l n="121">certo questo non merita il suo stato,</l>
     <l n="122">e l'avervi 'l suo amore a tanti segni</l>
     <l n="123">in tante occasioni manifestato.</l>
    </lg>
    <lg n="42">
     <l n="124">Cessin l'offese omai cessin gli sdegni,</l>
     <l n="125">e tanto più che d'uom nato gentile</l>
     <l n="126">questi non sono portamenti degni;</l>
    </lg>
    <lg n="43">
     <l n="127">ma è profession d'uom basso e vile</l>
     <l n="128">pugnar con chi non ha diffesa o schermo,</l>
     <l n="129">se non di ciance e d'ingegno sottile.</l>
    </lg>
    <lg n="44">
     <l n="130">Perdonatemi in ciò, ch'io troppo affermo</l>
     <l n="131">le colpe vostre; poi ch'io non intendo</l>
     <l n="132">comprender voi, più d'alcun altro, al fermo;</l>
    </lg>
    <lg n="45">
     <l n="133">ma quel ch'adesso vado discorrendo</l>
     <l n="134">è quanto ad onta sua colui s'inganni,</l>
     <l n="135">che vada con le donne contendendo;</l>
    </lg>
    <lg n="46">
     <l n="136">perch'al sicur di lui son tutti i danni:</l>
     <l n="137">s'ei vince, mal; e peggio, se vien vinto:</l>
     <l n="138">il rischio è certo e infiniti gli affanni.</l>
    </lg>
    <lg n="47">
     <l n="139">Col viso di rossore infuso e tinto,</l>
     <l n="140">d'essere stato ogni uom d'onor s'accorge</l>
     <l n="141">di far ingiuria a donne unqua in procinto;</l>
    </lg>
    <lg n="48">
     <l n="142">e, quanto più 'l valor viril risorge,</l>
     <l n="143">tanto più l'armi fuor da l'ira tratte</l>
     <l n="144">vergognando al suo loco altri riporge,</l>
    </lg>
    <lg n="49">
     <l n="145">e si pentisce de le cose fatte</l>
     <l n="146">in via che, se potesse frastornarle,</l>
     <l n="147">le ridurria da l'esser primo intatte.</l>
    </lg>
    <lg n="50">
     <l n="148">Ma, poi che non può adietro ritornarle,</l>
     <l n="149">con dolci modi a l'offese ripara,</l>
     <l n="150">e, quanto può, si sforza d'annullarle:</l>
    </lg>
    <lg n="51">
     <l n="151">ritorna ancor l'amata al doppio cara</l>
     <l n="152">nel rifar de la pace; e, per turbarsi,</l>
     <l n="153">più d'ogni parte l'alma si rischiara.</l>
    </lg>
    <lg n="52">
     <l n="154">Così nel ben vien a moltiplicarsi,</l>
     <l n="155">e così certa son che voi farete,</l>
     <l n="156">sì come suol da ogni par vostro farsi:</l>
    </lg>
    <lg n="53">
     <l n="157">e colei certo offesa o non avete,</l>
     <l n="158">o, se vinto da sdegno trascorreste,</l>
     <l n="159">l'error di voi non degno emenderete.</l>
    </lg>
    <lg n="54">
     <l n="160">Ed io di ciò vi prego in fin di queste.</l>
    </lg>
   </lg>
  </body>
 </text>
</TEI>