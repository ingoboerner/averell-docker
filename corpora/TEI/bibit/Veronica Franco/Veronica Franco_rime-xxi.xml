<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXI</title>
    <author>Veronica Franco</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Veronica Franco_rime-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXI</title>
     <author>Veronica Franco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io dicea: — Mio cor, se ciò mi fanno</l>
     <l n="2">l'armi mie proprie, quelle, onde mi punge</l>
     <l n="3">la fortuna crudel, che mi faranno? —</l>
    </lg>
    <lg n="2">
     <l n="4">S'io stessa, col fuggir dal mio ben lunge,</l>
     <l n="5">sento che 'l duol via più mi s'avvicina,</l>
     <l n="6">che la partenza mia mel ricongiunge;</l>
    </lg>
    <lg n="3">
     <l n="7">al mio languir contraria medicina</l>
     <l n="8">certo avrò preso al vaneggiar del core,</l>
     <l n="9">che per misera strada m'incamina.</l>
    </lg>
    <lg n="4">
     <l n="10">Lassa, or mi pento del commesso errore,</l>
     <l n="11">anzi non mossi così tosto il passo</l>
     <l n="12">dal dolce loco, ov'abita 'l mio amore,</l>
    </lg>
    <lg n="5">
     <l n="13">ch'io dissi: — Oimè! dunque è pur ver ch'io lasso</l>
     <l n="14">quella terra e quell'acque, ove 'l mio sole</l>
     <l n="15">di splendor rende ogni altro lume casso? —</l>
    </lg>
    <lg n="6">
     <l n="16">E, se ridir potessi le parole,</l>
     <l n="17">che volgendomi indietro al caro suolo</l>
     <l n="18">dissi, qual chi lasciar ciò ch'ama suole,</l>
    </lg>
    <lg n="7">
     <l n="19">vedrei gli augelli ancor con lento volo</l>
     <l n="20">seguirmi ad ascoltar il mio lamento,</l>
     <l n="21">alternando in pia voce il mio gran duolo;</l>
    </lg>
    <lg n="8">
     <l n="22">vedrei qual già. fermarsi a udirmi 'l vento,</l>
     <l n="23">e quetar le procelle, e i boschi e i sassi</l>
     <l n="24">moversi a la pietà del mio tormento.</l>
    </lg>
    <lg n="9">
     <l n="25">Ma per troppo gridar afflitti e lassi</l>
     <l n="26">sono i miei spirti, onde già. i pesci e l'onde</l>
     <l n="27">le mie miserie a meco pianger trassi.</l>
    </lg>
    <lg n="10">
     <l n="28">Tanta rena non han d'Adria le sponde,</l>
     <l n="29">quante volte il suo nome allor chiamai,</l>
     <l n="30">com'or qui 'l chiamo, ov'Eco sol risponde.</l>
    </lg>
    <lg n="11">
     <l n="31">Co' sospiri arsi e col pianto bagnai</l>
     <l n="32">l'amate spoglie, e di lui in vece accolte</l>
     <l n="33">al seno me le strinsi e le basciai,</l>
    </lg>
    <lg n="12">
     <l n="34">dicendo: — O spoglie, che già. foste avvolte</l>
     <l n="35">intorno a quelle membra, che da Marte</l>
     <l n="36">sembrano in forma di Narciso tolte;</l>
    </lg>
    <lg n="13">
     <l n="37">se 'l ciel mi riconduce in quella parte</l>
     <l n="38">onde stolta parti', non sarà mai</l>
     <l n="39">che quinci 'l fermo piè volga in disparte. —</l>
    </lg>
    <lg n="14">
     <l n="40">Non fu pietra né pianta, ov'io passai,</l>
     <l n="41">che non piangesse meco, e forse allora</l>
     <l n="42">non mi dicesse: — Folle! ove ne vai? —</l>
    </lg>
    <lg n="15">
     <l n="43">Dal cerchio estremo, ove fan la dimora</l>
     <l n="44">scintillando le stelle, certamente</l>
     <l n="45">meco pianger mostrár la notte ancora.</l>
    </lg>
    <lg n="16">
     <l n="46">Ben vidi 'l sol levar chiaro e lucente;</l>
     <l n="47">ma, perché gli occhi ad abbagliarmi e 'l core</l>
     <l n="48">un più bel lume impresso avea la mente,</l>
    </lg>
    <lg n="17">
     <l n="49">scorso del sol mi parve lo splendore;</l>
     <l n="50">o fu, forse, ch'udendo 'l mio gran pianto,</l>
     <l n="51">anch'ei si scolorì del mio dolore.</l>
    </lg>
    <lg n="18">
     <l n="52">Oh com'è privo d'intelletto, e quanto</l>
     <l n="53">colui s'inganna, che nel patrio nido</l>
     <l n="54">viver può lieto col suo bene a canto,</l>
    </lg>
    <lg n="19">
     <l n="55">e va cercando or l'uno or l'altro lido,</l>
     <l n="56">pensando forse che la lontananza</l>
     <l n="57">ai colpi sia d'Amor rifugio fido!</l>
    </lg>
    <lg n="20">
     <l n="58">Fugga pur l'uom, se sa: la rimembranza</l>
     <l n="59">del caro obbietto sempre gli è d'intorno,</l>
     <l n="60">anzi porta in cor viva la sembianza.</l>
    </lg>
    <lg n="21">
     <l n="61">S'io veggo l'alba a noi menar il giorno,</l>
     <l n="62">mirando i fiori e le vermiglie rose,</l>
     <l n="63">che le cingon la fronte e 'l crin adorno,</l>
    </lg>
    <lg n="22">
     <l n="64">— Tal — dico, — è 'l mio bel viso, in cui ripose</l>
     <l n="65">tutti i suoi doni il cielo, e la natura</l>
     <l n="66">la sua eccellenza più ch'altrove espose. —</l>
    </lg>
    <lg n="23">
     <l n="67">Poi, quando scorgo per la notte oscura</l>
     <l n="68">accendersi là su cotante stelle,</l>
     <l n="69">Amor, ch'è meco, sì m'afferma e giura</l>
    </lg>
    <lg n="24">
     <l n="70">che quelle luci in cielo eterne e belle</l>
     <l n="71">tante non son, quante virtù in colui,</l>
     <l n="72">che poi crudo del sen l'alma mi svelle.</l>
    </lg>
    <lg n="25">
     <l n="73">E, per far i miei dì più tristi e bui,</l>
     <l n="74">dal mio raggio lontan, sempre al cor vivo</l>
     <l n="75">ho 'l sole ardente, onde pria accesa fui:</l>
    </lg>
    <lg n="26">
     <l n="76">al qual piangendo e sospirando scrivo.</l>
    </lg>
   </lg>
  </body>
 </text>
</TEI>