<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XVII</title>
    <author>Veronica Franco</author>
   </titleStmt>
   <extent>
    <measure unit="stanza">40</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Veronica Franco_rime-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XVII</title>
     <author>Veronica Franco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questa la tua Veronica ti scrive,</l>
     <l n="2">signor ingrato e disleale amante,</l>
     <l n="3">di cui sempre in sospetto ella ne vive.</l>
    </lg>
    <lg n="2">
     <l n="4">A te, perfido, noto è bene in quante</l>
     <l n="5">maniere del mio amor ti feci certo,</l>
     <l n="6">da me non mai espresse altrui davante.</l>
    </lg>
    <lg n="3">
     <l n="7">Non niego già. che 'n te non sia gran merto</l>
     <l n="8">di senno, di valor, di gentilezza,</l>
     <l n="9">e d'arti ingenue, onde sei tanto esperto;</l>
    </lg>
    <lg n="4">
     <l n="10">ma la mia grazia ancor, la mia bellezza,</l>
     <l n="11">quello che 'n se medesma ella si sia,</l>
     <l n="12">da molti spirti nobili s'apprezza.</l>
    </lg>
    <lg n="5">
     <l n="13">Forse ch'è buona in ciò la sorte mia;</l>
     <l n="14">e forse ch'io non son priva di quello,</l>
     <l n="15">ch'ad arder l'alme volontarie invia:</l>
    </lg>
    <lg n="6">
     <l n="16">almen non ho d'ogni pietà rubello</l>
     <l n="17">il rigido pensier; n', qual tu, il core</l>
     <l n="18">in ogni parte insidioso e fello.</l>
    </lg>
    <lg n="7">
     <l n="19">E pur contra ragion ti porto amore:</l>
     <l n="20">quel che tu meco far devresti al dritto,</l>
     <l n="21">teco 'l fo a torto, e so ch'è a farlo errore.</l>
    </lg>
    <lg n="8">
     <l n="22">Tu non m'avresti in tanti giorni scritto,</l>
     <l n="23">che star t'avvenne di parlarmi privo,</l>
     <l n="24">mostrando esser di ciò mesto ed afflitto,</l>
    </lg>
    <lg n="9">
     <l n="25">com'io cortesemente ora ti scrivo;</l>
     <l n="26">e, se ben certo m'offendesti troppo,</l>
     <l n="27">teco legata in dolce nodo vivo,</l>
    </lg>
    <lg n="10">
     <l n="28">il qual mentre sciôr tento, e più l'ingroppo,</l>
     <l n="29">e, sì come d'Amor diposto fue,</l>
     <l n="30">non trovo in via d'amarti alcun intoppo.</l>
    </lg>
    <lg n="11">
     <l n="31">Ma pur furono ingrate l'opre tue,</l>
     <l n="32">poi che pensar ad altra donna osasti,</l>
     <l n="33">e limar versi de le lodi sue:</l>
    </lg>
    <lg n="12">
     <l n="34">farlo celatamente ti pensasti,</l>
     <l n="35">ma io ti sopragiunsi a l'improviso,</l>
     <l n="36">quando manco di me tu dubitasti.</l>
    </lg>
    <lg n="13">
     <l n="37">Ben ti vidi perciò turbar nel viso,</l>
     <l n="38">e per la forza de la conscienza</l>
     <l n="39">ne rimanesti timido e conquiso,</l>
    </lg>
    <lg n="14">
     <l n="40">sì che gli occhi d'alzar in mia presenza</l>
     <l n="41">non ti bastò l'errante animo allora.</l>
     <l n="42">Ahi teco estrema fu mia pazienza!</l>
    </lg>
    <lg n="15">
     <l n="43">Chiudesti 'l libro tu senza dimora,</l>
     <l n="44">ed io gli occhi devea con mie man trarti:</l>
     <l n="45">misera chi di tale s'innamora!</l>
    </lg>
    <lg n="16">
     <l n="46">Io non ho perdonato per amarti</l>
     <l n="47">ad alcuna fatica, ad alcun danno,</l>
     <l n="48">sperando intieramente d'acquistarti:</l>
    </lg>
    <lg n="17">
     <l n="49">e tu, falso, adoprando occulto inganno</l>
     <l n="50">per cogliermi al tuo laccio, or che mi tieni,</l>
     <l n="51">mi dài, d'amor in ricompensa, affanno,</l>
    </lg>
    <lg n="18">
     <l n="52">Ben son di vezzi e di lusinghe pieni</l>
     <l n="53">i tuoi detti eloquenti, e con pia vista</l>
     <l n="54">sempre a strazio maggior, empio, mi meni.</l>
    </lg>
    <lg n="19">
     <l n="55">D'odio e d'amor gran passion or mista</l>
     <l n="56">m'ingombra l'alma, e 'l torbido pensiero</l>
     <l n="57">agitando contamina e contrista:</l>
    </lg>
    <lg n="20">
     <l n="58">e 'n te dal ciel quella vendetta spero,</l>
     <l n="59">ch'io non vorrei; ed infelicemente</l>
     <l n="60">d'alto sdegno e d'amor languisco e pèro.</l>
    </lg>
    <lg n="21">
     <l n="61">Contra gli error si deve esser clemente,</l>
     <l n="62">che dimostrati a quel che gli commise,</l>
     <l n="63">sì com'è ragionevole, si pente.</l>
    </lg>
    <lg n="22">
     <l n="64">Quel libro d'altrui lodi in sen si mise</l>
     <l n="65">questo importuno, acciò ch'io nol vedessi:</l>
     <l n="66">ahi contrarie in amor voglie divise!</l>
    </lg>
    <lg n="23">
     <l n="67">D'ira tutta infiammata allor non cessi,</l>
     <l n="68">fin che di sen per forza non glien tolsi,</l>
     <l n="69">e quel, che v'era scritto entro, non lessi.</l>
    </lg>
    <lg n="24">
     <l n="70">Quanto 'l caso chiedea, teco mi dolsi,</l>
     <l n="71">amante ingrato; e 'l libro stretto in mano,</l>
     <l n="72">altrove il piè da te fuggendo volsi,</l>
    </lg>
    <lg n="25">
     <l n="73">bench'ir non ti potei tanto lontano,</l>
     <l n="74">ch'al lato non mi fosti, e non facesti</l>
     <l n="75">tue scuse, e 'l libro mi chiedesti invano.</l>
    </lg>
    <lg n="26">
     <l n="76">Dimandereiti or ben quel che vedesti,</l>
     <l n="77">da farti pur alzar gli occhi a colei;</l>
     <l n="78">ma tu senz'esser chiesto mel dicesti:</l>
    </lg>
    <lg n="27">
     <l n="79">piena dentro e di fuor di vizi rei,</l>
     <l n="80">forse perch'io di tal non sospettassi,</l>
     <l n="81">la ponesti davanti agli occhi miei:</l>
    </lg>
    <lg n="28">
     <l n="82">agli occhi miei, che 'n tutto schivi e cassi</l>
     <l n="83">d'ogni altro lume, tengon te per sole,</l>
     <l n="84">benché spesso in gran tenebre gli lassi.</l>
    </lg>
    <lg n="29">
     <l n="85">Dubito se fùr vere le parole</l>
     <l n="86">che dicesti; né so di che, ma temo,</l>
     <l n="87">e dentro sospettando il cor si dole.</l>
    </lg>
    <lg n="30">
     <l n="88">Di gelosia non ho 'l pensier mai scemo,</l>
     <l n="89">tal ch'avampando in freddo verno al ghiaccio,</l>
     <l n="90">nel mezzo de le fiamme aggelo e tremo;</l>
    </lg>
    <lg n="31">
     <l n="91">e, quanto più di liberar procaccio</l>
     <l n="92">l'alma dal duolo, in maggior duol la invoglio,</l>
     <l n="93">e 'l mio mal dentro 'l grido e teco 'l taccio.</l>
    </lg>
    <lg n="32">
     <l n="94">Pur romper il silenzio or teco voglio;</l>
     <l n="95">e, perché t'amo e perch'altri il comanda,</l>
     <l n="96">teco fo quel, che con altrui non soglio:</l>
    </lg>
    <lg n="33">
     <l n="97">la buonasera in nome suo ti manda</l>
     <l n="98">per me 'l buono e cortese Lomellini,</l>
     <l n="99">e ti saluta e ti si raccomanda.</l>
    </lg>
    <lg n="34">
     <l n="100">Tu hai, non so perché, buoni vicini,</l>
     <l n="101">che ti lodano e impètranoti il bene,</l>
     <l n="102">se ben per torta strada tu camini.</l>
    </lg>
    <lg n="35">
     <l n="103">A questi d'obedir a me conviene,</l>
     <l n="104">e, in quel ch'imposto m'han significarti,</l>
     <l n="105">questi versi di scriverti m'avviene.</l>
    </lg>
    <lg n="36">
     <l n="106">Di costor gran cagion hai di lodarti,</l>
     <l n="107">bench'io convengo ancor per viva forza,</l>
     <l n="108">crudel, protervo e sempre ingrato, amarti.</l>
    </lg>
    <lg n="37">
     <l n="109">Contra mia voglia scriverti mi sforza</l>
     <l n="110">Amor, che tutto il conceputo sdegno</l>
     <l n="111">cangia in dolce desio, non pur l'ammorza:</l>
    </lg>
    <lg n="38">
     <l n="112">spinta da lui, mandarti ora convegno</l>
     <l n="113">queste mie carte, accioché tu le legga;</l>
     <l n="114">anzi sempre con l'alma a te ne vegno.</l>
    </lg>
    <lg n="39">
     <l n="115">Ma, perché in corpo ancor ti parli e vegga,</l>
     <l n="116">ch'a bocca la risposta tu mi porte</l>
     <l n="117">forz'è che con instanzia ti richiegga,</l>
    </lg>
    <lg n="40">
     <l n="118">e che tu venghi in spazio d'ore corte.</l>
    </lg>
   </lg>
  </body>
 </text>
</TEI>