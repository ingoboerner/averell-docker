<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXIII</title>
    <author>Veronica Franco</author>
   </titleStmt>
   <extent>
    <measure unit="stanza">60</measure>
    <measure unit="line">178</measure>
   </extent>
   <publicationStmt>
    <publisher>UNED University</publisher>
    <idno>Veronica Franco_rime-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXIII</title>
     <author>Veronica Franco</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lungamente in gran dubbio sono stata</l>
     <l n="2">di quel che far a me s'appartenea,</l>
     <l n="3">da un certo uomo indiscreto provocata.</l>
    </lg>
    <lg n="2">
     <l n="4">Nel pensier vane cose rivolgea</l>
     <l n="5">del far e del non far la mia vendetta,</l>
     <l n="6">né a qual partito accostarmi sapea;</l>
    </lg>
    <lg n="3">
     <l n="7">alfin, la propria mia ragion negletta,</l>
     <l n="8">che 'l buon camin non sa prender né puote,</l>
     <l n="9">da la soverchia passion costretta,</l>
    </lg>
    <lg n="4">
     <l n="10">vengo a voi per consiglio, a cui son note</l>
     <l n="11">le forme del duello e de l'onore,</l>
     <l n="12">per cui s'uccide il mondo e si percuote.</l>
    </lg>
    <lg n="5">
     <l n="13">A voi, che guerrier sète di valore,</l>
     <l n="14">e, ch'oltre a l'esser de la guerra esperto,</l>
     <l n="15">vostra mercede, mi portate amore,</l>
    </lg>
    <lg n="6">
     <l n="16">per consiglio ricorro; e ben m'accerto</l>
     <l n="17">che mi sareste ancor non men d'aita,</l>
     <l n="18">per grazia vostra più che per mio merto.</l>
    </lg>
    <lg n="7">
     <l n="19">Ma io non voglio a quel, dove m'invita</l>
     <l n="20">de la vendetta il gran desio, voltarmi,</l>
     <l n="21">benché la via mi sia piana e spedita:</l>
    </lg>
    <lg n="8">
     <l n="22">voglio, prima ch'io venga al trar de l'armi,</l>
     <l n="23">il mio parer communicar con voi,</l>
     <l n="24">e con voi primamente consigliarmi;</l>
    </lg>
    <lg n="9">
     <l n="25">e, se determinato fia tra noi</l>
     <l n="26">che con gli effetti io debba risentirmi,</l>
     <l n="27">non sarò pigra a pigliar l'armi poi.</l>
    </lg>
    <lg n="10">
     <l n="28">Ma saria forse un espresso avvilirmi,</l>
     <l n="29">far soggetto capace del mio sdegno</l>
     <l n="30">chi non merta in pensier pur mai venirmi:</l>
    </lg>
    <lg n="11">
     <l n="31">un uom da nulla, e non sol vile, e indegno</l>
     <l n="32">che da seder si mova a lui pensando</l>
     <l n="33">qualunque ancor che pigro e rozzo ingegno.</l>
    </lg>
    <lg n="12">
     <l n="34">E pur d'ira m'infiammo, rimembrando</l>
     <l n="35">la villania da lui fatta a se stesso,</l>
     <l n="36">di doverla a me far forse stimando.</l>
    </lg>
    <lg n="13">
     <l n="37">Inescusabil fallo vien commesso</l>
     <l n="38">da chi dice d'alcun mal in sua assenza,</l>
     <l n="39">s'anco ver sia quel che vien detto espresso;</l>
    </lg>
    <lg n="14">
     <l n="40">perché in ciò l'uom dimostra gran temenza,</l>
     <l n="41">e par che 'n quella vece non ardisca</l>
     <l n="42">dir il medesmo ne l'altrui presenza.</l>
    </lg>
    <lg n="15">
     <l n="43">Ma poi, se di menzogne si fornisca</l>
     <l n="44">e, nel contaminar l'onore altrui,</l>
     <l n="45">con frode e infamia contra 'l ver supplisca,</l>
    </lg>
    <lg n="16">
     <l n="46">ben certamente merita costui</l>
     <l n="47">cancellarsi del libro de' viventi,</l>
     <l n="48">sì che 'l suo nome ad un pèra con lui. </l>
    </lg>
    <lg n="17">
     <l n="49">Oh, se le rane avesser unghia e denti,</l>
     <l n="50">come sarian se drittamente addocchio,</l>
     <l n="51">talor più de' leon fiere e mordenti!</l>
    </lg>
    <lg n="18">
     <l n="52">Ma poi, per gracidar d'alcun ranocchio,</l>
     <l n="53">di gir non lascia a ber l'asino al fosso,</l>
     <l n="54">anzi drizza a quel suon l'orecchio e l'occhio.</l>
    </lg>
    <lg n="19">
     <l n="55">Se un ser grillo, a dir mal per uso mosso,</l>
     <l n="56">de la sua buca standosi al riparo,</l>
     <l n="57">m'ha biasmato in mia assenzia, io che ne posso?</l>
    </lg>
    <lg n="20">
     <l n="58">E se, tratte a quel suon, quivi n'andáro</l>
     <l n="59">molte vespe e tafani, e per tenore</l>
     <l n="60">di quel suon roco in compagnia ruzzáro,</l>
    </lg>
    <lg n="21">
     <l n="61">non patisce alcun danno in ciò 'l mio onore,</l>
     <l n="62">e, quanto aspetta a me, più tosto rido;</l>
     <l n="63">ma de l'altrui sciocchezza ho poi dolore.</l>
    </lg>
    <lg n="22">
     <l n="64">D'una brutta cornacchia a l'aspro grido</l>
     <l n="65">trassero altri uccellacci da carogne,</l>
     <l n="66">e di sterco l'empiêr la strozza e 'l nido.</l>
    </lg>
    <lg n="23">
     <l n="67">Quest'è proprietà de le menzogne,</l>
     <l n="68">che quelli ancor, che son malvagi e tristi,</l>
     <l n="69">versan sopra l'autor biasmi e vergogne.</l>
    </lg>
    <lg n="24">
     <l n="70">Del mio avversario fùr primieri acquisti</l>
     <l n="71">sparger detti, in mia assenza, di me falsi,</l>
     <l n="72">da nulla verità coperti o misti.</l>
    </lg>
    <lg n="25">
     <l n="73">Ad ira contra lui perciò non salsi;</l>
     <l n="74">ma m'allegrai, quando contra 'l suo dire</l>
     <l n="75">tacendo col mio ver chiaro prevalsi.</l>
    </lg>
    <lg n="26">
     <l n="76">Ben poi via più insolente divenire</l>
     <l n="77">nel mio silenzio il vidi; e quasi ch'io</l>
     <l n="78">d'averlo fatto tale posso dire.</l>
    </lg>
    <lg n="27">
     <l n="79">Ma qual era in quel caso officio mio,</l>
     <l n="80">se non quel dirmi mai dopo le spalle</l>
     <l n="81">non curar punto, da un uomo vile e rio?</l>
    </lg>
    <lg n="28">
     <l n="82">Troppo al giudicio mio vien che s'avvalle</l>
     <l n="83">il pensier di chi segue tai diffetti,</l>
     <l n="84">c'hanno precipitoso e tetro il calle.</l>
    </lg>
    <lg n="29">
     <l n="85">Raffrena, uom valoroso, i ciechi affetti,</l>
     <l n="86">e non voler opporti a ciascun'orma</l>
     <l n="87">de la malignitate ai falsi detti:</l>
    </lg>
    <lg n="30">
     <l n="88">segui de la virtù la dritta norma,</l>
     <l n="89">che, di se stessa paga, agli altrui errori</l>
     <l n="90">generosa non guarda, e par che dorma.</l>
    </lg>
    <lg n="31">
     <l n="91">Così fec'io, che, d'ogni dritto fuori</l>
     <l n="92">infamiata e biasmata da un uom vile,</l>
     <l n="93">mi confortai co' miei pensier migliori:</l>
    </lg>
    <lg n="32">
     <l n="94">e farei più che mai ora il simìle,</l>
     <l n="95">se per la mia pazienzia quel villano</l>
     <l n="96">non discendesse a via peggiore stile.</l>
    </lg>
    <lg n="33">
     <l n="97">Ma con armata e minacciosa mano</l>
     <l n="98">m'importuna, e mi sfida, e quasi sforza</l>
     <l n="99">il pensier di star queta a render vano.</l>
    </lg>
    <lg n="34">
     <l n="100">Con l'acqua alfin ogni foco si smorza:</l>
     <l n="101">così la costui rabbia e l'arroganza</l>
     <l n="102">a quel ch'io men vorrei mi spinge a forza.</l>
    </lg>
    <lg n="35">
     <l n="103">So ch'egli per natura e per usanza</l>
     <l n="104">è pessimo e vilissimo a volere</l>
     <l n="105">pugnar con una donna, di possanza.</l>
    </lg>
    <lg n="36">
     <l n="106">E quasi che non porta anco il devere,</l>
     <l n="107">ch'al provocar de l'armi io gli risponda,</l>
     <l n="108">non usa il ferro ignudo in man tenere.</l>
    </lg>
    <lg n="37">
     <l n="109">Ma tanto più d'audacia ei soprabonda,</l>
     <l n="110">quanto l'armi paura più si crede,</l>
     <l n="111">e con nuove insolenzie mi circonda.</l>
    </lg>
    <lg n="38">
     <l n="112">Non so quel che in tal caso si richiede:</l>
     <l n="113">il parer vostro non mi sia negato,</l>
     <l n="114">ch'a lui son per prestar assenso e fede.</l>
    </lg>
    <lg n="39">
     <l n="115">Io sono stata in procinto, da un lato,</l>
     <l n="116">di disfidarlo a singolar battaglia,</l>
     <l n="117">comunque più gli piace, in campo armato.</l>
    </lg>
    <lg n="40">
     <l n="118">Ma dubitai che di piastra e di maglia</l>
     <l n="119">ei proponesse grave vestimento,</l>
     <l n="120">e ferro ehe non punge e che non taglia.</l>
    </lg>
    <lg n="41">
     <l n="121">So ch'egli è un asinaccio a questo intento</l>
     <l n="122">d'assicurarsi contra i colpi crudi,</l>
     <l n="123">dove vi sia di sangue spargimento:</l>
    </lg>
    <lg n="42">
     <l n="124">del resto sovra 'l dorso se gli studi,</l>
     <l n="125">s'altri volesse ben con un martello,</l>
     <l n="126">come s'usa di far sopra le incudi.</l>
    </lg>
    <lg n="43">
     <l n="127">Questo m'ha messo a partito il cervello,</l>
     <l n="128">ch'io non vorrei con sferza o con bastone</l>
     <l n="129">prender a castigar un uom sì fello.</l>
    </lg>
    <lg n="44">
     <l n="130">Non so se in ciò potessi con ragione</l>
     <l n="131">rifiutar armi non micidiali,</l>
     <l n="132">ma solamente a bastonarsi buone:</l>
    </lg>
    <lg n="45">
     <l n="133">so ch'ei dirìa ch'a lui si denno tali,</l>
     <l n="134">e ch'io non debbo ricusarle, quando</l>
     <l n="135">d'ogni lato le cose vanno eguali.</l>
    </lg>
    <lg n="46">
     <l n="136">Io sono andata a questo assai pensando,</l>
     <l n="137">ed ho discorso che, s'io 'l disfidassi,</l>
     <l n="138">da l'insultar s'andria forse arretrando:</l>
    </lg>
    <lg n="47">
     <l n="139">forse ch'ei volgerebbe altrove i passi,</l>
     <l n="140">e meco fuggiria d'entrar in prova,</l>
     <l n="141">perch'ancor, col baston non l'amazzassi.</l>
    </lg>
    <lg n="48">
     <l n="142">Ma s'ei temprate ha l'ossa a tutta prova</l>
     <l n="143">contra ogni copia di gran bastonate,</l>
     <l n="144">sì ch'altri a dargli stanco alfin si trova;</l>
    </lg>
    <lg n="49">
     <l n="145">senz'aver le devute sue derrate,</l>
     <l n="146">rendermi stanca in guisa alfin potrebbe,</l>
     <l n="147">che l'armi avessi in mio affanno pigliate.</l>
    </lg>
    <lg n="50">
     <l n="148">E poi di me qual cosa si direbbe?</l>
     <l n="149">Ch'io non sia buona per un uom codardo,</l>
     <l n="150">cui con la verga un fanciul vincerebbe:</l>
    </lg>
    <lg n="51">
     <l n="151">un, che fa l'invincibile e 'l gagliardo</l>
     <l n="152">contra una donna, che sopporta e tace,</l>
     <l n="153">senza pur minacciarlo con lo sguardo.</l>
    </lg>
    <lg n="52">
     <l n="154">Dunque 'l debbo lasciar seguir in pace,</l>
     <l n="155">e sommettermi in guisa al suo talento,</l>
     <l n="156">ch'egli m'offenda come più gli piace?</l>
    </lg>
    <lg n="53">
     <l n="157">Quest'è strana maniera di tormento,</l>
     <l n="158">e tal, ch'offese a non sopportar usa,</l>
     <l n="159">a questa men ch'ad altra atta mi sento.</l>
    </lg>
    <lg n="54">
     <l n="160">Dunque sarò da sì vil uom delusa,</l>
     <l n="161">senza prender vendetta in parte alcuna</l>
     <l n="162">di quanto egli m'offende e sì m'accusa?</l>
    </lg>
    <lg n="55">
     <l n="163">In questo punto il mio pensier s'aduna,</l>
     <l n="164">e per incaminarmi a buona strada</l>
     <l n="165">trovo scarsa e contraria la fortuna.</l>
    </lg>
    <lg n="56">
     <l n="166">Ma s'io sto queta, e, come avien ch'accada</l>
     <l n="167">un giorno, che passar quindi gli avenga,</l>
     <l n="168">incontra armata a ucciderlo gli vada?</l>
    </lg>
    <lg n="57">
     <l n="169">Forse la sete fia che 'n tutto io spenga</l>
     <l n="170">di quel sangue maligno, e con diletto</l>
     <l n="171">senza contrasto alcun vittoria ottenga.</l>
    </lg>
    <lg n="58">
     <l n="172">Dunque commetterò sì gran diffetto</l>
     <l n="173">di bruttar di quel sangue queste mani,</l>
     <l n="174">ch'è di malizia e di viltate infetto?</l>
    </lg>
    <lg n="59">
     <l n="175">Cessin da me pensieri così strani.</l>
     <l n="176">Ma che farò? S'io taccio, mal; e poi</l>
     <l n="177">s'io faccio, peggio. Oh miei discorsi vani!</l>
    </lg>
    <lg n="60">
     <l n="178">Datemi, signor mio, consiglio voi.</l>
    </lg>
   </lg>
  </body>
 </text>
</TEI>