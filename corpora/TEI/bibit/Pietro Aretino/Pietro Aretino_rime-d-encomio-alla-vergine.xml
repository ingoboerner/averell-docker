<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime d'encomio - ALLA VERGINE</title>
    <author>Pietro Aretino</author>
   </titleStmt>
   <extent>
    <measure unit="stanza">8</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Pietro Aretino_rime-d-encomio-alla-vergine</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime d'encomio - ALLA VERGINE</title>
     <author>Pietro Aretino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime d'encomio - ALLA VERGINE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vergine doppo 'l gentil parto e sempre,</l>
     <l n="2">qual saldo vetro ov'entra et esce il sole,</l>
     <l n="3">e intero si riman dentro e di fuore,</l>
     <l n="4">ti lodarò con semplici parole</l>
     <l n="5">ch'Amor mi detta, e sparse in dolci tempre</l>
     <l n="6">d'umile, casto e ben gradito ardore.</l>
     <l n="7">O chiaro speglio de l'eterno Amore</l>
     <l n="8">dov'ogni ben appare, v'appaga il gioco</l>
     <l n="9">d'ineffabil dolcezza, Angeli et alme;</l>
     <l n="10">bench'io il preggio tu sia de le cose alme,</l>
     <l n="11">al desio ch'arde in sì fervente fuoco</l>
     <l n="12">nel favor tuo dà luoco:</l>
     <l n="13">e qual io sia a' tuoi divoti sproni</l>
     <l n="14">fà che tu sei per la mia lingua suoni.</l>
    </lg>
    <lg n="2">
     <l n="15">Vergine sola e nanzi 'l mondo impressa</l>
     <l n="16">e serbata ne l'alta idea divina</l>
     <l n="17">sin ch'in te lampeggiò nostra salute,</l>
     <l n="18">nella toa forma umana e pellegrina</l>
     <l n="19">volse riffar Iddio soa forma istessa,</l>
     <l n="20">perché toe grazie fosser conosciute;</l>
     <l n="21">e inamorossi sì de toa Virtute,</l>
     <l n="22">ch'egli, che sempre fu con umil zelo,</l>
     <l n="23">mostrass'in te visibil e mortale,</l>
     <l n="24">che la parola increata e immortale</l>
     <l n="25">ch'il felice Angel ti reccò dal Cielo,</l>
     <l n="26">s'unio co l'uman velo,</l>
     <l n="27">e creast'uom colui stabil eterno:</l>
     <l n="28">caggion che piangerà sempre l'inferno.</l>
    </lg>
    <lg n="3">
     <l n="29">Vergine, nanzi ch'el tuo vivo raggio</l>
     <l n="30">fosse a noi giorno, entrò con luce innata</l>
     <l n="31">ne l'alte menti de li spirti eletti,</l>
     <l n="32">onde foste ne i secoli nonciata</l>
     <l n="33">da chiare carti e nobil grido saggio</l>
     <l n="34">sin che Natura in te porse gli effetti.</l>
     <l n="35">Vidersi al nascer tuo con lieti aspetti</l>
     <l n="36">le celesti famiglie, e udirsi acenti</l>
     <l n="37">che ferno sfavillar gioia a le stelle;</l>
     <l n="38">il paradiso aprissi e le soe belle</l>
     <l n="39">cose mostrò, e i gran fiumi repenti</l>
     <l n="40">tennero i piè correnti,</l>
     <l n="41">spianars'i monti: e in manifesto esempio</l>
     <l n="42">sopra gli idoli suoi cadde ogni tempio.</l>
    </lg>
    <lg n="4">
     <l n="43">Vergine, il venir tuo per tempo in terra</l>
     <l n="44">con le propie arme l'empia morte uccise,</l>
     <l n="45">e riparò la vita indarno viva;</l>
     <l n="46">lieta fra Dio e l'uom pace commise,</l>
     <l n="47">e fu publico ben l'estinta guerra,</l>
     <l n="48">e il carcer ruppe a la gran schiera diva.</l>
     <l n="49">La Fortuna affrenò invida e schiva,</l>
     <l n="50">diede legge al destin, a influssi e a sorte,</l>
     <l n="51">e il camin chiuse al creder vano e oblico,</l>
     <l n="52">e rilegò 'l nostro avversario antico</l>
     <l n="53">in fuoco e in pene, e soe malvaggie scorte;</l>
     <l n="54">aprì l'eccelse porte:</l>
     <l n="55">e per memoria del tuo divo pondo,</l>
     <l n="56">fece del cielo Cittadin il mondo.</l>
    </lg>
    <lg n="5">
     <l n="57">Vergine, tua mercé, nostra sembianza</l>
     <l n="58">ch'è a·Ddio simile, ogni util pompa spiega</l>
     <l n="59">si la fai con pietà grata al suo padre,</l>
     <l n="60">perché la tua bontà non mai ci nega</l>
     <l n="61">cortese dono e sazia ogni speranza</l>
     <l n="62">d'ingorde fami in tue opre leggiadre.</l>
     <l n="63">Figliuola del tuo figlio, sposa e madre,</l>
     <l n="64">tu la santa ira al sommo Re sospendi,</l>
     <l n="65">che giustamente sopra il fallo abonda;</l>
     <l n="66">tu di questo gran mar tranquilli ogni onda,</l>
     <l n="67">curi infermi, ami i buoni e ' rei difendi,</l>
     <l n="68">ché l'ammendar attendi:</l>
     <l n="69">ma se la tua pietà fosse in te meno,</l>
     <l n="70">sarebbe in un sol dì l'abisso pieno.</l>
    </lg>
    <lg n="6">
     <l n="71">Vergine, ogni alma, ogni mente, ogni core</l>
     <l n="72">ch'a te non corre e tenta grazia altrove</l>
     <l n="73">abraccia l'ombre e ne sospira, poi</l>
     <l n="74">che per terra e ciel se ferma e move;</l>
     <l n="75">né sa, né pò, né vòl l'alto Motore</l>
     <l n="76">scemar un sol di mille preghi tuoi.</l>
     <l n="77">Tu l'impossibil possibil far puoi;</l>
     <l n="78">e Dio che tutto pò negar, nol pote</l>
     <l n="79">a te, che per altrui mai sempre chiedi:</l>
     <l n="80">perché fur tali i fiumi ch'a' suoi piedi</l>
     <l n="81">versò 'l tuo cor per le luci divote</l>
     <l n="82">in dolorose note,</l>
     <l n="83">ch'allor che i cari membri in croce affisse,</l>
     <l n="84">il potere ogni cosa ti permisse.</l>
    </lg>
    <lg n="7">
     <l n="85">Vergine, e' non fia mai per nuova etade</l>
     <l n="86">ch'ascolti, parli, scriva, intendi o pensi</l>
     <l n="87">la millesima dramma di tue lode;</l>
     <l n="88">in te l'Angel contempla i beni immensi,</l>
     <l n="89">da te ha Dio il vel d'umanitade,</l>
     <l n="90">per te l'eternitate intera gode,</l>
     <l n="91">lassù 'l tuo nome in ogni lingua si ode,</l>
     <l n="92">qua giù 'l tuo nome in ogni core ha impero,</l>
     <l n="93">e nel tuo dolce amor ciascuno ha parte.</l>
     <l n="94">Adunque ognuno aggia toe lodi sparte,</l>
     <l n="95">se ben con l'ali non vi va 'l pensiero:</l>
     <l n="96">che più tosto Dio vero</l>
     <l n="97">vuol che s'esalti il nome tuo gradito,</l>
     <l n="98">che 'l suo sol singulare et infinito.</l>
    </lg>
    <lg n="8">
     <l n="99">Con le ginocchia de l'anima umili,</l>
     <l n="100">contrita adora CANZON mia colei,</l>
     <l n="101">prima Reina in ciel ch'in terra donna;</l>
     <l n="102">prega m'acolga a l'ombra di sua gonna</l>
     <l n="103">e perdoni a gli indegni versi miei</l>
     <l n="104">c'han parlato di lei:</l>
     <l n="105">poi la ringrazia e le di' senza indugio</l>
     <l n="106">ch'ell'è d'ogni mia speme il ver refugio.</l>
    </lg>
   </lg>
  </body>
 </text>
</TEI>