<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime d'encomio - CANZONE DI MESSER PIETRO ARETINO IN LAUDE DEL DATARIO</title>
    <author>Pietro Aretino</author>
   </titleStmt>
   <extent>
    <measure unit="stanza">8</measure>
    <measure unit="line">106</measure>
   </extent>
   <publicationStmt>
    <publisher>UNED University</publisher>
    <idno>Pietro Aretino_rime-d-encomio-canzone-di-mess</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime d'encomio - CANZONE DI MESSER PIETRO ARETINO IN LAUDE DEL DATARIO</title>
     <author>Pietro Aretino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime d'encomio - CANZONE DI MESSER PIETRO ARETINO IN LAUDE DEL DATARIO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Né più né meno è possibil che sia</l>
     <l n="2">d'Iddio l'onor, né per biasmo o per lode</l>
     <l n="3">di lingua né di stil cresce né scema.</l>
     <l n="4">E però Dio la laude più disia</l>
     <l n="5">della sua madre, e volentier più l'ode</l>
     <l n="6">che l'infinita sua laude suprema.</l>
     <l n="7">Così 'l Vicario suo, di cui è estrema</l>
     <l n="8">la gloria e tanto chiara in ogni parte,</l>
     <l n="9">che maggior né minor far non si puote,</l>
     <l n="10">più tosto vuol che le virtù sien note</l>
     <l n="11">della sua creatura, ch'in le carte</l>
     <l n="12">veder sue laude sparte.</l>
     <l n="13">Dunque io dirò del nome suo gradito,</l>
     <l n="14">benché cerco por fine allo 'nfinito</l>
    </lg>
    <lg n="2">
     <l n="15">e vo' l'inmenso misurar, che tanto</l>
     <l n="16">di lui s'è inamorata la Fortuna,</l>
     <l n="17">ch'ottima è fatta nella sua bontade,</l>
     <l n="18">e tutto quel che d'ora in ora aduna</l>
     <l n="19">porge a' suoi merti, e più non vuole 'l vanto</l>
     <l n="20">d'alzare i rei per sue beate strade,</l>
     <l n="21">sì che se alcun vile è 'n questa etade,</l>
     <l n="22">che per miracol suo speri esaltarsi,</l>
     <l n="23">veramente lasciar può la speranza;</l>
     <l n="24">però che in lui ell'ha cangiata usanza,</l>
     <l n="25">e comincia de i buoni a dilettarsi,</l>
     <l n="26">e non pò più mutarsi,</l>
     <l n="27">né dar gran cose come già facea:</l>
     <l n="28">perché ella ha dato a lui quant'ella avea.</l>
    </lg>
    <lg n="3">
     <l n="29">M'a egli hanno più di lei dato le stelle,</l>
     <l n="30">e più di loro il cielo e la natura,</l>
     <l n="31">né giammai di lassù tanto ben venne,</l>
     <l n="32">n'arrichì mai quaggiù simil ventura</l>
     <l n="33">uom d'ossa e carne, e tante cose belle</l>
     <l n="34">la terra non mai più dal cielo ottenne.</l>
     <l n="35">Ma se Fortuna e 'l Ciel nulla si tenne</l>
     <l n="36">(ch'avarissimi son) per dargli assai,</l>
     <l n="37">che deve fare Iddio ch'è largo sempre?</l>
     <l n="38">Dio gli diè la bontà con ferme tempre</l>
     <l n="39">sì volentier come la desse mai;</l>
     <l n="40">et ei, che ne' bei rai</l>
     <l n="41">di tal bontà vede sua vita accensa,</l>
     <l n="42">a sì gran cortesia grato esser pensa.</l>
    </lg>
    <lg n="4">
     <l n="43">Et è gran cosa ch'ei pensi ch'a·Ddio</l>
     <l n="44">è debitor, perch'un felice sòle</l>
     <l n="45">sempre esser ebrio del favor di sopra,</l>
     <l n="46">né gli uomini né Dio conoscer vòle,</l>
     <l n="47">anzi a chi 'l fece tal, paga 'l gran fio</l>
     <l n="48">d'ambizione e d'ingratissim'opra;</l>
     <l n="49">ma ei che ha senno e sorte, ogni ora adopra</l>
     <l n="50">la sorte e 'l senno in cosa che procacci</l>
     <l n="51">vita all'anima eterna et alla fama.</l>
     <l n="52">Questo giovin perfetto altro non brama</l>
     <l n="53">che questa e quella maestade facci</l>
     <l n="54">vera pace, e discacci</l>
     <l n="55">dal cor l'orgoglio e l'odio empio et atroce,</l>
     <l n="56">onde triemi il Sultam pur della voce.</l>
    </lg>
    <lg n="5">
     <l n="57">Se mostrò senno, e sudor molto ha sparso,</l>
     <l n="58">il bel spirto divin per porre in pace</l>
     <l n="59">gli 'nvitti Regi, il san Francesco e Carlo;</l>
     <l n="60">e s'a Clemente e Dio quest'opra piace,</l>
     <l n="61">vedelo ognun, che a·lluno e l'altro è parso</l>
     <l n="62">più che tutti gli altri uomini esaltarlo,</l>
     <l n="63">né verrà mai chi possa celebrarlo,</l>
     <l n="64">tant'è el merito suo; e s'io 'l ver dico</l>
     <l n="65">ne chiamo in testimonio ogni Virtute:</l>
     <l n="66">le quali erono a tale omai venute,</l>
     <l n="67">ch'andavan sospirando 'l tempo antico,</l>
     <l n="68">et ei, lor vero amico,</l>
     <l n="69">gli ha dato albergo, e vuol ch'ogni Idioma</l>
     <l n="70">delle fatiche sue triomfi a Roma.</l>
    </lg>
    <lg n="6">
     <l n="71">Ver è ch'ei chiede in premio a ogni inchiostro,</l>
     <l n="72">non che facci di lui perpetua istoria,</l>
     <l n="73">ma in servigio di·Ddio l'armi sue prenda,</l>
     <l n="74">e che gli occida insino alla memoria</l>
     <l n="75">di Luter, falso e scelerato mostro,</l>
     <l n="76">che le fiamme di lui faranno emenda;</l>
     <l n="77">e premegli sì 'l cor ch'oggi s'intenda</l>
     <l n="78">ch'uno eretico errante a te, pio Cristo,</l>
     <l n="79">gli ordini rompa delle leggi tue,</l>
     <l n="80">ch'altro non pensan le vertuti sue</l>
     <l n="81">che di tòrti un nimico così tristo:</l>
     <l n="82">ben ch'egli ha fatto acquisto</l>
     <l n="83">di sì vil turba, che per lei si vede</l>
     <l n="84">tolta ogni machia della nostra fede.</l>
    </lg>
    <lg n="7">
     <l n="85">Forse che 'l suo sincero cor tormenta</l>
     <l n="86">pensiero di salir quel grado raro,</l>
     <l n="87">dove 'l cielo el suo merto destina;</l>
     <l n="88">forse che l'età giovane gli aventa</l>
     <l n="89">un desiderio a voler nome chiaro</l>
     <l n="90">per altra via che per bontà divina,</l>
     <l n="91">l'alta et umil persona pellegrina</l>
     <l n="92">vorria due cose: a Luter porre 'l freno</l>
     <l n="93">e 'n dui cori scemar l'ira mortale;</l>
     <l n="94">e solo è il suo valor che lo fa tale,</l>
     <l n="95">e la propria virtù di ch'egli è pieno:</l>
     <l n="96">né potea Dio terreno</l>
     <l n="97">ritrovar mai fra l'universa gente</l>
     <l n="98">miglior Datario et ei miglior Clemente.</l>
    </lg>
    <lg n="8">
     <l n="99">CANZON, ch'hai d'un tant'uom parlato meco</l>
     <l n="100">– non come si convien, ch'a tal suggetto</l>
     <l n="101">non aggiungeria mai penna d'ingegno –,</l>
     <l n="102">tu sai con quanta divozion m'ingegno</l>
     <l n="103">di lodar lui di vera laude obbietto,</l>
     <l n="104">ma e' vince ogn'intelletto:</l>
     <l n="105">pur mostrati se puoi dentro e di fore,</l>
     <l n="106">che t'aiuterà 'l mondo a fargli onore.</l>
    </lg>
   </lg>
  </body>
 </text>
</TEI>