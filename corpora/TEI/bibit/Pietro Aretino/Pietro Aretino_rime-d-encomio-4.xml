<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime d'encomio - 4</title>
    <author>Pietro Aretino</author>
   </titleStmt>
   <extent>
    <measure unit="stanza">81</measure>
    <measure unit="line">241</measure>
   </extent>
   <publicationStmt>
    <publisher>UNED University</publisher>
    <idno>Pietro Aretino_rime-d-encomio-4</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime d'encomio - 4</title>
     <author>Pietro Aretino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime d'encomio - 4</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cristianissimo re, dopo i saluti</l>
     <l n="2">et il basciarvi con l'animo il piede,</l>
     <l n="3">che vi convien più che a i papi cornuti,</l>
    </lg>
    <lg n="2">
     <l n="4">suplico di Francesco la mercede</l>
     <l n="5">che facci sì che la sua maestade</l>
     <l n="6">mi dia gli scudi che a Nizza mi diede.</l>
    </lg>
    <lg n="3">
     <l n="7">Io gli ebbi in quanto a la vostra bontade,</l>
     <l n="8">la qual si pensa ch'io gli abbia imborsati</l>
     <l n="9">come gli ho spesi con la voluntade.</l>
    </lg>
    <lg n="4">
     <l n="10">Certo il Gran Contestabil me gli ha dati</l>
     <l n="11">col prometter di darmili, tal ch'io</l>
     <l n="12">senza l'obligo son tra gli obligati.</l>
    </lg>
    <lg n="5">
     <l n="13">Ho mandato a la corte Ambrogio mio</l>
     <l n="14">già tre volte per essi, e se mi costa</l>
     <l n="15">ve lo può dir messer Domenedio.</l>
    </lg>
    <lg n="6">
     <l n="16">Udite questa: un goffo mi s'accosta</l>
     <l n="17">dicendomi pian pian che mi stimate</l>
     <l n="18">più che di luglio il vento d'una rosta.</l>
    </lg>
    <lg n="7">
     <l n="19">Il caso, sire, è dar quando voi date,</l>
     <l n="20">l'altre cose son baie cortigiane</l>
     <l n="21">che si piglian piacer de le brigate.</l>
    </lg>
    <lg n="8">
     <l n="22">Ma perché non è uom che vegga un cane</l>
     <l n="23">a baiargli d'intorno da dovero,</l>
     <l n="24">che non lo cacci o non gli dia del pane,</l>
    </lg>
    <lg n="9">
     <l n="25">chiariscami il sì schietto o il no sincero,</l>
     <l n="26">circa i seicento che mi prometteste</l>
     <l n="27">ne lo aboccarvi con papa cristero.</l>
    </lg>
    <lg n="10">
     <l n="28">Date la lunga a certi guarda feste,</l>
     <l n="29">trofei de le tavole dilette,</l>
     <l n="30">e non a un poeta que pars este.</l>
    </lg>
    <lg n="11">
     <l n="31">Sfamate di speranze maledette</l>
     <l n="32">i giorneoni che vi abbasson, come</l>
     <l n="33">v'inalzano le Muse poverette.</l>
    </lg>
    <lg n="12">
     <l n="34">Roma che valse per due millia Rome,</l>
     <l n="35">alor che non patì d'essere schiava</l>
     <l n="36">e dei muli e de gli asini da some,</l>
    </lg>
    <lg n="13">
     <l n="37">stiasi menando a i Francesi la fava,</l>
     <l n="38">né vada conferendo i benefici</l>
     <l n="39">de l'alma Francia, magnanima e brava;</l>
    </lg>
    <lg n="14">
     <l n="40">diasi a i par miei de i gradi e de gli uffici</l>
     <l n="41">et a chi non divora tuttavia</l>
     <l n="42">i fagiani, i pavoni e le pernici;</l>
    </lg>
    <lg n="15">
     <l n="43">se vaca pieve, commenda o badia,</l>
     <l n="44">non l'abbin quelle bestie che non sanno</l>
     <l n="45">il Pater nostro né l'Ave Maria.</l>
    </lg>
    <lg n="16">
     <l n="46">Io lo vo' dir, s'ei l'ha per mal suo danno;</l>
     <l n="47">parvi che Gaddi, pazzo da catena,</l>
     <l n="48">debba scroccar sì grossa entrata l'anno?</l>
    </lg>
    <lg n="17">
     <l n="49">Chieti che drieto sì gran coda mena,</l>
     <l n="50">che cose de la bibbia ha fatte o ditte,</l>
     <l n="51">qual libraria de le sue opre è piena?</l>
    </lg>
    <lg n="18">
     <l n="52">Son mie fatiche i Salmi di Davitte,</l>
     <l n="53">e di Mosè il Genesi; io di Cristo</l>
     <l n="54">e di Maria le impresse vite ho scritte.</l>
    </lg>
    <lg n="19">
     <l n="55">Non basta dire egli è dotto, egli ha visto;</l>
     <l n="56">bisogna che il teologo chietino</l>
     <l n="57">si vegga e legga come il papalisto.</l>
    </lg>
    <lg n="20">
     <l n="58">Paolo scrisse, Gregorio, Agostino,</l>
     <l n="59">Girolamo, Grisostomo, Bernardo,</l>
     <l n="60">Buonaventura e Tomaso d'Aquino;</l>
    </lg>
    <lg n="21">
     <l n="61">ma ser Caraffa ipocrito infingardo,</l>
     <l n="62">che tien per conscienza spirituale</l>
     <l n="63">quando si mette pepe in sul cardo,</l>
    </lg>
    <lg n="22">
     <l n="64">per gracchiar dal concilio è cardinale,</l>
     <l n="65">è dottor de la Chiesa, è vangelista,</l>
     <l n="66">è de l'anime nostre piviale;</l>
    </lg>
    <lg n="23">
     <l n="67">se rinascesse san Gioan Battista,</l>
     <l n="68">non fingendo l'astuzie del volpone</l>
     <l n="69">si porria de i ribaldi in su la lista.</l>
    </lg>
    <lg n="24">
     <l n="70">E però, sire, senza paragone</l>
     <l n="71">di fé, di senno e di gloria prestante,</l>
     <l n="72">moderno redentor de le persone,</l>
    </lg>
    <lg n="25">
     <l n="73">porghino a me le vostre grazie sante</l>
     <l n="74">spacciatamente l'adiutrice mano,</l>
     <l n="75">a la barbaccia del clero furfante.</l>
    </lg>
    <lg n="26">
     <l n="76">Re buono, re cortese, re umano,</l>
     <l n="77">re da ben, re gentil, re grazioso,</l>
     <l n="78">io vi sono e voglio esser partigiano.</l>
    </lg>
    <lg n="27">
     <l n="79">Adunque il cor mettetemi in riposo</l>
     <l n="80">ch'ancor che mi facciate spedalieri</l>
     <l n="81">vedrete come rimo e come proso.</l>
    </lg>
    <lg n="28">
     <l n="82">Se a Roma son dei sarti e dei barbieri,</l>
     <l n="83">frati dal Piombo e cavalier di Rodi,</l>
     <l n="84">a ingrandir me non vi mette pensieri.</l>
    </lg>
    <lg n="29">
     <l n="85">Manucano a Giesù la croce, i chiodi</l>
     <l n="86">e gli beano il sangue alcune arpie,</l>
     <l n="87">che a mentovargli infamarian le lodi.</l>
    </lg>
    <lg n="30">
     <l n="88">Fosse pur ch'io dicessi le bugie,</l>
     <l n="89">e che sempre mentisse per la gola</l>
     <l n="90">la verità de le croniche mie!</l>
    </lg>
    <lg n="31">
     <l n="91">Or lasciam gir la turba mariola</l>
     <l n="92">e ritorniamo a quanto mi farete</l>
     <l n="93">un monsignor di qualche terriciola?</l>
    </lg>
    <lg n="32">
     <l n="94">Datimi prima i denar che devete,</l>
     <l n="95">rifacendomi i danni e gli interessi,</l>
     <l n="96">e poi del fatto mio consultarete.</l>
    </lg>
    <lg n="33">
     <l n="97">Non istette a formar brevi e processi</l>
     <l n="98">il vostro gran cognato Ferrandino,</l>
     <l n="99">né aspetto il replicar de i messi.</l>
    </lg>
    <lg n="34">
     <l n="100">Ducento venti ongari d'or fino</l>
     <l n="101">poco fa mi mandò con dire: «Io parto</l>
     <l n="102">teco la cappa come san Martino».</l>
    </lg>
    <lg n="35">
     <l n="103">La pension di Cesare non iscarto,</l>
     <l n="104">che motu proprio ne venne battendo</l>
     <l n="105">a sostentar de le mie spese il quarto.</l>
    </lg>
    <lg n="36">
     <l n="106">Et ancora il duca Ercole commendo,</l>
     <l n="107">che dar mi fece più che di galoppo</l>
     <l n="108">un presente al dì d'oggi arcistupendo;</l>
    </lg>
    <lg n="37">
     <l n="109">e se alcun altro non gli verrà doppo</l>
     <l n="110">darò la colpa a i tempi traditori</l>
     <l n="111">che non comporton che s'allarghi troppo.</l>
    </lg>
    <lg n="38">
     <l n="112">Hanno ben caro che facci gli amori</l>
     <l n="113">con le montagne di quei millioni</l>
     <l n="114">che danno a i preti tanti batticori,</l>
    </lg>
    <lg n="39">
     <l n="115">ma il ciarlar con le digressioni</l>
     <l n="116">non fa per moi, perché bontà loro</l>
     <l n="117">potrei scordare le mie orazioni;</l>
    </lg>
    <lg n="40">
     <l n="118">onde ritorno a quei ducati d'oro</l>
     <l n="119">che mi darete visto la presente,</l>
     <l n="120">non perch'io il merti ma perch'io vi adoro.</l>
    </lg>
    <lg n="41">
     <l n="121">Il vescovo di Nizza veramente</l>
     <l n="122">de le virtù di voi predicatore,</l>
     <l n="123">e uomo onestissimo e prudente</l>
    </lg>
    <lg n="42">
     <l n="124">perch'egli intende i dubbi del mio core,</l>
     <l n="125">giurar vi può che voi ci sète drento,</l>
     <l n="126">come in quel de Loreno è Dio d'amore.</l>
    </lg>
    <lg n="43">
     <l n="127">Quando dal mondo celebrar vi sento</l>
     <l n="128">ne godo qual si gode uno elefante</l>
     <l n="129">alor ch'è fimbriato d'ariento.</l>
    </lg>
    <lg n="44">
     <l n="130">De l'eccellenze vostre io sono amante</l>
     <l n="131">e n'ho il martello, honne la gelosia</l>
     <l n="132">che ha Paolo terzo di non so che fante.</l>
    </lg>
    <lg n="45">
     <l n="133">Io sempre inchino con la fantasia</l>
     <l n="134">quella affidabilità, quella dolcezza,</l>
     <l n="135">quel largo andar, quella galantaria</l>
    </lg>
    <lg n="46">
     <l n="136">e quella chiara e nobile allegrezza</l>
     <l n="137">che fa risplender voi, che ritrovaste</l>
     <l n="138">il conversare e la piacevolezza.</l>
    </lg>
    <lg n="47">
     <l n="139">Quel parlar con ogniun che sempre usaste</l>
     <l n="140">mi dà la vita, perché l'atto è grato</l>
     <l n="141">come al fin del mangiar le pere guaste.</l>
    </lg>
    <lg n="48">
     <l n="142">Impara su Pierluigi amorbato,</l>
     <l n="143">impara ducarel da sei quattrini,</l>
     <l n="144">il costume d'un re sì onorato.</l>
    </lg>
    <lg n="49">
     <l n="145">Ogni signor di trenta contadini</l>
     <l n="146">e d'una bicoccuzza usurpar vole</l>
     <l n="147">le cerimonie de i culti divini.</l>
    </lg>
    <lg n="50">
     <l n="148">Ora per rappiccar le mie parole</l>
     <l n="149">col proposito nostro dico, sire,</l>
     <l n="150">che sète più domestico che il sole,</l>
    </lg>
    <lg n="51">
     <l n="151">per la qual cosa dovrei comparire</l>
     <l n="152">a intertener tutta la vostra corte</l>
     <l n="153">e in le sue braccia vivere e morire.</l>
    </lg>
    <lg n="52">
     <l n="154">Mi vengano i sudori de la morte</l>
     <l n="155">solo a pensarci, perché son bestiali</l>
     <l n="156">gli aggiramenti che gli dà la sorte,</l>
    </lg>
    <lg n="53">
     <l n="157">e 'l praticar coi cervi e coi cinghiali</l>
     <l n="158">di fauni e di satiri natura,</l>
     <l n="159">che de la spezie son de gli animali.</l>
    </lg>
    <lg n="54">
     <l n="160">La piuma de la terra è tropo dura</l>
     <l n="161">et il fien de le stalle è proprio letto</l>
     <l n="162">de i cavalli da basto e da vettura.</l>
    </lg>
    <lg n="55">
     <l n="163">De lo infangarmi non piglio diletto</l>
     <l n="164">e col piovermi adosso non mi impaccio</l>
     <l n="165">mi acieca il fumo d'un povero tetto.</l>
    </lg>
    <lg n="56">
     <l n="166">Come butiro al caldo mi disfaccio,</l>
     <l n="167">o vogliam dir come la gelatina,</l>
     <l n="168">al freddo poi come che il brodo aghiaccio.</l>
    </lg>
    <lg n="57">
     <l n="169">Non mi piace la neve né la brina,</l>
     <l n="170">né la borea crudel né la tempesta,</l>
     <l n="171">né il pasto mendicar sera e matina;</l>
    </lg>
    <lg n="58">
     <l n="172">voglia non ho di accrescervi la festa</l>
     <l n="173">mentre vedete i grami forestieri</l>
     <l n="174">come zingari errar per la foresta.</l>
    </lg>
    <lg n="59">
     <l n="175">Non so s'è meglior esser uomo o forzieri</l>
     <l n="176">quando due o tre ore inanzi giorno</l>
     <l n="177">s'entra in viaggio che non ha sentieri;</l>
    </lg>
    <lg n="60">
     <l n="178">onde a suono di lingua e a tuon di corno</l>
     <l n="179">si va cercando se stesso e altrui</l>
     <l n="180">sopra un ronzin con le bagaglie intorno;</l>
    </lg>
    <lg n="61">
     <l n="181">in tanto s'urta costui e colui</l>
     <l n="182">con dir «Cancaro venga al punto e a l'ora</l>
     <l n="183">ch'io venni in questa corte e ch'io ci fui».</l>
    </lg>
    <lg n="62">
     <l n="184">E se non fosse che il dì sbuca fuora,</l>
     <l n="185">onde apparisce la vostra sembianza</l>
     <l n="186">che ogniun consola, recrea e rincora,</l>
    </lg>
    <lg n="63">
     <l n="187">coloro che per forza e per usanza</l>
     <l n="188">vi seguono a le caccie brontolando,</l>
     <l n="189">farebbero le fica a la speranza.</l>
    </lg>
    <lg n="64">
     <l n="190">In somma io non sono uom che cincischiando</l>
     <l n="191">vada la vita in queste selve e in quelle,</l>
     <l n="192">l'agio con il disagio barattando.</l>
    </lg>
    <lg n="65">
     <l n="193">Ei basta a me che Tiziano Apelle,</l>
     <l n="194">che sempre mai ne le figure mostra</l>
     <l n="195">spirto, sangue, vigor, carne, ossa e pelle,</l>
    </lg>
    <lg n="66">
     <l n="196">per carità de l'amicizia nostra</l>
     <l n="197">dipinto mi abbi con mirabil fare</l>
     <l n="198">la imagin sacra de l'altezza vostra;</l>
    </lg>
    <lg n="67">
     <l n="199">l'ha cinta d'ornamento singulare</l>
     <l n="200">quel Serlio Sebastiano architettore</l>
     <l n="201">che il suo bel libro mandavi a donare.</l>
    </lg>
    <lg n="68">
     <l n="202">Egli vi porta e Tiziano amore,</l>
     <l n="203">e se bene accettaste il lor presente</l>
     <l n="204">non dicon che gli siate debitore.</l>
    </lg>
    <lg n="69">
     <l n="205">Ma io genuflesso umilmente</l>
     <l n="206">il vostro essempio sacrosanto adoro</l>
     <l n="207">con l'anima, col core e con la mente;</l>
    </lg>
    <lg n="70">
     <l n="208">in cotal atto paio un di coloro</l>
     <l n="209">che a san Giobbe abotisconsi di cera</l>
     <l n="210">quando del mal commune hanno il martoro.</l>
    </lg>
    <lg n="71">
     <l n="211">Io dico: «O simiglianza viva e vera</l>
     <l n="212">de re FRANCESCO, cavami una volta</l>
     <l n="213">de la necessità che mi dispera».</l>
    </lg>
    <lg n="72">
     <l n="214">E perché veggo ch'ella pur mi ascolta</l>
     <l n="215">sogiungo: «Idolo mio fà meco un patto,</l>
     <l n="216">che mi dia mille scudi a la ricolta».</l>
    </lg>
    <lg n="73">
     <l n="217">Ma perch'io mi consumo afatto afatto</l>
     <l n="218">per il miracol che non può far ella,</l>
     <l n="219">suplisca il vivo du' manca il ritratto.</l>
    </lg>
    <lg n="74">
     <l n="220">Or nel conchiuder di questa novella</l>
     <l n="221">e del parlar c'ho fatto a la bestiale</l>
     <l n="222">per ghiribizo de le mie cervella,</l>
    </lg>
    <lg n="75">
     <l n="223">vi mando la mia effigie naturale</l>
     <l n="224">acciò vediate con che core io</l>
     <l n="225">so dir bene del bene e mal del male.</l>
    </lg>
    <lg n="76">
     <l n="226">Ad ogni altra persona pone Iddio</l>
     <l n="227">il core in seno, a me l'ha posto in fronte</l>
     <l n="228">qual potete veder, rifugio mio.</l>
    </lg>
    <lg n="77">
     <l n="229">Da le giovani mani egregie e conte</l>
     <l n="230">di Francesco Salviati esce il dissegno</l>
     <l n="231">c'ha nel suo stil le mie fattezze pronte.</l>
    </lg>
    <lg n="78">
     <l n="232">Pigliate il don del vostro servo indegno,</l>
     <l n="233">pigliatel re generoso e benigno,</l>
     <l n="234">de la immortalità più che altro degno.</l>
    </lg>
    <lg n="79">
     <l n="235">E senza il grugno far del viso arcigno,</l>
     <l n="236">speditimi in un tratto se volete</l>
     <l n="237">che io diventi di cicala cigno.</l>
    </lg>
    <lg n="80">
     <l n="238">Non altro, state san, bene valete.</l>
     <l n="239">Di Vinegia il decembre a i non so quanti,</l>
     <l n="240">nel XXXIX, c'ha fame e non sete</l>
    </lg>
    <lg n="81">
     <l n="241">Pietro Aretino che aspetta i contanti.</l>
    </lg>
   </lg>
  </body>
 </text>
</TEI>