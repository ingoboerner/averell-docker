<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime d'encomio - 3</title>
    <author>Pietro Aretino</author>
   </titleStmt>
   <extent>
    <measure unit="stanza">28</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Pietro Aretino_rime-d-encomio-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime d'encomio - 3</title>
     <author>Pietro Aretino</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime d'encomio - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Illustrissimo principe, per Dio</l>
     <l n="2">che voi fate un gran carico a voi stesso</l>
     <l n="3">a non vi ricordar del fatto mio;</l>
    </lg>
    <lg n="2">
     <l n="4">sta bene di mancar ciò che ha promesso</l>
     <l n="5">al cardinal de i Gaddi verbigrazia,</l>
     <l n="6">e non so ancora se gli fosse ammesso.</l>
    </lg>
    <lg n="3">
     <l n="7">Imputarei la mia mala disgrazia</l>
     <l n="8">circa la pensione che s'impose</l>
     <l n="9">la eccellenza vostra per sua grazia,</l>
    </lg>
    <lg n="4">
     <l n="10">se 'l non dare a persone vertuose</l>
     <l n="11">non fosse così proprio de i signori</l>
     <l n="12">prodighi in tutte quante l'altre cose.</l>
    </lg>
    <lg n="5">
     <l n="13">Ond'io che son un uom de gli altri fuori</l>
     <l n="14">dico che l'avarizia de i padroni</l>
     <l n="15">è privilegio de i buon servidori.</l>
    </lg>
    <lg n="6">
     <l n="16">Però le zoppe altrui provisioni</l>
     <l n="17">in tutta la lor vita son pagate</l>
     <l n="18">una o due volte a i poeti coglioni;</l>
    </lg>
    <lg n="7">
     <l n="19">i quali dovrian far le scampanate</l>
     <l n="20">in gloria del sofì e del soldano,</l>
     <l n="21">non di voi altre stitiche brigate.</l>
    </lg>
    <lg n="8">
     <l n="22">Diventa più che buon, più che cristiano,</l>
     <l n="23">quando senza pensarci punto punto</l>
     <l n="24">fin de i re canta ogni cervel balzano.</l>
    </lg>
    <lg n="9">
     <l n="25">Pare ad un grande manucar pan unto</l>
     <l n="26">mentre che offende un dotto poverello,</l>
     <l n="27">che per disperazion gli ha il nome punto.</l>
    </lg>
    <lg n="10">
     <l n="28">Debbe un signor rimunerar di bello</l>
     <l n="29">non pur colui che ne ha fatto istoria,</l>
     <l n="30">ma chi non suona i suoi vizii a martello.</l>
    </lg>
    <lg n="11">
     <l n="31">Se il Rosso buffon, buona memoria,</l>
     <l n="32">che nel gridare sol «Viva Salerno!»</l>
     <l n="33">vi può spegner le forze de la gloria,</l>
    </lg>
    <lg n="12">
     <l n="34">ha tante veste da state e da verno,</l>
     <l n="35">puntali, anella medaglie e catene,</l>
     <l n="36">e danari da spendere in eterno;</l>
    </lg>
    <lg n="13">
     <l n="37">perché quello che al mondo vi sostiene</l>
     <l n="38">per viva forza de le sue scritture</l>
     <l n="39">co qualche presentin non si mantiene?</l>
    </lg>
    <lg n="14">
     <l n="40">Date duchi e marchesi, date pure</l>
     <l n="41">a poltroni, a ribaldi, a parasiti</l>
     <l n="42">e doletevi poi de le sciagure.</l>
    </lg>
    <lg n="15">
     <l n="43">Per opra di sì fatti favoriti</l>
     <l n="44">Medici cardinal, Fiorenza e Urbino</l>
     <l n="45">in pochi dì abbian visto basiti.</l>
    </lg>
    <lg n="16">
     <l n="46">Mi si scordava di Francia il Delfino,</l>
     <l n="47">ma non i cento ducati che ogni anno</l>
     <l n="48">v'obligaste mandare a l'Aretino.</l>
    </lg>
    <lg n="17">
     <l n="49">I soldi a Pasqua altretanti saranno,</l>
     <l n="50">cioè ducento per due paghe scorse,</l>
     <l n="51">e se vi fo arrossire vostro il danno.</l>
    </lg>
    <lg n="18">
     <l n="52">Non si debbe prometter senza forse</l>
     <l n="53">quello che non si vuole o non si puote,</l>
     <l n="54">né a me di lungherie empier le borse.</l>
    </lg>
    <lg n="19">
     <l n="55">Io c'ho il cervello in bilichi et in ruote</l>
     <l n="56">sotterro poi le turbe vive vive,</l>
     <l n="57">ch'è altro che il cacciar de le carote.</l>
    </lg>
    <lg n="20">
     <l n="58">Non son di queste bestie positive</l>
     <l n="59">che si van consumando passo passo</l>
     <l n="60">dirieto al culo de le spettative.</l>
    </lg>
    <lg n="21">
     <l n="61">Con voi tratto averei sino o ambasso,</l>
     <l n="62">s'a la mia stizza, cinque mesi sono,</l>
     <l n="63">non s'opponea quel frappator del Tasso.</l>
    </lg>
    <lg n="22">
     <l n="64">Egli mi diciè: «Fratellin mio buono,</l>
     <l n="65">infallanter fra venti giorni o trenta</l>
     <l n="66">per lettere di cambio verrà il dono».</l>
    </lg>
    <lg n="23">
     <l n="67">O ch'egli più di me non si ramenta,</l>
     <l n="68">o c'hanno in voi le sorti ladre e sporche</l>
     <l n="69">la partita del mio credito spenta;</l>
    </lg>
    <lg n="24">
     <l n="70">anzi il mal vien da le speranze porche</l>
     <l n="71">che si pigliano spasso di vedere</l>
     <l n="72">il mio d'oggi in domane in su le forche.</l>
    </lg>
    <lg n="25">
     <l n="73">Conchiudiamola qui: egli è dovere</l>
     <l n="74">ch'una servitù presa fedelmente</l>
     <l n="75">si debbe come gli occhi mantenere;</l>
    </lg>
    <lg n="26">
     <l n="76">onde io che averto a l'umor de la gente</l>
     <l n="77">con tutto quel che sono e quel che paio</l>
     <l n="78">della promessa vi faccio un presente.</l>
    </lg>
    <lg n="27">
     <l n="79">Non altro. Pietro che gitta il danaio,</l>
     <l n="80">con riverenza a scrivervi si move;</l>
     <l n="81">di Venezia l'ottavo di gennaio</l>
    </lg>
    <lg n="28">
     <l n="82">nel Mille Cinquecento Trentanove.</l>
    </lg>
   </lg>
  </body>
 </text>
</TEI>