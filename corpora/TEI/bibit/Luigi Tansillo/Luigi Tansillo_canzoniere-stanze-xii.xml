<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE XII</title>
    <author>Luigi Tansillo</author>
   </titleStmt>
   <extent>
    <measure unit="stanza">3</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE XII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O de le donne pregio e de le Muse,</l>
     <l n="2">alma più cara che in Parnaso sia,</l>
     <l n="3">come sì tosto apparse e tosto chiuse</l>
     <l n="4">il suo lume vostra alta cortesia?</l>
     <l n="5">Per le grazie, che il ciel largo v'infuse,</l>
     <l n="6">non consentite, o vera luce mia,</l>
     <l n="7">che 'l mio dolce sperar sul nascer pèra,</l>
     <l n="8">e al cominciar del dì giunga la sera.</l>
    </lg>
    <lg n="2">
     <l n="9">Otto dì il sol, rotando il cielo, ha vòlto,</l>
     <l n="10">e corso dal levante a l'occidente,</l>
     <l n="11">ed io spuntar i rai del vostro volto</l>
     <l n="12">non vedo dal balcon, ch'è il mio oriente,</l>
     <l n="13">poi che m'avete il cor d'un nodo avvolto,</l>
     <l n="14">che 'l teneva legato eternamente:</l>
     <l n="15">alma real, dignissima d'impero,</l>
     <l n="16">talor mirate il vostro prigioniero.</l>
    </lg>
    <lg n="3">
     <l n="17">La notte, da la qual nacque Ercol poi,</l>
     <l n="18">duo dì sotterra il sol fece soggiorno;</l>
     <l n="19">la notte, ch'io, mio sol, non vidi voi,</l>
     <l n="20">m'ha tenuto otto dì l'ombre d'intorno.</l>
     <l n="21">Ier non dal Gange, né dai liti eoi,</l>
     <l n="22">ma dal vostro balcon nacque il mio giorno:</l>
     <l n="23">scurossi ratto, ed oggi, ancor ch'io attenda,</l>
     <l n="24">sol non appar, ch'agli occhi miei risplenda.</l>
    </lg>
   </lg>
  </body>
 </text>
</TEI>