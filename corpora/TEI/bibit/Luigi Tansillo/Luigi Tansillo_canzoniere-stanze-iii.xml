<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE III</title>
    <author>Luigi Tansillo</author>
   </titleStmt>
   <extent>
    <measure unit="stanza">26</measure>
    <measure unit="line">208</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE III</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne, c'avete ne' begli occhi il sole,</l>
     <l n="2">che rompe d'altrui petti ogni aspro gelo,</l>
     <l n="3">o ne la bocca suon, riso e parole,</l>
     <l n="4">da far arder d'amor la terra e il cielo;</l>
     <l n="5">s'arda il mondo per voi più che non sòle,</l>
     <l n="6">né scampi altrui rigor, né bianco pelo,</l>
     <l n="7">mal grado di rabiose orride vecchie,</l>
     <l n="8">date al mio dir cortesi e liete orecchie.</l>
    </lg>
    <lg n="2">
     <l n="9">A l'abito ed al crin già conoscete</l>
     <l n="10">che chierci semo al santo uffizio eletti;</l>
     <l n="11">e s'adorni, più ch'altri, ne vedete,</l>
     <l n="12">che a voi soglian cantar divini detti,</l>
     <l n="13">meravigliarven, Donne, non dovete,</l>
     <l n="14">venendo noi dinanzi a' vostri aspetti,</l>
     <l n="15">al cui splendor, che, indegna, non offenda</l>
     <l n="16">cosa appressar non deve, che non splenda.</l>
    </lg>
    <lg n="3">
     <l n="17">Benché nudi di seta e scarchi d'oro,</l>
     <l n="18">c'oggi ciascun di noi copre ed ingombra,</l>
     <l n="19">le fiamme, c'ho nel petto io e costoro,</l>
     <l n="20">ornar potrian di luce ogni fosch'ombra.</l>
     <l n="21">E se i begli occhi vostri, ch'ove i loro</l>
     <l n="22">raggi saettan, ciel mai non s'adombra,</l>
     <l n="23">non folgorasser qui, le fiamme mie</l>
     <l n="24">splender farian la notte, a par del die.</l>
    </lg>
    <lg n="4">
     <l n="25">Come per far che l'alterezze umane,</l>
     <l n="26">membrando il fine uman, pieghin le corna,</l>
     <l n="27">cener su 'l capo a voi si pon domane,</l>
     <l n="28">con dir ch'è cener l'uomo e in cener torna;</l>
     <l n="29">così noi, oggi, non per dir che vane</l>
     <l n="30">sian l'alte grazie, di che 'l ciel v'adorna,</l>
     <l n="31">ma perché sia maggior la vostra gloria,</l>
     <l n="32">vi recàm questo cenere a memoria.</l>
    </lg>
    <lg n="5">
     <l n="33">Non credate che 'l cener s'appresente,</l>
     <l n="34">perché ciascuna il suo morir contempi;</l>
     <l n="35">ché, stando più sicure e più contente</l>
     <l n="36">oggi qui voi, che altrove, a' vostri tempî,</l>
     <l n="37">trar cosa che v'attristi e vi spavente,</l>
     <l n="38">error saria d'uomini sciocchi ed empi.</l>
     <l n="39">Questo vasel di cener vi si mostra,</l>
     <l n="40">per ramentar a voi la morte nostra</l>
    </lg>
    <lg n="6">
     <l n="41">Abbiate, o Donne, a mente che, se presta</l>
     <l n="42">non vien l'aita, ogni uom, di noi, tanto arde</l>
     <l n="43">ch'a farsi cener poco gliene resta,</l>
     <l n="44">onde sarian le medicine tarde!</l>
     <l n="45">Con occhio di pietà, ch'amor vi desta,</l>
     <l n="46">ne' petti nostri alcuna di voi guarde;</l>
     <l n="47">e ne vedrà bollir fiamma nel core,</l>
     <l n="48">ch'a Somma, ad Ischia ed a Pozzuol, maggiore.</l>
    </lg>
    <lg n="7">
     <l n="49">Ne' monti, u' del gran Giove si fan l'arme,</l>
     <l n="50">non chiude tante fiamme il dio di Lenno,</l>
     <l n="51">quante vederne ne' vostri occhi parme:</l>
     <l n="52">ogni lor guardo è fiamma, ogni lor cenno.</l>
     <l n="53">Né vedo, che per noi d'arder risparme</l>
     <l n="54">fredda o languida età, valor né senno;</l>
     <l n="55">anzi ogni cor gentil voria aver piume,</l>
     <l n="56">per arder, qual farfalla, al vostro lume.</l>
    </lg>
    <lg n="8">
     <l n="57">E voi, che i petti altrui mandate a foco,</l>
     <l n="58">state più fredde che le nevi istesse;</l>
     <l n="59">anzi l'altrui languir prendete a gioco,</l>
     <l n="60">come se morte altrui vita a voi desse.</l>
     <l n="61">E giurerei, che vi parrebbe poco</l>
     <l n="62">veder che 'l mondo per voi tutto ardesse:</l>
     <l n="63">e voi, d'alto guardando, empio e proterve,</l>
     <l n="64">del fero incendio, qual Neron, goderve.</l>
    </lg>
    <lg n="9">
     <l n="65">Dapoi che vede accesa alma gentile</l>
     <l n="66">e l'ossa divorar la fiamma molle,</l>
     <l n="67">insuperbita, donna cangia stile,</l>
     <l n="68">e mostra non voler quel che già volle.</l>
     <l n="69">Gli occhi, che fur del foco esca e fucile,</l>
     <l n="70">a gli occhi di chi l'ama, avara tolle.</l>
     <l n="71">E potria il guardo far d'altrui faville,</l>
     <l n="72">qual d'altrui piaghe fea l'asta d'Achille.</l>
    </lg>
    <lg n="10">
     <l n="73">Non diede il Cielo a voi bellezze immense,</l>
     <l n="74">perché stesser com'òr, che terra involve;</l>
     <l n="75">né tanta luce ne' begli occhi accense,</l>
     <l n="76">perché de l'ossa altrui facesser polve.</l>
     <l n="77">Miri ciascuna in questo vaso, e pense</l>
     <l n="78">ch'ogni gran foco in cener si risolve.</l>
     <l n="79">Deh, non ne fate, o Donne, inanzi tempo</l>
     <l n="80">cenere voi; basti che 'l faccia il tempo!</l>
    </lg>
    <lg n="11">
     <l n="81">Tuttavia teme o che non creda alcuna</l>
     <l n="82">(già ne dàn segno de' begli occhi i rai)</l>
     <l n="83">ch'io voglia dir, co' 'l cenere, a ciascuna:</l>
     <l n="84">— Cener sei, Donna, e in cener tornerai; —</l>
     <l n="85">a ciò che nobiltà, lieta fortuna,</l>
     <l n="86">e beltà, cara a voi più ch'altro assai,</l>
     <l n="87">e altre cose, ch'ave il mondo in pregio,</l>
     <l n="88">vi vengan quasi in odio ed in dispregio.</l>
    </lg>
    <lg n="12">
     <l n="89">E voglia dir, mentr'io tacendo mostro</l>
     <l n="90">il ricco vaso, che vil cener serra:</l>
     <l n="91">— Ecco l'esempio, o Donne, del bel vostro,</l>
     <l n="92">che splende, ed altro al fin non è che terra.</l>
     <l n="93">Quegli occhi, che dàn lume al viver nostro,</l>
     <l n="94">o portan pena e gioia e pace e guerra,</l>
     <l n="95">e quella bocca, ond'esce divin suono,</l>
     <l n="96">oscuro al fine e muto cener sono.</l>
    </lg>
    <lg n="13">
     <l n="97">Quella fronte onorata, ove si siede</l>
     <l n="98">maiestate, a chi il mondo inchinar deve;</l>
     <l n="99">le guancie, ove d'accordo ogn'or si vede</l>
     <l n="100">splender la fiamma e biancheggiar la neve;</l>
     <l n="101">e le man belle, a cui dal ciel si diede</l>
     <l n="102">far d'altrui vite il filo or lungo or breve;</l>
     <l n="103">e i membri, che da Dio di sua man fêrsi,</l>
     <l n="104">al fin saranno in cenere conversi. —</l>
    </lg>
    <lg n="14">
     <l n="105">E queste e altre cose, onde si doglia</l>
     <l n="106">ciascuna, e ponga giù l'animo altero,</l>
     <l n="107">credete, che, tacendo, a voi dir voglia</l>
     <l n="108">il vaso, pien di cener freddo e nero.</l>
     <l n="109">Per quel gran dio, che a seguir voi ne invoglia,</l>
     <l n="110">vi giuro, Donne mie, che mai pensiero</l>
     <l n="111">nel cor non si criò d'alcun di noi,</l>
     <l n="112">che non fosse disposto a servir voi.</l>
    </lg>
    <lg n="15">
     <l n="113">Non semo noi sì stolti e sì profani,</l>
     <l n="114">che spregiamo divina alta bellezza;</l>
     <l n="115">né avemo i cuor sì bassi e sì inumani,</l>
     <l n="116">ch'usin tanta viltà, tanta fierezza,</l>
     <l n="117">che portin cosa a voi le nostre mani,</l>
     <l n="118">onde s'abbia a turbar vostra allegrezza.</l>
     <l n="119">Anzi pregamo il Ciel, ch'ogni or l'accresca,</l>
     <l n="120">pur che del nostro mal talor v'incresca.</l>
    </lg>
    <lg n="16">
     <l n="121">E co' 'l core e con l'opre e con la lingua</l>
     <l n="122">uom non è qui, che d'agradarvi lasce;</l>
     <l n="123">anzi più vi vuo' dir, perché s'estingua</l>
     <l n="124">l'ira che, forse, nei bei petti nasce:</l>
     <l n="125">che, benché Morte rea nulla distingua,</l>
     <l n="126">ma tutto di sua man mieta ed affasce,</l>
     <l n="127">d'assai l'empia s'inganna, s'ella bada</l>
     <l n="128">ch'ogni vostra bellezza in cener vada,</l>
    </lg>
    <lg n="17">
     <l n="129">È donna qui, benché fra l'altre sieda,</l>
     <l n="130">le cui man, la cui fronte e i cui begli occhi</l>
     <l n="131">non vedrà il mondo mai di Morte preda,</l>
     <l n="132">benché il fier colpo suo per tutto scocchi;</l>
     <l n="133">ché non vuol Dio che a Morte si conceda</l>
     <l n="134">che fior sì bello la sua falce tocchi,</l>
     <l n="135">e che tanto alto don sotterra giaccia,</l>
     <l n="136">e celeste beltà cener si faccia.</l>
    </lg>
    <lg n="18">
     <l n="137">Le vaghe membra e l'alma che le informa,</l>
     <l n="138">partir l'una da l'altre non si ponno;</l>
     <l n="139">e quando verrà tempo che si dorma</l>
     <l n="140">da quegli occhi beati eterno sonno,</l>
     <l n="141">sì come ogni altra in cener si trasforma</l>
     <l n="142">(ché le leggi de' fati così vonno),</l>
     <l n="143">perché non perda il ciel cosa sì bella,</l>
     <l n="144">questa cangiar vedrassi in nova stella!</l>
    </lg>
    <lg n="19">
     <l n="145">E fra le stelle di che il cielo è sparto,</l>
     <l n="146">non avrà stella più lucente e pura:</l>
     <l n="147">stia in levante o in ponente, o in Austro o in Arto,</l>
     <l n="148">quella parte del ciel non fia mai scura!</l>
     <l n="149">Fortunato quel ventre, al cui bel parto</l>
     <l n="150">questa stella darà sorte e natura!</l>
     <l n="151">Felice il peregrin, felice il legno,</l>
     <l n="152">ché andran la terra e 'l mar sotto 'l suo segno!</l>
    </lg>
    <lg n="20">
     <l n="153">Fu, dunque, d'ogni tempo il nostro intento</l>
     <l n="154">e di servirvi, o donne, e d'agradarvi;</l>
     <l n="155">or, più che mai, ciascun di noi contento</l>
     <l n="156">il miglior sangue suo voria sacrarvi.</l>
     <l n="157">Che diate al foco fiato e nudrimento</l>
     <l n="158">sol venìmo devoti, oggi, a pregarvi</l>
     <l n="159">in guisa il nostro ardor da voi si tempre,</l>
     <l n="160">che noi possiam languire ed arder sempre.</l>
    </lg>
    <lg n="21">
     <l n="161">Non è meglio col vento de' favori</l>
     <l n="162">soffiar al foco, che arde, e giunger legna,</l>
     <l n="163">onde sian quasi eterni i nostri ardori,</l>
     <l n="164">poiché a sì nobil fiamma il ciel ne degna,</l>
     <l n="165">che far incenerir questi arsi cuori,</l>
     <l n="166">ond'il foco e la vita a fin ne vegna.</l>
     <l n="167">E dovreste agradarve d'ambo dui,</l>
     <l n="168">più che non fate de' tormenti altrui.</l>
    </lg>
    <lg n="22">
     <l n="169">Quando questi arsi cuor cener saranno,</l>
     <l n="170">mercé di voi, che tai gli avrete fatti,</l>
     <l n="171">vostri bei volti, ch'entro a i cuor si stanno,</l>
     <l n="172">per man d'amor, al natural ritratti,</l>
     <l n="173">partecipi saran de l'altrui danno,</l>
     <l n="174">ché fian, co' i nostri cuori, arsi e disfatti.</l>
     <l n="175">Ad impetrar mercé, questo ne vaglia:</l>
     <l n="176">ch'almen di voi, se non d'altrui, vi caglia!</l>
    </lg>
    <lg n="23">
     <l n="177">Quel vivo foco, che da voi s'accese,</l>
     <l n="178">per colpa vostra, dunque, non si mora.</l>
     <l n="179">Come son nostri petti altari e chiese,</l>
     <l n="180">dove vostra beltà, Donne, s'adora;</l>
     <l n="181">così le fiamme ne i cuor nostri accese,</l>
     <l n="182">inestinguibilmente ardendo ogni ora,</l>
     <l n="183">sian lampadi, che splendano davanti</l>
     <l n="184">a le sembianze de' bei volti santi.</l>
    </lg>
    <lg n="24">
     <l n="185">Non siate, Donne, sì tenaci e scarse;</l>
     <l n="186">date de l'oglio, ond'ardan l'altrui lampe,</l>
     <l n="187">a ciò che possa il sagrificio farse</l>
     <l n="188">al sacro altar de l'onorate stampe.</l>
     <l n="189">Fate che 'l foco, che n'accese e arse,</l>
     <l n="190">ne' petti nostri d'ogni tempo avvampe;</l>
     <l n="191">né mai vento di sdegno, acqua d'oblio,</l>
     <l n="192">smorzin le fiamme, accese dal desio.</l>
    </lg>
    <lg n="25">
     <l n="193">Ciascuna si disponga ad esser pia,</l>
     <l n="194">purché a buon tempo la pietà vi punga.</l>
     <l n="195">Poi che morir, ardendo, ogni un desia,</l>
     <l n="196">non sia la vita, più del foco, lunga,</l>
     <l n="197">ma l'una e l'altro insieme estinto sia;</l>
     <l n="198">ché dica ogni uom, che sopra 'l cener giunga,</l>
     <l n="199">poi che mill'anni e più sotterra giacque:</l>
     <l n="200">— Felice foco, onde tal cener nacque! —</l>
    </lg>
    <lg n="26">
     <l n="201">Per non privar de gli altri onor il giorno,</l>
     <l n="202">io farò, Donne, fine e riverenza;</l>
     <l n="203">e, dal vostro festoso almo soggiorno</l>
     <l n="204">la nostra gravità presa licenza,</l>
     <l n="205">entreremo nel ballo, e, perché scorno,</l>
     <l n="206">non rechi a noi la poca esperienza,</l>
     <l n="207">Amor, d'ogni bella arte alto maestro,</l>
     <l n="208">guidi le piante a noi, gli occhi a voi, destro!</l>
    </lg>
   </lg>
  </body>
 </text>
</TEI>