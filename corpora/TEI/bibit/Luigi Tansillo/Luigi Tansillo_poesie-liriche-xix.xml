<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - Xix</title>
    <author>Luigi Tansillo</author>
   </titleStmt>
   <extent>
    <measure unit="stanza">24</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - Xix</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - Xix</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se quel dolor, che va innanzi al morire,</l>
     <l n="2">È tal ch'agguagli il mio; ciascun mortale</l>
     <l n="3">Si doglia d'esser nato, e se n'adire.</l>
    </lg>
    <lg n="2">
     <l n="4">Ma non cred'io, che morte, quando assale,</l>
     <l n="5">E quando della vita il filo incide,</l>
     <l n="6">Porga dolor, ch'al mio sen vada eguale.</l>
    </lg>
    <lg n="3">
     <l n="7">Quando si muore, il corpo sol s'uccide,</l>
     <l n="8">Ma quando uom, ch'ama, dal suo ben diparte,</l>
     <l n="9">L'anima, ch'era integra, si divide.</l>
    </lg>
    <lg n="4">
     <l n="10">Anzi la più perfetta e maggior parte</l>
     <l n="11">Negli occhi altrui riposta si rimane:</l>
     <l n="12">Che amor di propria man la tronca e parte.</l>
    </lg>
    <lg n="5">
     <l n="13">Dunque da voi convien ch'io m'allontane,</l>
     <l n="14">O dell'anima mia parte più cara,</l>
     <l n="15">Per commetter la vita all'onde insane?</l>
    </lg>
    <lg n="6">
     <l n="16">O dì, che mal per me Febo rischiara,</l>
     <l n="17">E qual sarà, giungendo, la partita,</l>
     <l n="18">Se, aspettandola solo, ella è sì amara?</l>
    </lg>
    <lg n="7">
     <l n="19">Dammi, pietosa morte, a tempo aita:</l>
     <l n="20">Se mi fia del mio ben la via precisa,</l>
     <l n="21">Prima che parta il piè, parta la vita.</l>
    </lg>
    <lg n="8">
     <l n="22">Meglio è, lasciando qui la carne uccisa,</l>
     <l n="23">Rimanersi con voi quest'alma intera,</l>
     <l n="24">Che, lontana da voi, girsen divisa.</l>
    </lg>
    <lg n="9">
     <l n="25">Oh fortuna volubile e leggiera!</l>
     <l n="26">Appena vidi il sol, che ne fui privo;</l>
     <l n="27">E al cominciar del dì giunse la sera.</l>
    </lg>
    <lg n="10">
     <l n="28">Lunge da voi (se da voi lunge io vivo)</l>
     <l n="29">Le lagrime, il pensiero, e la speranza</l>
     <l n="30">Saranno cibo mio, d'ogni altro schivo.</l>
    </lg>
    <lg n="11">
     <l n="31">E se dal lungo pianto ora m'avanza,</l>
     <l n="32">Il sonno in braccio per pietà mi renda</l>
     <l n="33">La bella, cara, angelica sembianza.</l>
    </lg>
    <lg n="12">
     <l n="34">Ma questo, ahimè, tem'io, ch'invan s'attenda:</l>
     <l n="35">Come il sonno amator delle fredde ombre</l>
     <l n="36">Portar può cosa, che tanto arda e splenda?</l>
    </lg>
    <lg n="13">
     <l n="37">Né fia ch'uman pensier dipinga ed ombre</l>
     <l n="38">Celeste lume, ond'è il bel viso adorno;</l>
     <l n="39">Sì che dal tristo cor le nebbie sgombre.</l>
    </lg>
    <lg n="14">
     <l n="40">Né, perch'io vada ove che nasce il giorno,</l>
     <l n="41">Avrà mai raggio il sol così lucente,</l>
     <l n="42">Che mi sgombri le tenebre d'intorno.</l>
    </lg>
    <lg n="15">
     <l n="43">Altra aurora bisogna, altro oriente</l>
     <l n="44">Agli occhi miei, per cui, senza voi, sono,</l>
     <l n="45">Il cielo oscuro, e le sue luci spente.</l>
    </lg>
    <lg n="16">
     <l n="46">Misero, che pensando a quel ch'io sono,</l>
     <l n="47">Ed a quel che sarò, preso il viaggio,</l>
     <l n="48">Quasi m'offende del bel guardo il dono.</l>
    </lg>
    <lg n="17">
     <l n="49">Un tempo io mi credea, ch'avendo il raggio</l>
     <l n="50">Dei begli occhi presente, e cielo, e terra</l>
     <l n="51">Non avesse bastato a farmi oltraggio.</l>
    </lg>
    <lg n="18">
     <l n="52">Or ciò che vedo, lasso, mi fa guerra;</l>
     <l n="53">Ma 'l bel guardo divin, per cui m'alzai</l>
     <l n="54">Fin sopra il cielo, è quel che più m'atterra.</l>
    </lg>
    <lg n="19">
     <l n="55">Mirando de' bei lumi i dolci rai,</l>
     <l n="56">Voce par ch'oda, ch'ivi dentro gridi:</l>
     <l n="57">Questi son gli occhi, onde tu lunge andrai.</l>
    </lg>
    <lg n="20">
     <l n="58">Occhi dei miei desiri, e d'amor nidi,</l>
     <l n="59">Vorrei chiedervi in don qualche mercede</l>
     <l n="60">Pria che l'aura mi tolga ai cari lidi;</l>
    </lg>
    <lg n="21">
     <l n="61">Ma 'l vostro duro orgoglio, che non crede</l>
     <l n="62">L'ardor, che tanto in picciol tempo crebbe,</l>
     <l n="63">Così sperar mercè non mi dà fede.</l>
    </lg>
    <lg n="22">
     <l n="64">Una pur chiederò, che mi si debbe,</l>
     <l n="65">Ed ella è tal, che, benché d'odio accesi,</l>
     <l n="66">L'un nemico talor dall'altro l'ebbe.</l>
    </lg>
    <lg n="23">
     <l n="67">Occhi, s'io moro, o fia chi vel palesi,</l>
     <l n="68">Perché voi vivi abbiate lode, ed io</l>
     <l n="69">Già spento, qualche onor; siate cortesi</l>
    </lg>
    <lg n="24">
     <l n="70">D'una lagrima sola al cener mio.</l>
    </lg>
   </lg>
  </body>
 </text>
</TEI>