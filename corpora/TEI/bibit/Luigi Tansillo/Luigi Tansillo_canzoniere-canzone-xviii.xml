<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XVIII</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XVIII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deh!, se fra tanti poggi,</l>
     <l n="2">che al vaso del tuo seno gittan l'acque,</l>
     <l n="3">onde si lavan, pur che piova o fiocchi,</l>
     <l n="4">vi fusser quegli, Aufìdo mio, che tocchi</l>
     <l n="5">dal bianco piè vid'io (mentr'a lei piacque),</l>
     <l n="6">de la mia ninfa, ed oggi</l>
     <l n="7">son dal bel guardo suo fatti sereni;</l>
     <l n="8">quanto dolci sarian l'onde che meni,</l>
     <l n="9">qualor nevica o piove!</l>
     <l n="10">Il nettare di Giove,</l>
     <l n="11">e ciò che all'altrui gusto aggradò mai,</l>
     <l n="12">foran de l'acque tue men dolci assai.</l>
    </lg>
    <lg n="2">
     <l n="13">Quanto caro t'avrei,</l>
     <l n="14">se fusse ciò, bel rio, più ch'io non aggio!</l>
     <l n="15">Tu mi vedresti e notte e dì devoto</l>
     <l n="16">or ber ne le tue rive, or gir a nuoto</l>
     <l n="17">per mezzo l'onde, e lunge dal bel raggio</l>
     <l n="18">viver teco vorrei,</l>
     <l n="19">e, quand'ombrass'il ciel più oscuro nembo,</l>
     <l n="20">più lieto allor ti salterei nel grembo,</l>
     <l n="21">bramoso d'esser ivi</l>
     <l n="22">al giunger de' bei rivi;</l>
     <l n="23">e forse un dì, mentre m'attuffo ed ergo,</l>
     <l n="24">trasformar mi vedresti in cigno o in mergo.</l>
    </lg>
    <lg n="3">
     <l n="25">Ma chi potria vietarmi,</l>
     <l n="26">se l'ale ai fianchi io mi vedessi e i vanni,</l>
     <l n="27">che ratto a la mia ninfa io non volassi?</l>
     <l n="28">E, perché al mio apparir non s'appiattassi,</l>
     <l n="29">membrando de li dii gli antichi inganni,</l>
     <l n="30">guarderei d'appressarmi</l>
     <l n="31">troppo a la luce, che fin qua mi giunge.</l>
     <l n="32">Basteriami vederla, e star da lunge,</l>
     <l n="33">ed or, col becco pieno</l>
     <l n="34">di fiori, al casto seno</l>
     <l n="35">far olocausto; or con devoto canto</l>
     <l n="36">portar vago per l'aria il nome santo.</l>
    </lg>
    <lg n="4">
     <l n="37">La voce a poco a poco</l>
     <l n="38">manca, e la doglia tuttavia s'avaccia;</l>
     <l n="39">e la notte, sdegnata ch'io l'uccida</l>
     <l n="40">l'alto silenzio suo con le mie strida,</l>
     <l n="41">di freddo e d'ombra armata, mi minaccia.</l>
     <l n="42">Tempo è ch'io cangi loco.</l>
     <l n="43">Ma chi nel petto ha il foco,</l>
     <l n="44">perché deve temer d'ombra e di gelo?</l>
     <l n="45">Siami letto la terra e manto il cielo,</l>
     <l n="46">mentre il sol si nasconde.</l>
     <l n="47">Tempra, bel fiume, l'onde,</l>
     <l n="48">e poi che del mio mal più non ragiono,</l>
     <l n="49">invitami a dormir col rauco suono.</l>
    </lg>
   </lg>
  </body>
 </text>
</TEI>