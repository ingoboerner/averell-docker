<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XVII</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">99</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XVII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O cibo, o nudrimento,</l>
     <l n="2">che i lassi spirti miei pasci e rileve,</l>
     <l n="3">via più che l'api il fior, le capre l'erba,</l>
     <l n="4">Clorida mia, ne le cui man si serba</l>
     <l n="5">il negro filo del mio viver breve;</l>
     <l n="6">poi ch'io son qui, né sento</l>
     <l n="7">il suon de le dolcissime parole,</l>
     <l n="8">né veggo uscir da quei begli occhi il sole,</l>
     <l n="9">com'io solea; per dio!,</l>
     <l n="10">dimmi il ver: credi ch'io</l>
     <l n="11">vegga cosa né senta in questi liti,</l>
     <l n="12">ch'ad altro mai, ch'a lagrimar, m'inviti?</l>
    </lg>
    <lg n="2">
     <l n="13">O più ch'il prato amena,</l>
     <l n="14">o più lieta che l'alba, e via più cara</l>
     <l n="15">a gli occhi miei ch'a l'erbe la rugiada,</l>
     <l n="16">o bianca e dolce più che la giuncada,</l>
     <l n="17">più che 'l fele talor nera ed amara,</l>
     <l n="18">o più che la verbena</l>
     <l n="19">casta, e più che la rosa, quando schiude,</l>
     <l n="20">soave e bella; o di maggior vertude</l>
     <l n="21">d'ogni erba, che si pasca</l>
     <l n="22">sovra la terra, o nasca</l>
     <l n="23">in qualche parte più da noi remota,</l>
     <l n="24">al dotto Febo, non che agli altri, ignota.</l>
    </lg>
    <lg n="3">
     <l n="25">Non creder, no, ch'io guste,</l>
     <l n="26">senza te, dolce; e 'n monte o in campo o in valle</l>
     <l n="27">io trovi, senza te, che mi rallegri:</l>
     <l n="28">i fior vermigli e bianchi a me son negri;</l>
     <l n="29">le verdi frondi e l'erbe paion gialle;</l>
     <l n="30">di vive fiamme aduste</l>
     <l n="31">mi sembran queste piagge; ove ch'io miri,</l>
     <l n="32">par che la terra pianga e il ciel sospiri;</l>
     <l n="33">o s'alzi il sole o giaccia,</l>
     <l n="34">per me non muta faccia</l>
     <l n="35">il mondo, ma, qual uom chiuso fra grotte,</l>
     <l n="36">così m'è fosco il dì, come la notte.</l>
    </lg>
    <lg n="4">
     <l n="37">Giunge la sera, e, desto,</l>
     <l n="38">ogni pastor l'umil capanna ingombra,</l>
     <l n="39">per fuggir de la notte il freddo e 'l fosco;</l>
     <l n="40">ed io, che differenza non conosco</l>
     <l n="41">da sole a luna, né da luce ad ombra,</l>
     <l n="42">al discoverto resto;</l>
     <l n="43">e, se tra rami od erbe, a la campagna</l>
     <l n="44">calandra grida, o rossignuol si lagna,</l>
     <l n="45">o, tra caverne e rupi,</l>
     <l n="46">stridon buboni e lupi,</l>
     <l n="47">egualmente mi suona, aggrada e molce</l>
     <l n="48">il noioso ulular o 'l pianger dolce.</l>
    </lg>
    <lg n="5">
     <l n="49">Un tempo io mi ricordo,</l>
     <l n="50">cinto di rami il capo, tutto 'l giorno,</l>
     <l n="51">cantando, dilettar e campi e selve</l>
     <l n="52">e pastori e bifolchi; e capre e belve,</l>
     <l n="53">venir, bramoso, ad ascoltarmi intorno.</l>
     <l n="54">Or, fatto muto e sordo</l>
     <l n="55">(muto e sordo al piacer, non a la doglia),</l>
     <l n="56">a pianger solo il tristo cor m'invoglia.</l>
     <l n="57">E quanto allora io fui,</l>
     <l n="58">co 'l canto, dolce altrui,</l>
     <l n="59">tant'or, con la gravezza de' miei mali,</l>
     <l n="60">il mondo vo noiando e gli animali.</l>
    </lg>
    <lg n="6">
     <l n="61">Un tempo i dolci colli,</l>
     <l n="62">ov'io lasciai me stesso, coprian vesti</l>
     <l n="63">di bianche nevi, e a me, parean di rose.</l>
     <l n="64">Liete, Clorida mia, tutte le cose,</l>
     <l n="65">a gli occhi, di te pieni, sembrar fésti,</l>
     <l n="66">ch'or, notte e dì, son molli.</l>
     <l n="67">Lasso!, a chi parlo? E chi m'ascolta, salvo</l>
     <l n="68">ch'Aufìdo, il qual, gonfiando il torbido alvo,</l>
     <l n="69">sdegnoso mi risponde?</l>
     <l n="70">Tempra, bel fiume, l'onde,</l>
     <l n="71">e, mentre del mio mal teco ragiono,</l>
     <l n="72">odi de le mie note il mesto suono.</l>
    </lg>
    <lg n="7">
     <l n="73">Non sei tu quello Aufìdo,</l>
     <l n="74">che sì pietoso e sangue umano e membra,</l>
     <l n="75">via più che pietre ed acqua, al mar recasti?</l>
     <l n="76">Non sei tu quel, ch' 'l sen tanto colmasti</l>
     <l n="77">di morti e d'arme un dì, se ti rimembra,</l>
     <l n="78">che né riva né lido</l>
     <l n="79">in te scerneasi, e Teti per via chiusa</l>
     <l n="80">seguisti, come Alfeo segue Aretusa.</l>
     <l n="81">Se non ti duoli o piagni,</l>
     <l n="82">mentre odi ed accompagni</l>
     <l n="83">le giuste e dolorose mie querele,</l>
     <l n="84">io giurerò ch'allor fosti crudele.</l>
    </lg>
    <lg n="8">
     <l n="85">Se tanto ti rincrebbe,</l>
     <l n="86">de' figliuoli del Tebro l'empia stragge,</l>
     <l n="87">che, gli altri e te tiranneggiando, corse;</l>
     <l n="88">la morte d'un de' tuoi, che potria, forse,</l>
     <l n="89">far qualche onor, vivendo, a le tue piagge,</l>
     <l n="90">giustamente devrebbe,</l>
     <l n="91">farti, con le tue ninfe, lagrimare.</l>
     <l n="92">Se 'l corso tuo s'eterni e d'acque chiare</l>
     <l n="93">d'ogni stagione abonde,</l>
     <l n="94">tempra, bel fiume, l'onde,</l>
     <l n="95">e, mentre del mio mal teco ragiono,</l>
     <l n="96">odi de le mie note il mesto suono.</l>
    </lg>
    <lg n="9">
     <l n="97">I lupi m'han veduto,</l>
     <l n="98">canzon, pria ch'io di lor mi fossi accorto:</l>
     <l n="99">temo che 'l canto nostro serà corto.</l>
    </lg>
   </lg>
  </body>
 </text>
</TEI>