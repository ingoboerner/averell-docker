<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE I</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE I</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">S'egli è pur ver, che piaga antiveduta</l>
     <l n="2">assai men doglia, e chi s'avvezza al male,</l>
     <l n="3">senta di tempo in tempo men cordoglio;</l>
     <l n="4">pria che Giove mi avventi il fiero strale</l>
     <l n="5">(se 'l suo corso crudel pietà non muta),</l>
     <l n="6">dolermi innanzi 'l colpo e pianger voglio;</l>
     <l n="7">acciò che, s'or mi doglio,</l>
     <l n="8">col duol presente scemi il duol futuro;</l>
     <l n="9">o ver quel cor sì duro,</l>
     <l n="10">cui non cale del mio né del suo danno,</l>
     <l n="11">se tanta forza avranno</l>
     <l n="12">l'onde de gli occhi miei, farò pietoso,</l>
     <l n="13">cangiando 'l fier voler, che dir non oso.</l>
    </lg>
    <lg n="2">
     <l n="14">Dal dì, che 'n forza altrui mi spins'Amore,</l>
     <l n="15">de le ricchezze, ond'il bel viso è adorno,</l>
     <l n="16">mai nulla, oltre a la vista, io desiai:</l>
     <l n="17">ché, come il sole basta a darne il giorno,</l>
     <l n="18">così degli occhi suoi l'alto splendore</l>
     <l n="19">bastava a consolar tutti i miei guai.</l>
     <l n="20">Lasso!, e che fate omai?,</l>
     <l n="21">s'a chi più perde, più doler conviensi,</l>
     <l n="22">via più che gli altri sensi</l>
     <l n="23">cominciate a mostrarvi, occhi, dolenti:</l>
     <l n="24">mentre al sol sète intenti,</l>
     <l n="25">de le future tenebre presàghi,</l>
     <l n="26">altro, che lacrimar, nulla v'appaghi.</l>
    </lg>
    <lg n="3">
     <l n="27">Oimè, che dico? e perché vo turbando</l>
     <l n="28">col mal, che nascer deve, il ben ch'è nato?</l>
     <l n="29">Or non è meglio, ch'io mi viva in gioia</l>
     <l n="30">quanto viver mi lice in questo stato,</l>
     <l n="31">che struggermi anzi il tempo, lacrimando?</l>
     <l n="32">Fuggan dal petto mio cordoglio e noia,</l>
     <l n="33">e la temenza moia:</l>
     <l n="34">quando avverrà, ch'in tenebre io rimanga,</l>
     <l n="35">allor vo' che si pianga:</l>
     <l n="36">allor del pianger mio si faccia un fiume:</l>
     <l n="37">ma, mentre il mio bel lume</l>
     <l n="38">avvien ch'agli occhi miei chiaro risplenda,</l>
     <l n="39">né lagrima, né duol vo' che m'offenda.</l>
    </lg>
    <lg n="4">
     <l n="40">Ma voglia, o no, convien ch'io viva lieto;</l>
     <l n="41">perché, sì come innanzi a' fieri venti</l>
     <l n="42">fugge la folta nebbia e si dilegua,</l>
     <l n="43">così l'armato stuol de' miei tormenti</l>
     <l n="44">fugge da la mia donna, ond'io m'acqueto;</l>
     <l n="45">e, mentre veggio lei, col duol ho triegua.</l>
     <l n="46">Ma quel, ch'al ciel adegua</l>
     <l n="47">l'inferno mio, voi séte, occhi, voi séte,</l>
     <l n="48">stelle lucenti e liete,</l>
     <l n="49">stelle alla vista altrui, soli a la mia;</l>
     <l n="50">e voi, che l'armonia</l>
     <l n="51">del ciel portate, gemme, ond'esce e viene</l>
     <l n="52">quel suon, che mi distrugge e mi mantiene.</l>
    </lg>
    <lg n="5">
     <l n="53">Fra cotante bellezze al mondo sole,</l>
     <l n="54">non è senza cagion, — chi 'l ver misura, —</l>
     <l n="55">che la bocca e le luci abbian la palma,</l>
     <l n="56">perché non potea dar l'alma natura</l>
     <l n="57">men dolce varco a sì dolci parole,</l>
     <l n="58">né men belle finestre a sì bell'alma.</l>
     <l n="59">O avventurosa salma,</l>
     <l n="60">che d'anima sì bella sei portata!</l>
     <l n="61">O anima beata,</l>
     <l n="62">che porti sì leggiadro e ricco pondo!</l>
     <l n="63">Ahi duol, troppo profondo,</l>
     <l n="64">ove mi tiri? Ecco interrotto il canto,</l>
     <l n="65">e 'n mezzo del gioir m'assale il pianto!</l>
    </lg>
    <lg n="6">
     <l n="66">E 'n mezzo del gioir convien ch'io torni</l>
     <l n="67">a le lasciate lacrime, ai martìri.</l>
     <l n="68">— Che farai, lasso? — non so chi mi dice, —</l>
     <l n="69">quando privo serai del ben ch'or miri,</l>
     <l n="70">né più vedranno sol, tuoi neri giorni?</l>
     <l n="71">O disavventuroso ed infelice,</l>
     <l n="72">che più sperar ti lice,</l>
     <l n="73">se, quando il sol sereno e caldo poggia,</l>
     <l n="74">tu temi neve e pioggia?</l>
     <l n="75">Ahi sventura crudel, più non udita!,</l>
     <l n="76">ahi, disperata vita!,</l>
     <l n="77">ché del ben non mi giova la presenza;</l>
     <l n="78">tant'è del mal futuro la temenza!</l>
    </lg>
    <lg n="7">
     <l n="79">Se pur convien ch'a pianger mi condanni,</l>
     <l n="80">ancor che cieco io mi rimanga e solo;</l>
     <l n="81">non lascierò l'incominciata istoria.</l>
     <l n="82">Ma s'esser può ch'io viva in tanto duolo,</l>
     <l n="83">i punti, l'ore, i giorni, i mesi e gli anni,</l>
     <l n="84">il voler, l'intelletto e la memoria</l>
     <l n="85">io consacro in sua gloria;</l>
     <l n="86">benché in più lieto stil cantar sperava,</l>
     <l n="87">se 'l ciel non si turbava.</l>
     <l n="88">O furor de le stelle, o duol eterno,</l>
     <l n="89">venir l'orribil verno,</l>
     <l n="90">quand'io attendea la vaga primavera;</l>
     <l n="91">e al cominciar del dì giunger la sera!</l>
    </lg>
    <lg n="8">
     <l n="92">Canzon, poiché madonna</l>
     <l n="93">a tanto duol riserba gli anni miei,</l>
     <l n="94">sì rozza, come sei,</l>
     <l n="95">gìttati ai piedi suoi, lagrima e grida.</l>
     <l n="96">Pregala che m'uccida,</l>
     <l n="97">pria che la luce mia ne porti seco:</l>
     <l n="98">ché men danno è il morir, che viver cieco.</l>
    </lg>
   </lg>
  </body>
 </text>
</TEI>