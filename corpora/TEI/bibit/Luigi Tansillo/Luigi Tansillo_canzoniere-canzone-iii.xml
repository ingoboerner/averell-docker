<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE III</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">108</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE III</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">“Amor se vòi ch'io torni al giogo antico”,</l>
     <l n="2">s'aprirmi il petto un'altra volta brami,</l>
     <l n="3">altr'arme, altri legami,</l>
     <l n="4">che i primi, e via più forti, adopra e tendi;</l>
     <l n="5">convien ch'altri guerrier sul campo chiami</l>
     <l n="6">per debellar sì giusto e fier nemico,</l>
     <l n="7">altrimente io ti dico:</l>
     <l n="8">più ti son lunge, quanto più m'attendi,</l>
     <l n="9">quanto più mi saetti, men m'offendi.</l>
     <l n="10">Se stimi sì gran pregio il racquistarmi,</l>
     <l n="11">d'altr'oro, d'altra lingua e d'altri sguardi</l>
     <l n="12">fa il nodo, il foco e i dardi;</l>
     <l n="13">ma, mentre con quei lacci e con quell'armi</l>
     <l n="14">segui la mente fuggitiva e vaga,</l>
     <l n="15">né giogo al collo avrò, né al petto piaga.</l>
    </lg>
    <lg n="2">
     <l n="16">Seguimi pur nel mondo e nell'Inferno,</l>
     <l n="17">che sano e sciolto andronne in vita e 'n morte:</l>
     <l n="18">cotanto è duro e forte</l>
     <l n="19">lo scudo e quella man che spezzò 'l nodo.</l>
     <l n="20">Chiuse son del pensier l'antiche porte,</l>
     <l n="21">un muro d'ira e di disdegno eterno</l>
     <l n="22">cinge il mio petto interno,</l>
     <l n="23">onde temer non posso in alcun modo.</l>
     <l n="24">Ma, s'invido del ben ch'oggi mi godo,</l>
     <l n="25">donarmi in preda a mia nemica vuoi,</l>
     <l n="26">e vendicar la fuga e l'ardimento,</l>
     <l n="27">d'esser suo mi contento,</l>
     <l n="28">se fai quant'io dirò; ma, se non puoi,</l>
     <l n="29">tòrnati indietro, ambi posar potremo:</l>
     <l n="30">tu vittoria non speri, io duol non temo.</l>
    </lg>
    <lg n="3">
     <l n="31">Se nel proprio valor cotanto fidi,</l>
     <l n="32">ch'a natura ed al ciel cangiar fai stato,</l>
     <l n="33">togli al tempo il passato,</l>
     <l n="34">fa che, per cosa al mondo ed a Dio nova,</l>
     <l n="35">chi mi diede il velen, non l'abbia dato;</l>
     <l n="36">fa ch'io non abbia visto quel ch'io vidi:</l>
     <l n="37">o se di ciò ti sfidi,</l>
     <l n="38">monstra tua gran potenza in minor prova:</l>
     <l n="39">tu sai quel che m'offende e quel che giova.</l>
     <l n="40">Fa, che l'un vesta il cor, l'altro lo snudi;</l>
     <l n="41">fa ch'il ben si ricordi, il mal s'oblii;</l>
     <l n="42">se vincer mi disii,</l>
     <l n="43">vane fian le tue forze e van gli studi,</l>
     <l n="44">mentre ne la memoria albergo avranno</l>
     <l n="45">il mio ardor, la mia fede e l'altrui inganno.</l>
    </lg>
    <lg n="4">
     <l n="46">Non tender più la rete, ch'annodavi</l>
     <l n="47">fra' bei capegli, Amor, quando fu presa</l>
     <l n="48">l'alma, ch'ogni difesa</l>
     <l n="49">ebbe a disdegno, e sol si tenne a caro</l>
     <l n="50">il perder libertà, ch'a ciascun pesa.</l>
     <l n="51">Non gir ne gli occhi, u' lieto allor ti stavi,</l>
     <l n="52">che i bei guardi suavi</l>
     <l n="53">tuoi fieri strai dentro al mio cor guidaro;</l>
     <l n="54">ma s'eri del mio carcer tanto avaro,</l>
     <l n="55">e se far desiavi (come mostri)</l>
     <l n="56">eterno il colpo, onde piagato fui,</l>
     <l n="57">quando ne gli occhi altrui,</l>
     <l n="58">Amor, ten gisti, acciò che i desir nostri</l>
     <l n="59">d'un nodo fusser presi e d'un stral tocchi,</l>
     <l n="60">gir te n' dovevi al core, e non a gli occhi.</l>
    </lg>
    <lg n="5">
     <l n="61">Quei rubin, quelle perle e quelle note,</l>
     <l n="62">ch'allor sembravan d'armonia celeste,</l>
     <l n="63">le grazie al mio mal deste,</l>
     <l n="64">che 'ntorno al cor catene avvolser tante,</l>
     <l n="65">i bei sembianti e l'accoglienze oneste</l>
     <l n="66">sì di dolcezza piene e di fé vote,</l>
     <l n="67">le forze, a me già note,</l>
     <l n="68">adoprin sopra il cor di novo amante,</l>
     <l n="69">ch'il mio di libertà vo' che si vante;</l>
     <l n="70">e poi ch'il fallo altrui mi fa sì audace,</l>
     <l n="71">com'uom che nulla teme e nulla vole,</l>
     <l n="72">dirò queste parole:</l>
     <l n="73">— Amor, tu farai pria con l'odio pace,</l>
     <l n="74">pria, dov'io viddi inganni, vedrà fede,</l>
     <l n="75">ch'al ceppo antico mai riponga il piede.</l>
    </lg>
    <lg n="6">
     <l n="76">Cortesia mi perdoni ed umiltade,</l>
     <l n="77">se troppo a la mia lingua allargo il freno,</l>
     <l n="78">ché non sen può far meno;</l>
     <l n="79">tanto sdegno e ragion spronan la mente!</l>
     <l n="80">Mentr'ebbi al bel camin l'aer sereno,</l>
     <l n="81">piano men gìa per vie solinghe e rade,</l>
     <l n="82">or, che fangose strade</l>
     <l n="83">e nubiloso ciel sorgon repente,</l>
     <l n="84">convien ch'i sproni stringa e l' fren rallente;</l>
     <l n="85">troppo era il dir cortese e troppo umìle,</l>
     <l n="86">mentre un solo voler due petti avvolse;</l>
     <l n="87">poi c'un di duo si sciolse,</l>
     <l n="88">com'altri cangiò voglia, io cangio stile,</l>
     <l n="89">com'altri cangiò 'l dardo, io cangio il segno:</l>
     <l n="90">quanto dissi d'amor, dirò di sdegno.</l>
    </lg>
    <lg n="7">
     <l n="91">Sarò signore io sol del mio pensiero,</l>
     <l n="92">non vedrò guerreggiar d'intorno al core</l>
     <l n="93">la speranza e 'l timore;</l>
     <l n="94">non terrò caro altrui più che me stesso:</l>
     <l n="95">avrò sempre una voce ed un colore;</l>
     <l n="96">parrammi falso il falso, e vero il vero;</l>
     <l n="97">né di promessa altiero</l>
     <l n="98">giammai, né di repulsa andrò dimesso,</l>
     <l n="99">né duol, né gioia avrò lungi o da presso;</l>
     <l n="100">né lungo il dì, né corto parrà molto;</l>
     <l n="101">né fia tristo il vegghiar, né lieto il sogno;</l>
     <l n="102">non mi serà bisogno,</l>
     <l n="103">lacrimando nel cor, rider nel volto;</l>
     <l n="104">non reggerò la mia per l'altrui voglia;</l>
     <l n="105">né d'altri invidia avrò, né di me doglia.</l>
    </lg>
    <lg n="8">
     <l n="106">Canzon, se mai tra donne e cavalieri</l>
     <l n="107">la fuga e l'ira mia fussin riprese,</l>
     <l n="108">di' ch'è poca vendetta a tante offese!</l>
    </lg>
   </lg>
  </body>
 </text>
</TEI>