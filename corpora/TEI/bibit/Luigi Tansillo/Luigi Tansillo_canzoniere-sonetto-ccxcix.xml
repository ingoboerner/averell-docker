<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - SONETTO CCXCIX</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-sonetto-ccxcix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - SONETTO CCXCIX</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - SONETTO CCXCIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sete, Alessandro, voi quel gran guerriero</l>
     <l n="2">ch'io viddi 'ncontr' Amor gir sì gagliardo,</l>
     <l n="3">e calcare e spezzar la face e 'l dardo,</l>
     <l n="4">ond'io mai scampo non sperai né spero?</l>
    </lg>
    <lg n="2">
     <l n="5">Meglio era, pronto e fido cavaliero,</l>
     <l n="6">seguir di tanti re l'alto stendardo;</l>
     <l n="7">che, senz' aver al suo valor riguardo,</l>
     <l n="8">esser tratto or ribelle e prigioniero.</l>
    </lg>
    <lg n="3">
     <l n="9">Dov'è 'l senno e la man, dov'è 'l coraggio</l>
     <l n="10">che fean con amor guerra, e che parecchie</l>
     <l n="11">volte tentar d'indurmi a farli oltraggio?</l>
    </lg>
    <lg n="4">
     <l n="12">O quanto ben fec' io, che darvi orecchie</l>
     <l n="13">allor non volli, e romper quell'omaggio,</l>
     <l n="14">che sciolto unqua non fia, languisca o invecchie.</l>
    </lg>
   </lg>
  </body>
 </text>
</TEI>