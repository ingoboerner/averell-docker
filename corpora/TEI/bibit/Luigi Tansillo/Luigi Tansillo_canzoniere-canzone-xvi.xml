<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XVI</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">99</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XVI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vedendo il saggio Apollo</l>
     <l n="2">ch'ogn'animal, già stanco, desiava</l>
     <l n="3">dal travaglio del dì ritrarsi in pace,</l>
     <l n="4">dentro l'acque del mar spenta la face,</l>
     <l n="5">ch'alluma il mondo, in tenebre il lasciava.</l>
     <l n="6">Con le lor verghe in collo</l>
     <l n="7">e pastori e bifolchi a passi lenti</l>
     <l n="8">i greggi ne menavano e gli armenti;</l>
     <l n="9">ed, addolcendo il grave</l>
     <l n="10">camino, or con soave</l>
     <l n="11">suon di piva, or di flauto ed or di canne,</l>
     <l n="12">ingombravan le mandre e le capanne.</l>
    </lg>
    <lg n="2">
     <l n="13">Il mesto Frisio solo,</l>
     <l n="14">come non fusse avvisto né di lume</l>
     <l n="15">che si partìa, né d'ombra che veniva,</l>
     <l n="16">gittato a terra in su la destra riva,</l>
     <l n="17">così prese a cantar del patrio fiume,</l>
     <l n="18">ne la voce e nel duolo,</l>
     <l n="19">simile al cigno che la morte attende:</l>
     <l n="20">“Poiché nessuno, altri che tu, m'intende,</l>
     <l n="21">fra le sassose sponde</l>
     <l n="22">tempra, bel fiume, l'onde,</l>
     <l n="23">e, mentre del mio mal teco ragiono,</l>
     <l n="24">accompagna 'l mio dir col rauco suono.</l>
    </lg>
    <lg n="3">
     <l n="25">Io vissi sì gioioso,</l>
     <l n="26">che viddi del mio stato qualche volta</l>
     <l n="27">forse amico pastor d'invidia punto;</l>
     <l n="28">or l'iniqua fortuna a tal m'ha giunto,</l>
     <l n="29">da poi che in pianto ogni mia gioia è vòlta,</l>
     <l n="30">ch'io posso far pietoso</l>
     <l n="31">chi più brama il mio mal, purché non sia</l>
     <l n="32">quella che vive de la morte mia.</l>
     <l n="33">La qual, benché allor m'era</l>
     <l n="34">sì desdegnosa e fera,</l>
     <l n="35">gli sdegni e le fierezze eran sì grate,</l>
     <l n="36">ch'io non bramai, né bramo, altra pietate.</l>
    </lg>
    <lg n="4">
     <l n="37">Fiera più che serpente</l>
     <l n="38">benché mi fusse quella, che si tiene</l>
     <l n="39">ne' suoi begli occhi ascosa la mia vita,</l>
     <l n="40">salute mi recava ogni ferita,</l>
     <l n="41">ch'ella mi dava, e gioia eran le pene,</l>
     <l n="42">vedendo lei sovente.</l>
     <l n="43">Poich'il gioir perdei de la sua vista,</l>
     <l n="44">via più che morte ogni piacer m'attrista,</l>
     <l n="45">che venir possa altronde.</l>
     <l n="46">Tempra, bel fiume, l'onde,</l>
     <l n="47">e, mentre del mio mal teco ragiono,</l>
     <l n="48">accompagna il mio dir col rauco suono.</l>
    </lg>
    <lg n="5">
     <l n="49">Fortunate le piante,</l>
     <l n="50">ch'in sul natio terren fisse si stanno,</l>
     <l n="51">fin ch'altrui forza indi le tronca o svelle;</l>
     <l n="52">né, da sé mosse, or queste selve or quelle,</l>
     <l n="53">cercan, dando materia al proprio danno.</l>
     <l n="54">O infelice amante,</l>
     <l n="55">dal suo ben lunge! O beati coloro,</l>
     <l n="56">che la felice età vider de l'oro:</l>
     <l n="57">ché, nulla procacciando,</l>
     <l n="58">vivean contenti; e, quando</l>
     <l n="59">il corso de' lor dì giungea a la meta,</l>
     <l n="60">la morte avean, come la vita, lieta!</l>
    </lg>
    <lg n="6">
     <l n="61">Un medesmo paese</l>
     <l n="62">dava a le genti e cuna e sepultura,</l>
     <l n="63">un'arbor sola era a due amanti tetto,</l>
     <l n="64">ove senza timor, senza sospetto</l>
     <l n="65">vivevan vita libera e secura.</l>
     <l n="66">Le rozze menti accese</l>
     <l n="67">d'altro foco non eran che d'amore;</l>
     <l n="68">non si sentiva né desio d'onore</l>
     <l n="69">né timor di vergogna,</l>
     <l n="70">per cui spesso bisogna</l>
     <l n="71">che il proprio mal si cerchi e 'l ben si spregi,</l>
     <l n="72">né giudici temevansi né regi.</l>
    </lg>
    <lg n="7">
     <l n="73">Vorrei sì bell'etade</l>
     <l n="74">ne rimenasse il ciel col volger suo;</l>
     <l n="75">ma non che a quel buon tempo io fussi nato,</l>
     <l n="76">perché troppo discosto io sarei stato,</l>
     <l n="77">dolce Clorida mia, dal nascer tuo;</l>
     <l n="78">e senza tua beltade</l>
     <l n="79">quegli anni d'oro mi parrian di rame;</l>
     <l n="80">né de la vita io gradirei lo stame,</l>
     <l n="81">ché, se per starti un'ora</l>
     <l n="82">lontan, convien ch'io mora,</l>
     <l n="83">come sofferto avrei, nascondo avanti,</l>
     <l n="84">starti lontano tanti tempi e tanti?</l>
    </lg>
    <lg n="8">
     <l n="85">Ma non si convenia,</l>
     <l n="86">poich'io degli occhi tuoi viver doveva,</l>
     <l n="87">che m'avesse altra età da te rimosso:</l>
     <l n="88">sì come senza te viver non posso,</l>
     <l n="89">così senza te nascer non poteva,</l>
     <l n="90">A che produtto avria</l>
     <l n="91">queste capre natura e questi buoi,</l>
     <l n="92">se, per nudrirli non criasse poi</l>
     <l n="93">l'acque, l'erbe e le fronde.</l>
     <l n="94">Tempra, bel fiume, l'onde;</l>
     <l n="95">e, mentre del mio mal teco ragiono,</l>
     <l n="96">accompagna il mio dir col rauco suono,</l>
    </lg>
    <lg n="9">
     <l n="97">Canzon, non vuo' che vadi,</l>
     <l n="98">sì sola, per luoghi ermi e l'aer cieco;</l>
     <l n="99">aspetta, ché verran dell'altre teco.</l>
    </lg>
   </lg>
  </body>
 </text>
</TEI>