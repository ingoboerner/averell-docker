<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXV</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne d'alto valor ricche ed altere,</l>
     <l n="2">Maraviglia nessuna in voi si deste,</l>
     <l n="3">Se l'umide mie reti, e l'ombre nere</l>
     <l n="4">Sono al venir più che non soglion preste;</l>
     <l n="5">Che semo anche noi vaghe di vedere</l>
     <l n="6">Nove bellezze, ed alti giochi e feste;</l>
     <l n="7">E perché maggior parte me ne tocchi,</l>
     <l n="8">Mi doglio, che non abbia altrettanti occhi.</l>
    </lg>
    <lg n="2">
     <l n="9">E se al vibrar del vostro ardente raggio</l>
     <l n="10">Tener potess'io fermi gli occhi miei,</l>
     <l n="11">Non fu vêr voi sì presto il mio viaggio,</l>
     <l n="12">Come a girmene via pigra sarei.</l>
     <l n="13">Starovvi pur quel breve spazio ch'aggio,</l>
     <l n="14">Che se tardassi qui quanto vorrei,</l>
     <l n="15">Foran quest'ombre dileguate e rotte,</l>
     <l n="16">E volto avrei di dì, più che di notte.</l>
    </lg>
    <lg n="3">
     <l n="17">Non vi debbo parer troppo importuna,</l>
     <l n="18">Purché sì tosto al mondo oggi mi mostri,</l>
     <l n="19">Che non però non fia quest'aria bruna,</l>
     <l n="20">Né perderan color le gemme e gli ostri;</l>
     <l n="21">Che ad onta delle stelle, e della luna</l>
     <l n="22">Bastano a farmi chiara gli occhi vostri:</l>
     <l n="23">Copra sua porta il cielo ai lumi suoi,</l>
     <l n="24">Che sempre è giorno, ovunque sete voi.</l>
    </lg>
    <lg n="4">
     <l n="25">Vedete più che mai serena ed alba</l>
     <l n="26">L'aria girar che la mia voce or fiede;</l>
     <l n="27">E com'esser può sera là ond'è l'Alba?</l>
     <l n="28">Ecco qui l'Alba, che tra voi si siede,</l>
     <l n="29">E 'l ciel rischiara, e 'l mar già fosco inalba.</l>
     <l n="30">Quando si vide mai quel ch'or si vede,</l>
     <l n="31">La notte star con l'Alba a faccia a faccia,</l>
     <l n="32">E l'una, come suol, l'altra non scaccia?</l>
    </lg>
    <lg n="5">
     <l n="33">Il nero e lieve carro che mi porta,</l>
     <l n="34">Non viene, Alba gentil, tanto oggi innante,</l>
     <l n="35">Che l'allegrezza altrui si faccia corta,</l>
     <l n="36">Ma per gioir del vostro almo sembiante;</l>
     <l n="37">Perché, quando del sol sarete scorta</l>
     <l n="38">Sarò costretta di fuggirvi avante;</l>
     <l n="39">Mentre dunque all'incontro posso avervi,</l>
     <l n="40">Io vo' saziar questi occhi di vedervi.</l>
    </lg>
    <lg n="6">
     <l n="41">Ma perché, mal mio grado, Alba felice,</l>
     <l n="42">Bisogna, ch'io mi parta, e vi dia loco;</l>
     <l n="43">Poiché veduta v'ho, quanto a me lice,</l>
     <l n="44">Il che quanto al desio sempre fia poco,</l>
     <l n="45">Seguirò il mio cammin, né si disdice,</l>
     <l n="46">Che, spento il dì, qui stia in festa, e in gioco,</l>
     <l n="47">Acciò vedan tant'occhi che han qui intorno,</l>
     <l n="48">Che 'l lume vien da voi, e non dal giorno.</l>
    </lg>
    <lg n="7">
     <l n="49">E se l'alba del ciel, quando qui apparve,</l>
     <l n="50">Per quel che le ore poscia me n'han detto,</l>
     <l n="51">E per quel che a me stesso intender parve,</l>
     <l n="52">Ch'allor allor fuggia dal tuo cospetto,</l>
     <l n="53">Promise chiari e lieti i dì recarve;</l>
     <l n="54">Io che non son men serva, vi prometto,</l>
     <l n="55">Mentre i cieli quaggiù lasciar vi vonno,</l>
     <l n="56">Tranquille recar l'ombre e molle il sonno.</l>
    </lg>
    <lg n="8">
     <l n="57">E perché nel donar de' miei tesori</l>
     <l n="58">Dal giorno non sia vinta in cortesia,</l>
     <l n="59">Offro a voi, donne belle, a voi, signori,</l>
     <l n="60">Cui forse spiace la presenza mia,</l>
     <l n="61">Le grazie mie, le veneri, e gli amori,</l>
     <l n="62">E i riposi, e i diletti; e vo' che sia</l>
     <l n="63">Tanto il vostro dormir dolce e quieto,</l>
     <l n="64">Quanto il vegghiar fu dilettoso e lieto.</l>
    </lg>
   </lg>
  </body>
 </text>
</TEI>