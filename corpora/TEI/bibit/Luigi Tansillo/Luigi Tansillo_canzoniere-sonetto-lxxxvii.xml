<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - SONETTO LXXXVII</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-sonetto-lxxxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - SONETTO LXXXVII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - SONETTO LXXXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando, a spiar del mondo l'occulte opre,</l>
     <l n="2">apre or un occhio, or cento, or mille il cielo,</l>
     <l n="3">la notte spiega il nero umido velo,</l>
     <l n="4">e i color de le cose adombra e copre.</l>
    </lg>
    <lg n="2">
     <l n="5">Par che allor meco Amor sue forze adopre:</l>
     <l n="6">allor, più che mai, piango ed ardo e gelo,</l>
     <l n="7">e ciò, che 'l dì quasi a me stesso celo,</l>
     <l n="8">còlta dal duol, la lingua a gli altri scopre.</l>
    </lg>
    <lg n="3">
     <l n="9">Se fusse tal il suon de' miei lamenti,</l>
     <l n="10">qual è il cor, ond'ell'escon, mentre lunge</l>
     <l n="11">sì dal mio ben, rapido Egeo, mi togli;</l>
    </lg>
    <lg n="4">
     <l n="12">pianger farei del mar le dure genti,</l>
     <l n="13">cui né pietà d'altrui né di sé punge,</l>
     <l n="14">e indurar l'onde e intenerir li scogli.</l>
    </lg>
   </lg>
  </body>
 </text>
</TEI>