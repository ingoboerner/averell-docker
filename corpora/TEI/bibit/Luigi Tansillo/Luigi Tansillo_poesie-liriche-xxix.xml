<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXIX</title>
    <author>Luigi Tansillo</author>
   </titleStmt>
   <extent>
    <measure unit="stanza">5</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXIX</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual fera iniqua stella</l>
     <l n="2">Degli altrui danni avara</l>
     <l n="3">A noi, Cintia, t'asconde?</l>
     <l n="4">Cintia, più vaga e bella,</l>
     <l n="5">Più desiata e cara</l>
     <l n="6">Di quante gemme han l'onde.</l>
     <l n="7">Qual fior sovra le fronde</l>
     <l n="8">Nascesti in terra, solo</l>
     <l n="9">Per dar diletto e fregi</l>
     <l n="10">Ai ricchi strati regî;</l>
     <l n="11">Or posto in duolo</l>
     <l n="12">Hai la più nobil'alma</l>
     <l n="13">Che porti mortal salma.</l>
    </lg>
    <lg n="2">
     <l n="14">Forse al mondo ti fura</l>
     <l n="15">Per trastullo del cielo</l>
     <l n="16">La vaga errante luna?</l>
     <l n="17">Quando formò natura</l>
     <l n="18">Sì acconcio e picciol velo</l>
     <l n="19">Intorno ad alma alcuna?</l>
     <l n="20">Tu fra le donne eri una</l>
     <l n="21">Cui par non ha memoria.</l>
     <l n="22">Non sol per gioia altrui</l>
     <l n="23">Ella ti fe' tra nui,</l>
     <l n="24">Ma per sua gloria,</l>
     <l n="25">Come scultor, che scopra</l>
     <l n="26">Grand'arte in picciol'opra.</l>
    </lg>
    <lg n="3">
     <l n="27">Se fean Cintia gli Dei</l>
     <l n="28">I monti d'India degni</l>
     <l n="29">Del tuo gentil sembiante,</l>
     <l n="30">Gli eserciti pimmei</l>
     <l n="31">T'avrebbon nei lor regni</l>
     <l n="32">Messa a tutt'altri avante:</l>
     <l n="33">E la nube sonante</l>
     <l n="34">De le nemiche grue</l>
     <l n="35">Avria cangiato stile:</l>
     <l n="36">Piegando l'ale, umìle,</l>
     <l n="37">Ne le man tue</l>
     <l n="38">S'avria renduta vinta,</l>
     <l n="39">Da riverenza spinta.</l>
    </lg>
    <lg n="4">
     <l n="40">Il tuo sì picciol seno,</l>
     <l n="41">Qual nobil pianta, chiuse</l>
     <l n="42">Alta virtude immensa:</l>
     <l n="43">Quanto al corpo diè meno,</l>
     <l n="44">Ne l'anima diffuse</l>
     <l n="45">Quel, che ogni ben dispensa.</l>
     <l n="46">Non come il mondo pensa,</l>
     <l n="47">Del breve tuo viaggio</l>
     <l n="48">Fu a caso il fin sì ratto,</l>
     <l n="49">Ma con alto ordin fatto:</l>
     <l n="50">Sendo tu un raggio</l>
     <l n="51">Di bel quaggiù, sparire</l>
     <l n="52">Dovevi, e non morire.</l>
    </lg>
    <lg n="5">
     <l n="53">Poiché qual Cintia,</l>
     <l n="54">Canzon, sei pargoletta;</l>
     <l n="55">Gir non puoi sola, aspetta.</l>
    </lg>
   </lg>
  </body>
 </text>
</TEI>