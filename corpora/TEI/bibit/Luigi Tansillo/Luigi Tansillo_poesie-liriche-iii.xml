<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - III</title>
    <author>Luigi Tansillo</author>
   </titleStmt>
   <extent>
    <measure unit="stanza">3</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - III</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando io vidi, madonna,</l>
     <l n="2">Con quella bianca man bagnarmi il petto;</l>
     <l n="3">Certo, mossa a pietà, col freddo umore</l>
     <l n="4">Cerca far scemo il mio soverchio ardore,</l>
     <l n="5">Dissi al cor, pien di gioia e di sospetto.</l>
     <l n="6">Ahimè! che più l'acceser le dolci acque!</l>
     <l n="7">E quel che più mi spiacque,</l>
     <l n="8">Fu che arser dentro e mi agghiacciâr di fuore.</l>
     <l n="9">Ond'io bagnando più con gli occhi miei,</l>
     <l n="10">Come, lasso! gridai, contro costei</l>
     <l n="11">Mi gioverà mai schermo, tempo, o loco,</l>
     <l n="12">Se dentro l'acqua porta acceso il foco?</l>
    </lg>
    <lg n="2">
     <l n="13">Non mi biasmate, donna,</l>
     <l n="14">Se io mostrai ne' sembianti</l>
     <l n="15">Di schivar l'acqua, che bramar dovrei</l>
     <l n="16">Da quella man che fila gli anni miei,</l>
     <l n="17">Perché son diseguale a gli altri amanti.</l>
     <l n="18">Brama ogni spirto acceso uscir dal foco,</l>
     <l n="19">Ed io d'entrarvi più sempre desio,</l>
     <l n="20">Perché dal foco ho tutto il viver mio:</l>
     <l n="21">Né mai, poi ch'io fui vostro, in alcun loco</l>
     <l n="22">Fu d'altro cibo l'anima nudrita:</l>
     <l n="23">Mancando il foco, mancheria la vita.</l>
    </lg>
    <lg n="3">
     <l n="24">Nol negherò, madonna:</l>
     <l n="25">Io fuggo l'acqua, e fuggirolla sempre,</l>
     <l n="26">Come quel che potria</l>
     <l n="27">Molto scemar de la dolcezza mia,</l>
     <l n="28">Se è ver che l'un contrario l'altro stempre.</l>
     <l n="29">Nel foco ora contento il cor si sface:</l>
     <l n="30">Arder per vostro amor tanto mi piace,</l>
     <l n="31">E dal primiero di tanto mi piacque,</l>
     <l n="32">Che, acciò non manchi il foco, io fuggo l'acque.</l>
    </lg>
   </lg>
  </body>
 </text>
</TEI>