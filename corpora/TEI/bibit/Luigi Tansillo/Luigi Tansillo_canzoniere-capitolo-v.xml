<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CAPITOLO V</title>
    <author>Luigi Tansillo</author>
   </titleStmt>
   <extent>
    <measure unit="stanza">24</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-capitolo-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CAPITOLO V</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CAPITOLO V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se quel dolor, che va innanzi al morire,</l>
     <l n="2">è tal ch'agguagli al mio, ciascun mortale</l>
     <l n="3">si dolga d'esser nato, e se n'adire.</l>
    </lg>
    <lg n="2">
     <l n="4">Ma non cred'io, che morte, quand'assale</l>
     <l n="5">e quando de la vita il filo incide,</l>
     <l n="6">porga dolor, ch'al mio se n' vada eguale.</l>
    </lg>
    <lg n="3">
     <l n="7">Quando si more, il corpo sol s'uccide,</l>
     <l n="8">ma quando uom, ch'ama, dal suo ben diparte,</l>
     <l n="9">l'anima, ch'era intègra, si divide.</l>
    </lg>
    <lg n="4">
     <l n="10">Anzi la più perfetta e miglior parte</l>
     <l n="11">ne gli occhi altrui riposta si rimane,</l>
     <l n="12">ch'amor di propria man la tronca e parte.</l>
    </lg>
    <lg n="5">
     <l n="13">Dunque, da voi convien ch'io m'allontane,</l>
     <l n="14">o dell'anima mia parte più cara,</l>
     <l n="15">per commetter la vita all'onde insane.</l>
    </lg>
    <lg n="6">
     <l n="16">O dì, che mal per me Febo rischiara,</l>
     <l n="17">e qual serà, giungendo, la partita,</l>
     <l n="18">s'aspettandola solo, ell'è sì amara?</l>
    </lg>
    <lg n="7">
     <l n="19">Dammi, pietosa morte, a tempo aita:</l>
     <l n="20">s'esser mi dee del ben la via precisa:</l>
     <l n="21">prima che parta il piè, parta la vita.</l>
    </lg>
    <lg n="8">
     <l n="22">Meglio è, lasciando qui la carne uccisa,</l>
     <l n="23">rimanersi con voi quest'alma intera,</l>
     <l n="24">che, lontana da voi, girsen divisa!</l>
    </lg>
    <lg n="9">
     <l n="25">O fortuna volubile e leggiera!</l>
     <l n="26">a pena viddi il sol, che ne fui privo;</l>
     <l n="27">e al cominciar del dì giunse la sera.</l>
    </lg>
    <lg n="10">
     <l n="28">Lunge da voi (se da voi lunge io vivo!),</l>
     <l n="29">le lacrime, il pensiero e la speranza</l>
     <l n="30">serranno cibo mio, d'ogn'altro schivo.</l>
    </lg>
    <lg n="11">
     <l n="31">E se da lungo pianto ora m'avanza,</l>
     <l n="32">il sonno in braccio, per pietà, mi renda</l>
     <l n="33">la bella, cara e angelica sembianza.</l>
    </lg>
    <lg n="12">
     <l n="34">Ma questo, ahimè, tem'io ch'in van s'attenda:</l>
     <l n="35">come il sonno, amator de le fredd'ombre,</l>
     <l n="36">portar può cosa, che tant'arda e splenda?</l>
    </lg>
    <lg n="13">
     <l n="37">Né fia ch'uman pensier depinga ed ombre</l>
     <l n="38">celeste lume, ond'il bel viso è adorno,</l>
     <l n="39">sì che dal tristo cor le nebbie sgombre.</l>
    </lg>
    <lg n="14">
     <l n="40">Né, perch'io vada ove che nasce il giorno,</l>
     <l n="41">avrà mai raggio il sol così lucente,</l>
     <l n="42">che mi sgombre le tenebre d'intorno.</l>
    </lg>
    <lg n="15">
     <l n="43">Altr'aurora bisogna, altr'oriente</l>
     <l n="44">a gli occhi miei, per cui, senza voi, sono</l>
     <l n="45">il cielo oscuro e le sue luci spente.</l>
    </lg>
    <lg n="16">
     <l n="46">Misero!, ché, pensando a quel ch'io sono,</l>
     <l n="47">ed a quel che serrò, preso il viaggio,</l>
     <l n="48">quasi m'offende del bel guardo il dono.</l>
    </lg>
    <lg n="17">
     <l n="49">Un tempo io mi credea, ch'avendo il raggio</l>
     <l n="50">de' begli occhi presente, e cielo e terra</l>
     <l n="51">non avessin bastato a farmi oltraggio.</l>
    </lg>
    <lg n="18">
     <l n="52">Or ciò che vedo, lasso!, mi fa guerra;</l>
     <l n="53">ma il bel guardo divin, per cui m'alzai</l>
     <l n="54">fin sovra il ciel, è quel che più m'atterra.</l>
    </lg>
    <lg n="19">
     <l n="55">Mirando de' bei lumi i dolci rai,</l>
     <l n="56">voce par ch'oda, ch'ivi dentro gridi:</l>
     <l n="57">— Questi son gli occhi, onde tu lunge andrai! —</l>
    </lg>
    <lg n="20">
     <l n="58">Occhi, de' miei desiri e d'amor nidi,</l>
     <l n="59">vorrei chiedervi in don qualche mercede,</l>
     <l n="60">pria che l'aura mi tolga ai cari lidi;</l>
    </lg>
    <lg n="21">
     <l n="61">Ma il vostro duro orgoglio, che non crede</l>
     <l n="62">l'immenso ardor, ch'in picciol tempo crebbe,</l>
     <l n="63">d'aver mercé da voi non mi dà fede.</l>
    </lg>
    <lg n="22">
     <l n="64">Una pur chiederò, che, a ciascun debbe</l>
     <l n="65">darsi, ed è tal, che, benché d'odio accesi,</l>
     <l n="66">l'un nemico talor da l'altro l'ebbe.</l>
    </lg>
    <lg n="23">
     <l n="67">Occhi, s'io moro, e fia chi ve 'l palesi,</l>
     <l n="68">perché voi, vivi, abbiate lode, ed io,</l>
     <l n="69">morto, abbia qualche onor, siate cortesi</l>
    </lg>
    <lg n="24">
     <l n="70">d'una lacrima vostra al cener mio.</l>
    </lg>
   </lg>
  </body>
 </text>
</TEI>