<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXVII</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXVII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A caso un giorno mi guidò la sorte</l>
     <l n="2">Dentro un bosco di querci ombroso e spesso,</l>
     <l n="3">Ove giacea un pastor ferito a morte;</l>
     <l n="4">Che la sua ninfa in sen se l'avea messo.</l>
     <l n="5">La giovine gentil piangea sì forte</l>
     <l n="6">Sopra il suo amante, che l'amante istesso,</l>
     <l n="7">Ancor che la sua piaga era mortale,</l>
     <l n="8">Piangea il pianto di lei più che il suo male.</l>
    </lg>
    <lg n="2">
     <l n="9">Vaga d'udir, come ogni donna suole,</l>
     <l n="10">E per veder che fine avea la cosa,</l>
     <l n="11">In un cespuglio, ove appena entra il sole,</l>
     <l n="12">Dagli occhi d'amendue ne stetti ascosa.</l>
     <l n="13">Il pastor nel formar delle parole,</l>
     <l n="14">E 'l pianto de la ninfa dolorosa</l>
     <l n="15">Parea che l'aria intorno e le contrade</l>
     <l n="16">Facesser lacrimar per la pietade.</l>
    </lg>
    <lg n="3">
     <l n="17">Con quel poco di spirto che gli avanza,</l>
     <l n="18">Non mi duole il morir, dicea il pastore,</l>
     <l n="19">Purché dopo la morte abbi speranza</l>
     <l n="20">Di vivere alcun tempo nel tuo core:</l>
     <l n="21">Dicea il pastore, come avrà possanza</l>
     <l n="22">Di vivere un de' due, se l'altro more?</l>
     <l n="23">S'io vivo nel tuo petto, e tu nel mio</l>
     <l n="24">Come, morendo tu, viver poss'io?</l>
    </lg>
    <lg n="4">
     <l n="25">Mentre quella le piaghe va sciugando,</l>
     <l n="26">E quel de' suoi begli occhi il pianto beve,</l>
     <l n="27">O caso troppo doloroso! quando</l>
     <l n="28">Il ferito pastor pur morir deve,</l>
     <l n="29">Veggio la bella ninfa andar mancando</l>
     <l n="30">E cader morta; per finir in breve:</l>
     <l n="31">Rimasero ambidue morti in quel suolo,</l>
     <l n="32">Che l'una uccise il ferro, e l'altro il duolo.</l>
    </lg>
   </lg>
  </body>
 </text>
</TEI>