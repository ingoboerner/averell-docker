<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - SESTINA</title>
    <author>Luigi Tansillo</author>
   </titleStmt>
   <extent>
    <measure unit="stanza">13</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-sestina</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - SESTINA</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - SESTINA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da che si desta in oriente il sole,</l>
     <l n="2">fin che si corca, e da che lascia il mondo</l>
     <l n="3">in guardia de le stelle, fin che 'l giorno</l>
     <l n="4">toglie 'l regno a le stelle ed a la luna,</l>
     <l n="5">scorrendo l'ampio mar di seno in seno,</l>
     <l n="6">versan quest'occhi miei onde sopr'onde!</l>
    </lg>
    <lg n="2">
     <l n="7">Non solco mar ch'aggia sì amare l'onde,</l>
     <l n="8">se ben le rompo ove più coce il sole,</l>
     <l n="9">com'è l'umor, ch'io spargo in ciascun seno;</l>
     <l n="10">mentre, non d'òr bramoso, giro il mondo,</l>
     <l n="11">ma vago di veder sotto la luna</l>
     <l n="12">s'uom più miser di me trovassi un giorno.</l>
    </lg>
    <lg n="3">
     <l n="13">Non perch'io vada ad incontrar il giorno,</l>
     <l n="14">sì lieto il vedo e bello uscir de l'onde,</l>
     <l n="15">che mi rallegri e piaccia; anzi la luna</l>
     <l n="16">scema de' miei martìr via più ch'il sole,</l>
     <l n="17">perché del ben, ch'or non può darmi 'l mondo,</l>
     <l n="18">non so che scorgo a lei talor nel seno.</l>
    </lg>
    <lg n="4">
     <l n="19">Quand'io mi volgo a dietro, e veggo 'n seno</l>
     <l n="20">a Teti andarsen a morir il giorno,</l>
     <l n="21">allor comincia ad aggradarmi 'l mondo;</l>
     <l n="22">allor l'aurora mia vien fuor de l'onde,</l>
     <l n="23">e dico: — A questo tempo il mio bel sole,</l>
     <l n="24">mira, com'io, nel volto de la luna. —</l>
    </lg>
    <lg n="5">
     <l n="25">Non amò mai Endimion la Luna,</l>
     <l n="26">quando più lieto se la strinse in seno,</l>
     <l n="27">come fo io, poco dopo che 'l sole</l>
     <l n="28">entra nel mare e se ne porta il giorno;</l>
     <l n="29">ché, mentr'ella si specchia sopra l'onde,</l>
     <l n="30">io miro in lei, sì ch'oblio quasi il mondo.</l>
    </lg>
    <lg n="6">
     <l n="31">E dicole: — O second'occhio del mondo,</l>
     <l n="32">primiero in quanto a' miei, candida luna,</l>
     <l n="33">se, quand'io pòsi il vago piè su l'onde,</l>
     <l n="34">la fede non fuggì da l'altrui seno,</l>
     <l n="35">or so ben io, poi che sparito è il giorno,</l>
     <l n="36">che i raggi ti fan bella del mio sole.</l>
    </lg>
    <lg n="7">
     <l n="37">Quest'è l'ora che i raggi di quel sole,</l>
     <l n="38">che presso e lunge ne rischiara il mondo,</l>
     <l n="39">nel tuo bel volto mi promiser giorno;</l>
     <l n="40">e perché il parlar teco, o cara luna,</l>
     <l n="41">agguaglia 'l pianto, che m'ondeggia 'n seno,</l>
     <l n="42">crescan le notti, come crescon l'onde.</l>
    </lg>
    <lg n="8">
     <l n="43">Quant'aria, lasso!, e quanti campi d'onde</l>
     <l n="44">m'allontanan da gli occhi del mio sole!</l>
     <l n="45">Quanto son lunge dal beato seno,</l>
     <l n="46">che inonda il bel terren, gemma del mondo:</l>
     <l n="47">due volte hai piene le tue corna, o luna,</l>
     <l n="48">da poi che agli occhi miei s'estins'il giorno.</l>
    </lg>
    <lg n="9">
     <l n="49">Mai non vidi ora, né vedrò, di giorno</l>
     <l n="50">(calchi pur tutte là, u' nascon, l'onde),</l>
     <l n="51">se non quel poco che mi dà la luna,</l>
     <l n="52">quand'è calato in occidente il sole:</l>
     <l n="53">quell'ora ha luce, ond'io distingua il mondo;</l>
     <l n="54">d'ogn'altro tempo ha per me nero il seno.</l>
    </lg>
    <lg n="10">
     <l n="55">O sovr'ogn'altro avventuroso seno,</l>
     <l n="56">quando vedrò scender dal ciel quel giorno,</l>
     <l n="57">che, stanca di cercar tanto del mondo,</l>
     <l n="58">baci la prora mia le tue bell'onde;</l>
     <l n="59">e, preso eterno porto, il mio bel sole</l>
     <l n="60">veda a tutt'ore, o splenda o no la luna?</l>
    </lg>
    <lg n="11">
     <l n="61">Troppo, mentre ch'io parlo, o vaga luna,</l>
     <l n="62">t'aggrada di Pluton l'orrido seno:</l>
     <l n="63">vedi quant'ha, che si nascos'il sole,</l>
     <l n="64">ed a quest'occhi ancor non apri 'l giorno!</l>
     <l n="65">Deh, vieni a biancheggiar su le chiar'onde,</l>
     <l n="66">rallegra me, con la tua fronte, e 'l mondo!</l>
    </lg>
    <lg n="12">
     <l n="67">Occhi, per cui arder mi vede il mondo,</l>
     <l n="68">ecco che muove a' prieghi miei la luna:</l>
     <l n="69">mirate voi da terra, ed io da l'onde,</l>
     <l n="70">aprite del pensier l'eterno seno;</l>
     <l n="71">e, come io sono in voi la notte, il giorno</l>
     <l n="72">siate in me voi, solo al cader del sole.</l>
    </lg>
    <lg n="13">
     <l n="73">Se mai, o sole, — amando, hai corso il mondo,</l>
     <l n="74">poiché fa giorno — agli occhi miei la luna,</l>
     <l n="75">córcati tosto in seno — a le sals'onde.</l>
    </lg>
   </lg>
  </body>
 </text>
</TEI>