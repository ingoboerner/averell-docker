<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XV</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">111</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">— Tu che, da me lontana, ora gradita</l>
     <l n="2">non ne menavi, ed ermi</l>
     <l n="3">ti parean l'acque e i lidi, ove io non era;</l>
     <l n="4">or t'appaghi menar tutta la vita,</l>
     <l n="5">sicura di vedermi</l>
     <l n="6">non mai pur col pensier, perfida fiera;</l>
     <l n="7">tu ne' sassi di nera</l>
     <l n="8">nota, quand'er'io lunge,</l>
     <l n="9">non pur i dì, che ti parean sì gravi,</l>
     <l n="10">ma l'ore tutte di tua man segnavi!</l>
     <l n="11">Or da me ti disgiunge</l>
     <l n="12">per sempre il Cielo e lega ad altrui nodi;</l>
     <l n="13">e tu, fera, il consenti e te ne godi!</l>
    </lg>
    <lg n="2">
     <l n="14">Forse mi lasci, perché tutta io fondo</l>
     <l n="15">sul mar la vita, dove</l>
     <l n="16">tanto fortuna opra sue leggi ingiuste?</l>
     <l n="17">E che altro, che mare, e tutto il mondo,</l>
     <l n="18">ch'ogni vento il commove?</l>
     <l n="19">O spregi queste carni aspre e robuste,</l>
     <l n="20">dalle fatiche aduste?</l>
     <l n="21">Vòlgiti un poco, e pensa.</l>
     <l n="22">Proteo, nume del mar, non guarda e regge,</l>
     <l n="23">sudando per li scogli, il marin gregge?</l>
     <l n="24">Glauco, ch'or siede a mensa</l>
     <l n="25">coi dii, duro le mani e scalzo il piede,</l>
     <l n="26">non trasse al lido le scagliose prede?</l>
    </lg>
    <lg n="3">
     <l n="27">Non son vil pescator, che 'l dì mi corche</l>
     <l n="28">sovra i sassi, e mendìche,</l>
     <l n="29">con l'umil canna, il cibo, ond'uom si vive;</l>
     <l n="30">ma seguo col tridente e foche ed orche,</l>
     <l n="31">che per l'onde nemiche</l>
     <l n="32">vengono a depredar le nostre rive;</l>
     <l n="33">e n'ho di vita prive</l>
     <l n="34">più d'una e più di due.</l>
     <l n="35">Oimè!, tu fuggi i lidi, ov'io dimoro;</l>
     <l n="36">ed io per te spregiai l'arene d'oro,</l>
     <l n="37">di che alle ninfe sue</l>
     <l n="38">fa letto il ricco fiume, dove io nacqui;</l>
     <l n="39">e quanto spiaccio a te, tanto a lor piacqui.</l>
    </lg>
    <lg n="4">
     <l n="40">Come t'uscîr sì tosto di memoria</l>
     <l n="41">le dolci oneste ciancie,</l>
     <l n="42">che versaron tra noi sì lungamente?</l>
     <l n="43">E i giuochi celebrati per tua gloria,</l>
     <l n="44">che di livor le guancie</l>
     <l n="45">alle ninfe del mar tinser sovente?</l>
     <l n="46">Come t'uscîr di mente</l>
     <l n="47">i doni, che sì spesso</l>
     <l n="48">da queste mani, e così rari, avevi?</l>
     <l n="49">Le reti a bei lavor, che tu solevi</l>
     <l n="50">giurar, ch'al pesce stesso,</l>
     <l n="51">ch'uscia de l'acqua in sì bei nodi avvolto,</l>
     <l n="52">il perder libertà non dolea molto?</l>
    </lg>
    <lg n="5">
     <l n="53">Le fila a più colori, i dorati ami,</l>
     <l n="54">ch'ebb'io, da i novi mondi,</l>
     <l n="55">non pur da' lidi liguri e da' celti?</l>
     <l n="56">Gli arbuscei di coralli a cento rami,</l>
     <l n="57">sott'acqua, da profondi</l>
     <l n="58">acuti scogli, a gran fatica svelti?</l>
     <l n="59">I pesci ch'eran scelti</l>
     <l n="60">tra quante reti e nasse</l>
     <l n="61">traean dal Faro or questa riva or quella;</l>
     <l n="62">onde mai non uscìa cosa sì bella,</l>
     <l n="63">ch'a te non ti serbasse:</l>
     <l n="64">né i pesci pur che si traean ne' lidi,</l>
     <l n="65">ma quanti augei fean per quegli antri nidi?</l>
    </lg>
    <lg n="6">
     <l n="66">Quante fiate Alcione e Ceìce</l>
     <l n="67">s'han visto rimanere</l>
     <l n="68">preda della tua man con l'ale tronche!</l>
     <l n="69">Fin dal monte, ove Circe, incantatrice,</l>
     <l n="70">d'uomini, vòlti in fiere,</l>
     <l n="71">empiva i campi, i boschi e le spelonche,</l>
     <l n="72">recai l'ostre e le conche</l>
     <l n="73">talor, se ti rimembra.</l>
     <l n="74">Deh!, che vi fusse Circe a' tempi nostri,</l>
     <l n="75">che in un mi trasformasse di quei mostri;</l>
     <l n="76">e, cangiando io le membra,</l>
     <l n="77">sì come tu, crudel, cangi le voglie,</l>
     <l n="78">scordassi la cagion delle mie doglie.</l>
    </lg>
    <lg n="7">
     <l n="79">Mostrami il lido, ove quell'erba nasce,</l>
     <l n="80">che, tocca la tua lingua,</l>
     <l n="81">ratto ti volse, o Glauco padre, in pesce;</l>
     <l n="82">ché, gustandola anch'io, la terra lasce,</l>
     <l n="83">e in mezzo a l'acque estingua</l>
     <l n="84">il foce mio, che in ogni parte cresce.</l>
     <l n="85">Lasso!, non ti rincresce,</l>
     <l n="86">ch'un uom, che tanto vale</l>
     <l n="87">ne l'acqua, oggi nel foco si consumi?</l>
     <l n="88">Ricòrdati che pria che cento fiumi</l>
     <l n="89">ti purgâr del mortale,</l>
     <l n="90">e 'l collegio del mar ti fece dio,</l>
     <l n="91">già fosti pescator, come son io.</l>
    </lg>
    <lg n="8">
     <l n="92">Lasso!, non odi, ed io pur grido, o Glauco?</l>
     <l n="93">Sarai tu forse sordo,</l>
     <l n="94">o Glauco, a me sopra quest'onde, come</l>
     <l n="95">io fui sul Faro a Proteo, quando, rauco</l>
     <l n="96">(io ben me ne ricordo,</l>
     <l n="97">e 'n ricordarlo arricciansi le chiome!),</l>
     <l n="98">chiamandomi per nome:</l>
     <l n="99">“Fuggi (gridommi), o figlio;</l>
     <l n="100">fuggi le rive infami e l'onde inique;</l>
     <l n="101">e se non credi a le memorie antique,</l>
     <l n="102">credi al novo periglio:</l>
     <l n="103">ché nova fiera in questo mar vedrai,</l>
     <l n="104">più rea di Scilla e di Cariddi assai!”.</l>
    </lg>
    <lg n="9">
     <l n="105">Così piangeva; ed ecco</l>
     <l n="106">mentre il tartareo fabro</l>
     <l n="107">prova i folgori suoi, repente un tuono</l>
     <l n="108">intronò l'aria. Quell'orribil sòno,</l>
     <l n="109">lung'ora, e il monte scabro</l>
     <l n="110">e gli arsi scogli rimbombâro e l'acque.</l>
     <l n="111">Destossi Albano, e attonito si tacque.</l>
    </lg>
   </lg>
  </body>
 </text>
</TEI>