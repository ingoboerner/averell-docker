<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XVII.</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">138</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XVII.</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XVII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Signor la cui fiorita, e verde etate</l>
     <l n="2">Promette, ed apre sì leggiadro il frutto,</l>
     <l n="3">Che, anzi il dì, ne fa ingordo il mondo tutto,</l>
     <l n="4">Non pur la terra, che sì lieta fate;</l>
     <l n="5">Quel nome, ahimè, di frate</l>
     <l n="6">Che in bocca flebil vi risuona sempre,</l>
     <l n="7">Onde vi trae dal sen tanti sospiri,</l>
     <l n="8">E tant'acque dagli occhi, alto dolore,</l>
     <l n="9">Riponete nel core;</l>
     <l n="10">E basti, che mai tempo indi nol tiri,</l>
     <l n="11">Senza che lui chiamando si distempre:</l>
     <l n="12">Alta virtute alto cordoglio tempre.</l>
    </lg>
    <lg n="2">
     <l n="13">Disconviensi a signor, ed a nipote</l>
     <l n="14">Di Alessandro, le gote,</l>
     <l n="15">Che pallido timor mai non coperse,</l>
     <l n="16">Sì spesso aver di molle pianto asperse.</l>
     <l n="17">Disconviensi a le man, che a spade e lance</l>
     <l n="18">Nacquer, da cui tanto si attende e spera,</l>
     <l n="19">Che il duol le occùpi da mattina a sera</l>
     <l n="20">Col velo a rasciugar l'umide guance.</l>
     <l n="21">Ma chi con giusta lance</l>
     <l n="22">Librerà le cagion del pianger vostro,</l>
     <l n="23">Che a raddoppiarne l'onde non v'esorti,</l>
     <l n="24">E a gridar: frate, frate, e giorno e notte?</l>
     <l n="25">Frate, che m'hai interrotte</l>
     <l n="26">Mille illustri speranze, e te ne porti</l>
     <l n="27">Il meglio, e 'l più di me nel sommo chiostro:</l>
     <l n="28">Frate, che l'arbor del bel nome nostro</l>
     <l n="29">Che ombrava Epiro un tempo, e Macedonia,</l>
     <l n="30">Sul bel terren d'Ausonia</l>
     <l n="31">Traslato cominciasti a far eterno:</l>
     <l n="32">Or per te teme di perpetuo verno.</l>
    </lg>
    <lg n="3">
     <l n="33">Quanto il sol vede, ovunque scalda, e quanto</l>
     <l n="34">Nasconde ai raggi suoi la terra e 'l mare</l>
     <l n="35">Non dona a severo occhio il lagrimare.</l>
     <l n="36">In sì grave jattura, e in dolor tanto</l>
     <l n="37">Chi più vi vieta il pianto</l>
     <l n="38">Siete voi stesso, il cui valor divino</l>
     <l n="39">V'astringe a stimar lieve ogni uman pondo;</l>
     <l n="40">E del grand'avo la sembianza impressa</l>
     <l n="41">Che in voi vede oggi espressa,</l>
     <l n="42">Vie più che in altri dei nepoti, il mondo:</l>
     <l n="43">Così ci vedesse anco il buon destino!</l>
     <l n="44">Seguite dunque all'immortal cammino</l>
     <l n="45">Chi nel volto e nel cor simìl vi fue;</l>
     <l n="46">Dietro a le alte orme sue</l>
     <l n="47">Non pur movete le animose piante,</l>
     <l n="48">Ma fate sforzo di passargli innante!</l>
    </lg>
    <lg n="4">
     <l n="49">E se v'è tolto il modo di avanzarlo,</l>
     <l n="50">Con soggiogar del mondo maggior parte,</l>
     <l n="51">Non che il valor in voi mancasse e l'arte,</l>
     <l n="52">O l'alto cor temesse di tentarlo;</l>
     <l n="53">Ma perché attende Carlo</l>
     <l n="54">Pien di scettri, e non voi sì altiera impresa;</l>
     <l n="55">Poiché fortuna invidiosa avara</l>
     <l n="56">Non volle a paro di natura darvi,</l>
     <l n="57">Cercate voi d'alzarvi</l>
     <l n="58">Con più degne armi a fama vie più chiara</l>
     <l n="59">Per quella strada che non vi è contesa;</l>
     <l n="60">Fate incontro agli estremi alta difesa.</l>
     <l n="61">Non vi vinca né doglia né diletto,</l>
     <l n="62">Né qualunque altro affetto,</l>
     <l n="63">Sotto il quale Alessandro cadde spesso;</l>
     <l n="64">Ed abbiate il trionfo di voi stesso.</l>
    </lg>
    <lg n="5">
     <l n="65">A l'ira, ch'è sì rapida e sì forte,</l>
     <l n="66">Che la ragione atterra, e 'l mondo sforza,</l>
     <l n="67">Io vidi voi talor far tanta forza,</l>
     <l n="68">Che a mezzo del fervor le deste morte.</l>
     <l n="69">Amor, ne la cui corte</l>
     <l n="70">Messaggio di ragion raro pose orma,</l>
     <l n="71">(Perché dal torto, e dal voler si regge)</l>
     <l n="72">Sul più bel fior degli anni, in che siete ora,</l>
     <l n="73">Voi avete talora</l>
     <l n="74">Costretto a porsi in bocca il fren di legge,</l>
     <l n="75">Ed a cangiar natura, usanza, e forma.</l>
     <l n="76">O dei leggiadri amanti esempio, e norma,</l>
     <l n="77">Or languido dolor avrà la palma</l>
     <l n="78">Di vincer l'invitta alma?</l>
     <l n="79">Orsù le sparse sue virtù raccoglia;</l>
     <l n="80">Vinse l'ira, e 'l piacer; vinca la doglia.</l>
    </lg>
    <lg n="6">
     <l n="81">Chi vinse due guerrier vieppiù possenti,</l>
     <l n="82">Ceder non deve a men gagliardo, e solo;</l>
     <l n="83">Altro impero ha il piacer, che non ha il duolo,</l>
     <l n="84">Ed altro l'ira ne l'umane menti.</l>
     <l n="85">Quanti a l'onde, ed ai venti</l>
     <l n="86">Dell'ira e del dolor fur saldo scoglio,</l>
     <l n="87">Che al foco del piacer poscia, qual molle</l>
     <l n="88">Fragilissima cera, venner meno?</l>
     <l n="89">Così questo veneno</l>
     <l n="90">Chi si gonfia di lui rend'ebbro e folle!</l>
     <l n="91">Unga man propria salutifero oglio,</l>
     <l n="92">Signor, sul vostro e su l'altrui cordoglio;</l>
     <l n="93">Di vostra alta eloquenza aprasi il fonte,</l>
     <l n="94">E cacciando la fronte</l>
     <l n="95">Fuor de le lane lagrimose ed adre</l>
     <l n="96">Consolate talor l'inclito padre.</l>
    </lg>
    <lg n="7">
     <l n="97">Di lui, ch'era altro voi, la morte acerba</l>
     <l n="98">Porti il buon vecchio in pace, e gli occhi asciughe,</l>
     <l n="99">Forse il piè grave, e le onorate rughe</l>
     <l n="100">Pietà celeste a maggior ben riserba.</l>
     <l n="101">E se morte superba,</l>
     <l n="102">Acciocché il mondo non ne gisse allegro,</l>
     <l n="103">Partì sì cara, e sì leggiadra coppia,</l>
     <l n="104">E 'l mezzo, ladra, vi rubò di voi,</l>
     <l n="105">A' fieri colpi suoi</l>
     <l n="106">Lo splendor vostro in terra si raddoppia;</l>
     <l n="107">Non pur riman, com'era prima integro,</l>
     <l n="108">Dov'ella pensò farlo scemo, e negro.</l>
     <l n="109">Ornaste un mondo, ora due voi n'ornate,</l>
     <l n="110">Perché insieme vivrete,</l>
     <l n="111">Mentre l'un non si spoglia il mortal velo,</l>
     <l n="112">Ei con voi in terra, e voi con lui nel cielo.</l>
    </lg>
    <lg n="8">
     <l n="113">Voi vivrete con lui sovra la terra</l>
     <l n="114">Malgrado di colei, che ne l'ha tolto,</l>
     <l n="115">Col membrar dei costumi e del bel volto,</l>
     <l n="116">Sopra cui pianse il marmo che l'atterra.</l>
     <l n="117">E quando in trita terra</l>
     <l n="118">Più fìa converso, in voi men sarà spento,</l>
     <l n="119">E col pensar al ben, che su possiede,</l>
     <l n="120">E col cantar, e col parlar di lui:</l>
     <l n="121">Ed ei vivrà con vui</l>
     <l n="122">Lassù, mercé del lume, in cui vi vede,</l>
     <l n="123">Con tener di voi guardia, e stare intento</l>
     <l n="124">Al viver vostro ogni ora, ogni momento.</l>
     <l n="125">E con pregar dinanzi al sommo Sole</l>
     <l n="126">Che vi dia chiara prole;</l>
     <l n="127">Che tardi a lui vi chiami; e in terra, e in onde</l>
     <l n="128">I bei vostri desir sempre seconde.</l>
    </lg>
    <lg n="9">
     <l n="129">Canzon sovr'acque, e sovra legni nata</l>
     <l n="130">Fra disagi, rumor, perigli, e lezzo,</l>
     <l n="131">Vattene là, ove il mezzo</l>
     <l n="132">Dell'anima lasciai, riva beata,</l>
     <l n="133">Che tutte l'altre di delizie avanza;</l>
     <l n="134">Al giovinetto illustre, onde speranza</l>
     <l n="135">Verde, e secura ad ogni età riservo,</l>
     <l n="136">Dirai: devoto servo,</l>
     <l n="137">Mentre fra calme e venti or siede e or vola,</l>
     <l n="138">Così, Signor, da lunge vi consola.</l>
    </lg>
   </lg>
  </body>
 </text>
</TEI>