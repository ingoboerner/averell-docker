<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXIV</title>
    <author>Luigi Tansillo</author>
   </titleStmt>
   <extent>
    <measure unit="stanza">14</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXIV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alba vi è più che 'l dì chiara e lucente</l>
     <l n="2">A cui ombra e viltà fuggon davante,</l>
     <l n="3">Alba uscita dal sen dell'occidente,</l>
     <l n="4">Per far men bello ed invido il levante;</l>
     <l n="5">Piacciavi aver le illustri orecchie attente</l>
     <l n="6">Alle parole mie che non fian tante:</l>
     <l n="7">Che io non posso nel dir troppo esser lunga,</l>
     <l n="8">Perché il sol, che mi segue, non mi aggiunga.</l>
    </lg>
    <lg n="2">
     <l n="9">Senza dirvi, chi io sono, a questa stella,</l>
     <l n="10">Che mi va innanzi, ed al candor che ho intorno,</l>
     <l n="11">Conoscer ben potrete ch'io son quella,</l>
     <l n="12">Che scaccio via la notte, e guido il giorno;</l>
     <l n="13">Alba detta da voi, di voi men bella,</l>
     <l n="14">Che fate il mondo d'altra luce adorno,</l>
     <l n="15">Che non fo io, che 'l grande uffizio tengo,</l>
     <l n="16">Ed or sì umile a riverirvi vengo.</l>
    </lg>
    <lg n="3">
     <l n="17">Se di soverchia e insolita rossezza</l>
     <l n="18">La guancia mi vedete oggi dipinta,</l>
     <l n="19">Vien ciò dal veder qui tanta bellezza,</l>
     <l n="20">Ond'io già mi conosco d'esser vinta;</l>
     <l n="21">E se oggi uso al venir maggior prestezza,</l>
     <l n="22">Che gli altri dì, son dal desio sospinta</l>
     <l n="23">Del nuovo lume, che qui splende e raggia,</l>
     <l n="24">Che un nuovo ciel parer fa questa piaggia.</l>
    </lg>
    <lg n="4">
     <l n="25">Né meraviglia abbiate se m'incende</l>
     <l n="26">Desio della beltà che il mondo lega,</l>
     <l n="27">E se io son presta a tôr le negre bende</l>
     <l n="28">Che l'atra notte in su la terra spiega;</l>
     <l n="29">Che per vedervi, il ciel, che qui su pende,</l>
     <l n="30">Oltre l'usato ancor s'inclina e piega:</l>
     <l n="31">Mirate il ciel, che a' vostri rai s'indora,</l>
     <l n="32">Che basso mai non sì girò, com'ora.</l>
    </lg>
    <lg n="5">
     <l n="33">Oltra 'l desio, ch'innanzi a voi mi porta,</l>
     <l n="34">Che più caldo e maggior non l'ebbi mai;</l>
     <l n="35">Oltre ch'il sol, di cui son io la scorta,</l>
     <l n="36">Brama di farsi bello a' vostri rai:</l>
     <l n="37">Io vengo a ragionar cosa che importa</l>
     <l n="38">A voi saperla, ed a me dirla, assai,</l>
     <l n="39">A voi che 'l ben gustiate pria che venga,</l>
     <l n="40">Ed a me che vi preghi, e grazia ottenga.</l>
    </lg>
    <lg n="6">
     <l n="41">Sappiate, Alma da Dio vie più gradita</l>
     <l n="42">D'altra, ch'oggi si copra d'uman velo,</l>
     <l n="43">Che vostra onesta, e santa, e nobil vita,</l>
     <l n="44">Dell'amor vostro ha sì infiammato il Cielo,</l>
     <l n="45">E del gran Re l'alta bontà infinita,</l>
     <l n="46">Che se non fosse, che pietate e zelo</l>
     <l n="47">Egli han del mondo, e de' suoi gravi danni,</l>
     <l n="48">V'avrian tolta di terra già molti anni.</l>
    </lg>
    <lg n="7">
     <l n="49">Onde, poiché quaggiù sarete stata</l>
     <l n="50">Molt'anni al vostro inclito sposo accanto,</l>
     <l n="51">Acciò l'età presente sia illustrata</l>
     <l n="52">Da l'opre belle e pie, dal viver santo;</l>
     <l n="53">Il Cielo, e 'l suo Signor, che desiata</l>
     <l n="54">V'hanno lassuso tanto tempo, e tanto,</l>
     <l n="55">Han proposto di darvi in quel bel regno</l>
     <l n="56">Grado, che sia del vostro merto degno.</l>
    </lg>
    <lg n="8">
     <l n="57">E perché collocarvi, ove si siede</l>
     <l n="58">Il volgo de l'altre anime beate,</l>
     <l n="59">O porvi in coro, o in cerchio, a darvi sede</l>
     <l n="60">Fra le stelle più chiare e più pregiate,</l>
     <l n="61">Gli parrebbe mancar della mercede,</l>
     <l n="62">Che merita la vostra alta bontate,</l>
     <l n="63">Ha Dio concluso, e 'l Cielo, e tutt'i suoi,</l>
     <l n="64">Di tôrre a me il mio loco, e darlo a voi.</l>
    </lg>
    <lg n="9">
     <l n="65">Che non senza misterio d'alta speme</l>
     <l n="66">Volse Dio, ch'Alba, vostra cuna fusse,</l>
     <l n="67">Ed Alba fusse il ventre, ed Alba il seme,</l>
     <l n="68">Che per ornar la terra voi produsse:</l>
     <l n="69">Ed Alba il gran Signor, che con voi inseme</l>
     <l n="70">Al santo giogo eterno Amor condusse;</l>
     <l n="71">Ed Alba il nome, onde ciascun vi chiama,</l>
     <l n="72">E tanto il mondo il riverisce ed ama.</l>
    </lg>
    <lg n="10">
     <l n="73">Poiché ordinato in cielo ora ab eterno</l>
     <l n="74">Di tôrre a me 'l mio seggio, ed a voi darlo,</l>
     <l n="75">Piacque a chi tien lassù l'alto governo</l>
     <l n="76">Co' nomi d'Alba il sito dimostrarlo,</l>
     <l n="77">Però, che a voi dirà quel re superno,</l>
     <l n="78">Quando sarete giunta a contemplarlo:</l>
     <l n="79">Anima bella, sciolta del bel velo,</l>
     <l n="80">Fosti Alba in terra, e sarai Alba in cielo.</l>
    </lg>
    <lg n="11">
     <l n="81">Ond'io mill'anni innanzi già presaga,</l>
     <l n="82">Ch'esser dovrete voi guida del sole;</l>
     <l n="83">E perché si suol dir, ch'ogni gran piaga</l>
     <l n="84">Quanto più antiveduta, più men duole,</l>
     <l n="85">A voi ne vengo d'onorarvi vaga,</l>
     <l n="86">Com'umil serva a gran reina suole;</l>
     <l n="87">Ed a pregar vostr'alma umanitade,</l>
     <l n="88">Ch'in tutto del mio onor non mi degrade.</l>
    </lg>
    <lg n="12">
     <l n="89">Per quella vostra rara cortesia,</l>
     <l n="90">E per voi tutta, onde si gloria Spagna,</l>
     <l n="91">Vi supplico che grave non vi sia</l>
     <l n="92">Ne l'alto ufficio avermi per compagna;</l>
     <l n="93">Sì che insieme n'andiam per altra via,</l>
     <l n="94">E quando voi ven gite, io mi rimagna;</l>
     <l n="95">Ed a vicenda, e da compagne fide,</l>
     <l n="96">L'una oggi il dì, l'altra domani il guide.</l>
    </lg>
    <lg n="13">
     <l n="97">E se di tanta gloria io non son degna,</l>
     <l n="98">Né scemar dênsi gli onor vostri integri,</l>
     <l n="99">Piacciavi almen che invece vostra io vegna,</l>
     <l n="100">Guida talor de' giorni tristi e negri:</l>
     <l n="101">Quei, che la gente vie più abborre e sdegna;</l>
     <l n="102">E voi guidate i dì chiari ed allegri:</l>
     <l n="103">Così sarem io torbida, e voi chiara,</l>
     <l n="104">Io odiosa ai secoli, e voi cara.</l>
    </lg>
    <lg n="14">
     <l n="105">Ho detto oltre il dover, né sonmi avvista</l>
     <l n="106">Che 'l sole ha fuor del mar quasi la testa;</l>
     <l n="107">Andrò via dunque; e vaga di tal vista</l>
     <l n="108">Sarò a tornar più, che non soglio, presta:</l>
     <l n="109">Per la palude unqua da me non vista,</l>
     <l n="110">Mentre il fren del bel carro in man mi resta,</l>
     <l n="111">Io giuro non condur mai giorno al mondo,</l>
     <l n="112">Che non venga per voi fausto e giocondo.</l>
    </lg>
   </lg>
  </body>
 </text>
</TEI>