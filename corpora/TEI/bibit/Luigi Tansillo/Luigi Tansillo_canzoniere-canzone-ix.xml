<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE IX</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">102</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE IX</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ecco, crudel, che vinci; ecco ch'io moro:</l>
     <l n="2">finito ho il corso mio, qual me l'ha dato</l>
     <l n="3">la tua fierezza; e tanto me ne resta</l>
     <l n="4">quanto sopra la spada il petto pieghi.</l>
     <l n="5">Cingi di verde lauro i bei crin d'oro,</l>
     <l n="6">metti i bianchi destrieri al carro aurato,</l>
     <l n="7">e siedi sù: non è vittoria questa,</l>
     <l n="8">a cui degno trionfo il mondo nieghi.</l>
     <l n="9">Alzisi in alto e leghi</l>
     <l n="10">questo illustre trofeo tra due colonne,</l>
     <l n="11">esempio di pietade all'altre donne.</l>
    </lg>
    <lg n="2">
     <l n="12">Alma, che, 'nanzi che scendessi in terra</l>
     <l n="13">da l'alta idea, ti consacrò sé stessa;</l>
     <l n="14">né fra' tuoi lacci in così lungo tempo</l>
     <l n="15">provò già mai desio di libertade;</l>
     <l n="16">anzi credea portarsene sotterra,</l>
     <l n="17">come qua sù, la bella effige impressa;</l>
     <l n="18">e, poi che l'ale fusser tronche al tempo,</l>
     <l n="19">andarsen ricca de la tua beltade.</l>
     <l n="20">O nova crudeltade,</l>
     <l n="21">or l'hai sì a torto?... Oimè, perché parlarne,</l>
     <l n="22">quando a pena non oso di pensarne?</l>
    </lg>
    <lg n="3">
     <l n="23">Stiasi la lingua nel suo carcer chiusa,</l>
     <l n="24">ché 'l pigro aiuto suo più non bisogna;</l>
     <l n="25">già il foco del mio petto arde sul rogo;</l>
     <l n="26">già il fiume del mio pianto è su la foce.</l>
     <l n="27">Dirà la man ciò ch'ella e 'l cor ricusa,</l>
     <l n="28">e non serà, quel ch'io dirò, menzogna;</l>
     <l n="29">mentre i miei danni, in su l'estremo, sfogo,</l>
     <l n="30">le piaghe seran bocca e 'l sangue voce:</l>
     <l n="31">ché doglia troppo atroce</l>
     <l n="32">d'alma infelice, a cui la vita è grieve,</l>
     <l n="33">sfogare in altra guisa non si deve.</l>
    </lg>
    <lg n="4">
     <l n="34">La lunga guerra tua volgasi in pace;</l>
     <l n="35">tigre crudel, non ti serà più forza</l>
     <l n="36">di portar tutto il dì l'ingrata noia,</l>
     <l n="37">che ti davan quest'occhi e questa lingua;</l>
     <l n="38">né men vedrai la fossa, ove si sface,</l>
     <l n="39">preda di vermi, la terrena scorza,</l>
     <l n="40">poiché, a gran gloria ed a maggior tua gioia,</l>
     <l n="41">peregrin campo il mio cenere impingua.</l>
     <l n="42">S'avvien che non s'estingua</l>
     <l n="43">mio nome, e in bocca altrui qualche dì spire,</l>
     <l n="44">questo turberà, forse, il tuo gioire.</l>
    </lg>
    <lg n="5">
     <l n="45">Turberà, forse, il tuo gioir talora</l>
     <l n="46">il veder ch'io mi moro, e che rimane</l>
     <l n="47">viva di me, nel mondo, qualche parte;</l>
     <l n="48">sì che, fera, non puoi tutto atterrarmi.</l>
     <l n="49">Amor, che non men dentro che di fuora</l>
     <l n="50">scorge coi raggi suoi le menti umane,</l>
     <l n="51">sa s'io sciolsi mai versi o vergai carte</l>
     <l n="52">per vaghezza di gloria, o per sfogarmi.</l>
     <l n="53">S'io vivrò ne' miei carmi,</l>
     <l n="54">de l'alterezza tua prèndati sdegno:</l>
     <l n="55">ella mi diede il duolo, e il duol l'ingegno.</l>
    </lg>
    <lg n="6">
     <l n="56">Cercò la Musa mia sol di dolersi,</l>
     <l n="57">ma non potei far sì, mentre si dolse,</l>
     <l n="58">che, tra le spine de le mie querele,</l>
     <l n="59">non spuntassero i fior de le tue lode.</l>
     <l n="60">Se spiran qualch'odor gli inculti versi,</l>
     <l n="61">esala da quei fior che là si colse;</l>
     <l n="62">di là si trae, di là si sugge il mele,</l>
     <l n="63">sì san di dolce a chi ne legge ed ode.</l>
     <l n="64">Ciò ch'avvien che si lode</l>
     <l n="65">di loro, è tuo; ciò che di loro è caro,</l>
     <l n="66">tu lor temprasti il dolce, ed io l'amaro.</l>
    </lg>
    <lg n="7">
     <l n="67">Oltre ch'io corra al tristo fin contento,</l>
     <l n="68">com'uom che va da le fortune al porto,</l>
     <l n="69">mi glorio ancor ch'ho ritrovato il modo,</l>
     <l n="70">morendo, di far cosa, ond'a te piaccia.</l>
     <l n="71">Almen, dopo ch'il corpo serà spento,</l>
     <l n="72">avrà, dove che sia, questo conforto</l>
     <l n="73">l'anima mia, che dal mortal suo nodo</l>
     <l n="74">sì crudelmente, anzi 'l suo dì, si slaccia.</l>
     <l n="75">E s'altri ti rinfaccia</l>
     <l n="76">il sangue mio, non potrai dir, ingrata:</l>
     <l n="77">— Questi non fe' già mai cosa a me grata. —</l>
    </lg>
    <lg n="8">
     <l n="78">Ogni mia voglia sempre, ogni pensiero,</l>
     <l n="79">fu d'aggradarti, e se talor no' 'l fei,</l>
     <l n="80">o il poter mi fu tolto, o non m'accorsi:</l>
     <l n="81">di che finor mi doglio e mi riprendo.</l>
     <l n="82">S'io m'accorgea del tuo desir sì fiero,</l>
     <l n="83">ombra e polve, ha molt'anni, ch'io sarei.</l>
     <l n="84">Che dico, oimè, che fo? Chi sa se, forsi,</l>
     <l n="85">col tardar, mentr'io parlo, ancor t'offendo?</l>
     <l n="86">Ecco, ch'il ferro prendo;</l>
     <l n="87">e, poi ch'in altro non t'offesi mai,</l>
     <l n="88">perdona, s'a morir troppo indugiai.</l>
    </lg>
    <lg n="9">
     <l n="89">Alzava il braccio per ferirmi, quando</l>
     <l n="90">la man, che dovea ir al petto, irata e forte,</l>
     <l n="91">stringer mi sento, e stringer sento il core</l>
     <l n="92">tra il ferro e lei: volgomi, ed ecco quella</l>
     <l n="93">che mi fa cruda morte ir desiando,</l>
     <l n="94">divenuta pietosa di mia morte,</l>
     <l n="95">e fatta, da l'assalto e dal pallore</l>
     <l n="96">de la nova pietà, più che mai bella,</l>
     <l n="97">teneami; e, volend'ella</l>
     <l n="98">scioglier la lingua in dir dolce e leggiadro,</l>
     <l n="99">furommi ogni mio bene il sonno ladro.</l>
    </lg>
    <lg n="10">
     <l n="100">Canzon, per troppa doglia</l>
     <l n="101">esser può ben, ch'un giorno al ferro io corra;</l>
     <l n="102">ma ben morrò pria ch'altri mi soccorra.</l>
    </lg>
   </lg>
  </body>
 </text>
</TEI>