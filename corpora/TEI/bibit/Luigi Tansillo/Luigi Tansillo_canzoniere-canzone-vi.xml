<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE VI</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">110</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE VI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Corrono il freddo Borea e l'umido Austro</l>
     <l n="2">per li campi del cielo:</l>
     <l n="3">ciascun dal regno suo move aspra guerra:</l>
     <l n="4">se l'un di triste nubi l'aria ingombra,</l>
     <l n="5">l'altro sparge il terren d'orride nevi:</l>
     <l n="6">arma il pigro Boote il freddo plaustro;</l>
     <l n="7">gittan le vesti gli arbori; la terra</l>
     <l n="8">or veste fango or gelo:</l>
     <l n="9">la luce vinta cede il mondo a l'ombra;</l>
     <l n="10">e son le notti lunghe e i giorni brevi.</l>
     <l n="11">Io, che penose e grevi</l>
     <l n="12">ore trapasso, a miglior vita usato,</l>
     <l n="13">risguardo al tempo, simile al mio stato:</l>
     <l n="14">l'interna doglia mia cresce altrettanto,</l>
     <l n="15">e ne' tristi occhi si raddoppia il pianto.</l>
    </lg>
    <lg n="2">
     <l n="16">Escon dal maggior fondo del mio petto</l>
     <l n="17">(ove ha il suo regno Amore),</l>
     <l n="18">sospir, che pace o triegua mai non hanno:</l>
     <l n="19">guerreggian dentro, e par ch'ognun contenda</l>
     <l n="20">di tirarne, a l'uscir, l'anima seco.</l>
     <l n="21">Qual move di desio, qual di sospetto:</l>
     <l n="22">e l'aria del mio volto cangiar fanno</l>
     <l n="23">e d'ogni tempo vernan nel mio core.</l>
     <l n="24">Orgoglio ed ira ai dolci rai fan benda;</l>
     <l n="25">e parmi il vago mondo orrido speco.</l>
     <l n="26">Così del tutto cieco</l>
     <l n="27">foss'io, poi che 'l veder solo m'avanza,</l>
     <l n="28">perché l'arbor de l'alta mia speranza,</l>
     <l n="29">ch'un tempo verdeggiò lieto e felice,</l>
     <l n="30">veda sfrondato e svelto da radice.</l>
    </lg>
    <lg n="3">
     <l n="31">Spregiando il fren de' sassi curvi ed alti,</l>
     <l n="32">gl'insuperbiti fiumi</l>
     <l n="33">corron licenziosi le campagne;</l>
     <l n="34">scendon dai monti i rapidi torrenti,</l>
     <l n="35">e i lati campi diventar fan laghi;</l>
     <l n="36">tran l'acque giù co' ruinosi salti</l>
     <l n="37">arbori e pietre e pezzi di montagne.</l>
     <l n="38">Ebber nel pianger modo i tristi lumi,</l>
     <l n="39">mentr'ebber qualche modo i miei tormenti,</l>
     <l n="40">or del mio pianto par che il mondo allaghi;</l>
     <l n="41">par ch'allor più m'appaghi,</l>
     <l n="42">che maggior pioggia avvien che ne derivi;</l>
     <l n="43">cadon dal volto lacrimosi rivi,</l>
     <l n="44">turban pace e riposo, e menan via</l>
     <l n="45">le miglior parti de la vita mia.</l>
    </lg>
    <lg n="4">
     <l n="46">Schive del freddo tempo, ch'a noi torna,</l>
     <l n="47">le vaghe rondinelle,</l>
     <l n="48">e quasi ogni altro augello pellegrino,</l>
     <l n="49">fuggon dal nostro, e cercan l'altrui clima,</l>
     <l n="50">onde più il tristo verno han di lontano.</l>
     <l n="51">Ogni allegro pensier, che in me soggiorna,</l>
     <l n="52">sì come pellegrin prende il cammino,</l>
     <l n="53">e fugge la tristezza e le procelle</l>
     <l n="54">de' tempi miei, lieti e tranquilli prima</l>
     <l n="55">che rea fortuna vi mettesse mano.</l>
     <l n="56">Calan le fere al piano,</l>
     <l n="57">poi che ne' monti, ch'alta neve imbianca,</l>
     <l n="58">tutto ad un tempo il verde e 'l cibo manca:</l>
     <l n="59">sgomenta il freddo de l'altrui durezza</l>
     <l n="60">i desir miei, nudriti in tanta altezza.</l>
    </lg>
    <lg n="5">
     <l n="61">Mirando aride stoppie e tronchi e sterpi</l>
     <l n="62">le piagge, ove l'altrieri</l>
     <l n="63">splendeano i fiori e ondeggiavan l'erbe;</l>
     <l n="64">e l'odorate siepi, nude spine,</l>
     <l n="65">che le strade spargean dianzi di rose;</l>
     <l n="66">andan sotterra le sdegnose serpi</l>
     <l n="67">e pascon, dentro, esche mortali, acerbe.</l>
     <l n="68">Quando spariro i lieti miei pensieri,</l>
     <l n="69">e 'l mio fiorito stato giunse a fine,</l>
     <l n="70">le cure più mordaci e venenose</l>
     <l n="71">l'alma nel sen s'ascose:</l>
     <l n="72">ivi del suo velen le nutre e pasce,</l>
     <l n="73">e nova schiera d'ora in or ne nasce.</l>
     <l n="74">Così fra tante un dì ne nascesse una,</l>
     <l n="75">che ratto divorasse la sua cuna!</l>
    </lg>
    <lg n="6">
     <l n="76">Vedo, malgrado del rabbioso verno,</l>
     <l n="77">qualche valle riposta,</l>
     <l n="78">a cui fanno alto schermo amici monti,</l>
     <l n="79">ché vento o gelo non le faccia oltraggio,</l>
     <l n="80">serbar sempre fiorito e verde il seno,</l>
     <l n="81">serbar de le sue piante il pregio eterno,</l>
     <l n="82">ancor che 'l sol sopra il Centauro monti,</l>
     <l n="83">e moran l'erbe e i fior là, ond'ei si scosta:</l>
     <l n="84">par che si sedano iv'e aprile e maggio,</l>
     <l n="85">sì stellato di fior ride il terreno.</l>
     <l n="86">Sento allor venir meno</l>
     <l n="87">l'alma, tal morso fera invidia dàlle,</l>
     <l n="88">e dico: — O lieta, o fortunata valle,</l>
     <l n="89">tu a mezzo il verno hai primavera, ed io,</l>
     <l n="90">al miglior tempo, ho verno iniquo e rio! —</l>
    </lg>
    <lg n="7">
     <l n="91">Vedo talor del mar le turbide onde,</l>
     <l n="92">che, altiere e d'ira gonfie,</l>
     <l n="93">correr pareano a divorare il lido,</l>
     <l n="94">giacer nel letto lor umili e stanche</l>
     <l n="95">e pure sì, che l'alga ne traspare.</l>
     <l n="96">E forse fan su l'arenose sponde</l>
     <l n="97">Alcione e 'l marito il caro nido,</l>
     <l n="98">poi che fiato non soffia, che le gonfie,</l>
     <l n="99">benché l'ombra s'avanze e 'l giorno manche,</l>
     <l n="100">cadono le ale ai venti e l'onde al mare.</l>
     <l n="101">O sventure mie rare,</l>
     <l n="102">quando cader vedrò l'altiero orgoglio</l>
     <l n="103">a quei begli occhi, ch'hanno il cor di scoglio?</l>
     <l n="104">Quando pensier si anniderà ne l'alma,</l>
     <l n="105">che le fortune mie rivolga in calma?</l>
    </lg>
    <lg n="8">
     <l n="106">Canzon, ben verrà Febo</l>
     <l n="107">a seder sopra il Pesce e su l'Ariete;</l>
     <l n="108">e fian l'aria e la terra e l'acque liete;</l>
     <l n="109">e verran l'aure dolci e i tempi gai:</l>
     <l n="110">“primavera per me non verrà mai!”.</l>
    </lg>
   </lg>
  </body>
 </text>
</TEI>