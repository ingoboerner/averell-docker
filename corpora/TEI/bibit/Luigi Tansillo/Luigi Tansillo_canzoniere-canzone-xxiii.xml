<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XXIII</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">114</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XXIII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna d'alto valor, nova guerriera,</l>
     <l n="2">ch'avendo con gli affanni e coi diletti</l>
     <l n="3">vinte battaglie d'immortal memoria,</l>
     <l n="4">di terreni trofei nel cielo eretti</l>
     <l n="5">qual vencitrice non ven' gite altiera,</l>
     <l n="6">ma, più che vinta, umìl, d'ogni vittoria</l>
     <l n="7">sacrando a Dio la gloria;</l>
     <l n="8">non perché speri alzar tant' alto il suono</l>
     <l n="9">de le mie voci, che sentir mi faccia;</l>
     <l n="10">ma perch' io sol non taccia</l>
     <l n="11">quel, ch' ogni uom grida; tal qual io mi sono</l>
     <l n="12">vengo lieto a cantar degli onor vostri;</l>
     <l n="13">e perch' al mondo io mostri,</l>
     <l n="14">che non ho il cor così spietato ed empio,</l>
     <l n="15">che d' entrar lasci al sacro e nobil Tempio.</l>
    </lg>
    <lg n="2">
     <l n="16">Veggio più chiari onor, più lode belle</l>
     <l n="17">al nome vostro fiammeggiar d'intorno,</l>
     <l n="18">ed ogni nebbia vil torsi d' avanti,</l>
     <l n="19">che non ha Cintia, poiché spento è il giorno,</l>
     <l n="20">da tutti i lati suoi schiere di stelle;</l>
     <l n="21">ond'io non so qual più lodar fra tanti.</l>
     <l n="22">O lumi onesti e santi!</l>
     <l n="23">O real fronte! o bocca, ond' uscir suole</l>
     <l n="24">virtù da spirar vita al cener sparso,</l>
     <l n="25">e chi sarebbe scarso</l>
     <l n="26">a voi già mai di voce e di parole?</l>
     <l n="27">O del più chiaro stil caro soggetto,</l>
     <l n="28">poiché più degno oggetto</l>
     <l n="29">del vostro innanzi agli occhi offrir mi veggio,</l>
     <l n="30">se non canto di voi, perdon vi chieggio.</l>
    </lg>
    <lg n="3">
     <l n="31">Ma se queste bellezze, che vi fanno</l>
     <l n="32">d'intorno all'alma corruttibil velo,</l>
     <l n="33">ingegno uman non può lodar a pieno;</l>
     <l n="34">o, per bear la terra, eletta in cielo,</l>
     <l n="35">come le rime mie cantar potranno</l>
     <l n="36">le divine eccellenze, onde ripieno</l>
     <l n="37">v' ha Dio l'eterno seno?</l>
     <l n="38">Vorrei ch' al tempo mio Roma ed Atena,</l>
     <l n="39">ch' ebber di le due lingue le corone,</l>
     <l n="40">dal regno di Plutone</l>
     <l n="41">potessen rivocare, e da la pena,</l>
     <l n="42">quanti alti ingegni e quante nobil alme</l>
     <l n="43">ebber mai lauri e palme</l>
     <l n="44">nei teatri e nei fori, in voci e in carte,</l>
     <l n="45">perché de' vostri onor cantassen parte.</l>
    </lg>
    <lg n="4">
     <l n="46">Com' oggi il secol mio non ode tromba,</l>
     <l n="47">che poggi ella col suon, dove poggiate</l>
     <l n="48">voi con l'ardor dell'opre a Dio sì care;</l>
     <l n="49">così donna già mai l'antica etate</l>
     <l n="50">non arse in pira, né rinchiuse in tomba,</l>
     <l n="51">che di virtù e d'onor gisse a voi pare.</l>
     <l n="52">E s'alcune son chiare,</l>
     <l n="53">son per la luce altrui, non per la propria:</l>
     <l n="54">e se quanto convien di voi non s'ode</l>
     <l n="55">cantar, sete di lode</l>
     <l n="56">povera sol, per troppo averne copia.</l>
     <l n="57">Ma se tra' morti (ove che siano), sàssi</l>
     <l n="58">ciò che tra' vivi fassi;</l>
     <l n="59">non è forse di là spirto sì egregio,</l>
     <l n="60">che con voi non cangiasse ogni suo pregio.</l>
    </lg>
    <lg n="5">
     <l n="61">Poch' animi lodati in terra furo,</l>
     <l n="62">che la strada d'onor calcasser dritta,</l>
     <l n="63">senza mai declinar dall'alta via.</l>
     <l n="64">Taccio ogni istoria, che d'altrui sia scritta:</l>
     <l n="65">che non è cor sì forte e sì sicuro</l>
     <l n="66">che da buona fortuna o ver da ria</l>
     <l n="67">vinto talor non sia;</l>
     <l n="68">sol di voi non si trova orma, che schivi</l>
     <l n="69">l'alto camin, ch'alza il mortal da terra,</l>
     <l n="70">e con continua guerra</l>
     <l n="71">l'invidia, che l'onor contende ai vivi,</l>
     <l n="72">con la vertute avete in guisa doma,</l>
     <l n="73">ch'ella stessa vi noma;</l>
     <l n="74">e quel pregio a voi, viva, dar si vede,</l>
     <l n="75">ch'il mondo a pochi dopo morte diede.</l>
    </lg>
    <lg n="6">
     <l n="76">Beata voi, che non pur viva ancora,</l>
     <l n="77">ma intera e bella e nell'età gradita,</l>
     <l n="78">quel nome e quella gloria vi godete,</l>
     <l n="79">che gli altri comprar soglion con la vita!</l>
     <l n="80">Come vi loda ognun, come vi onora</l>
     <l n="81">Italia tutta, voi stessa vedete,</l>
     <l n="82">senza che morte o Lete</l>
     <l n="83">dei vostri onor vi turbi, o tolga il gusto.</l>
     <l n="84">E si vedria se non fosse idolàtria,</l>
     <l n="85">la vostra nobil patria</l>
     <l n="86">adorar voi, via più che Roma Augusto.</l>
     <l n="87">Dì fian che non in un, ma in mille templi</l>
     <l n="88">si leggeran gli esempli</l>
     <l n="89">de le vittorie vostre alte e stupende,</l>
     <l n="90">che seran chiare, ovunque il sol risplende.</l>
    </lg>
    <lg n="7">
     <l n="91">Qual pompa trionfal fu vista trarsi</l>
     <l n="92">per l'alta Roma, a tempo che regina</l>
     <l n="93">sedea del mondo, ch'or la chiama ancella,</l>
     <l n="94">ch'al trionfo, all'onor ch'a voi destina,</l>
     <l n="95">il vostro alto valor possa agguagliarsi?</l>
     <l n="96">Non fiumi, né cittadi, né castella,</l>
     <l n="97">non questa gente e quella</l>
     <l n="98">seran del carro vostro i vani onori;</l>
     <l n="99">ma d'eterne catene tutti avvinti</l>
     <l n="100">gli affetti, onde fur vinti</l>
     <l n="101">molti, che fur del mondo vincitori.</l>
     <l n="102">E, perch' il vostro onor non si defraude</l>
     <l n="103">de la maggior sua laude,</l>
     <l n="104">voi fra' vostri prigion sarete messa,</l>
     <l n="105">e vedrem trionfar voi di voi stessa.</l>
    </lg>
    <lg n="8">
     <l n="106">Poiché nel cor' illustre,</l>
     <l n="107">ov' armonia celeste il mondo tempra</l>
     <l n="108">l'alma cantando e l'inclita Aragona,</l>
     <l n="109">canzon, tua voce suona</l>
     <l n="110">sì mal, ch'il dolce altrui concento stempra;</l>
     <l n="111">esci del Tempio, e innanzi al Tempio china,</l>
     <l n="112">dirai: —Alma divina,</l>
     <l n="113">non prender, priego, umane note a sdegno:</l>
     <l n="114">gradisci il buon voler, se non l'ingegno.-</l>
    </lg>
   </lg>
  </body>
 </text>
</TEI>