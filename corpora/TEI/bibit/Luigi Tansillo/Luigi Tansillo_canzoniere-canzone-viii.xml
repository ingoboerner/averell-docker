<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE VIII</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">94</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE VIII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual benigna mia stella</l>
     <l n="2">mi degna a tanta gioia,</l>
     <l n="3">or ch'i' più mi credea piangere in vano?</l>
     <l n="4">Dolce mia fiamma bella,</l>
     <l n="5">se mi togliea di noia</l>
     <l n="6">il vederti talor, benché lontano!</l>
     <l n="7">Presa la bianca mano,</l>
     <l n="8">che farà meco Amore?</l>
     <l n="9">O man più d'altra vaga,</l>
     <l n="10">per addolcir la piaga</l>
     <l n="11">ch'eterna mi stampasti 'n mezzo al core,</l>
     <l n="12">non sia a' begli occhi greve</l>
     <l n="13">ch'io baci quest'avorio e questa neve.</l>
    </lg>
    <lg n="2">
     <l n="14">Occhi, cari, leggiadri,</l>
     <l n="15">ov'arde viva face</l>
     <l n="16">ch'ogni freddo pensier d'amor accende:</l>
     <l n="17">occhi, d'anime ladri,</l>
     <l n="18">lume, riposo e pace,</l>
     <l n="19">di questa vita mia, che da voi pende;</l>
     <l n="20">poiché non mi contende</l>
     <l n="21">il vostro usato orgoglio</l>
     <l n="22">coi raggi armati suoi</l>
     <l n="23">ch'io mi sazii di voi,</l>
     <l n="24">non serò paventoso, come soglio,</l>
     <l n="25">ma spiegherò le piume,</l>
     <l n="26">a guisa di farfalla, al vostro lume.</l>
    </lg>
    <lg n="3">
     <l n="27">Non son le guancie queste,</l>
     <l n="28">ove Venere sparse</l>
     <l n="29">di sua man gli amaranti e i gelsomini,</l>
     <l n="30">e quanto bel celeste</l>
     <l n="31">mai in fronte all'alba apparse?</l>
     <l n="32">Son queste quelle perle e quei rubini,</l>
     <l n="33">ond'escono i divini</l>
     <l n="34">concenti, che beato</l>
     <l n="35">fan pur chi n'ode il suono?</l>
     <l n="36">Che fui, Amor? Che sono?</l>
     <l n="37">Qual fu pur dianzi, e qual or è il mio stato?</l>
     <l n="38">Cosa repente impetro</l>
     <l n="39">ch'era troppo al pensier poche ore a dietro!</l>
    </lg>
    <lg n="4">
     <l n="40">Vada a fondo di Lete</l>
     <l n="41">ciò che potess'il pieno</l>
     <l n="42">fonte turbar de le mie grazie nove.</l>
     <l n="43">Bevete, occhi, bevete</l>
     <l n="44">il nettar, che 'l sereno</l>
     <l n="45">di due begli occhi fiammeggiando piove.</l>
     <l n="46">Io non invidio a Giove</l>
     <l n="47">l'ambrosia sua suave,</l>
     <l n="48">mentre suggo, qual ape,</l>
     <l n="49">i fiori, ond'Amor rape,</l>
     <l n="50">per adescar, quanto di dolce egli ave.</l>
     <l n="51">E bevo la dolce aura</l>
     <l n="52">ch'il male di tant'anni oggi ristaura.</l>
    </lg>
    <lg n="5">
     <l n="53">Aura dolce che spiri</l>
     <l n="54">odor, che vivo tiemme,</l>
     <l n="55">conforta, col soffiar, l'anima mia;</l>
     <l n="56">accogli i miei sospiri</l>
     <l n="57">entro le belle gemme,</l>
     <l n="58">e giù gli manda, ov'il mio cor gl'invia.</l>
     <l n="59">Menami, o lattea via,</l>
     <l n="60">al sommo del diletto;</l>
     <l n="61">o neve che m'infiamme,</l>
     <l n="62">scopri le dolci mamme,</l>
     <l n="63">ch'ondeggian sopr'il latte del bel petto;</l>
     <l n="64">mostrami il vago piede</l>
     <l n="65">ch'orna di fior la terra, ov'egl'incede.</l>
    </lg>
    <lg n="6">
     <l n="66">Sostien, vita, ch'io scopra</l>
     <l n="67">il nascoso tesoro,</l>
     <l n="68">che mi fe' ricco andar sol del desire:</l>
     <l n="69">e de la nobil opra</l>
     <l n="70">non pur le gemme e l'oro,</l>
     <l n="71">ma il terso e molle avorio, lieto, ammire.</l>
     <l n="72">Cor mio, perché t'adire?</l>
     <l n="73">Perché turbi il bel viso,</l>
     <l n="74">ch'or ora era sì chiaro?</l>
     <l n="75">Già il rasserena, o caro</l>
     <l n="76">mio bene: u' sono, in terra o in paradiso?</l>
     <l n="77">Oimè, ch'io moro! Or quanto</l>
     <l n="78">fia dolce il mezzo, s'il principio è tanto?</l>
    </lg>
    <lg n="7">
     <l n="79">Ah, gallo iniquo e fiero,</l>
     <l n="80">che col funebre strido</l>
     <l n="81">il sonno insieme e le mie gioie hai rotte!</l>
     <l n="82">Ancora è l'aer nero,</l>
     <l n="83">e tu salti del nido,</l>
     <l n="84">e le fere si stan ne le lor grotte!</l>
     <l n="85">Sacrificio a la notte,</l>
     <l n="86">del sangue tuo si faccia,</l>
     <l n="87">crudel, ch'in un momento</l>
     <l n="88">hai sparso il ben al vento,</l>
     <l n="89">ch'io stringea tra le braccia:</l>
     <l n="90">e la tua voce mora,</l>
     <l n="91">sì che dal letto unqua non desti Aurora.</l>
    </lg>
    <lg n="8">
     <l n="92">Guarda se ria fortuna</l>
     <l n="93">con noi vuol pace o tregua,</l>
     <l n="94">quando nel sonno ancor par che ne segua!</l>
    </lg>
   </lg>
  </body>
 </text>
</TEI>