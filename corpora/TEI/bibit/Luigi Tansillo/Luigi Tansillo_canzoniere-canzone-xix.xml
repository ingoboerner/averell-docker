<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XIX</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XIX</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poich'il dolor, che notte e dì tormenta</l>
     <l n="2">i dolci membri di mia donna, vole</l>
     <l n="3">dentr'al suo petto occider la mia vita,</l>
     <l n="4">ragion non è ch'al mio morir consenta</l>
     <l n="5">senza cercar, da chi può darmi, aita.</l>
     <l n="6">E perché l'alma, al gran bisogno intenta,</l>
     <l n="7">a pianger più, ch'a poetar m'invita,</l>
     <l n="8">né finger può chi da dover si dole,</l>
     <l n="9">ma qual è il cor, tali escon le parole;</l>
     <l n="10">non volgo i prieghi al dio, che nacque in Delo,</l>
     <l n="11">e fu il primiero che curasse infermo,</l>
     <l n="12">ma a Te, padre e motore e re del cielo,</l>
     <l n="13">solo per cui da morte si fa schermo,</l>
     <l n="14">pria che di vita l'altrui mal mi spogli.</l>
     <l n="15">Signor cortese, accogli</l>
     <l n="16">queste lacrime mie, dal cor mandate</l>
     <l n="17">in grembo al fonte de la Tua pietate.</l>
    </lg>
    <lg n="2">
     <l n="18">So ben che negli eterni Tuoi soggiorni</l>
     <l n="19">mai uscio a' prieghi onesti non si serra;</l>
     <l n="20">e, qual vi poggia, vòto d'onestade,</l>
     <l n="21">vòto di grazia giù convien che torni;</l>
     <l n="22">ond'ir potran per le celesti strade</l>
     <l n="23">i miei, senza che tema li distorni,</l>
     <l n="24">poiché parton di qua per le più rade</l>
     <l n="25">e più degne cagion, che da la terra,</l>
     <l n="26">ove si vive in sì continua guerra,</l>
     <l n="27">priego a' miei dì mortal là giù poggiasse,</l>
     <l n="28">ch'a mover l'alta Tua bontà bastasse.</l>
     <l n="29">E se 'l petto, dond'escon, non è tale,</l>
     <l n="30">dico che l'altrui piango, e no' il mio male;</l>
     <l n="31">no' il pregator, ma la cagion de' prieghi,</l>
     <l n="32">alto Signor, Ti pieghi:</l>
     <l n="33">mira qual sia de la mia donna il petto,</l>
     <l n="34">e del suo merto adempi il mio difetto.</l>
    </lg>
    <lg n="3">
     <l n="35">Benché l'acque, che versan gli occhi miei,</l>
     <l n="36">non pur dovrian sul ciel trovar mercede,</l>
     <l n="37">ma ancor nova pietà giù nell'inferno;</l>
     <l n="38">non è quel, che seguir mi fa costei,</l>
     <l n="39">ardor a tempo, ma ligame eterno:</l>
     <l n="40">l'eterno adoro e no' 'l mortal di lei.</l>
     <l n="41">A che scovrir il mio desir interno</l>
     <l n="42">a chi non meno il cor, che il volto vede?</l>
     <l n="43">Volgi i santi occhi giù da l'alta sede</l>
     <l n="44">e cerca ogni cagion del mio pensiero:</l>
     <l n="45">Tu troverai, ch'ove ch'io vada o giaccia,</l>
     <l n="46">unqua non penso, né desio, né spero,</l>
     <l n="47">cosa, Signor, ch'a Tua bontà non piaccia;</l>
     <l n="48">né mai da la cagion del mio martìre</l>
     <l n="49">ne nacque un vil desire;</l>
     <l n="50">anzi, volgendo gli occhi in quel bel viso,</l>
     <l n="51">mi s'apron mille vie del paradiso.</l>
    </lg>
    <lg n="4">
     <l n="52">Dunque la Tua pietate e l'altrui merto</l>
     <l n="53">e i miei santi desir congiunti insieme</l>
     <l n="54">faccian l'umil pregar di grazia degno:</l>
     <l n="55">per quanto duol, Signor, fu mai sofferto</l>
     <l n="56">dal nobil corpo Tuo sul duro legno;</l>
     <l n="57">e per quel santo lato, che fu aperto</l>
     <l n="58">per aprirne del cielo il chiuso regno,</l>
     <l n="59">scaccia il dolor, ch'un de' bei corpi preme</l>
     <l n="60">che mai qui giù nascesse d'uman seme.</l>
     <l n="61">Re di pietà, come versaron fuora</l>
     <l n="62">del lato Tuo, del sangue e d'acqua l'onde,</l>
     <l n="63">dal casto petto e dal bel corpo ancora</l>
     <l n="64">esca fuor il dolor, ch'entro s'asconde,</l>
     <l n="65">e fa due vite insieme venir manco:</l>
     <l n="66">non consentir ch'un fianco,</l>
     <l n="67">che mai ferir non valse stral d'amore,</l>
     <l n="68">si faccia ognor bersaglio di dolore.</l>
    </lg>
    <lg n="5">
     <l n="69">Ciò che splende là suso e ciò che scopre</l>
     <l n="70">di bello, occhio mortale: il foco e l'aria,</l>
     <l n="71">la spaziosa terra, il mar profondo,</l>
     <l n="72">quanto sostiene il cielo e quanto copre,</l>
     <l n="73">tutto fosti Tu sol, Signor giocondo,</l>
     <l n="74">salvo il male e la morte, che son opre</l>
     <l n="75">dall'avversario Tuo prodotte al mondo,</l>
     <l n="76" />
     <l n="77">E queste ancor, quantunque di contraria</l>
     <l n="78">parte sian nate, ed altri in noi le guide,</l>
     <l n="79">sotto l'imperio Tuo si stanno in pace:</l>
     <l n="80">tanto la morte assale e tanto ancide,</l>
     <l n="81">e tanto noce il mal, quanto a Te piace.</l>
     <l n="82">Dunque il dolor, che la mia donna afflige,</l>
     <l n="83">mandai ne l'atra Stige,</l>
     <l n="84">o venga al petto mio, ché mi fia grato</l>
     <l n="85">per la virtù del loco, ov'egli è stato.</l>
    </lg>
    <lg n="6">
     <l n="86">E se lasciar non vuol la bella stanza</l>
     <l n="87">del corpo, ove or si stende, empio e superbo,</l>
     <l n="88">per non perder la gloria, ch'ivi attende,</l>
     <l n="89">troverà nel mio petto la sembianza</l>
     <l n="90">del bel che lascia, che nel cor risplende.</l>
     <l n="91">Così potrà seguir la fiera usanza,</l>
     <l n="92">prendendosi il piacer, ch'ora si prende,</l>
     <l n="93">presso al bel viso che nell'alma serbo,</l>
     <l n="94">ed addolcir il mio cordoglio acerbo.</l>
     <l n="95">Né tema, ch'al venir gli usi riparo,</l>
     <l n="96">o cerchi modo da cacciarnel via,</l>
     <l n="97">anz'il terrò qui dentro così caro,</l>
     <l n="98">come l'imagin de la donna mia.</l>
     <l n="99">Venga il mal, dunque, e se mi degna a tanto,</l>
     <l n="100">potrò ben dir: — Fra quanto</l>
     <l n="101">per l'ampia terra giaccia, e il mar ondeggi,</l>
     <l n="102">“ben non ha il mondo, ch'il mio mal pareggi.”</l>
    </lg>
    <lg n="7">
     <l n="103">Come concordi fur tutte le stelle,</l>
     <l n="104">quando l'alma gentil nel mondo venne,</l>
     <l n="105">a far intègra la beltà celeste;</l>
     <l n="106">ed, accordando queste parti e quelle,</l>
     <l n="107">quai dolci, quai leggiadre e tutt'oneste,</l>
     <l n="108">con sì nov'armonia temprò le belle</l>
     <l n="109">membra e lo spirto, che di lor si veste,</l>
     <l n="110">che di nova bellezza il pregio ottenne.</l>
     <l n="111">Perché, poi ch'il bel peso ella sostenne,</l>
     <l n="112">non sono sì concordi gli elementi</l>
     <l n="113">a regger sempre in terra la bell'opra,</l>
     <l n="114">sì in conservarla essi qua giuso intenti,</l>
     <l n="115">come le stelle a farla fur di sopra?</l>
     <l n="116">Ma se quai fur ne la beltà le tempre</l>
     <l n="117">al nascer suo, mai sempre</l>
     <l n="118">fosser nel viver, duol non sentirebbe,</l>
     <l n="119">né per girar di ciel morir potrebbe.</l>
    </lg>
    <lg n="8">
     <l n="120">S'avesse egual la vita a la bellezza</l>
     <l n="121">questa novella e singolar fenice,</l>
     <l n="122">rotte serian le leggi di natura,</l>
     <l n="123">o di cento Cumane la vecchiezza</l>
     <l n="124">vincerian gli anni suoi fuor di misura.</l>
     <l n="125">Se pur tante eccellenze Morte sprezza,</l>
     <l n="126">e il bel corpo e l'angelica figura,</l>
     <l n="127">e tutto l'altro, ond'io vivea felice</l>
     <l n="128">(oimè, ch',in dirlo, l'alma mi s'elice!),</l>
     <l n="129">bisogna che languisca e venga meno,</l>
     <l n="130">però che ciò, che nasce, morir deve;</l>
     <l n="131">almeno agli occhi uman, come baleno,</l>
     <l n="132">Signor, non splenda e si diliegui in breve;</l>
     <l n="133">poiché per trarre al cielo i desir nostri,</l>
     <l n="134">tanta beltà ne mostri,</l>
     <l n="135">di ch'insieme col mondo i' ti ringrazio,</l>
     <l n="136">dammi, Signor, da contemplarla spazio.</l>
    </lg>
    <lg n="9">
     <l n="137">Con gli occhi lacrimosi e i crini sparsi,</l>
     <l n="138">fra caste donne e santi sacerdoti,</l>
     <l n="139">andrai mesta, canzon, di tempio in tempio,</l>
     <l n="140">lacrime pie versando e dando voti</l>
     <l n="141">a Dio, che ponga fine al duro scempio</l>
     <l n="142">de la tua donna, e mio; va, che ti sgorga</l>
     <l n="143">angel felice, e porga</l>
     <l n="144">ai giusti prieghi tuoi tanta vertute,</l>
     <l n="145">ch'impetrino o a me morte, o a lei salute.</l>
    </lg>
   </lg>
  </body>
 </text>
</TEI>