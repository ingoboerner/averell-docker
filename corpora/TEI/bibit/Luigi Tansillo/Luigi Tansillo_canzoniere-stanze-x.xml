<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE X</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-x</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE X</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE X</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Debbo io, perché superba non incede,</l>
     <l n="2">di titolo, né d'òr, ch'altri raguna,</l>
     <l n="3">tacer chi nel mio cor reina siede?</l>
     <l n="4">A cui se disiasse oggi Fortuna</l>
     <l n="5">dar tanto de' suoi doni, quanto diede</l>
     <l n="6">de le sue grazie il Cielo, acciò che l'una</l>
     <l n="7">bilancia e l'altra avesse eguale il pondo,</l>
     <l n="8">sarìa bisogno d'allargare il mondo!</l>
    </lg>
    <lg n="2">
     <l n="9">O di bellezza, di valor, d'ingegno</l>
     <l n="10">e d'ogni don del Ciel, tra l'altre, prima,</l>
     <l n="11">non debbo io, no, tacervi; anzi è ben degno,</l>
     <l n="12">che tanto io voi, più ch'altra, canti in rima,</l>
     <l n="13">quanto tra' saggi il meritar di regno,</l>
     <l n="14">vie più che 'l posseder, s'onora e stima:</l>
     <l n="15">così potessi in tutte le mie carte</l>
     <l n="16">pinger de' vostri onor la minor parte!</l>
    </lg>
    <lg n="3">
     <l n="17">E se Fortuna ria non volse farve</l>
     <l n="18">(come dovea) la terra e 'l mar soggetto,</l>
     <l n="19">o di minor diadema incoronarve;</l>
     <l n="20">questo povero, fido, pargoletto</l>
     <l n="21">reame del mio cor non può vietarve,</l>
     <l n="22">dove la nobiltà de l'intelletto</l>
     <l n="23">e de la volontà, come reina,</l>
     <l n="24">col popolo de' sensi v'ama e inchina.</l>
    </lg>
    <lg n="4">
     <l n="25">E se Morte la bocca non mi serra</l>
     <l n="26">prima che 'l biondo crin faccia canuto,</l>
     <l n="27">forse quest'umil regno, ch'altrui guerra</l>
     <l n="28">non vi può toglier, vi darà tributo</l>
     <l n="29">che viver vi farà, quand'io sotterra</l>
     <l n="30">sarò, perché 'l mio amor sia conosciuto,</l>
     <l n="31">non perché piaccia a voi ch'io vi dia fama,</l>
     <l n="32">ch'avete a schivo quanto il mondo brama.</l>
    </lg>
   </lg>
  </body>
 </text>
</TEI>