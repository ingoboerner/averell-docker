<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - SONETTO CCLII</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-sonetto-cclii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - SONETTO CCLII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - SONETTO CCLII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parrà strano a mortal basso pensiero</l>
     <l n="2">e 'ncolperà l'eterno alto consiglio,</l>
     <l n="3">Giovanna, fido albergo al lungo esiglio</l>
     <l n="4">delle virtù, che 'l mondo sdegna altero;</l>
    </lg>
    <lg n="2">
     <l n="5">ch'a voi pur mostri sì turbato e fero</l>
     <l n="6">ostinata fortuna il volto e il ciglio.</l>
     <l n="7">Che v'odii l'empia, io non mi meraviglio;</l>
     <l n="8">poiché 'l vostro valor spregia il suo impero.</l>
    </lg>
    <lg n="3">
     <l n="9">Né men, ch'ad uom sì poco di voi caglia,</l>
     <l n="10">cui fu d'amica e larga stella offerto</l>
     <l n="11">gioir della beltà, che nulla agguaglia.</l>
    </lg>
    <lg n="4">
     <l n="12">Puossi veder quaggiù segno più certo</l>
     <l n="13">del bel divin, che l'uman occhio abbaglia:</l>
     <l n="14">ch'uom terren non comprenda il suo gran merto!</l>
    </lg>
   </lg>
  </body>
 </text>
</TEI>