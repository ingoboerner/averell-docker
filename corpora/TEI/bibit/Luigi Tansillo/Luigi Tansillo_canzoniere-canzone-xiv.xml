<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XIV</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XIV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">— Qual tempo avrò già mai che non sia breve</l>
     <l n="2">a disfogar col pianto</l>
     <l n="3">la doglia mia, maggior d'ogni stagione?</l>
     <l n="4">Dammi, Fortuna ria, poiché mi lieve</l>
     <l n="5">ogni mia gioia, tanto</l>
     <l n="6">ozio da pianger, quanto dài cagione.</l>
     <l n="7">Or quand'Amor ti pone</l>
     <l n="8">quel tempo innanzi agli occhi</l>
     <l n="9">(che non avrà mai tempo che l'agguaglie),</l>
     <l n="10">hai, Galatea, sul cor sì dure scaglie,</l>
     <l n="11">che saetta nol tocchi,</l>
     <l n="12">io non dico d'amor, ma di pietate,</l>
     <l n="13">e non ti penti di tua crudeltate?</l>
    </lg>
    <lg n="2">
     <l n="14">Sovra l'umida arena, in riva al Faro,</l>
     <l n="15">dalla tua bianca mano</l>
     <l n="16">queste parole un dì segnate furo:</l>
     <l n="17">“Allor che Galatea non avrà caro,</l>
     <l n="18">via più che gli occhi, Albano,</l>
     <l n="19">liquido questo monte, e 'l mar fia duro!”</l>
     <l n="20">Ond'io lieto e securo</l>
     <l n="21">chiuder miei dì credea.</l>
     <l n="22">Comincia, duro monte, a liquefarti;</l>
     <l n="23">e tu, liquido mare, ad indurarti:</l>
     <l n="24">ecco che Galatea</l>
     <l n="25">non ha più caro Albano; ecco che a lui</l>
     <l n="26">toglie il suo amor l'ingrata, e dàllo altrui.</l>
    </lg>
    <lg n="3">
     <l n="27">Ma ben convenne a sue caduche e false</l>
     <l n="28">parole, ed a mia speme,</l>
     <l n="29">che 'n su la molle arena ella scrivesse;</l>
     <l n="30">perché l'onda, che subito l'assalse,</l>
     <l n="31">e da l'arena insieme</l>
     <l n="32">e da l'instabil mente la radesse.</l>
     <l n="33">Ma tutte le promesse</l>
     <l n="34">e tutti i giuramenti,</l>
     <l n="35">che innamorate donne ad uom mai fenno,</l>
     <l n="36">su l'arene e sul mar scriver si denno.</l>
     <l n="37">Odimi, o re de' venti,</l>
     <l n="38">e fa, mentre d'altrui teco mi doglio,</l>
     <l n="39">che combattan queste onde e questo scoglio.</l>
    </lg>
    <lg n="4">
     <l n="40">Or se nel petto tuo l'onde di Lete</l>
     <l n="41">quel proprio avesson fatto,</l>
     <l n="42">che fan l'onde del mar sovra del lito,</l>
     <l n="43">quando il percoton torbide e inquiete,</l>
     <l n="44">dovean esser sì ratto,</l>
     <l n="45">o Galatea, il mio nome ed io sbandito?</l>
     <l n="46">Può esser che fuggito</l>
     <l n="47">dal petto tuo ti sia</l>
     <l n="48">l'amor di cotant'anni in un dì solo?</l>
     <l n="49">E se 'l tuo amor se n'è pur gito a volo,</l>
     <l n="50">gir non se ne dovria</l>
     <l n="51">la membranza del mio, già così grande,</l>
     <l n="52">ch'adombra il mar con l'ale ch'egli spande.</l>
    </lg>
    <lg n="5">
     <l n="53">Non pur ne' regni tuoi, che l'onda cinge,</l>
     <l n="54">ma in tutto il mar d'Europa,</l>
     <l n="55">terra non copre il ciel così selvaggia;</l>
     <l n="56">né scoglio così strano il capo spinge</l>
     <l n="57">sovra l'acque, né scopa</l>
     <l n="58">falda di mar così deserta piaggia,</l>
     <l n="59">che del mio amor non aggia</l>
     <l n="60">contezza: e l'avrà forse</l>
     <l n="61">divulgato Triton, con la sua tromba,</l>
     <l n="62">da la cuna del dì fin a la tomba,</l>
     <l n="63">da l'Austro fino a l'Orse;</l>
     <l n="64">e mille, d'altro, che di rete, esperti,</l>
     <l n="65">riverenzia ti fan senza vederti.</l>
    </lg>
    <lg n="6">
     <l n="66">Nel più bell'antro, che la terra copra,</l>
     <l n="67">che tra le meraviglie</l>
     <l n="68">del mondo non è forse la minore,</l>
     <l n="69">ove si vede la mirabil opra</l>
     <l n="70">di pietre e di conchiglie</l>
     <l n="71">tôrre ed al ferro ed al pennel l'onore,</l>
     <l n="72">Crate, bruzio pastore,</l>
     <l n="73">signor del loco egregio,</l>
     <l n="74">per amor mio le tue bellezze sante</l>
     <l n="75">col nome fe' ritrar, perché fra tante</l>
     <l n="76">opre, che fieno in pregio</l>
     <l n="77">mille e mill'anni in quelle sacre mura,</l>
     <l n="78">il mondo onori ancor la tua figura.</l>
    </lg>
    <lg n="7">
     <l n="79">Ivi splender si vedon lo tue lode</l>
     <l n="80">fra cento ninfe belle,</l>
     <l n="81">in mezzo a Leucopètra ed Aretusa.</l>
     <l n="82">Frisio, ch'è meco (e 'l pianger mio forse ode),</l>
     <l n="83">dal mar fin a le stelle</l>
     <l n="84">sonar fa il nome tuo con la sua musa.</l>
     <l n="85">O più rea che Medusa,</l>
     <l n="86">che fea pietre le genti,</l>
     <l n="87">io cerco d'eternar tua fama ogn'ora;</l>
     <l n="88">e tu procuri, notte e dì, ch'io mora!</l>
     <l n="89">Odimi, o re de' venti,</l>
     <l n="90">e fa, mentre d'altrui teco mi doglio,</l>
     <l n="91">che combattan quest'onde e questo scoglio.</l>
    </lg>
    <lg n="8">
     <l n="92">La prima volta, o Galatea, che 'l foco,</l>
     <l n="93">che, chiuso, un tempo m'arse,</l>
     <l n="94">osai scoprirti, ad ambo noi fea tetto</l>
     <l n="95">candido moro; e tante in quel bel loco</l>
     <l n="96">furon delizie sparse,</l>
     <l n="97">quante or s'adunan pene entro al mio petto.</l>
     <l n="98">O arbor, che 'l diletto,</l>
     <l n="99">ch'ebb'io quel dì, vedesti,</l>
     <l n="100">potestu' veder oggi il duol, ch'io porto!</l>
     <l n="101">Bench'io non sia, qual Pìramo, qui morto,</l>
     <l n="102">forse pietate avresti</l>
     <l n="103">del tristo fin, ch'hanno i miei giorni allegri;</l>
     <l n="104">e i bianchi frutti tuoi si farian negri.</l>
    </lg>
    <lg n="9">
     <l n="105">Che farò, lasso? Già desìo ritrarme</l>
     <l n="106">in parte, ove mai remo</l>
     <l n="107">non ruppe onda, né vento gonfiò vela.</l>
     <l n="108">Ma che giova, infelice, allontanarme?</l>
     <l n="109">Vada io pure a l'estremo</l>
     <l n="110">de la terra, o là ov'arde e là 've gela,</l>
     <l n="111">al mar che gl'Indi cela,</l>
     <l n="112">o scenda al negro Averno,</l>
     <l n="113">e dagli occhi del mondo io mi dilegue;</l>
     <l n="114">ovunque io vo, la monte mia mi segue.</l>
     <l n="115">Il mio desir eterno</l>
     <l n="116">non fuggirò, per fuggir mari e terre:</l>
     <l n="117">bisogna ch'un sepolcro ambiduo serre.</l>
    </lg>
    <lg n="10">
     <l n="118">Quanto più lagrimando,</l>
     <l n="119">canzon, la doglia sfogo,</l>
     <l n="120">tanto di lagrimar più mi fo vago;</l>
     <l n="121">ond'io con le due sole non m'appago.</l>
     <l n="122">Da quel medesmo luogo,</l>
     <l n="123">ond'usciron le due, la terza or esca,</l>
     <l n="124">e, pur che 'l dolor scemi, il pianto cresca.</l>
    </lg>
   </lg>
  </body>
 </text>
</TEI>