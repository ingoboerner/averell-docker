<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE XI</title>
    <author>Luigi Tansillo</author>
   </titleStmt>
   <extent>
    <measure unit="stanza">6</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE XI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giovane bella, a le cui sacre chiome</l>
     <l n="2">degnamente il gradito arbor d'Apollo</l>
     <l n="3">devria corona dar, come dié nome:</l>
     <l n="4">a voi, la cui mercé tanto io m'estollo,</l>
     <l n="5">giogo d'amor, che i più superbi dome,</l>
     <l n="6">bastava bene a ponermi sul collo,</l>
     <l n="7">l'aver di voi una, o due volte sole</l>
     <l n="8">veduto il volto, inteso le parole.</l>
    </lg>
    <lg n="2">
     <l n="9">Ma acciò, qual dea, vi riverisca ed ami,</l>
     <l n="10">la man de la vostra alta cortesia</l>
     <l n="11">m'ha messo intorno al cor cento legami</l>
     <l n="12">d'ingegno, di valor, di leggiadria,</l>
     <l n="13">e benché ognun d'esser lodato brami,</l>
     <l n="14">rifiuto, ch'altrui lode a me si dia.</l>
     <l n="15">Gli onor, ch'ebber da voi miei bassi inchiostri,</l>
     <l n="16">rendansi a voi: ché più che miei son vostri.</l>
    </lg>
    <lg n="3">
     <l n="17">Se Saffo, se Corinna, se Centona,</l>
     <l n="18">se qualunque altra, antica età ne diede;</l>
     <l n="19">se due moderne, il cui gran nome suona</l>
     <l n="20">sì, che a fama viril punto non cede,</l>
     <l n="21">le falde di Parnaso e d'Elicona</l>
     <l n="22">non avesser giammai tocche col piede,</l>
     <l n="23">voi sola bastereste a darne segno</l>
     <l n="24">di quanto alzar si può donnesco ingegno.</l>
    </lg>
    <lg n="4">
     <l n="25">Da che fu il nido mio su questa arena,</l>
     <l n="26">più sovente io cantai, che non solea:</l>
     <l n="27">il temperato ciel, la piaggia amena,</l>
     <l n="28">che destasse il mio ingegno io mi credea.</l>
     <l n="29">Or veggio ben, che l'accresciuta vena</l>
     <l n="30">venia dal fiume, che all'incontro avea;</l>
     <l n="31">il cui liquor vicino avria virtute</l>
     <l n="32">di far dolce cantar le lingue mute.</l>
    </lg>
    <lg n="5">
     <l n="33">Da la vicinità del vostro stile</l>
     <l n="34">fu la virtù ne la mia mente infusa.</l>
     <l n="35">Cantate, dunque, voi, donna gentile;</l>
     <l n="36">e perché canti anco io, siate mia musa.</l>
     <l n="37">Non faccia me sì grande e voi sì vile</l>
     <l n="38">la cortesia del dir, che da voi s'usa:</l>
     <l n="39">ché troppo è indegno che dal mondo s'oda,</l>
     <l n="40">che voi diate a voi biasmo ed a me loda.</l>
    </lg>
    <lg n="6">
     <l n="41">A quel Passer gentil, dentro al cui nido</l>
     <l n="42">s'odon dolce cantar sì vari augelli,</l>
     <l n="43">poi ch'ei mi fe' primier su questo lido</l>
     <l n="44">sentire il suon de' vostri accenti belli,</l>
     <l n="45">io prego il ciel che accresca maggior grido,</l>
     <l n="46">e miglior penne sempre rinnovelli;</l>
     <l n="47">che 'l guardi d'altrui lacci e d'altrui insidie,</l>
     <l n="48">e faccia sì ch'ogni altro augel l'invidie.</l>
    </lg>
   </lg>
  </body>
 </text>
</TEI>