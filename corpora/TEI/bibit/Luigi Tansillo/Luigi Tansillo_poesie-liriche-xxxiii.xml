<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXXIII.</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXXIII.</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXXIII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O d'Invidia, e d'Amor figlia sì ria,</l>
     <l n="2">Che le gioie del padre volgi in pene;</l>
     <l n="3">Cauto Argo al male, e cieca talpa al bene,</l>
     <l n="4">Ministra di tormento, Gelosia;</l>
    </lg>
    <lg n="2">
     <l n="5">Tesifone infernal, fetida Arpia,</l>
     <l n="6">Che l'altrui dolce rapi, ed avvelene,</l>
     <l n="7">Austro crudel, per cui languir conviene</l>
     <l n="8">Il più bel fior de la speranza mia.</l>
    </lg>
    <lg n="3">
     <l n="9">Fiera, da te medesma disamata,</l>
     <l n="10">Augel, di duol non d'altro mai presago,</l>
     <l n="11">Tema, ch'entri in un cor per mille porte;</l>
    </lg>
    <lg n="4">
     <l n="12">Se si potesse a te chiuder l'intrata,</l>
     <l n="13">Tanto il regno d'Amor saria più vago,</l>
     <l n="14">Quanto il mondo senza odio, e senza morte.</l>
    </lg>
   </lg>
  </body>
 </text>
</TEI>