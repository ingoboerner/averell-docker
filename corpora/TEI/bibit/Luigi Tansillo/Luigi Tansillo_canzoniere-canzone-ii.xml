<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE II</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE II</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nessun di libertà visse mai lieto,</l>
     <l n="2">quant'io di servitù, donna, vivea,</l>
     <l n="3">mentre solo sostenni il caro giogo;</l>
     <l n="4">ma poi ch'il peso, che scemar dovea</l>
     <l n="5">per l'altrui collo, crebbe, il mio inquieto</l>
     <l n="6">e faticoso ardor, piangendo, sfogo;</l>
     <l n="7">né già mai tempo o luogo</l>
     <l n="8">a le lagrime mie porgerà fine</l>
     <l n="9">(se pur queste meschine</l>
     <l n="10">fonti potran dar acque a tanta sete),</l>
     <l n="11">fin che voi mi direte</l>
     <l n="12">qual'è la colpa, ond'io tal pena porto,</l>
     <l n="13">acciò ch'io sappia, se mi doglio a torto.</l>
    </lg>
    <lg n="2">
     <l n="14">Dal crudo giorno, ch'a lasciar me stesso</l>
     <l n="15">ed a seguir voi, donna, incominciai,</l>
     <l n="16">in sì lungo camin, tutto 'l passato</l>
     <l n="17">cercando d'ora in ora, altro error mai</l>
     <l n="18">non mi si potria dir ch'abbia commesso,</l>
     <l n="19">se non d'aver, più che si deve, amato;</l>
     <l n="20">se pur questo peccato,</l>
     <l n="21">dove vostra beltà mi sforza e mena,</l>
     <l n="22">merita qualche pena,</l>
     <l n="23">ogn'altra, fuor che voi, dar la dovria;</l>
     <l n="24">ché ben cruda serìa</l>
     <l n="25">questa legge e rubella di ragione,</l>
     <l n="26">se punisse il peccar chi n'è cagione.</l>
    </lg>
    <lg n="3">
     <l n="27">Ma se di troppo amar pena si attende,</l>
     <l n="28">assai contento all'altra riva io passo,</l>
     <l n="29">pur che di là sì chiaro titol porte.</l>
     <l n="30">Ma voi, lumi del cielo, a cui io, lasso!,</l>
     <l n="31">com'uom ch'all'altrui fé vinto si rende,</l>
     <l n="32">apersi del mio cor le chiuse porte,</l>
     <l n="33">assai più lieta sorte,</l>
     <l n="34">in su 'l primiero entrar, mi prometteste.</l>
     <l n="35">Almen, poi che vinceste,</l>
     <l n="36">allentar si dovean le corde a gli archi,</l>
     <l n="37">tante fiate scarchi:</l>
     <l n="38">oh quanto al vincitor scema di gloria</l>
     <l n="39">l'offesa del prigion, poi la vittoria!</l>
    </lg>
    <lg n="4">
     <l n="40">Occhi, del mio morir troppo bramosi,</l>
     <l n="41">non basta il primo error, la prima fede,</l>
     <l n="42">pur cercate ingannar l'incauta mente?</l>
     <l n="43">Se l'alma, che vi regge e per voi vede,</l>
     <l n="44">m'è sempre fiera, perché voi pietosi</l>
     <l n="45">del mio mal vi mostrate, e sì sovente?</l>
     <l n="46">Quella pietà sì ardente,</l>
     <l n="47">che da voi par ch'ad ora ad ora emerga,</l>
     <l n="48">onde vien? dove alberga?</l>
     <l n="49">Forse è, donna crudel, quella pietate</l>
     <l n="50">che voi dal cor cacciate,</l>
     <l n="51">temendo, che per me no' 'l punga o tocchi,</l>
     <l n="52">e, cacciata dal cor, fugge per gli occhi?</l>
    </lg>
    <lg n="5">
     <l n="53">Ingiusto Amor, ben posso io giustamente</l>
     <l n="54">di te dolermi, e dolerommi ogn'ora:</l>
     <l n="55">se, come festi a lei nel mio cor seggio,</l>
     <l n="56">a me nel suo facevi, a tal non fora;</l>
     <l n="57">perché, mirandol dentro, immantinente</l>
     <l n="58">avrei veduto quel che tardi veggio;</l>
     <l n="59">onde, temendo il peggio,</l>
     <l n="60">sarei lunge dal male, ov'oggi sono.</l>
     <l n="61">Ma ti scuso e perdono,</l>
     <l n="62">s'a tanto onor non hai l'alma degnata,</l>
     <l n="63">perché, avendo locata</l>
     <l n="64">ivi la sede tua, non er'io degno</l>
     <l n="65">di viver teco a parte in sì bel regno.</l>
    </lg>
    <lg n="6">
     <l n="66">Sdegno ed Amor guerreggian nel pensiero:</l>
     <l n="67">quest'accende la fiamma in parte spenta,</l>
     <l n="68">quel di gelata neve cuopre il core;</l>
     <l n="69">questi m'annoda più, quel mi rallenta:</l>
     <l n="70">e l'uno e l'altro è sì superbo e fiero,</l>
     <l n="71">che presagir non posso il vincitore.</l>
     <l n="72">Ma ben ti dico, Amore,</l>
     <l n="73">poiché d'ogni mio ben giunsi all'estremo,</l>
     <l n="74">né spero più, né temo,</l>
     <l n="75">se ben ne le tue man vinto ritorno,</l>
     <l n="76">non passerà mai giorno,</l>
     <l n="77">ch'io di te non mi lagni e non mi doglia:</l>
     <l n="78">a forza sarò tuo, ma non a voglia.</l>
    </lg>
    <lg n="7">
     <l n="79">Già s'incomincia a dileguar la neve,</l>
     <l n="80">ed a spander la fiamma al cor accesa;</l>
     <l n="81">già stringer sento i rallentati nodi.</l>
     <l n="82">Amor, io so che, de la vinta impresa</l>
     <l n="83">altiero, m'imporrai peso più greve,</l>
     <l n="84">non già per téma che mai più mi snodi,</l>
     <l n="85">ma per l'ingiuria ch'odi</l>
     <l n="86">del gran disio, che di fuggir mi venne.</l>
     <l n="87">Ma se le chiavi tenne</l>
     <l n="88">quella, che piacque a te, del carcer mio,</l>
     <l n="89">signor, che merit'io?</l>
     <l n="90">E chi fallo maggior ti par che faccia,</l>
     <l n="91">io che men fuggo, od ella che men caccia?</l>
    </lg>
    <lg n="8">
     <l n="92">Lacci, ceppi, catene,</l>
     <l n="93">giogo, prigion, saetta, fiamma e gelo,</l>
     <l n="94">mentre mi cuopre il cielo,</l>
     <l n="95">non mi lasciate un giorno senza voi.</l>
     <l n="96">Amor, fa quanto puoi,</l>
     <l n="97">che, benché molto io pata, poco il sento:</l>
     <l n="98">sì dolce è la cagion del mio tormento!</l>
    </lg>
   </lg>
  </body>
 </text>
</TEI>