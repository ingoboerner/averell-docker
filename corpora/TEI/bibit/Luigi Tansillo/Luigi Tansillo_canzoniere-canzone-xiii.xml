<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XIII</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XIII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">L'ire del mar, che tempestoso sona,</l>
     <l n="2">due pescator temendo,</l>
     <l n="3">trassero a terra il pargoletto legno;</l>
     <l n="4">e, chiusi a piè del monte, ove imprigiona</l>
     <l n="5">Eolo, nell'antro orrendo,</l>
     <l n="6">i venti e le tempeste, e v'ha il suo regno,</l>
     <l n="7">schernìan del mar lo sdegno,</l>
     <l n="8">mentre l'un, lieto e presto,</l>
     <l n="9">avendo ai rai del sol le reti sparte,</l>
     <l n="10">raccoglie in cerchio le bagnate sarte;</l>
     <l n="11">gittato a terra, e mesto,</l>
     <l n="12">l'altro l'umide luci all'austro volse,</l>
     <l n="13">indi la lingua in queste note sciolse:</l>
    </lg>
    <lg n="2">
     <l n="14">— O Galatea, al pianto mio più salda</l>
     <l n="15">che scoglio; più fugace</l>
     <l n="16">che vento, e più crudel che tutto il mare;</l>
     <l n="17">poiché su questa negra arsiccia falda</l>
     <l n="18">di monte, dove in pace</l>
     <l n="19">posai talor, convienmi oggi penare;</l>
     <l n="20">odi mie voci amare</l>
     <l n="21">da quella parte avversa,</l>
     <l n="22">onde tu 'nfiammi l'onde e 'nfiori i colli;</l>
     <l n="23">volgi qua gli occhi, dove tutte molli</l>
     <l n="24">per l'acqua, che si versa</l>
     <l n="25">da la pioggia dei miei, vedrai che stanno</l>
     <l n="26">le pietre, ch'arse tanti secoli hanno.</l>
    </lg>
    <lg n="3">
     <l n="27">Che parlo? A che, tra l'orme aride pietre,</l>
     <l n="28">gittar le mie querele</l>
     <l n="29">a le sorde onde ed a le mute arene?</l>
     <l n="30">Ma s'io non spero che mercé s'impetre</l>
     <l n="31">dalla fiera crudele;</l>
     <l n="32">oda o non oda le mie gravi pene,</l>
     <l n="33">effetto egual ne viene.</l>
     <l n="34">Or, quando a' miei lamenti</l>
     <l n="35">di quelle ingrate orecchie il varco è chiuso,</l>
     <l n="36">ch'udir già mi solean, tu di là giuso</l>
     <l n="37">odimi, o re dei venti,</l>
     <l n="38">e fa, mentre d'altrui teco mi doglio,</l>
     <l n="39">ch'abbian queste onde tregua e questo scoglio.</l>
    </lg>
    <lg n="4">
     <l n="40">Poscia che la cangiata mia fortuna</l>
     <l n="41">vuol che dì e notte io pianga,</l>
     <l n="42">d'ogni duol colmo e d'ogni speme vòto;</l>
     <l n="43">pianger voglio e col sole e con la luna.</l>
     <l n="44">Ma perché men rimanga</l>
     <l n="45">il torto, ond'io mi lagno, al mondo noto,</l>
     <l n="46">o procelloso Noto,</l>
     <l n="47">esci del cavo sasso,</l>
     <l n="48">e pòrtane per l'aria ogni mio dire.</l>
     <l n="49">Pòrtalo; ché se i venti, in sul fiorire,</l>
     <l n="50">se ne portâro (ahi lasso!)</l>
     <l n="51">le mie tante speranze, ragion vuole</l>
     <l n="52">che se ne portino anco le parole.</l>
    </lg>
    <lg n="5">
     <l n="53">Giusto è che i venti se ne portin queste</l>
     <l n="54">parole acerbe mie,</l>
     <l n="55">poiché le dolci altrui se n'han portato.</l>
     <l n="56">Il freddo Borea solo oggi si reste</l>
     <l n="57">di far l'usate vie;</l>
     <l n="58">e, mentre io piango il mio infelice stato,</l>
     <l n="59">stiasi là giù serrato,</l>
     <l n="60">se pur a suo diporto</l>
     <l n="61">per li campi del ciel correr gli aggrada,</l>
     <l n="62">cangi sentiero, o per l'usato vada;</l>
     <l n="63">ma sia, prego, sì accorto,</l>
     <l n="64">a l'uscir che farà del natio speco,</l>
     <l n="65">che voce mia non se ne porti seco.</l>
    </lg>
    <lg n="6">
     <l n="66">Non perché si nasconda il mio martìro,</l>
     <l n="67">il qual, se altrui rivelo,</l>
     <l n="68">ben a chi 'l fece, rivelar si puote;</l>
     <l n="69">ma non voglio che voce né sospiro</l>
     <l n="70">de' miei fèra quel cielo,</l>
     <l n="71">che, lieto del mio mal, credo che ruote;</l>
     <l n="72">né vadan triste note</l>
     <l n="73">fra' spiriti contenti,</l>
     <l n="74">né turbin col mio pianto l'altrui gioia.</l>
     <l n="75">Piuttosto io vo' morir; ma pria ch'io muoia,</l>
     <l n="76">odimi, o re de' venti,</l>
     <l n="77">e fa, mentre d'altrui teco mi doglio,</l>
     <l n="78">ch'abbian queste onde tregua e questo scoglio.</l>
    </lg>
    <lg n="7">
     <l n="79">Or chi credea, quand'io cantai sì lieto</l>
     <l n="80">in questo aspro deserto,</l>
     <l n="81">che pianger vi dovea pur così tosto?</l>
     <l n="82">Deh!, fusse, o Galatea, tanto secreto</l>
     <l n="83">fusse a me stato aperto,</l>
     <l n="84">come non era a te, forse, nascosto!</l>
     <l n="85">Io stesso m'avrei posto</l>
     <l n="86">a l'ore liete fine,</l>
     <l n="87">senza attender che tu la mi ponessi.</l>
     <l n="88">Deh!, che piegate eternamente avessi</l>
     <l n="89">queste vele meschine!</l>
     <l n="90">Poiché, quando adombravan maggior seno,</l>
     <l n="91">mi dovea l'aura e 'l lume venir meno.</l>
    </lg>
    <lg n="8">
     <l n="92">O vera tramontana del mio corso,</l>
     <l n="93">poiché smarrita t'aggio,</l>
     <l n="94">qual calamita fia che mi ti renda?</l>
     <l n="95">È questo il porto, ove, da poi trascorso</l>
     <l n="96">così lieto viaggio,</l>
     <l n="97">vuoi che l'ancore io gitti, e terra prenda?</l>
     <l n="98">Qui vuoi che d'alto io scenda?</l>
     <l n="99">Oimè!, quanto tranquilla,</l>
     <l n="100">più della terra, mi pareva l'onda!</l>
     <l n="101">Mentr'ebbi il lume e l'aura tua seconda,</l>
     <l n="102">fummi Cariddi e Scilla,</l>
     <l n="103">un tempo, porto; or tempestoso flutto</l>
     <l n="104">m'è fatto, non che il mar, ma il mondo tutto.</l>
    </lg>
    <lg n="9">
     <l n="105">Accolga pur con amoroso braccio</l>
     <l n="106">Messina ogni uom che fugge</l>
     <l n="107">dai latrati di Scilla e da la gola</l>
     <l n="108">di Cariddi: ch'io più sicuro giaccio</l>
     <l n="109">ove più l'onda mugge.</l>
     <l n="110">E poi che la mia luce altri m'invola,</l>
     <l n="111">voglio che morte sola</l>
     <l n="112">sia porto ai miei tormenti.</l>
     <l n="113">Ben presi in su quel braccio alto riposo;</l>
     <l n="114">or m'è, sovra ogni pelago, noioso.</l>
     <l n="115">Odimi, o re de' venti,</l>
     <l n="116">e fa, mentre d'altrui teco mi doglio,</l>
     <l n="117">ch'abbian queste onde tregua e questo scoglio.</l>
    </lg>
    <lg n="10">
     <l n="118">Il mar tuttavia gonfia,</l>
     <l n="119">e, 'l mio dolor s'avanza;</l>
     <l n="120">e tu, canzon, nel cominciar sei stanca.</l>
     <l n="121">Or, poiché a pianger tempo non ne manca,</l>
     <l n="122">acciò ch'oggi a bastanza</l>
     <l n="123">de l'altrui torto e del mio mal mi lagne,</l>
     <l n="124">escan da mezzo 'l cor l'altre compagne.</l>
    </lg>
   </lg>
  </body>
 </text>
</TEI>