<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE IV</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE IV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, ch'alberghi e vivi nei mio petto,</l>
     <l n="2">spargi a le voci mie quella dolcezza,</l>
     <l n="3">c'hai di tua mano intorno al cor raccolta;</l>
     <l n="4">poi che cantar mi fai nova bellezza,</l>
     <l n="5">dammi dolce lo stil, com'è il soggetto,</l>
     <l n="6">sì ch'il gradisca più chi più m'ascolta:</l>
     <l n="7">raddoppia alcuna volta</l>
     <l n="8">i tuoi dolci sospir, mentr'io ragiono,</l>
     <l n="9">perché più dolce sòno</l>
     <l n="10">portin le mie parole all'altrui orecchi:</l>
     <l n="11">sian queste rime specchi</l>
     <l n="12">de l'alma; onde s'avvien ch'altri l'intenda,</l>
     <l n="13">il bel, che dentro asconde, fuor risplenda.</l>
    </lg>
    <lg n="2">
     <l n="14">Bellezze rare in cielo e in terra sole,</l>
     <l n="15">invidia all'altra età, gloria alla nostra,</l>
     <l n="16">face d'amore e sol degli occhi miei,</l>
     <l n="17">se quanto l'alma col pensier mi mostra,</l>
     <l n="18">mostrar potess'io altrui con le parole,</l>
     <l n="19">ragionando di voi, cose direi</l>
     <l n="20">sì nove, che farei</l>
     <l n="21">agghiacciar l'Etiòpi, arder gli Sciti,</l>
     <l n="22">e i vostri onor graditi</l>
     <l n="23">seriano, forse, in parti al sole ignote.</l>
     <l n="24">Or ciò, che le mie note</l>
     <l n="25">cantan di voi, tant'è minor del vero,</l>
     <l n="26">quanto può men la lingua, che 'l pensiero.</l>
    </lg>
    <lg n="3">
     <l n="27">Se mille volte il giorno in voi riguardo,</l>
     <l n="28">mille nove ragion, perch'io più v'ami,</l>
     <l n="29">all'alma desiosa il senso adduce.</l>
     <l n="30">Gitta il soave riso ognor novi ami,</l>
     <l n="31">e nove fiamme piovon dal bel guardo:</l>
     <l n="32">questo, e via più, fa il bel ch'in voi riluce.</l>
     <l n="33">Ma quando mi conduce</l>
     <l n="34">la mente a penetrar l'alta virtude,</l>
     <l n="35">che la bell'alma chiude,</l>
     <l n="36">parmi allor che la bocca e gli occhi e il riso</l>
     <l n="37">e i membri, in paradiso</l>
     <l n="38">fatti per man de gli angioli e di Dio,</l>
     <l n="39">sian la minor cagion dell'arder mio.</l>
    </lg>
    <lg n="4">
     <l n="40">Chi potria mai narrar l'alte, infinite</l>
     <l n="41">grazie del ciel, ch'a larga man vi denno,</l>
     <l n="42">alma real, tutti i miglior pianeti?</l>
     <l n="43">Venere la beltà, Mercurio il senno</l>
     <l n="44">e le parole, ch'a l'inferno udite,</l>
     <l n="45">quei ch'han pena maggior, farian pur lieti.</l>
     <l n="46">Cerchin pur i poeti</l>
     <l n="47">questo e quel monte, ch'io, per farmi chiaro,</l>
     <l n="48">da vostra bocca imparo:</l>
     <l n="49">voi sete il mio Parnaso e il mio Elicona;</l>
     <l n="50">solo per voi risuona</l>
     <l n="51">la Musa mia quel poco che rimbomba:</l>
     <l n="52">voi mi date lo spirto, io son la tromba.</l>
    </lg>
    <lg n="5">
     <l n="53">Guarda la fronte vostra alta onestate,</l>
     <l n="54">che con lancia e con scudo a chi vi mira</l>
     <l n="55">egualmente d'amor fere ed offende.</l>
     <l n="56">Ogni occhio, ogni pensier, ch'in voi si gira,</l>
     <l n="57">convien che sia nemico di viltate.</l>
     <l n="58">Dunque s'un'alma, ch'al miglior s'apprende,</l>
     <l n="59">in seguir voi s'accende,</l>
     <l n="60">non se ne meravigli il mondo errante,</l>
     <l n="61">se le cagion son tante:</l>
     <l n="62">bench'il mio ardor non fu nel mondo acceso,</l>
     <l n="63">né d'esca umana appreso,</l>
     <l n="64">ma in più leggiadra guisa e in più bel loco,</l>
     <l n="65">prima che nascess'io, nacque il mio foco.</l>
    </lg>
    <lg n="6">
     <l n="66">Fra le più sante idee, fra le più belle,</l>
     <l n="67">ch'in grembo a la divina e prima mente</l>
     <l n="68">riserbasse l'eterno alto Fattore,</l>
     <l n="69">splendea la vostra in ciel, non altrimente</l>
     <l n="70">ch'in bel seren la luna fra le stelle;</l>
     <l n="71">onde infiammò la mia del suo splendore.</l>
     <l n="72">Così del suo amore</l>
     <l n="73">fra l'altre ardea, com'ardo oggi io fra noi;</l>
     <l n="74">e com'in veder voi</l>
     <l n="75">io godo, ella godea, qual vera amante:</l>
     <l n="76">così mill'anni avante</l>
     <l n="77">ch'alcun di noi venisse a caldo e a gelo,</l>
     <l n="78">il nostro amor si cominciò dal cielo.</l>
    </lg>
    <lg n="7">
     <l n="79">Fece l'eterna man vostra sembianza</l>
     <l n="80">e mia, là suso, di conformi tempre,</l>
     <l n="81">perché l'idea nel ciel, l'anima in terra</l>
     <l n="82">con più vivace amor si amasser sempre,</l>
     <l n="83">dando forza al desir la somiglianza.</l>
     <l n="84">Qual tronco ove s'innesta, che s'afferra</l>
     <l n="85">col ramo e in un si serra,</l>
     <l n="86">tal io, nel cor tenendo il bel simìle,</l>
     <l n="87">per farmi più gentile,</l>
     <l n="88">tutto col tempo in lui mi trasformai.</l>
     <l n="89">E se me stesso amai,</l>
     <l n="90">via più che il bel Narcisso, ed amo ognora,</l>
     <l n="91">il pensar che son voi, sol m'innamora.</l>
    </lg>
    <lg n="8">
     <l n="92">Di quant'io servo, il premio</l>
     <l n="93">sia questo, Amor: quella beltà infinita,</l>
     <l n="94">che innanzi de la vita</l>
     <l n="95">cotanto amai, fa che, dopo la morte,</l>
     <l n="96">io l'ami, e via più forte:</l>
     <l n="97">ché non tem'io sì del morir la doglia,</l>
     <l n="98">come che di amar lei non mi distoglia.</l>
    </lg>
   </lg>
  </body>
 </text>
</TEI>