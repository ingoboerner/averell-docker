<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE VII</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE VII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">È dunque ver, dunque esser può, ch'io parta,</l>
     <l n="2">ed, in un punto, al mio doppio oriente,</l>
     <l n="3">ed a due soli, oimè, le spalle io volga?</l>
     <l n="4">Il mio proprio voler, dunque, consente,</l>
     <l n="5">che quest'anima afflitta in due si parta,</l>
     <l n="6">e 'l più di lei, e 'l meglio, mi si tolga?</l>
     <l n="7">Dunque, esser può ch'io sciolga</l>
     <l n="8">la corda dal bel lido, e me ne vada</l>
     <l n="9">per così lunga strada,</l>
     <l n="10">lunge da la mia luce e dal mio core,</l>
     <l n="11">là, dov'il giorno more,</l>
     <l n="12">acciò che, mentre il grave esilio duri,</l>
     <l n="13">la notte con doppia ombra mi si oscuri?</l>
    </lg>
    <lg n="2">
     <l n="14">Debb'io, dunque, lasciar l'amena e vaga</l>
     <l n="15">riva del bel Sebeto, pargoletto,</l>
     <l n="16">ma sovra ogn'altro avventuroso fiume,</l>
     <l n="17">riva d'ogni piacer, d'ogni diletto;</l>
     <l n="18">per gir là, dove il grande Ibero allaga</l>
     <l n="19">i nudi campi; acciò che senza lume</l>
     <l n="20">in pianto mi consume?</l>
     <l n="21">O quante volte, lagrimando, io dissi</l>
     <l n="22">quel dì, pria ch'io partissi</l>
     <l n="23">(ma quella, che non va dove non noce,</l>
     <l n="24">non ascoltò mia voce):</l>
     <l n="25">— O Morte, in questa dura dipartita,</l>
     <l n="26">prima che parta il piè, parta la vita! —</l>
    </lg>
    <lg n="3">
     <l n="27">E perché sia quest'aspra lontananza</l>
     <l n="28">più grave e più noiosa che la morte,</l>
     <l n="29">che sola di martìr potrebbe trarme,</l>
     <l n="30">a tutte altre contraria è la mia sorte:</l>
     <l n="31">ché del bel viso l'unica sembianza</l>
     <l n="32">qual sia, non posso a mente figurarme,</l>
     <l n="33">per talor consolarme:</l>
     <l n="34">contrario effetto a quel degli altri amanti,</l>
     <l n="35">i quai sempre han davanti</l>
     <l n="36">agli occhi de la mente il viso amato;</l>
     <l n="37">e 'n tronco e 'n rive e n' prato</l>
     <l n="38">l'adombran lieti, e 'l veggon desti e 'n sonno:</l>
     <l n="39">ché, se l'error durasse, altro non vonno.</l>
    </lg>
    <lg n="4">
     <l n="40">Ma miracol non è, che mi sia tolto</l>
     <l n="41">d'aver obietto, ove il pensier disegne</l>
     <l n="42">la bella idea, ch'è in cielo, e non altrove:</l>
     <l n="43">ché non ha cose il mondo, che sian degne,</l>
     <l n="44">che ritrar vi si debba il divin volto.</l>
     <l n="45">E come son le sue bellezze nove,</l>
     <l n="46">così convien che prove</l>
     <l n="47">nove forze d'amor l'alma che l'ama,</l>
     <l n="48">e di ritrarla brama:</l>
     <l n="49">onde nel cominciar de la bell'opra,</l>
     <l n="50">par che l'offuschi o cuopra</l>
     <l n="51">un splendor grande, che l'abbagli e arda,</l>
     <l n="52">sì come avvien a ch'il sol fiso guarda.</l>
    </lg>
    <lg n="5">
     <l n="53">Poiché l'ardente luce del bel viso</l>
     <l n="54">e del sembiante, a cui veder non spero</l>
     <l n="55">simil giammai, se sovra 'l ciel non saglio,</l>
     <l n="56">m'abbarbaglia la vista del pensero,</l>
     <l n="57">quando a pensarlo di lontan m'affiso;</l>
     <l n="58">tal di ritrarlo in modo alcun non vaglio;</l>
     <l n="59">né dipingo, né intaglio,</l>
     <l n="60">con penna di pensiero o di martello,</l>
     <l n="61">parte alcuna del bello,</l>
     <l n="62">ond'è sì adorno il bel corpo felice</l>
     <l n="63">di questa mia fenice;</l>
     <l n="64">n'andrò membrando la beltà celeste</l>
     <l n="65">de l'alma, a cui fa sì bel corpo veste.</l>
    </lg>
    <lg n="6">
     <l n="66">Mentre lontano i' vò del suo bel raggio,</l>
     <l n="67">membrando andrò l'angelich'apparenze</l>
     <l n="68">del mio sole, e l'illustri alte maniere,</l>
     <l n="69">e l'accorte onestissime accoglienze,</l>
     <l n="70">e 'l rider vago e 'l parlar dolce e saggio</l>
     <l n="71">da far cortesi le selvaggie fiere;</l>
     <l n="72">e, quel che più mi fere,</l>
     <l n="73">l'alto valor, che in quel bel petto regna,</l>
     <l n="74">che chi gradisce o sdegna,</l>
     <l n="75">alzar può su le stelle e por sotterra:</l>
     <l n="76">quel valor solo in terra,</l>
     <l n="77">al cui merto sarìa poca mercede</l>
     <l n="78">mille mondi tener sotto 'l bel piede.</l>
    </lg>
    <lg n="7">
     <l n="79">Quel gran valor, ch'è sol cagion ch'io vaglia,</l>
     <l n="80">e, con la mente ad alte imprese aspire:</l>
     <l n="81">ché per me stesso i' sarai nulla o poco,</l>
     <l n="82">e ch'io spregi il penar, spregi 'l morire,</l>
     <l n="83">né d'altro, che di gloria, unqua mi caglia.</l>
     <l n="84">Così lontan da voi, dolce mio foco,</l>
     <l n="85">non avrà tempo o loco,</l>
     <l n="86">dove io di voi non oda, o di voi veda,</l>
     <l n="87">fin a quel dì, che rieda</l>
     <l n="88">(sì come spero) al sommo ben, ch'or lasso;</l>
     <l n="89">e se di passo in passo</l>
     <l n="90">questa speranza, nel martìr, ch'io porto,</l>
     <l n="91">non mi desse sostegno, io sarei morto.</l>
    </lg>
    <lg n="8">
     <l n="92">Questa verde speranza è la catena</l>
     <l n="93">che sostien l'alma mia, che non si scioglia,</l>
     <l n="94">e la virtù di così bel ritratto:</l>
     <l n="95">e quando più possente la mia doglia</l>
     <l n="96">corre sfrenata, allor più la raffrena,</l>
     <l n="97">ché trar a morte mi vorrebbe affatto;</l>
     <l n="98">e 'l rimembrar d'ogni atto</l>
     <l n="99">e d'ogni voce, ch'io mai vidi o intesi,</l>
     <l n="100">da che di voi m'accesi,</l>
     <l n="101">fin al giorno crudel, ch'io vi lasciai.</l>
     <l n="102">Ma non però fia mai,</l>
     <l n="103">ch'il mio martìr lungi da voi si tempre,</l>
     <l n="104">o ch'io non sia per lagrimar mai sempre.</l>
    </lg>
    <lg n="9">
     <l n="105">Di tosto rivedervi salda speme</l>
     <l n="106">sempre mantiensi nel mio petto, verde;</l>
     <l n="107">d'altro non già, ch'Amor prometta a' suoi:</l>
     <l n="108">ché chi a voi dàsse, al primo incontro perde</l>
     <l n="109">la libertade e la speranza insieme;</l>
     <l n="110">né sparar deve maggior premio poi,</l>
     <l n="111">che lagrimar per voi.</l>
     <l n="112">E chi per voi non arde, non è certo</l>
     <l n="113">colpa del vostro merto,</l>
     <l n="114">ma del giudicio uman, c'ha talor fosco.</l>
     <l n="115">Ond'io, che il riconosco,</l>
     <l n="116">il mio destin cortese benedico,</l>
     <l n="117">ch'in darmi a voi, mi si mostrò sì amico.</l>
    </lg>
    <lg n="10">
     <l n="118">Canzon, se tua ventura</l>
     <l n="119">vorrà, che mai t'accolga amica mano,</l>
     <l n="120">dirai: — Mentre lontano</l>
     <l n="121">il mio signor sen va dal suo bel sole,</l>
     <l n="122">nessun fia, ch'il console:</l>
     <l n="123">ché chi partir si può da un tanto bene,</l>
     <l n="124">o morir deve, o viver sempre in pene. —</l>
    </lg>
   </lg>
  </body>
 </text>
</TEI>