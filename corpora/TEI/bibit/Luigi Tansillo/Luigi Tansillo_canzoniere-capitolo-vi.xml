<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CAPITOLO VI</title>
    <author>Luigi Tansillo</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-capitolo-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CAPITOLO VI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CAPITOLO VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">“Che debbo far? Che mi consigli, Amore? “,</l>
     <l n="2">poiché, morendo, mi ha lasciato cieco</l>
     <l n="3">“quella che fu del secol nostro onore”.</l>
    </lg>
    <lg n="2">
     <l n="4">Amor, che mi consigli? Io parlo teco:</l>
     <l n="5">non mi rispondi? Oimè!, se ben t'avvedi,</l>
     <l n="6">“gran cagione hai di dover pianger meco”.</l>
    </lg>
    <lg n="3">
     <l n="7">Ponerti e arco e face sotto i piedi</l>
     <l n="8">dovresti, e pianger sempre, sconsolato:</l>
     <l n="9">“caduta è la tua gloria, e tu no' 'l vedi”.</l>
    </lg>
    <lg n="4">
     <l n="10">Poiché sì duro sei, l'acerbo fato</l>
     <l n="11">piangerò solo; ma qual pianto, ahi lasso!,</l>
     <l n="12">“potria agguagliarsi al mio doglioso stato?”</l>
    </lg>
    <lg n="5">
     <l n="13">Debili son le rime e lo stil basso,</l>
     <l n="14">pur ragionando del mio grave duolo;</l>
     <l n="15">“dovrian de la pietà rompere un sasso”.</l>
    </lg>
    <lg n="6">
     <l n="16">Ma tu, donna gentil, alzata a volo,</l>
     <l n="17">godi là sù tra l'anime beate,</l>
     <l n="18">“e m'hai lasciato qui misero e solo”.</l>
    </lg>
    <lg n="7">
     <l n="19">Per quella ben gradita, alma onestate,</l>
     <l n="20">che ti fu scala al ciel, vincati alquanto,</l>
     <l n="21">“angel novo, là sù, di me pietate”.</l>
    </lg>
    <lg n="8">
     <l n="22">Odi i miei tristi versi, odi il mio canto,</l>
     <l n="23">dopo la tua sì cruda dipartita</l>
     <l n="24">“vòlti subitamente in doglia e in pianto”.</l>
    </lg>
    <lg n="9">
     <l n="25">Benché dal mondo rio ti veggia uscita,</l>
     <l n="26">sempre serai, come già fuste, pace,</l>
     <l n="27">“lume e riposo di mia stanca vita”.</l>
    </lg>
    <lg n="10">
     <l n="28">E se sperasse Amor con nova face</l>
     <l n="29">la sua, già spenta, riscaldarmi mai,</l>
     <l n="30">“vive in speranza debile e fallace”.</l>
    </lg>
    <lg n="11">
     <l n="31">Anzi se qui, nel mondo, io ti lodai,</l>
     <l n="32">e 'n tuoi begli occhi, mentre qui fur nostri,</l>
     <l n="33">“i miei cari pensier e 'l cor lasciai”,</l>
    </lg>
    <lg n="12">
     <l n="34">or che tu splendi in quei stellanti chiostri,</l>
     <l n="35">ti adoro, e ti consacro, alma mia diva,</l>
     <l n="36">“ingegno, penne, tempo, carte e 'nchiostri”.</l>
    </lg>
    <lg n="13">
     <l n="37">E s'esser può ch'io senza te mi viva,</l>
     <l n="38">spero che molti, dopo noi, diranno:</l>
     <l n="39">“Beati gli occhi che la vidder viva”.</l>
    </lg>
    <lg n="14">
     <l n="40">Ma temo che i miei dì pochi seranno,</l>
     <l n="41">a quel ch'io sento: l'anima ad ogn'ora,</l>
     <l n="42">“pascendosi di duol, d'ira e d'affanno”.</l>
    </lg>
    <lg n="15">
     <l n="43">E sendo tu, ben mio, del mondo fora,</l>
     <l n="44">da le cui man pendeva ogni mia sorte,</l>
     <l n="45">“gran meraviglia ho com'io viva ancora!”</l>
    </lg>
    <lg n="16">
     <l n="46">Non moro, acciò che 'l viver mi sconforte;</l>
     <l n="47">ben mi posso lagnar di te, natura,</l>
     <l n="48">“ch'in dee non credev'io regnasse morte”.</l>
    </lg>
    <lg n="17">
     <l n="49">Quelle due stelle, e quell'onesta e pura</l>
     <l n="50">fronte, più che 'l sol chiara, e quel bel volto</l>
     <l n="51">“chi pensò mai veder far terra oscura”?</l>
    </lg>
    <lg n="18">
     <l n="52">Ma, benché, ingiusta morte, avendo sciolto</l>
     <l n="53">l'inclito spirto da la bella spoglia,</l>
     <l n="54">“in un momento ogni mio ben m'hai tolto”,</l>
    </lg>
    <lg n="19">
     <l n="55">toglier non mi potra' l'ardente voglia</l>
     <l n="56">d'amarla; e fin al piè de l'ultim'ore</l>
     <l n="57">“non vo' che da tal nodo Amor mi scioglia”:</l>
    </lg>
    <lg n="20">
     <l n="58">“ché bel fin fa, chi, ben amando, more”.</l>
    </lg>
   </lg>
  </body>
 </text>
</TEI>