<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XXI</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XXI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Eletto in ciel, possente e sommo Padre,</l>
     <l n="2">ch'al maggior uopo, ai più turbati tempi</l>
     <l n="3">vesti il gran manto, e l'alta sede ingombre,</l>
     <l n="4">acciò che degli error malvagi ed empi</l>
     <l n="5">con l'alto tuo saper le nebbie sgombre,</l>
     <l n="6">ch'ai chiari rai fan bende oscure ed adre</l>
     <l n="7">della Donna a Dio sposa ed a noi madre;</l>
     <l n="8">s'eternamente in vita ella si sieda,</l>
     <l n="9">e col piè calchi l'altrui insidie e l'armi;</l>
     <l n="10">breve ora al suon dei miei interdetti carmi</l>
     <l n="11">delle tue sante leggi il rigor ceda,</l>
     <l n="12">sì che intanto, ch'io chieda</l>
     <l n="13">perdon, non pecchi, o i santi orecchi offenda,</l>
     <l n="14">ma con quella, ond'errai, chieda l'emenda.</l>
    </lg>
    <lg n="2">
     <l n="15">Né prime son, né ultime, fian queste</l>
     <l n="16">rime, sacre al tuo nome, alto, immortale.</l>
     <l n="17">Cantai ben altre, che nel sen mi guardo;</l>
     <l n="18">ma la sù di volar non ebber ale,</l>
     <l n="19">né virtù d'affisar sublime sguardo</l>
     <l n="20">ch'abbaglia occhio mortal lume celeste.</l>
     <l n="21">E n'avrai più, se 'l tuo favor mi preste,</l>
     <l n="22">sì ch'il chiuso Elicona mi sia aperto.</l>
     <l n="23">E chi può star che non descriva o cante</l>
     <l n="24">tua vita, tue grand'opre, e poscia e innante</l>
     <l n="25">ch'il piè illustre poggiasse a par del merto?</l>
     <l n="26">Ed è ben degno certo,</l>
     <l n="27">ch'abbi tu vivo in ciel parte e governo,</l>
     <l n="28">poscia che 'l mondo avesti sempre a scherno.</l>
    </lg>
    <lg n="3">
     <l n="29">Splendor di sangue e d'avi in pace e in guerra,</l>
     <l n="30">ed oro e gemme e cerchi e mitre ed ostri,</l>
     <l n="31">e tanti tuoi, ch' han tanti maggior gradi,</l>
     <l n="32">e tutto quel ch'ammiran gli occhi nostri,</l>
     <l n="33">tu dispregiasti; onde cotanto aggradi</l>
     <l n="34">al re del ciel, che ti destina in terra</l>
     <l n="35">quel gran poter, ch'apre il suo regno e serra.</l>
     <l n="36">Né invan la Providenza alta e suprema,</l>
     <l n="37">che tutto vede ed a cui nulla è lunge,</l>
     <l n="38">due nomi, il Paolo e 'l Piero, in te congiunge,</l>
     <l n="39">l'un con le fasce e l'altro col diadema,</l>
     <l n="40">perché ognun t'ami e tema;</l>
     <l n="41">com'or, che mentre d'ambi l'orme segui,</l>
     <l n="42">l'un col sermon, l'altro con l'opre adegui.</l>
    </lg>
    <lg n="4">
     <l n="43">Vero seguace del buon Padre, a cui</l>
     <l n="44">manda il Signor, che tante e tante volte</l>
     <l n="45">largo perdoni, fin che fragil pecche,</l>
     <l n="46">peccai, me stesso accuso: a Dio rivolte</l>
     <l n="47">ho lingua e mano:ambedue tronche o secche</l>
     <l n="48">vorrei piuttosto aver, ch'esser, qual fui,</l>
     <l n="49">cagion talor d'obliqui esempi altrui;</l>
     <l n="50">ma fu quel mio peccar sul verde aprile</l>
     <l n="51">degli anni, che non han frutto, né senno;</l>
     <l n="52">né vaghezza o speranza errar mi fenno</l>
     <l n="53">d'alzar mio nome con sì basso stile;</l>
     <l n="54">error fu giovanile</l>
     <l n="55">quel, ch', attempato, oggi riprendo e scuso:</l>
     <l n="56">ché 'l quinto lustro ancor non avea chiuso.</l>
    </lg>
    <lg n="5">
     <l n="57">Finsi (e pentito poi ne piansi indarno,</l>
     <l n="58">che in altro errar lo stil non mi rimembra)</l>
     <l n="59">rozzo villan sotto festose larve;</l>
     <l n="60">ma di tal modo gli adombrai le membra,</l>
     <l n="61">ch'altrui gioioso e non lascivo parve;</l>
     <l n="62">e sol pensai scherzar fra il Liri e 'l Sarno,</l>
     <l n="63">non già ch'il Tebro l'ascoltasse e l'Arno.</l>
     <l n="64">Per quella gioia, ch'ebbe l'Uscier santo</l>
     <l n="65">(s'accrescer si può gioia in paradiso),</l>
     <l n="66">quando te vide al suo gran trono assiso</l>
     <l n="67">(ché raro uom dopo lui l'empìo cotanto),</l>
     <l n="68">prendi in grado il mio pianto:</l>
     <l n="69">le note, ch'il mio dir dannan per sempre,</l>
     <l n="70">sien casse, prego, o il lor rigor si tempre.</l>
    </lg>
    <lg n="6">
     <l n="71">Ch'un sol de' miei, malnato incauto figlio,</l>
     <l n="72">all'osservanza ed all' onor deroghi</l>
     <l n="73">del viver casto, e dei costumi gravi,</l>
     <l n="74">io medesmo il condanno, che dai luoghi,</l>
     <l n="75">ov'aprir ponno il ciel tue sante chiavi,</l>
     <l n="76">egli abbia eterno e vergognoso esiglio;</l>
     <l n="77">ma chi non porse altrui forza o consiglio,</l>
     <l n="78">né seco a parte andò d'alcun suo eccesso,</l>
     <l n="79">non sbandir, Pastor giusto, dal tuo gregge.</l>
     <l n="80">Suol ben l'umana e la divina legge</l>
     <l n="81">fallo orribil, dai padri già commesso,</l>
     <l n="82">stender nei figli spesso;</l>
     <l n="83">ma di qualunque enormi alti peccati</l>
     <l n="84">non usò di punir frate ne' frati.</l>
    </lg>
    <lg n="7">
     <l n="85">Son gli altri suoi fratei candidi, onesti,</l>
     <l n="86">nati di puri e leciti imenei,</l>
     <l n="87">né carta unqua vergâr d'indegne note.</l>
     <l n="88">Qual canta i pregi altrui, qual gli ardor miei;</l>
     <l n="89">voci, ch'ogni bell'alma aggradir puote;</l>
     <l n="90">qual gli umani accidenti or lieti or mesti,</l>
     <l n="91">e qual dei nostri eroi gl'incliti gesti.</l>
     <l n="92">Un è, che volto a Dio lo stile e il core,</l>
     <l n="93">canta le amare lagrime, che sparse,</l>
     <l n="94">poiché il gran Re vêr lui degnò girarse,</l>
     <l n="95">il Nocchier santo, il nobil Pescatore,</l>
     <l n="96">di cui tu successore</l>
     <l n="97">sei nel sacro timone e nella barca,</l>
     <l n="98">che scogli e mar per te sicura varca.</l>
    </lg>
    <lg n="8">
     <l n="99">Le lagrime, i sospiri, e le querele,</l>
     <l n="100">che dagli occhi e dal petto uscîr di Pietro,</l>
     <l n="101">mentre il Signor del ciel sotterra giacque,</l>
     <l n="102">contempla sì devoto, e spiega in metro,</l>
     <l n="103">ch'a dotte orecchie e pie spesso udir piacque:</l>
     <l n="104">e molti oggi del coro più fedele</l>
     <l n="105">bramano, ch'esca; e lor grava, che 'l cele.</l>
     <l n="106">E giurerei, che 'l tuo divin pensiero,</l>
     <l n="107">ch'è sempre mosso da chi move il cielo,</l>
     <l n="108">si volse a me per riscaldar il gelo,</l>
     <l n="109">ch'ir mi fea pigro all'opra, da cui spero</l>
     <l n="110">guadagno d'onor vero,</l>
     <l n="111">non pur ristor del danno, ch'altri fea;</l>
     <l n="112">tal che il buon giovi, quanto nocque il reo.</l>
    </lg>
    <lg n="9">
     <l n="113">Ma come farsi udir, come uscir fuora</l>
     <l n="114">potrà del tristo albergo all'aria lieta,</l>
     <l n="115">se la man, ch'apre il ciel, non gli apre l'uscio?</l>
     <l n="116">O come vi starà, s'ella gliel vieta?</l>
     <l n="117">Qual augellin, che père entro il suo guscio,</l>
     <l n="118">tal ei dentro il mio petto, ove dimora,</l>
     <l n="119">e là, 've nacque, converrà che mora.</l>
     <l n="120">L'alta bontà, che il tuo valor fe' degno</l>
     <l n="121">di regger l'arca, onde si salva il mondo,</l>
     <l n="122">e del terreno e del celeste pondo,</l>
     <l n="123">spenga in quel cor sì saggio il giusto sdegno.</l>
     <l n="124">Così il commesso legno,</l>
     <l n="125">cui Borea assale, i venti spregi e l'onda;</l>
     <l n="126">e al tuo piè cada quanto il mar circonda.</l>
    </lg>
    <lg n="10">
     <l n="127">Aver la mente d'ogni macchia pura,</l>
     <l n="128">e creder, pio, quel che vulgo empio nega,</l>
     <l n="129">vagliami sì, ch'angel pietoso porte</l>
     <l n="130">al tuo cospetto voce d'uom, che prega,</l>
     <l n="131">e più che 'l fiero strale della morte</l>
     <l n="132">teme il flagello della tua censura.</l>
     <l n="133">Non pur tra' sette monti e l'alte mura,</l>
     <l n="134">e ovunque sia mia debil fama sparta;</l>
     <l n="135">ma al santo lato, al tuo sacrato nido</l>
     <l n="136">avrò dell'esser mio testimon fido,</l>
     <l n="137">e qual miei giorni d'ora in ora io parta.</l>
     <l n="138">Fu, gran Padre, la carta</l>
     <l n="139">vana talor, la vita sempre onesta;</l>
     <l n="140">e tal sarà quanto di lei mi resta.</l>
     <l n="141">Vedrai, Canzon, ma sconosciuta, il Tebro:</l>
     <l n="142">non t'appressar profana al divin tetto,</l>
     <l n="143">né la croce baciar sul sacro piede;</l>
     <l n="144">ma lunge al suo passar grida mercede,</l>
     <l n="145">e dì, l'altrui narrando, il mio difetto:</l>
     <l n="146">che in quel beato petto,</l>
     <l n="147">u' le cure del mondo e del ciel sono,</l>
     <l n="148">“Spero trovar pietà, non che perdono”.</l>
    </lg>
   </lg>
  </body>
 </text>
</TEI>