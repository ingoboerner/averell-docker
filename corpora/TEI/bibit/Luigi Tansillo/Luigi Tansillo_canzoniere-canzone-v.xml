<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE V</title>
    <author>Luigi Tansillo</author>
   </titleStmt>
   <extent>
    <measure unit="stanza">10</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE V</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se, bandita da voi quella pietate,</l>
     <l n="2">ch'in ogni casto alberga e nobil petto,</l>
     <l n="3">volete, anima bella, tormentarme;</l>
     <l n="4">piacciavi almen, ch'io possa a mio diletto,</l>
     <l n="5">mentre soffro il martìr, che voi mi date,</l>
     <l n="6">del mio duol fra me stesso lamentarme.</l>
     <l n="7">Non mi vietate l'arme,</l>
     <l n="8">che più sovente adopra chi men puote:</l>
     <l n="9">fate, se mai percuote</l>
     <l n="10">o voce o sospir mio l'orecchie vostre,</l>
     <l n="11">ch'il bel volto non mostre</l>
     <l n="12">segno, che spiaccia a voi ch'io mi lamenti:</l>
     <l n="13">e questo sia il ristor de' miei tormenti.</l>
    </lg>
    <lg n="2">
     <l n="14">De' miei tormenti lamentarmi intendo,</l>
     <l n="15">e pianger le mie colpe, che son molte;</l>
     <l n="16">non già di voi, cagion d'ogni mio bene.</l>
     <l n="17">Ché, se voi m'uccidete mille volte,</l>
     <l n="18">mille del mio morir grazie vi rendo.</l>
     <l n="19">Né 'l maggior danno, che da voi mi viene,</l>
     <l n="20">può recar tante pene,</l>
     <l n="21">ch'aggiunghino il piacer, che da voi nasce,</l>
     <l n="22">quando 'l pensier si pasce,</l>
     <l n="23">non pur l'occhio, di vostra alma beltade.</l>
     <l n="24">Né tutta la mia etade</l>
     <l n="25">potria in parte pagar, quanto a voi deggio,</l>
     <l n="26">quel punto sol, che i bei vostr'occhi veggio.</l>
    </lg>
    <lg n="3">
     <l n="27">Oimè, ch'in nominarvi, occhi beati,</l>
     <l n="28">l'alma si desta per lasciar la sede</l>
     <l n="29">del cor, dove con voi regnava in pace.</l>
     <l n="30">Or se n' vorria fuggir; tanto vi vede</l>
     <l n="31">ivi entro fulgurar d'ira infiammati;</l>
     <l n="32">onde viver non vuol, s'a voi non piace:</l>
     <l n="33">ché quel, che a voi dispiace,</l>
     <l n="34">ella non può gradire: e s'alcun'ora</l>
     <l n="35">indugia a far ch'io mora,</l>
     <l n="36">va sperando che l'ira al suo fin giunga.</l>
     <l n="37">Ma s'esser dee più lunga,</l>
     <l n="38">squarcerà da sé stessa il mortal velo,</l>
     <l n="39">e non girà, se non v'aggrada, in cielo.</l>
    </lg>
    <lg n="4">
     <l n="40">Chi le guerre, le paci, il bene e il male,</l>
     <l n="41">ed ogni sua fortuna attende solo</l>
     <l n="42">dal ciglio di sua donna, e non d'altronde,</l>
     <l n="43">oggi conoscer può qual sia il mio duolo,</l>
     <l n="44">veggendo ch'ai begli occhi più non cale,</l>
     <l n="45">che i miei, dì e notte, versin amar'onde;</l>
     <l n="46">e i dolci sguardi, donde</l>
     <l n="47">io prendea vita, omai minaccian morte.</l>
     <l n="48">Veggio le belle porte</l>
     <l n="49">di rubini e di perle per me chiuse,</l>
     <l n="50">ond'Apollo e le Muse</l>
     <l n="51">uscir solean sovente a darm'aita;</l>
     <l n="52">talché né lode spero più, né vita.</l>
    </lg>
    <lg n="5">
     <l n="53">Né la vita piacer, né l'onor gloria</l>
     <l n="54">dar mi potria, senza l'usato e caro</l>
     <l n="55">sguardo e 'l bel riso e gli altri don ch'insieme</l>
     <l n="56">condian d'alta dolcezza ogni mio amaro.</l>
     <l n="57">Deh, mora del passato la memoria,</l>
     <l n="58">se del futuro ha da morir la speme!</l>
     <l n="59">Ahi, lasso!, e qual uom geme</l>
     <l n="60">sì sotto i piè d'Amor e di Fortuna,</l>
     <l n="61">che non respiri alcuna</l>
     <l n="62">volta, e non senta men le gravi some?</l>
     <l n="63">Ma io, dolente, come</l>
     <l n="64">alleggerò quel peso, che m'ha oppresso,</l>
     <l n="65">s'il peso, che m'aggrava, son io stesso?</l>
    </lg>
    <lg n="6">
     <l n="66">Qualunqu'uom d'alto mal si dole e piange,</l>
     <l n="67">oh quanto nel dolor trova conforto,</l>
     <l n="68">quando a pianger non ha proprio fallire,</l>
     <l n="69">ma sol si può lagnar dell'altrui torto!</l>
     <l n="70">Misero me, che più m'affligge ed ange</l>
     <l n="71">la colpa del martìr, che no' 'l martìre!</l>
     <l n="72">Ché, s'io potessi dire,</l>
     <l n="73">ch'il fallo altrui, no' il mio, fa ch'ogg'io muoia,</l>
     <l n="74">nel mondo non è gioia,</l>
     <l n="75">che pareggiar potess'il mio dolore.</l>
     <l n="76">Ma perché fei l'errore,</l>
     <l n="77">ch'a soffrir tanto duol m'ha condannato;</l>
     <l n="78">piango la pena assai, ma più il peccato.</l>
    </lg>
    <lg n="7">
     <l n="79">Il mio gran fallo, o ch'io mi corchi o deste,</l>
     <l n="80">più grave sempre mi si fa vedere;</l>
     <l n="81">e la téma m'affligge in mille guise.</l>
     <l n="82">Queste son quelle furie ultrici e fiere,</l>
     <l n="83">ch'il dì e la notte avea d'intorno Oreste,</l>
     <l n="84">poi che nel sen materno il ferro mise.</l>
     <l n="85">Ché s'ei la madre uccise,</l>
     <l n="86">io fallai più, benché minor fu il danno;</l>
     <l n="87">ché, se l'offese s'hanno</l>
     <l n="88">a stimar quanto val quel che s'offende,</l>
     <l n="89">qual pena fia, ch'emende</l>
     <l n="90">il mal ch'io fei, poscia che spiacque a voi,</l>
     <l n="91">o di tempio e d'altar degna fra noi?</l>
    </lg>
    <lg n="8">
     <l n="92">Se l'arme con ch'il mondo quasi sempre,</l>
     <l n="93">quand'ha sdegno maggior, suol vincer Dio,</l>
     <l n="94">e fargli l'ira e il stral cader di mano,</l>
     <l n="95">non acquistan perdono al fallir mio;</l>
     <l n="96">bisognerà, ch'in acqua io mi distempre,</l>
     <l n="97">piangendo, lasso!, il mio peccato in vano.</l>
     <l n="98">Ma voi, che dell'umano</l>
     <l n="99">sì poco avete, e del divino tanto,</l>
     <l n="100">soffrirete ch'il pianto</l>
     <l n="101">vi faccia ognor più pronta a darmi scempio?</l>
     <l n="102">Deh!, non togliete esempio</l>
     <l n="103">dal mondo, ma dal cielo, anima eletta!</l>
     <l n="104">Piacciavi più il perdon, che la vendetta.</l>
    </lg>
    <lg n="9">
     <l n="105">Se l'acqua, ch'han versata gli occhi afflitti,</l>
     <l n="106">e verserann'ognor, fin che la vena</l>
     <l n="107">morte, del pianto mio pietosa, chiude,</l>
     <l n="108">sparsa avesser per Dio, qual Maddalena,</l>
     <l n="109">forse innanzi al morir mille delitti</l>
     <l n="110">avrian purgati con la sua virtude.</l>
     <l n="111">Né fiume, né palude</l>
     <l n="112">uopo serìa, che sotto noi s'asconda,</l>
     <l n="113">per lavar quest'immonda</l>
     <l n="114">anima: che, se qui prova l'inferno</l>
     <l n="115">(perch'il dolor eterno),</l>
     <l n="116">di là non avrà pace all'aspra guerra:</l>
     <l n="117">piange nel mondo, e piangerà sotterra.</l>
    </lg>
    <lg n="10">
     <l n="118">Canzon, raro si trova</l>
     <l n="119">ostinata durezza in cor gentile:</l>
     <l n="120">va, dunque, e tutta umìle</l>
     <l n="121">t'inchina a la mia donna, e perdon chiedi;</l>
     <l n="122">dille, baciando i piedi,</l>
     <l n="123">che nei begli occhi, ond'io bandito sono,</l>
     <l n="124">“spero trovar pietà non che perdono”.</l>
    </lg>
   </lg>
  </body>
 </text>
</TEI>