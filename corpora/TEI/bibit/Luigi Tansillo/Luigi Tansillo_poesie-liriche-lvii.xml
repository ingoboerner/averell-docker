<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - LVII.</title>
    <author>Luigi Tansillo</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-lvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - LVII.</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - LVII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il sol non darà più l'usata luce,</l>
     <l n="2">La notte avanzerà di lume il giorno,</l>
     <l n="3">Il bel dì si vedrà di stelle adorno,</l>
     <l n="4">Castor sarà nemico al suo Polluce,</l>
    </lg>
    <lg n="2">
     <l n="5">Della mia donna l'una e l'altra luce</l>
     <l n="6">Al segno di pietà farà ritorno,</l>
     <l n="7">In mezzo l'ocean nascerà l'orno,</l>
     <l n="8">Guidato Argo sarà da un cieco duce,</l>
    </lg>
    <lg n="3">
     <l n="9">L'acqua fia dura, ed il diamante molle,</l>
     <l n="10">E 'l Nilo volgerà suoi passi addietro,</l>
     <l n="11">Diverran vive le speranze morte,</l>
    </lg>
    <lg n="4">
     <l n="12">Frale vedrassi il ferro, e saldo il vetro,</l>
     <l n="13">Il colle sarà piano, il piano colle,</l>
     <l n="14">Prima ch'io muti voglia, o cangi sorte.</l>
    </lg>
   </lg>
  </body>
 </text>
</TEI>