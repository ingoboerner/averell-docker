<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XX</title>
    <author>Luigi Tansillo</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XX</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era dunque ne' fati, occhi miei cari,</l>
     <l n="2">Ch'io lontano da voi gir men dovea,</l>
     <l n="3">E correr tante terre e tanti mari?</l>
    </lg>
    <lg n="2">
     <l n="4">Ed io, che cieco ai raggi vostri ardea,</l>
     <l n="5">Così contento ne menava i giorni,</l>
     <l n="6">E le vicine notti non vedea!</l>
    </lg>
    <lg n="3">
     <l n="7">Deh, sarà mai, che a rivedervi torni,</l>
     <l n="8">O lumi amati, e che la vostra aurora</l>
     <l n="9">Nelle tenebre mie pietosa aggiorni?</l>
    </lg>
    <lg n="4">
     <l n="10">Vedrò la bella luce, anzi ch'io mora,</l>
     <l n="11">Che tanta terra, e tanto mar m'asconde?</l>
     <l n="12">Vivrò tant'io, che giunga a sì dolce ora?</l>
    </lg>
    <lg n="5">
     <l n="13">O Dii del mar, temprate i venti e l'onde</l>
     <l n="14">Sì, che tranquillo umor bagni i miei remi,</l>
     <l n="15">E gonfiin le mie vele aure seconde.</l>
    </lg>
    <lg n="6">
     <l n="16">O Dio del quinto ciel, che irato fremi,</l>
     <l n="17">E per tinger di sangue acque ed arene,</l>
     <l n="18">Carco di ferro il gran pelago premi;</l>
    </lg>
    <lg n="7">
     <l n="19">Astenga il ferro tuo dalle mie vene;</l>
     <l n="20">Prolunghimisi tanto della vita,</l>
     <l n="21">Che riaver possa il mio perduto bene.</l>
    </lg>
    <lg n="8">
     <l n="22">Basti ch'ebb'io d'amor l'alta ferita,</l>
     <l n="23">O Marte: abbian le tue quei, che furore,</l>
     <l n="24">O avarizia a dar nel ferro incita.</l>
    </lg>
    <lg n="9">
     <l n="25">Chi dal giorno, che nacque, tenne il core</l>
     <l n="26">Esposto sempre a stral d'amor, non deve</l>
     <l n="27">Cader d'altra percossa, che d'amore.</l>
    </lg>
    <lg n="10">
     <l n="28">Lasso! non m'ode, e sfacciomi qual neve,</l>
     <l n="29">Altri, che il mar, che, benché altero, il rio</l>
     <l n="30">Delle lagrime mie pietoso beve.</l>
    </lg>
    <lg n="11">
     <l n="31">Or poi che accoglion l'onde il pianger mio,</l>
     <l n="32">Accogliete voi, venti, le querele,</l>
     <l n="33">E portatele là, dove desio.</l>
    </lg>
    <lg n="12">
     <l n="34">Ohimè, quel braccio quanto fu crudele,</l>
     <l n="35">E dell'altrui, e del suo sangue largo,</l>
     <l n="36">Che spiegò prima sopra il mar le vele.</l>
    </lg>
    <lg n="13">
     <l n="37">Quando dal lido uscio la nave d'Argo,</l>
     <l n="38">Quante lagrime fur su l'acque sparse</l>
     <l n="39">Nel modo, ch'oggi io misero le spargo?</l>
    </lg>
    <lg n="14">
     <l n="40">Che fea, se v'era alcun, che d'amor arse,</l>
     <l n="41">Quando dalla sua donna, e sopra un legno,</l>
     <l n="42">E per tant'acqua vide allontanarse?</l>
    </lg>
    <lg n="15">
     <l n="43">Ma il buon Orfeo, che col medesmo legno</l>
     <l n="44">Arava il mar, così li consolava,</l>
     <l n="45">Al suon cantando del suo curvo legno;</l>
    </lg>
    <lg n="16">
     <l n="46">E l'aure, e i pesci, sì dolce ei cantava,</l>
     <l n="47">Correan dietro alla poppa per udire,</l>
     <l n="48">E l'onda sotto i remi si corcava.</l>
    </lg>
    <lg n="17">
     <l n="49">Spirti illustri, dicea, che per desire</l>
     <l n="50">Di nova gloria andate per vie nove</l>
     <l n="51">A tentar nove sorte di morire:</l>
    </lg>
    <lg n="18">
     <l n="52">Ite securi alle animose prove:</l>
     <l n="53">Che al favor vostro congiurati sono</l>
     <l n="54">Giunone, Eolo, Nettuno, Marte, e Giove.</l>
    </lg>
    <lg n="19">
     <l n="55">Non sospettate, tal qual io mi sono,</l>
     <l n="56">Che questa lingua mia punto v'inganni:</l>
     <l n="57">Febo a me detta quanto a voi ragiono.</l>
    </lg>
    <lg n="20">
     <l n="58">Daran ricca vittoria brevi affanni:</l>
     <l n="59">Sarete salvi al patrio ciel ridutti,</l>
     <l n="60">E vivrete di fama a par con gli anni.</l>
    </lg>
    <lg n="21">
     <l n="61">E s'alcun v'è tra voi, ben credo tutti,</l>
     <l n="62">Che sia prigion d'amor, deh, non si doglia:</l>
     <l n="63">che tosto in riso cangerà suoi lutti.</l>
    </lg>
    <lg n="22">
     <l n="64">Per lungo andar non tema, che si scioglia</l>
     <l n="65">Dal petto di sua donna il dolce nodo:</l>
     <l n="66">Piuttosto volto cangerà, che voglia.</l>
    </lg>
    <lg n="23">
     <l n="67">Queste parole, ohimè, ma con qual modo</l>
     <l n="68">Diceva, ed altre, Orfeo, le quai non scrivo:</l>
     <l n="69">Che di simili al mondo oggi non odo.</l>
    </lg>
    <lg n="24">
     <l n="70">Ma io, occhi beati, di voi privo</l>
     <l n="71">Qual canto udrò, qual suon che mi console,</l>
     <l n="72">Senza i bei raggi che mi tenner vivo?</l>
    </lg>
    <lg n="25">
     <l n="73">Udrò forse i sospiri e le parole,</l>
     <l n="74">E i fischi e le catene, e il batter forte</l>
     <l n="75">Di questa turba, che del ciel si duole?</l>
    </lg>
    <lg n="26">
     <l n="76">S'egli è decreto di mia dura sorte,</l>
     <l n="77">Che m'assorba Nettuno o tronchi Marte;</l>
     <l n="78">Fa, prego, Amor, che dopo la mia morte</l>
    </lg>
    <lg n="27">
     <l n="79">Vada lo spirto là, onde 'l piè si parte.</l>
    </lg>
   </lg>
  </body>
 </text>
</TEI>