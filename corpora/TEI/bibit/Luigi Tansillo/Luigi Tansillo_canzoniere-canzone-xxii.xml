<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CANZONE XXII</title>
    <author>Luigi Tansillo</author>
   </titleStmt>
   <extent>
    <measure unit="stanza">9</measure>
    <measure unit="line">138</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-canzone-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CANZONE XXII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CANZONE XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Signor, la cui fiorita e verde etate</l>
     <l n="2">promette ed apre sì leggiadro frutto,</l>
     <l n="3">che, anzi il dì, ne fa ingordo il mondo tutto,</l>
     <l n="4">non pur la terra, che voi lieta fate;</l>
     <l n="5">quel nome, ohimé, di “frate”,</l>
     <l n="6">che in bocca flebil vi risuona sempre,</l>
     <l n="7">onde vi trae dal sen tanti sospiri</l>
     <l n="8">e tant'acque dagli occhi alto dolore,</l>
     <l n="9">riponete nel core;</l>
     <l n="10">e basti, che mai tempo indi nol tiri,</l>
     <l n="11">senza che lui chiamando si distempre.</l>
     <l n="12">Alta virtute alto cordoglio tempre.</l>
     <l n="13">Disconviensi a signore ed a nipote</l>
     <l n="14">d'Alessandro, le gote,</l>
     <l n="15">che pallido timor mai non coperse,</l>
     <l n="16">sì spess' aver di molle pianto asperse.</l>
    </lg>
    <lg n="2">
     <l n="17">Disconviensi a le man, ch' a spade, a lance</l>
     <l n="18">nacquer, da cui tanto s'attende e spera,</l>
     <l n="19">che 'l duol l'occùpi, da mattina a sera,</l>
     <l n="20">a rasciugar con velo umide guance.</l>
     <l n="21">Ma chi con giusta lance</l>
     <l n="22">librerà la cagion del pianger vostro,</l>
     <l n="23">ch' a raddoppiarne l'onde non vi esorti,</l>
     <l n="24">e gridar: “frate, frate”, e giorno e notte?</l>
     <l n="25">“Frate, che m'hai interrotte</l>
     <l n="26">mille illustri speranze, e te ne porti</l>
     <l n="27">il meglio e il più di noi nel sommo chiostro:</l>
     <l n="28">frate, che l'arbor del bel nome nostro</l>
     <l n="29">(ch' ombrava Epiro un tempo e Macedonia),</l>
     <l n="30">sul bel terren d' Ausonia</l>
     <l n="31">translato cominciaste a far eterno:</l>
     <l n="32">or teme, lasso! di perpetuo verno”.</l>
    </lg>
    <lg n="3">
     <l n="33">Quanto il sol vede, ovunque scalda, e quanto</l>
     <l n="34">nasconde a' raggi suoi la terra e 'l mare</l>
     <l n="35">non danna a sever' occhio il lacrimare.</l>
     <l n="36">In sì grave jattura e in dolor tanto</l>
     <l n="37">chi più vi vieta il pianto</l>
     <l n="38">siete voi stesso, il cui valor divino</l>
     <l n="39">v'astringe a stimar lieve ogni uman pondo;</l>
     <l n="40">e del grand' avo la sembianza impressa,</l>
     <l n="41">ch' in voi vede oggi espressa,</l>
     <l n="42">via più ch' in altri de' nepoti, il mondo:</l>
     <l n="43">così ci vedesse anco il buon destino!</l>
     <l n="44">Seguite, dunque, all'immortal cammino</l>
     <l n="45">chi nel volto e nel cor simìl vi fue;</l>
     <l n="46">dietro all' alte orme sue</l>
     <l n="47">non pur movete l'animose piante,</l>
     <l n="48">ma fate sforzo di passarli avante!</l>
    </lg>
    <lg n="4">
     <l n="49">E se v'è tolto il modo di avanzarlo,</l>
     <l n="50">con soggiogar del mondo maggior parte,</l>
     <l n="51">non che 'l valor in voi mancasse e l'arte,</l>
     <l n="52">o l'alto cor temesse di tentarlo;</l>
     <l n="53">ma perché attende Carlo,</l>
     <l n="54">pien di scettri, e non voi, sì altera impresa.</l>
     <l n="55">Poiché Fortuna, invidiosa, avara,</l>
     <l n="56">non volse a paro di natura darvi;</l>
     <l n="57">cercate voi d'alzarvi</l>
     <l n="58">con più degne arme a fama via più chiara</l>
     <l n="59">per quella strada che non vi è contesa;</l>
     <l n="60">fate incontro agli estremi alta difesa.</l>
     <l n="61">Non vi vinca né doglia né diletto,</l>
     <l n="62">né qualunque altro affetto,</l>
     <l n="63">sotto 'l quale Alessandro cadde spesso;</l>
     <l n="64">ed abbiate trionfo di voi stesso.</l>
    </lg>
    <lg n="5">
     <l n="65">A l'ira, ch'è sì rapida e sì forte,</l>
     <l n="66">che la ragione atterra e 'l mondo sforza,</l>
     <l n="67">io vidi voi talor far tanta forza,</l>
     <l n="68">ch' a mezzo del fervor li deste morte.</l>
     <l n="69">Amor, ne la cui corte</l>
     <l n="70">messaggio di ragion raro pose orma</l>
     <l n="71">(perché dal torto e dal voler si regge),</l>
     <l n="72">sul più bel fior degli anni, in che siet' ora,</l>
     <l n="73">voi avete talora</l>
     <l n="74">costretto a porsi in bocca fren di legge,</l>
     <l n="75">ed a cangiar natura, usanza e forma.</l>
     <l n="76">O dei leggiadri esempio e norma,</l>
     <l n="77">or languido dolor avrà la palma</l>
     <l n="78">di vincer l'invitt' alma?</l>
     <l n="79">Orsù, le sparse sue virtù raccoglia;</l>
     <l n="80">vinse l'ira e 'l piacer; vinca la doglia.</l>
    </lg>
    <lg n="6">
     <l n="81">Chi vinse duo guerrier via più possenti,</l>
     <l n="82">ceder non deve a men gagliardo e solo;</l>
     <l n="83">altre forze ha il piacer, che non ha il duolo,</l>
     <l n="84">ed altre l'ira ne l'umane menti.</l>
     <l n="85">Quanti all'onde ed ai venti</l>
     <l n="86">de l'ira e del dolor fur saldo scoglio,</l>
     <l n="87">ch' al foco del piacer poscia, qual molle</l>
     <l n="88">fragilissima cera, venner meno?</l>
     <l n="89">Così questo veleno,</l>
     <l n="90">che si gonfia di lui, rend' ebbro e folle!</l>
     <l n="91">Unga man propria salutifer' oglio,</l>
     <l n="92">sopra del vostro e dell'altrui cordoglio;</l>
     <l n="93">di vostra alta eloquenza aprasi il fonte,</l>
     <l n="94">e, cacciando la fronte</l>
     <l n="95">fuor de le lane lacrimose ed adre,</l>
     <l n="96">consolate talor l'inclito padre.</l>
    </lg>
    <lg n="7">
     <l n="97">Di lui, ch' era altro voi, la morte acerba</l>
     <l n="98">porti il buon vecchio in pace, e gli occhi asciughe.</l>
     <l n="99">Forse il piè greve e le onorate rughe</l>
     <l n="100">pietà celeste a maggior ben riserba.</l>
     <l n="101">E se morte superba,</l>
     <l n="102">acciò ch'il mondo non ne gisse allegro,</l>
     <l n="103">partì sì cara e sì leggiadra coppia,</l>
     <l n="104">e 'l mezzo, ladra, vi rubò di voi,</l>
     <l n="105">ai fieri colpi suoi</l>
     <l n="106">lo splendor vostro in terra si raddoppia:</l>
     <l n="107">non pur riman, com' era prima integro,</l>
     <l n="108">dov' ella pensò farlo scemo e negro.</l>
     <l n="109">Ornaste un mondo, or due voi n' ornarete,</l>
     <l n="110">perché insieme vivrete,</l>
     <l n="111">mentre l'un non si spoglia il mortal velo,</l>
     <l n="112">ei con voi in terra, e voi con lui nel cielo.</l>
    </lg>
    <lg n="8">
     <l n="113">Voi vivrete con lui sopra la terra</l>
     <l n="114">malgrado di colei, che ne l'ha tolto,</l>
     <l n="115">col membrar de' costumi e del bel volto,</l>
     <l n="116">sopra cui pianse il marmo che l'atterra.</l>
     <l n="117">E quando in trita terra</l>
     <l n="118">più fia converso, in voi men serà spento,</l>
     <l n="119">e col pensar al ben, ch' egli possiede,</l>
     <l n="120">e col cantare, e col parlar di lui:</l>
     <l n="121">ed ei vivrà con vui</l>
     <l n="122">là sù, mercé del lume, in cui vi vede,</l>
     <l n="123">con tener di voi guardia, e star intento</l>
     <l n="124">al viver vostro ogn' ora, ogni momento,</l>
     <l n="125">e con pregar dinanzi al sommo Sole</l>
     <l n="126">che vi dia chiara prole;</l>
     <l n="127">che tardi a lui vi chiame; e 'n terra e 'n onde</l>
     <l n="128">i bei vostri desir sempre seconde.</l>
    </lg>
    <lg n="9">
     <l n="129">Canzon, sovra acqua e sopra legni nata,</l>
     <l n="130">fra disagi, rumor, perigli e lezzo,</l>
     <l n="131">vattene là, ov' il mezzo</l>
     <l n="132">de l'anima lasciai, riva beata,</l>
     <l n="133">che tutte l'altre di delizie avanza;</l>
     <l n="134">al giovanetto illustre, onde speranza</l>
     <l n="135">verde e sicura ad ogni età riservo,</l>
     <l n="136">dirai: devoto servo,</l>
     <l n="137">mentre fra calme e venti or siede, or vola,</l>
     <l n="138">così, signor, da lungi vi consola.</l>
    </lg>
   </lg>
  </body>
 </text>
</TEI>