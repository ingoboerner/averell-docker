<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXII</title>
    <author>Luigi Tansillo</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXII</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che debbo far? che mi consigli, Amore?</l>
     <l n="2">Poi che, morendo, m'ha lasciato cieco</l>
     <l n="3">Quella che fu del secol nostro, onore.</l>
    </lg>
    <lg n="2">
     <l n="4">Amor, che mi consigli? Io parlo teco:</l>
     <l n="5">Non mi rispondi? Ohimè! se ben t'avvedi,</l>
     <l n="6">Gran cagione hai di dover pianger meco.</l>
    </lg>
    <lg n="3">
     <l n="7">Portar l'arco e gli strali sotto i piedi</l>
     <l n="8">Dovresti, e pianger sempre, o sconsolato;</l>
     <l n="9">Caduta è la tua gloria, e tu nol vedi.</l>
    </lg>
    <lg n="4">
     <l n="10">Poi che sì duro sei, l'acerbo fato</l>
     <l n="11">Piangerò solo. Ma qual pianto ahi lasso!</l>
     <l n="12">Potria agguagliare il mio doglioso stato?</l>
    </lg>
    <lg n="5">
     <l n="13">Nude son le mie rime e 'l mio stil basso;</l>
     <l n="14">Pur ragionando del mio grave duolo</l>
     <l n="15">Dovrian de la pietà rompere un sasso.</l>
    </lg>
    <lg n="6">
     <l n="16">Ma voi, donna gentil, che alzata a volo</l>
     <l n="17">Godete ognor fra l'anime beate,</l>
     <l n="18">E me lasciate giù misero e solo,</l>
    </lg>
    <lg n="7">
     <l n="19">Per quella ben gradita alma onestate,</l>
     <l n="20">Che vi fe' scala al ciel, vincavi alquanto,</l>
     <l n="21">Angel nuovo, lassù di me pietate:</l>
    </lg>
    <lg n="8">
     <l n="22">Date le caste orecchie al mesto canto,</l>
     <l n="23">Ai versi miei, per vostra dipartita</l>
     <l n="24">Volti subitamente in doglia e in pianto.</l>
    </lg>
    <lg n="9">
     <l n="25">Benché dal nostro mondo or siate uscita,</l>
     <l n="26">Sempre sarete, qual già foste, pace,</l>
     <l n="27">Lume, e riposo di mia stanca vita.</l>
    </lg>
    <lg n="10">
     <l n="28">E se sperasse Amor con nova face,</l>
     <l n="29">Spenta la vostra, riscaldarmi mai,</l>
     <l n="30">Vive in speranza debile e fallace.</l>
    </lg>
    <lg n="11">
     <l n="31">Anzi se qui nel mondo io mi restai,</l>
     <l n="32">E ne le mani e ne' begli occhi vostri</l>
     <l n="33">E i miei cari pensieri o 'l cor lasciai.</l>
    </lg>
    <lg n="12">
     <l n="34">Or che splendete su i stellati chiostri</l>
     <l n="35">V'adoro, e vi consacro, alma mia diva,</l>
     <l n="36">Ingegno, tempo, penne, carte, e inchiostri.</l>
    </lg>
    <lg n="13">
     <l n="37">E se 'l ciel senza voi vorrà ch'io viva,</l>
     <l n="38">Spero che molti dopo noi diranno:</l>
     <l n="39">Beati gli occhi che la vider viva.</l>
    </lg>
    <lg n="14">
     <l n="40">Ma temo che i dì miei pochi saranno,</l>
     <l n="41">Per quel ch'io sento; l'anima ad ogni ora</l>
     <l n="42">Pascendosi di duol, d'ira, e d'affanno.</l>
    </lg>
    <lg n="15">
     <l n="43">E certo essendo voi del mondo fuora,</l>
     <l n="44">Ne le cui mani stava ogni mia sorte,</l>
     <l n="45">Gran meraviglia è come vivo ancora.</l>
    </lg>
    <lg n="16">
     <l n="46">Non moro, acciò che 'l viver mi sconforte;</l>
     <l n="47">Ben mi posso lagnar di te, natura,</l>
     <l n="48">Ché in Dee non credeva io regnasse morte.</l>
    </lg>
    <lg n="17">
     <l n="49">Quelle due stelle, e quell'onesta e pura</l>
     <l n="50">Fronte più che 'l ciel chiara, e quel bel volto,</l>
     <l n="51">Chi pensò mai veder far terra oscura?</l>
    </lg>
    <lg n="18">
     <l n="52">Ma benché ingiusta morte, avendo sciolto</l>
     <l n="53">L'inclito spirto da la bella spoglia,</l>
     <l n="54">In un momento ogni mio bene ha tolto,</l>
    </lg>
    <lg n="19">
     <l n="55">Toglier non mi potrà l'ardente voglia</l>
     <l n="56">D'amarla: e fin che l'alma esca dal core,</l>
     <l n="57">Non vo' che da tal nodo Amor mi scioglia;</l>
    </lg>
    <lg n="20">
     <l n="58">Ché buon fin fa chi bene amando muore.</l>
    </lg>
   </lg>
  </body>
 </text>
</TEI>