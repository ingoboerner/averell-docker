<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CAPITOLO III</title>
    <author>Luigi Tansillo</author>
   </titleStmt>
   <extent>
    <measure unit="stanza">27</measure>
    <measure unit="line">79</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-capitolo-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CAPITOLO III</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CAPITOLO III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Era dunque ne' fati, occhi mei cari,</l>
     <l n="2">ch'io lontano da voi gir men dovea,</l>
     <l n="3">e cercar tante terre e tanti mari?</l>
    </lg>
    <lg n="2">
     <l n="4">Ed io, che, cieco, ai raggi vostri ardea,</l>
     <l n="5">così contento ne menava i giorni,</l>
     <l n="6">e le future notti non vedea!</l>
    </lg>
    <lg n="3">
     <l n="7">Deh! serà mai, ch'a rivedervi i' torni,</l>
     <l n="8">o lumi amati, e che la vostra aurora</l>
     <l n="9">ne le tenebre mie pietosa aggiorni?</l>
    </lg>
    <lg n="4">
     <l n="10">Vedrò la bella luce, anzi ch'io mora,</l>
     <l n="11">che tanta terra e tanto mar m'asconde?</l>
     <l n="12">vivrò tant'io, che giunga a sì dolce ora?</l>
    </lg>
    <lg n="5">
     <l n="13">O dii del mar, temprate i venti e l'onde</l>
     <l n="14">sì fattamente che mie vele e remi,</l>
     <l n="15">trovino acque tranquille, aure seconde.</l>
    </lg>
    <lg n="6">
     <l n="16">O dio del quinto ciel, ch'irato fremi,</l>
     <l n="17">e, per tinger di sangue acque ed arene,</l>
     <l n="18">carco di ferro, il gran pelago premi;</l>
    </lg>
    <lg n="7">
     <l n="19">astenga il ferro tuo da le mie vene;</l>
     <l n="20">prolunghimisi tanto de la vita,</l>
     <l n="21">che tornar possa al mio perduto bene.</l>
    </lg>
    <lg n="8">
     <l n="22">Basti ch'abb'io d'amor l'aspra ferita,</l>
     <l n="23">o Marte: abbin le tue quei che furore</l>
     <l n="24">o avarizia a dar nel ferro incita.</l>
    </lg>
    <lg n="9">
     <l n="25">Chi dal giorno, che nacque, tenne il core</l>
     <l n="26">esposto sempre ai stral d'amor, non deve</l>
     <l n="27">morir d'altra ferita, che d'amore.</l>
    </lg>
    <lg n="10">
     <l n="28">Lasso! non m'ode (e sfacciomi qual neve!)</l>
     <l n="29">altro che 'l mar, che, benché altiero, il rio</l>
     <l n="30">de le lacrime mie pietoso beve.</l>
    </lg>
    <lg n="11">
     <l n="31">Or poi ch'accoglion l'onde il pianger mio,</l>
     <l n="32">accogliete voi, venti, le querele,</l>
     <l n="33">e portatele là, dov'io desio.</l>
    </lg>
    <lg n="12">
     <l n="34">Oimè, quel braccio, e quanto fu crudele,</l>
     <l n="35">e de l'altrui e del suo sangue largo,</l>
     <l n="36">che spiegò primo sovra 'l mar le vele.</l>
    </lg>
    <lg n="13">
     <l n="37">Quando dal lido uscìo la nave d'Argo,</l>
     <l n="38">quante lacrime fur su l'acque sparse,</l>
     <l n="39">nel modo, ch'oggi io, misero, le spargo!</l>
    </lg>
    <lg n="14">
     <l n="40">Che fea, se v'era alcun che d'amor arse,</l>
     <l n="41">quando da la sua donna, e sovra un legno,</l>
     <l n="42">e per tant'acque vide allontanarse?</l>
    </lg>
    <lg n="15">
     <l n="43">Ma il buon Orfeo, che col medesmo legno</l>
     <l n="44">arava il mar, così li consolava,</l>
     <l n="45">al suon cantando del suo curvo legno.</l>
    </lg>
    <lg n="16">
     <l n="46">E l'aure e i pesci, mentre ch'ei cantava,</l>
     <l n="47">correan dietro alla poppa per udire,</l>
     <l n="48">e l'onda sotto i remi si corcava.</l>
    </lg>
    <lg n="17">
     <l n="49">— Spirti illustri (dicea), che per desire</l>
     <l n="50">di nova gloria andate per vie nove</l>
     <l n="51">a tentar nove sorte di morire,</l>
    </lg>
    <lg n="18">
     <l n="52">ite sicuri alle animose prove:</l>
     <l n="53">ch'al favor nostro congiurati sono</l>
     <l n="54">Giunone, Eolo, Nettunno, Marte e Giove.</l>
    </lg>
    <lg n="19">
     <l n="55">Non sospettate, tal qual io mi sono,</l>
     <l n="56">che questa lingua mia punto v'inganni:</l>
     <l n="57">ché Febo detta quant'a voi ragiono.</l>
    </lg>
    <lg n="20">
     <l n="58">Daran ricca vittoria brevi affanni:</l>
     <l n="59">sarete salvi al patrio suol ridutti;</l>
     <l n="60">e vivrete di fama a par con gli anni.</l>
    </lg>
    <lg n="21">
     <l n="61">E s'alcun v'è fra voi (ma io credo tutti),</l>
     <l n="62">che sia prigion d'amor, deh, non si doglia,</l>
     <l n="63">ché tosto in riso cangerà suoi lutti!</l>
    </lg>
    <lg n="22">
     <l n="64">Per lungo andar non tema, che si scioglia</l>
     <l n="65">dal petto di sua donna il dolce nodo:</l>
     <l n="66">piuttosto volto cangerà, che voglia.-</l>
    </lg>
    <lg n="23">
     <l n="67">Queste parole udii, ma con che modo</l>
     <l n="68">diceva, ed altre, Orfeo; le quai non scrivo:</l>
     <l n="69">ché di simil al mondo oggi non odo.</l>
    </lg>
    <lg n="24">
     <l n="70">Ma io, occhi beati, di voi privo,</l>
     <l n="71">or qual voce udirò, che mi console,</l>
     <l n="72">senza la luce vostra, per ch'io vivo?</l>
    </lg>
    <lg n="25">
     <l n="73">Udrò, forse, i sospiri e le parole,</l>
     <l n="74">e i fischi e le catene, e il batter forte</l>
     <l n="75">di questa turba, che del ciel si dole?</l>
    </lg>
    <lg n="26">
     <l n="76">S'egli è decreto di mia dura sorte,</l>
     <l n="77">che il mar m'assorba o che mi tronchi Marte;</l>
     <l n="78">fa, priego, Amor, che, dopo la mia morte,</l>
    </lg>
    <lg n="27">
     <l n="79">vada lo spirto là, ond'il piè si parte.</l>
    </lg>
   </lg>
  </body>
 </text>
</TEI>