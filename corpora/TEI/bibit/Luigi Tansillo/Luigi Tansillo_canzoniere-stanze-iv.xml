<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE IV</title>
    <author>Luigi Tansillo</author>
   </titleStmt>
   <extent>
    <measure unit="stanza">14</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE IV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alba, via più che 'l dì pura e lucente,</l>
     <l n="2">a cui Ombra e Viltà fuggon davante,</l>
     <l n="3">Alba, uscita dal sen dell'occidente,</l>
     <l n="4">per far men bello ed invido il levante;</l>
     <l n="5">piacciavi aver le illustri orecchie attente,</l>
     <l n="6">alle parole mie, che non fian tante,</l>
     <l n="7">ché io non posso nel dir troppo esser lunga,</l>
     <l n="8">perché il sol, che mi segue, non m'aggiunga.</l>
    </lg>
    <lg n="2">
     <l n="9">Senza dirvi io chi sono, a questa stella,</l>
     <l n="10">che mi va innanzi, ed al candor ch'ho intorno,</l>
     <l n="11">conoscer ben potrete ch'io son quella,</l>
     <l n="12">che scaccio via la notte e guido il giorno;</l>
     <l n="13">alba detta da voi, di voi men bella,</l>
     <l n="14">che fate il mondo d'altra luce adorno,</l>
     <l n="15">che non fo io, che il grande officio tengo,</l>
     <l n="16">ed or sì umìle a riverirvi vengo.</l>
    </lg>
    <lg n="3">
     <l n="17">Se di soverchia e insolita rossezza</l>
     <l n="18">la guancia mi vedete oggi dipinta,</l>
     <l n="19">vien ciò dal veder qui tanta bellezza,</l>
     <l n="20">ond'io già mi conosco d'esser vinta;</l>
     <l n="21">e s'oggi uso al venir maggior prestezza,</l>
     <l n="22">che gli altri dì, son dal desio sospinta</l>
     <l n="23">del novo lume, che qui splende e raggia,</l>
     <l n="24">che un novo ciel parer fa questa piaggia.</l>
    </lg>
    <lg n="4">
     <l n="25">Né meraviglia abbiate, se m'incende</l>
     <l n="26">desio della beltà che 'l mondo lega,</l>
     <l n="27">e se io son presta a tôr le negre bende</l>
     <l n="28">che l'atra notte in su la terra spiega;</l>
     <l n="29">ché, per vedervi, il ciel, che qui su pende,</l>
     <l n="30">oltre l'usato ancor s'inchina e piega.</l>
     <l n="31">Mirate il ciel, che ai vostri rai s'indora,</l>
     <l n="32">che basso mai non si girò, com'ora.</l>
    </lg>
    <lg n="5">
     <l n="33">Oltra 'l desio, ch'innanzi a voi mi porta,</l>
     <l n="34">che più caldo e maggior non l'ebbi mai;</l>
     <l n="35">oltre ch'il sol, di cui son io la scorta,</l>
     <l n="36">brama di farsi bello a' vostri rai;</l>
     <l n="37">io vengo a ragionar cosa che importa</l>
     <l n="38">a voi saperla, ed a me dirla, assai:</l>
     <l n="39">a voi che 'l ben gustiate pria che venga,</l>
     <l n="40">ed a me che vi preghi, e grazia ottenga.</l>
    </lg>
    <lg n="6">
     <l n="41">Sappiate, alma da Dio via più gradita</l>
     <l n="42">d'altra, ch'oggi si copra d'uman velo,</l>
     <l n="43">che vostra onesta e santa e nobil vita</l>
     <l n="44">dell'amor vostro ha sì infiammato il Cielo,</l>
     <l n="45">e del gran Re l'alta bontà infinita,</l>
     <l n="46">che se non fosse, che pietate e zelo</l>
     <l n="47">essi han del mondo e de' suoi gravi danni,</l>
     <l n="48">v'avrian tolta di terra ha già molti anni.</l>
    </lg>
    <lg n="7">
     <l n="49">Onde, poiché qua giù sarete stata</l>
     <l n="50">molti anni, al vostro inclito sposo a canto,</l>
     <l n="51">acciò l'età presente sia illustrata</l>
     <l n="52">da l'opre belle e pie, dal viver santo,</l>
     <l n="53">il Cielo e 'l suo Signor, che desiata</l>
     <l n="54">v'hanno là suso tanto tempo e tanto,</l>
     <l n="55">han proposto di darvi in quel bel regno</l>
     <l n="56">grado, che sia del vostro merto degno.</l>
    </lg>
    <lg n="8">
     <l n="57">E perché collocarvi ove si siede</l>
     <l n="58">il volgo de l'altre anime beate,</l>
     <l n="59">o porvi in coro o in cerchio, e darvi sede</l>
     <l n="60">fra le stelle più chiare e più pregiate,</l>
     <l n="61">li parrebbe mancar della mercede,</l>
     <l n="62">che merita la vostra alta bontate,</l>
     <l n="63">ha Dio concluso e 'l Cielo e tutt'i suoi,</l>
     <l n="64">di tôrre a me il mio loco e darlo a voi.</l>
    </lg>
    <lg n="9">
     <l n="65">Che non senza misterio d'alta speme</l>
     <l n="66">volse Dio, ch'Alba vostra cuna fusse,</l>
     <l n="67">ed Alba fosse il ventre, ed Alba il seme,</l>
     <l n="68">che, per ornar la terra, voi produsse,</l>
     <l n="69">ed Alba il gran Signor, che con voi insieme</l>
     <l n="70">al santo gioco eterno Amor condusse,</l>
     <l n="71">ed Alba il nome, onde ciascun vi chiama,</l>
     <l n="72">e tanto il mondo il riverisce ed ama!</l>
    </lg>
    <lg n="10">
     <l n="73">Perché ordinato in cielo ora ab eterno</l>
     <l n="74">di tôrre a me 'l mio seggio, ed a voi darlo,</l>
     <l n="75">piacque a Chi tien là sù l'alto governo,</l>
     <l n="76">coi nomi d'Alba anzi il suo dì mostrarlo:</l>
     <l n="77">però, che a voi dirà quel Re superno,</l>
     <l n="78">quando sarete giunta a contemplarlo:</l>
     <l n="79">— Anima bella, sciolta del bel velo,</l>
     <l n="80">fosti Alba in terra, e sarai Alba in cielo. —</l>
    </lg>
    <lg n="11">
     <l n="81">Ond'io mill'anni innanzi già presaga,</l>
     <l n="82">ch'esser dovrete voi guida del sole;</l>
     <l n="83">e perché si suol dir, ch'ogni gran piaga,</l>
     <l n="84">quando è più antiveduta, più men dole,</l>
     <l n="85">a voi ne vengo d'onorarvi vaga,</l>
     <l n="86">come umil serva a gran reina sòle;</l>
     <l n="87">ed a pregar vostra alta umanitade,</l>
     <l n="88">che in tutto del mio onor non mi disgrade.</l>
    </lg>
    <lg n="12">
     <l n="89">Per quella vostra rara cortesia,</l>
     <l n="90">e per voi tutta, onde si gloria Spagna,</l>
     <l n="91">vi supplico che grave non vi sia</l>
     <l n="92">ne l'alto officio avermi per compagna;</l>
     <l n="93">sì che insieme n'andiam per l'alta via,</l>
     <l n="94">o quando voi ven gite, io mi rimanga;</l>
     <l n="95">ed a vicenda, e da compagne fide,</l>
     <l n="96">l'una oggi il dì, l'altra domani il guide.</l>
    </lg>
    <lg n="13">
     <l n="97">E se di tanta gloria io non son degna,</l>
     <l n="98">né scemar dênsi gli onor vostri intègri,</l>
     <l n="99">piacciavi almen che in vece vostra io vegna,</l>
     <l n="100">guida talor de' giorni tristi e negri</l>
     <l n="101">(quei, che la gente vie più aborre e sdegna);</l>
     <l n="102">e voi guidate i dì chiari ed allegri!</l>
     <l n="103">Così sarem io torbida, e voi chiara,</l>
     <l n="104">io odiosa ai secoli, e voi cara.</l>
    </lg>
    <lg n="14">
     <l n="105">Ho detto oltra il dover, né sonmi avvista</l>
     <l n="106">che 'l sole ha fuor del mar quasi la testa.</l>
     <l n="107">Andrò via, dunque; e, vaga di tal vista,</l>
     <l n="108">sarò a tornar più, che non soglio, presta:</l>
     <l n="109">per la palude, unqua da me non vista,</l>
     <l n="110">mentre il fren del bel carro in man mi resta,</l>
     <l n="111">io giuro non condur mai giorno al mondo,</l>
     <l n="112">che non venga, per voi, fausto e giocondo.</l>
    </lg>
   </lg>
  </body>
 </text>
</TEI>