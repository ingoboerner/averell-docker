<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - STANZE VI</title>
    <author>Luigi Tansillo</author>
   </titleStmt>
   <extent>
    <measure unit="stanza">8</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-stanze-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - STANZE VI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - STANZE VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donne, d'alto valor ricche ed altere,</l>
     <l n="2">meraviglia nessuna in voi si dèste,</l>
     <l n="3">se l'umide mie rote e l'ombre nere</l>
     <l n="4">sono al venir, più che non soglion, preste;</l>
     <l n="5">ché semo, anche noi, vaghe di vedere</l>
     <l n="6">nove bellezze ed alti giochi e feste;</l>
     <l n="7">e, perché maggior parte me ne tocchi,</l>
     <l n="8">mi doglio, ch'io non abbia altrettanti occhi.</l>
    </lg>
    <lg n="2">
     <l n="9">E, se al vibrar del vostro ardente raggio,</l>
     <l n="10">tener potess'io fermi gli occhi miei,</l>
     <l n="11">non fu vêr voi sì presto il mio viaggio,</l>
     <l n="12">come a girmene via pigra sarei!</l>
     <l n="13">Starovvi pur quel breve spazio ch'aggio,</l>
     <l n="14">ché, s'io tardassi qui quanto vorrei,</l>
     <l n="15">foran quest'ombre dileguate e rotte,</l>
     <l n="16">e volto avrei di dì, più che di notte.</l>
    </lg>
    <lg n="3">
     <l n="17">Non vi debbo parer troppo importuna,</l>
     <l n="18">perché sì tosto al mondo oggi mi mostri,</l>
     <l n="19">che non però ne fia quest'aria bruna,</l>
     <l n="20">né perderan color le gemme e gli ostri:</l>
     <l n="21">ché, ad onta e delle stelle e della luna,</l>
     <l n="22">bastano a farmi chiara gli occhi vostri:</l>
     <l n="23">copra a sua posta il cielo i lumi suoi,</l>
     <l n="24">che sempre è giorno, ovunque siete voi.</l>
    </lg>
    <lg n="4">
     <l n="25">Vedete più che mai serena ed alba</l>
     <l n="26">l'aria girar che la mia voce or fiede;</l>
     <l n="27">e come esser può sera là, ov'è l'alba?</l>
     <l n="28">Ecco qui l'Alba, che tra voi si siede,</l>
     <l n="29">e 'l ciel rischiara, e 'l mar, già fosco, inalba.</l>
     <l n="30">Quando si vide mai quel ch'or si vede:</l>
     <l n="31">la notte star con l'alba a faccia a faccia,</l>
     <l n="32">e l'una, come suol, l'altra non scaccia?</l>
    </lg>
    <lg n="5">
     <l n="33">Il negro e lieve carro che mi porta,</l>
     <l n="34">non viene, Alba gentil, tanto oggi innante,</l>
     <l n="35">che l'allegrezza altrui si faccia corta,</l>
     <l n="36">ma per gioir del vostro almo sembiante;</l>
     <l n="37">perché, quando del sol sarete scòrta,</l>
     <l n="38">sarò costretta di fuggirvi avante:</l>
     <l n="39">mentre, dunque, all'incontro posso avervi,</l>
     <l n="40">io vo' saziar questi occhi di vedervi.</l>
    </lg>
    <lg n="6">
     <l n="41">Ma perché, mal mio grado, Alba felice,</l>
     <l n="42">bisogna, ch'io mi parta, e vi dia loco;</l>
     <l n="43">poiché veduta v'ho, quanto a me lice</l>
     <l n="44">(il che, quanto al desio, sempre fia poco),</l>
     <l n="45">seguirò il mio camin, né si disdice</l>
     <l n="46">che, spento il dì, qui si stia in festa e in gioco;</l>
     <l n="47">acciò vedan tanti occhi, che ha qui intorno,</l>
     <l n="48">che il lume vien da voi, e non dal giorno.</l>
    </lg>
    <lg n="7">
     <l n="49">E se l'alba del ciel, quando qui apparve,</l>
     <l n="50">per quel che le Ore poscia me n'han detto,</l>
     <l n="51">e per quel che a me stessa intender parve,</l>
     <l n="52">ch'allor allor fuggia dal tuo cospetto,</l>
     <l n="53">promise chiari e lieti i dì recarve;</l>
     <l n="54">io, che non son men serva, vi prometto,</l>
     <l n="55">mentre i cieli qua giù lasciar vi vonno,</l>
     <l n="56">tranquille recar l'ombre e molle il sonno.</l>
    </lg>
    <lg n="8">
     <l n="57">E perché nel donar de' miei tesori</l>
     <l n="58">dal giorno io non sia vinta in cortesia,</l>
     <l n="59">offro a voi, Donne belle, a voi, Signori,</l>
     <l n="60">cui forse spiace la presenza mia,</l>
     <l n="61">le grazie mie, le veneri e gli amori</l>
     <l n="62">e i riposi e i diletti; e vo' che sia</l>
     <l n="63">tanto il vostro dormir dolce e quieto,</l>
     <l n="64">quanto il vegghiar fu dilettoso e lieto.</l>
    </lg>
   </lg>
  </body>
 </text>
</TEI>