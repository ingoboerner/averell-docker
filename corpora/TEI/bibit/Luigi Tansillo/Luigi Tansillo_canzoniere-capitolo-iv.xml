<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CAPITOLO IV</title>
    <author>Luigi Tansillo</author>
   </titleStmt>
   <extent>
    <measure unit="stanza">24</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_canzoniere-capitolo-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CAPITOLO IV</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CAPITOLO IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">“Come Fortuna va cangiando stile”,</l>
     <l n="2">come tosto incatena il pianto al riso</l>
     <l n="3">e l'orrido decembre al vago aprile!</l>
    </lg>
    <lg n="2">
     <l n="4">Io che l'altr'ier a l'aria del bel viso</l>
     <l n="5">mi vivea sì contento, che l'eterno</l>
     <l n="6">invidiava, e non altro, al paradiso,</l>
    </lg>
    <lg n="3">
     <l n="7">or che 'l buon tempo è volto in rio verno,</l>
     <l n="8">son giunto a tal, che la minor mia pena</l>
     <l n="9">osa sperar pietà giù ne l'inferno.</l>
    </lg>
    <lg n="4">
     <l n="10">Nel più bello d'Europa allor serena</l>
     <l n="11">vita mi vissi; or cerco morte oscura</l>
     <l n="12">sul peggio ch'abbia l'africana arena.</l>
    </lg>
    <lg n="5">
     <l n="13">Cadano pur da le nemiche mura</l>
     <l n="14">pioggia di ferro e grandine di foco,</l>
     <l n="15">ch'a disperato cor non fan paura.</l>
    </lg>
    <lg n="6">
     <l n="16">O caro, o dolce, o fortunato loco,</l>
     <l n="17">or dovev'io, per scettri e per corone,</l>
     <l n="18">ir lontano da te molto né poco?</l>
    </lg>
    <lg n="7">
     <l n="19">Le piaggie che fiorian d'ogni stagione,</l>
     <l n="20">cangiai coi nudi scogli, ove combatte</l>
     <l n="21">tutto 'l dì Borea, Arturo ed Orione.</l>
    </lg>
    <lg n="8">
     <l n="22">I dolci fiumi che correvan latte,</l>
     <l n="23">cangiai con l'onde amare, ov'empia sorte</l>
     <l n="24">con mille sferze di timor mi batte.</l>
    </lg>
    <lg n="9">
     <l n="25">Al fin, perché non sia che mi conforte,</l>
     <l n="26">io cangiai i diletti coi martìri,</l>
     <l n="27">il ben col mal, la vita con la morte.</l>
    </lg>
    <lg n="10">
     <l n="28">Più dolci eran le lacrime e i sospiri</l>
     <l n="29">che versavan quest'occhi e questo petto,</l>
     <l n="30">mentr'io pascea di luce i miei desiri,</l>
    </lg>
    <lg n="11">
     <l n="31">che di mille amator non è il diletto,</l>
     <l n="32">ch'amor, dopo lunghissimo penare,</l>
     <l n="33">destini a posseder l'amato oggetto.</l>
    </lg>
    <lg n="12">
     <l n="34">Quando di Grecia il fior, per ricovrare</l>
     <l n="35">una femina, intorno al superbo Ilio</l>
     <l n="36">penò dieci anni e dieci altri sul mare,</l>
    </lg>
    <lg n="13">
     <l n="37">or che faceano, in così lungo esilio,</l>
     <l n="38">tanti giovani amanti? Di costoro</l>
     <l n="39">perché non scrisse Omero né Vergilio?</l>
    </lg>
    <lg n="14">
     <l n="40">Che feano essi in tant'anni, quand'io moro</l>
     <l n="41">in così picciol tempo, e col mio pianto</l>
     <l n="42">fo l'erbe verdeggiar del lido moro?</l>
    </lg>
    <lg n="15">
     <l n="43">S'io qui fo l'erbe verdi, essi altrettanto</l>
     <l n="44">dovean, piangendo, far torbide l'acque</l>
     <l n="45">ora di Simoenta, ora di Xanto.</l>
    </lg>
    <lg n="16">
     <l n="46">Chi il dì maledicea ch'Elena nacque,</l>
     <l n="47">chi la bellezza sua, chi la sua fede,</l>
     <l n="48">chi l'ospit'infedel che sì le piacque.</l>
    </lg>
    <lg n="17">
     <l n="49">Io maledico l'uom che prima diede</l>
     <l n="50">l'ampie leggi d'onor sopra la terra,</l>
     <l n="51">ond'io lascio la mia per l'altrui sede.</l>
    </lg>
    <lg n="18">
     <l n="52">Maledico le man che da sotterra</l>
     <l n="53">svelsero il ferro, che natura avea</l>
     <l n="54">ascoso, e che primier cominciò guerra.</l>
    </lg>
    <lg n="19">
     <l n="55">Mentre quel sol lucea a quest'occhi, ch'ora</l>
     <l n="56">m'ecclissan tante terre e tanti mari,</l>
     <l n="57">chi ebbe mai più di me lieta un'ora?</l>
    </lg>
    <lg n="20">
     <l n="58">Le notti eran tranquille, i giorni chiari,</l>
     <l n="59">serene l'ore, amico ogni pianeta,</l>
     <l n="60">il sonno e la vigilia ambiduo cari.</l>
    </lg>
    <lg n="21">
     <l n="61">O vita troppo dolce e troppo lieta,</l>
     <l n="62">se non avevi l'ale a par de' venti,</l>
     <l n="63">chi mi t'asconde, oimè, chi mi ti vieta?</l>
    </lg>
    <lg n="22">
     <l n="64">Deh, non andate più, pensier dolenti,</l>
     <l n="65">al ben mirando de' passati tempi,</l>
     <l n="66">basti che 'l mal ne prema de' presenti.</l>
    </lg>
    <lg n="23">
     <l n="67">Non legga altrui diletti ed altrui scempi</l>
     <l n="68">qualunque cada d'alto alma gentile:</l>
     <l n="69">specchisi 'n me, se vuol veder gli esempi</l>
    </lg>
    <lg n="24">
     <l n="70">“come Fortuna va cangiando stile”.</l>
    </lg>
   </lg>
  </body>
 </text>
</TEI>