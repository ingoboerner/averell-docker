<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie liriche - XXI</title>
    <author>Luigi Tansillo</author>
   </titleStmt>
   <extent>
    <measure unit="stanza">16</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Luigi Tansillo_poesie-liriche-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie liriche - XXI</title>
     <author>Luigi Tansillo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie liriche - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Menava gli anni miei gioioso e queto:</l>
     <l n="2">Ma tosto fur dal ciel, lasso! interrotti</l>
     <l n="3">Mia benigna fortuna e 'l viver lieto.</l>
    </lg>
    <lg n="2">
     <l n="4">A steril verno, a piogge son condotti,</l>
     <l n="5">A lungo affanno, il mio fiorito aprile,</l>
     <l n="6">I chiari giorni, e le tranquille notti.</l>
    </lg>
    <lg n="3">
     <l n="7">Ov'è l'altezza del parlar gentile?</l>
     <l n="8">Ove son gite le mie voci prime,</l>
     <l n="9">E i soavi sospiri e 'l dolce stile?</l>
    </lg>
    <lg n="4">
     <l n="10">Tronche son l'ale al mio pensier sublime:</l>
     <l n="11">Posto è silenzio a quel soave canto,</l>
     <l n="12">Che solea risonare in versi e in rime.</l>
    </lg>
    <lg n="5">
     <l n="13">Mentre io mi dava tra' più lieti il vanto;</l>
     <l n="14">La gioia, il riso, la volubil sorte</l>
     <l n="15">Volti ha subitamente in doglia e in pianto.</l>
    </lg>
    <lg n="6">
     <l n="16">I desir vivi, e le speranze morte,</l>
     <l n="17">Le voglie altrui cangiate sì repente</l>
     <l n="18">Odiar vita mi fanno e bramar morte.</l>
    </lg>
    <lg n="7">
     <l n="19">Ma, benché io viva sovra ognun dolente,</l>
     <l n="20">Col ben passato nel dolor m'accheto,</l>
     <l n="21">Tornandomi qual fur sempre a la mente</l>
    </lg>
    <lg n="8">
     <l n="22">Mia benigna fortuna e 'l viver lieto.</l>
    </lg>
    <lg n="9">
     <l n="23">Perché si scopra il mio tesor secreto,</l>
     <l n="24">Odan gli amanti in rime, in versi, e in motti</l>
     <l n="25">Mia benigna fortuna e 'l viver lieto.</l>
    </lg>
    <lg n="10">
     <l n="26">Dolci pensieri a dolci fin condotti,</l>
     <l n="27">Mostrate al mondo il mio fiorito aprile,</l>
     <l n="28">I chiari giorni e le tranquille notti.</l>
    </lg>
    <lg n="11">
     <l n="29">Temprisi nel mio petto un suon gentile</l>
     <l n="30">Che faccia lieto e che fuori s'esprime</l>
     <l n="31">E i suavi sospiri e 'l dolce stile.</l>
    </lg>
    <lg n="12">
     <l n="32">Taccia quel suon de le mie voci prime,</l>
     <l n="33">Taccia il soggetto lagrimoso tanto,</l>
     <l n="34">Che solea risonare in versi e in rime.</l>
    </lg>
    <lg n="13">
     <l n="35">Ma che parlo io? Chi sa se il mio bel canto</l>
     <l n="36">E la mia gioia fian per nove scorte</l>
     <l n="37">Volti subitamente in doglia e in pianto?</l>
    </lg>
    <lg n="14">
     <l n="38">L'instabil reti de l'umana sorte,</l>
     <l n="39">Benché felice al più bel grado io seggia,</l>
     <l n="40">Odiar vita mi fanno e bramar morte.</l>
    </lg>
    <lg n="15">
     <l n="41">Morte, se scritto è in ciel ch'io cader deggia.</l>
     <l n="42">Deh! chiudi, prego, acciò ch'io mora cheto,</l>
     <l n="43">Questi occhi miei, pria che turbata veggia</l>
    </lg>
    <lg n="16">
     <l n="44">Mia benigna fortuna e il viver lieto.</l>
    </lg>
   </lg>
  </body>
 </text>
</TEI>