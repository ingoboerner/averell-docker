<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Le Metamorfosi di Ovidio - Libro Quintodecimo.</title>
    <author>Giovanni Andrea dell' Anguillara</author>
   </titleStmt>
   <extent>
    <measure unit="stanza">236</measure>
    <measure unit="line">1888</measure>
   </extent>
   <publicationStmt>
    <publisher>UNED University</publisher>
    <idno>Giovanni Andrea dell' Anguillara_le-metamorfosi-di-ovidio-libro</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Le Metamorfosi di Ovidio - Libro Quintodecimo.</title>
     <author>Giovanni Andrea dell' Anguillara</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Le Metamorfosi di Ovidio - Libro Quintodecimo.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che passato al suo viver secondo</l>
     <l n="2">Fu il primo auttor del gran nome Romano,</l>
     <l n="3">D'un' huom cercossi idoneo à tanto pondo,</l>
     <l n="4">Per confidargli il regio scettro in mano.</l>
     <l n="5">La Fama celebrava allhor nel mondo</l>
     <l n="6">Per più saggio huom, c'havesse il germe humano,</l>
     <l n="7">Numa Pompilio, il qual nacque Sabino</l>
     <l n="8">Di spirto raro, angelico, e divino.</l>
    </lg>
    <lg n="2">
     <l n="9">Cosi purgato hebbe ei l' interno lume,</l>
     <l n="10">Che pose ogni suo studio, ogni sua cura</l>
     <l n="11">Non sol nel pio politico costume,</l>
     <l n="12">Ma in ciò, che asconde à l'huom l'alma Natura:</l>
     <l n="13">Onde la pioggia, il giel, la neve, e 'l fiume</l>
     <l n="14">Nasca, et ogni altra origine più scura.</l>
     <l n="15">Ogni suo studio egli in conoscer pose</l>
     <l n="16">La Natura nascosta entro à le cose.</l>
    </lg>
    <lg n="3">
     <l n="17">L'amor di questo studio, e di quest'arte</l>
     <l n="18">Hebbe nel genio suo tanto potere,</l>
     <l n="19">Ch'ogni altro amor più pio mandò da parte,</l>
     <l n="20">Et ogni suo pensier diede al sapere.</l>
     <l n="21">E perche cominciar le dotte carte</l>
     <l n="22">À farsi per lo mondo allhor vedere</l>
     <l n="23">Di Pithagora il saggio, il piè vi volse,</l>
     <l n="24">E con le proprie orecchie udire il volse.</l>
    </lg>
    <lg n="4">
     <l n="25">Maraviglia non fu, se tanto apprese,</l>
     <l n="26">Se tanto dotto fu, tanto facondo,</l>
     <l n="27">Che ne' primi anni suoi la voce intese</l>
     <l n="28">Del più raro huom, c'havesse allhora il mondo.</l>
     <l n="29">Ne stupor fu, se il suo sapere accese</l>
     <l n="30">Roma à fidargli un si importante pondo;</l>
     <l n="31">Ch'ogni union, c'ha in se ragione, e legge,</l>
     <l n="32">Principe sempre il più prudente elegge.</l>
    </lg>
    <lg n="5">
     <l n="33">E per accender l'animo, e 'l coraggio</l>
     <l n="34">Di ciascuno à gli studij, è ben, ch'accenne</l>
     <l n="35">Parte di quel, ch'udì, che 'l fè si saggio,</l>
     <l n="36">E dove allhor Pithagora si tenne.</l>
     <l n="37">Si mise Numa subito in viaggio,</l>
     <l n="38">Che si degno pensier nel cor gli venne;</l>
     <l n="39">E giunse, andando ogni hor verso oriente,</l>
     <l n="40">Dove leggea quell'huom tanto prudente.</l>
    </lg>
    <lg n="6">
     <l n="41">La nova Pitthagorica dottrina</l>
     <l n="42">Di Calabria in Crotona allhor fioria.</l>
     <l n="43">Hor pria, che giunga la prole Sabina</l>
     <l n="44">Al gran dottor de la Filosofia,</l>
     <l n="45">Intorno alquanto à la città camina,</l>
     <l n="46">Secondo richiedea la torta via;</l>
     <l n="47">E pargli à muri, à fianchi, et à le porte</l>
     <l n="48">Non haver visto mai città più forte.</l>
    </lg>
    <lg n="7">
     <l n="49">Poi come pon dentro à la terra il piede,</l>
     <l n="50">E mira hor questo, hor quel raro edificio;</l>
     <l n="51">E le strade, e le piazze, e i tempij vede</l>
     <l n="52">Fatti tutti con arte, e con giudicio;</l>
     <l n="53">Chi fosse quel, con grande instantia chiede,</l>
     <l n="54">Che tanto nel fondarla hebbe artificio.</l>
     <l n="55">Si mosse uno il più vecchio, e 'l meglio instrutto,</l>
     <l n="56">E cosi fè sapere à Numa il tutto.</l>
    </lg>
    <lg n="8">
     <l n="57">Quando Hercole co' buoi ricco di Spagna</l>
     <l n="58">Tornò, ch'à Gerion con l'alma tolse;</l>
     <l n="59">Dove il lito Lacinio il mar quì bagna,</l>
     <l n="60">Dopo un lungo viaggio il passo volse.</l>
     <l n="61">Hor mentre i buoi pascean questa campagna,</l>
     <l n="62">Il cortese Croton seco il raccolse:</l>
     <l n="63">Il quale allhor magnanimo, e cortese</l>
     <l n="64">Godea senza città questo paese.</l>
    </lg>
    <lg n="9">
     <l n="65">Come ha supplito al suo terrestre pondo</l>
     <l n="66">Del suo riposo il gran figliuol di Giove,</l>
     <l n="67">Guarda quel sito fertile, e giocondo,</l>
     <l n="68">Cosi poi ver Croton la lingua move.</l>
     <l n="69">In questo più purgato aer del mondo,</l>
     <l n="70">Dove benigno il ciel la manna piove,</l>
     <l n="71">Dove hor sol vedi la campagna, e l'herba</l>
     <l n="72">Una città sarà ricca, e superba.</l>
    </lg>
    <lg n="10">
     <l n="73">Come girato havrà lo Dio qualch'anno,</l>
     <l n="74">Ch'alluma questo, e quell'altro hemispero,</l>
     <l n="75">Herba i nepoti tuoi qui non vedranno,</l>
     <l n="76">Ma d'una gran cittate un novo impero.</l>
     <l n="77">Poi per questi edificij, che qui stanno,</l>
     <l n="78">Fu d'Alcide il parlar trovato vero:</l>
     <l n="79">Ch'al tempo detto alzar la fronte altera;</l>
     <l n="80">E vò dirti onde nacque, e in che maniera.</l>
    </lg>
    <lg n="11">
     <l n="81">Miscelo in Argo d'Alemon già nacque,</l>
     <l n="82">Huom giusto, saggio, e d'opre sante, e fide;</l>
     <l n="83">Mentre addormito un tratto egli si giacque,</l>
     <l n="84">Gli apparse, e disse in sogno il grande Alcide.</l>
     <l n="85">Passa verso l'Italia le salse acque,</l>
     <l n="86">Che in quella parte il ciel vuol, che t'annide</l>
     <l n="87">Dove il sassoso ha fine Esaro, e quivi</l>
     <l n="88">Una nova città ti fonda, e vivi.</l>
    </lg>
    <lg n="12">
     <l n="89">Molte minaccie à questo dire aggiunge</l>
     <l n="90">L'apparso Dio su'l capo di Miscelo,</l>
     <l n="91">Se per alcun timore ei si disgiunge</l>
     <l n="92">Dal suo precetto, e dal voler del cielo.</l>
     <l n="93">Tosto, ch' Alcide à questo punto giunge,</l>
     <l n="94">Corre per l'ossa à l'addormito il gielo,</l>
     <l n="95">Tal che 'l gielo, e 'l tremor che 'l cor sentio,</l>
     <l n="96">Fè, che 'l sonno da lui sparve, e lo Dio.</l>
    </lg>
    <lg n="13">
     <l n="97">Il misero Miscelo esce del letto</l>
     <l n="98">Dentro à la mente sua tutto turbato:</l>
     <l n="99">Brama obedir lo Dio, ma quel, c' ha detto</l>
     <l n="100">À la legge è contrario del Senato.</l>
     <l n="101">Che vuol, ch'ogn'un, che cerca il patrio tetto,</l>
     <l n="102">Lasciar, sia come reo decapitato.</l>
     <l n="103">Brama Alcide obedir, ne s'assicura,</l>
     <l n="104">Che de la legge Argolica ha paura.</l>
    </lg>
    <lg n="14">
     <l n="105">Havea passato il Sole il mar d'Atlante</l>
     <l n="106">E l'aere era di quà tutto nero;</l>
     <l n="107">Anzi era tanto in là passato avante,</l>
     <l n="108">Ch'empia tutto d'ardor l'altro hemispero;</l>
     <l n="109">E l'anime del cielo eterne, e sante</l>
     <l n="110">Facean lor corso verso il mare Hibero;</l>
     <l n="111">E già le prime apparse in oriente</l>
     <l n="112">Si vedean declinar verso occidente:</l>
    </lg>
    <lg n="15">
     <l n="113">Quando di novo in sogno Hercole apparse</l>
     <l n="114">Al cavalier, c'havea sospeso il core,</l>
     <l n="115">E gli disse l'istesso, e 'l cor gli sparse</l>
     <l n="116">Per quel, ch'aggiunse poi, di più terrore.</l>
     <l n="117">Di modo, che lo Dio co'l sogno sparse,</l>
     <l n="118">Et ei restò si vinto dal timore,</l>
     <l n="119">Che pensò di lasciare il patrio sito</l>
     <l n="120">Contra il publico d'Argo ordine, e rito.</l>
    </lg>
    <lg n="16">
     <l n="121">Hor mentre di fuggirsi ei s'apparecchia</l>
     <l n="122">Per obedire al gran figliuol di Giove,</l>
     <l n="123">E vuol lasciar la sua fabrica vecchia</l>
     <l n="124">Per gire à procurar fabriche nove;</l>
     <l n="125">Al publico fiscal viene à l'orecchia,</l>
     <l n="126">Che si cerca fuggir Miscelo altrove.</l>
     <l n="127">L'accusa al tribunal, ribello il chiama,</l>
     <l n="128">E contra il capo suo crudele esclama.</l>
    </lg>
    <lg n="17">
     <l n="129">La cosa per se stessa era palese,</l>
     <l n="130">Che trovar le sue robe in su la nave.</l>
     <l n="131">Mostra il fiscale il già imbarcato arnese,</l>
     <l n="132">E fa l'eccesso suo sempre più grave.</l>
     <l n="133">Si danno à l'infelice le difese,</l>
     <l n="134">Ma chi da colpa tal fia, che lo sgrave?</l>
     <l n="135">Indarno ei fu difeso in voce, e in scritto,</l>
     <l n="136">Per esser troppo publico il delitto.</l>
    </lg>
    <lg n="18">
     <l n="137">Allhor da certe palle eran di pietra</l>
     <l n="138">Le opinioni de' giudici ritratte:</l>
     <l n="139">L'une eran l'una rocca oscura, e tetra,</l>
     <l n="140">E l'altre eran più candide, che 'l latte.</l>
     <l n="141">La bianca assolve il reo: la morte impetra</l>
     <l n="142">La nera, e danna l'opre empie, e mal fatte.</l>
     <l n="143">De' giudici due sassi havea ciascuno</l>
     <l n="144">Per giudicar, l'un bianco, e l'altro bruno.</l>
    </lg>
    <lg n="19">
     <l n="145">Come si danno i sassi, e i bianchi, e i negri,</l>
     <l n="146">Che dar la capital sentenza denno,</l>
     <l n="147">Alzando gli occhi il reo languidi, et egri,</l>
     <l n="148">Dice. Ó tu Dio, lo cui valore, e senno,</l>
     <l n="149">E la gran prove à regni alti, et allegri</l>
     <l n="150">Di dodici atti illustri ascender fenno,</l>
     <l n="151">Provedi à me del tuo divin favore,</l>
     <l n="152">Poi che del fallo mio tu sei l'auttore.</l>
    </lg>
    <lg n="20">
     <l n="153">Intanto ogn'un, che vuol con l'aura il Sole</l>
     <l n="154">Torre al misero reo, quel sasso appresta,</l>
     <l n="155">Che co'l colore in vece di parole</l>
     <l n="156">La sententia suol dar nera, e funesta.</l>
     <l n="157">L'urna ogn'un di quel sasso empie, che vuole,</l>
     <l n="158">Ch'à l'infelice reo taglin la testa.</l>
     <l n="159">Attende ei quel decreto empio, et ingiusto,</l>
     <l n="160">Che vuol del capo suo privare il busto.</l>
    </lg>
    <lg n="21">
     <l n="161">Colui che quivi à questo officio intende,</l>
     <l n="162">Su'l tapeto honorato il vaso volve;</l>
     <l n="163">Et ecco, ch'ogni sasso, che giù scende,</l>
     <l n="164">Di nero in bianco subito si volve.</l>
     <l n="165">S'allegra il reo, che vede, e che comprende</l>
     <l n="166">La candida sententia, che l'assolve.</l>
     <l n="167">E verso Alcide i lumi humile, e fido</l>
     <l n="168">Alza, e ringratia lui con santo grido.</l>
    </lg>
    <lg n="22">
     <l n="169">Tosto che viene il vaso in giù rivolto,</l>
     <l n="170">Resta ogni Senator tacito, e muto,</l>
     <l n="171">E con stupor si guardano nel volto,</l>
     <l n="172">Che dal delitto il veggono assoluto.</l>
     <l n="173">Poi che molto tra lor discorso, e molto</l>
     <l n="174">Hebber, da tutti fu chiaro veduto,</l>
     <l n="175">Ch'egli del sogno suo detto havea il vero,</l>
     <l n="176">E ch' Hercole fe bianco il sasso nero.</l>
    </lg>
    <lg n="23">
     <l n="177">Tanto ch'al fin da tutto il parlamento</l>
     <l n="178">Al cavalier licentia si concede,</l>
     <l n="179">Che parta da l'antico alloggiamento,</l>
     <l n="180">E vada à fabricar la nova sede.</l>
     <l n="181">Naviga il mare Ionio egli, e Tarento,</l>
     <l n="182">Che già fondò su'l mar Falanto, vede.</l>
     <l n="183">Passa Sibari poi, co'l Salentino</l>
     <l n="184">Neheto, e 'l campo fertile Thurino.</l>
    </lg>
    <lg n="24">
     <l n="185">Queste, e molte altre terre vede, e passa,</l>
     <l n="186">E finalmente à quel lito perviene,</l>
     <l n="187">Dove il nome del fiume Esaro lassa,</l>
     <l n="188">E percuote co'l mar le salse arene.</l>
     <l n="189">Quindi non lunge una marmorea cassa</l>
     <l n="190">L'ossa del gran Crotone asconde, e tiene;</l>
     <l n="191">Dove la città nova ordina, e pone,</l>
     <l n="192">E da quell'ossa lei chiama Crotone.</l>
    </lg>
    <lg n="25">
     <l n="193">Cosi questa città, che tanto approvi,</l>
     <l n="194">Hebbe il principio suo con si degna arte.</l>
     <l n="195">E s'altro io sò, che ti diletti, e giovi</l>
     <l n="196">Saper, dì pur, ch' io te ne farò parte.</l>
     <l n="197">Vorrei saper, (disse ei) dove si trovi</l>
     <l n="198">Colui, che insegna in voce, e in vive carte</l>
     <l n="199">Quei, che l'eterno Dio secreti ascose</l>
     <l n="200">Ne le proprie sostantie de le cose.</l>
    </lg>
    <lg n="26">
     <l n="201">Molti (rispose il cittadin cortese)</l>
     <l n="202">Mostran questa scienza alta, e divina</l>
     <l n="203">In questa nostra terra, e fan palese</l>
     <l n="204">L'ascosa filosofica dottrina.</l>
     <l n="205">Ma quel, che correr fa d' ogni paese</l>
     <l n="206">Ogn'un, ch'à tal scienza si destina,</l>
     <l n="207">À questo studio è un' huom, ch'è raro, e solo,</l>
     <l n="208">E non ha par da l'uno à l'altro polo.</l>
    </lg>
    <lg n="27">
     <l n="209">In Samo acquistò l'alma, e 'l carnal panno,</l>
     <l n="210">E in varij luoghi il suo sapere accrebbe.</l>
     <l n="211">Ma perche de la patria il rio tiranno</l>
     <l n="212">(Che le fe violenza) in odio egli hebbe;</l>
     <l n="213">Un volontario essiglio per qualch'anno</l>
     <l n="214">(Tanto de la sua patria il mal gl' increbbe)</l>
     <l n="215">Si prese, e venne ne la terra nostra,</l>
     <l n="216">Dove mostrò il suo ingegno, e anc'hoggi il mostra.</l>
    </lg>
    <lg n="28">
     <l n="217">Penetra tanto il suo sublime ingegno,</l>
     <l n="218">L'occhio suo interior, via più c'humano,</l>
     <l n="219">Che vede aperto il sempiterno regno,</l>
     <l n="220">Se ben egli dal ciel vive lontano.</l>
     <l n="221">Intende à pieno ogni pianeta, e segno;</l>
     <l n="222">L' influsso, e 'l corso lor tocca con mano.</l>
     <l n="223">E cosi bene il ciel mostra, e discrive,</l>
     <l n="224">Che par, che nato ei sia fra l'alme dive.</l>
    </lg>
    <lg n="29">
     <l n="225">Tutto quel, che negò l'alma Natura</l>
     <l n="226">Di far vedere à l'huom visibilmente,</l>
     <l n="227">Cerca con ogni studio, et ogni cura</l>
     <l n="228">Veder con l'occhio interno de la mente.</l>
     <l n="229">La sua luce mental lucida, e pura</l>
     <l n="230">Ogni ascosa cagion vede presente;</l>
     <l n="231">E tutto quel, che co 'l suo studio impara,</l>
     <l n="232">Liberamente à ogn'uno apre, e dichiara.</l>
    </lg>
    <lg n="30">
     <l n="233">Ei la sostanza, e l'ordine, e l'effetto</l>
     <l n="234">Sà d'ogni cosa, e 'l suo padre natio;</l>
     <l n="235">E poggia tanto il suo puro intelletto,</l>
     <l n="236">Ch'à pien conosce la Natura, e Dio.</l>
     <l n="237">È nulla à lui saper, donde è costretto</l>
     <l n="238">L'aere à mostrarne il tempo hor buon', hor rio.</l>
     <l n="239">Di qual materia fassi, et in qual foggia</l>
     <l n="240">E la neve, e la grandine, e la pioggia.</l>
    </lg>
    <lg n="31">
     <l n="241">De tuoni, e de gli etherei empi tormenti</l>
     <l n="242">Suol la propria cagion parlando aprire,</l>
     <l n="243">E come in aere due contrarij venti</l>
     <l n="244">Fan de le nubi rotte il foco uscire.</l>
     <l n="245">De le stelle, del ciel, de gli elementi</l>
     <l n="246">Ciò, che chieder saprai, ti saprà dire.</l>
     <l n="247">Dirà la forma, la misura, e 'l pondo,</l>
     <l n="248">E la verace origine del mondo.</l>
    </lg>
    <lg n="32">
     <l n="249">Ma d'una cosa è ben, ch' io t'ammonisca</l>
     <l n="250">Pria, ch' io dimostri à te dove hai d'andare;</l>
     <l n="251">Che per un certo tempo non ardisca</l>
     <l n="252">Di voler dimandar, ne disputare.</l>
     <l n="253">Ne vuol, ch'un domandando lo 'mpedisca,</l>
     <l n="254">Se co' termini suoi non sa parlare.</l>
     <l n="255">Cosi dicendo gli mostra il camino,</l>
     <l n="256">Ch'al Filosofo il guida alto, e divino.</l>
    </lg>
    <lg n="33">
     <l n="257">Giunse Numa à le scuole, e quivi intese</l>
     <l n="258">L'hora, e la legge à gli scolari imposta;</l>
     <l n="259">E qual fu la cagion, che 'l mosse, apprese</l>
     <l n="260">À negare à novitij la risposta.</l>
     <l n="261">Pithagora al suo tempo al seggio ascese;</l>
     <l n="262">E quella lettion, c'havea proposta,</l>
     <l n="263">Voler legger quel dì, fe manifesta.</l>
     <l n="264">E la prima, che Numa udì, fu questa.</l>
    </lg>
    <lg n="34">
     <l n="265">Quanto commetta errore ogni mortale</l>
     <l n="266">Innanzi à chi de l'universo ha cura,</l>
     <l n="267">Ch' impedisce quel corso à l'animale,</l>
     <l n="268">Il qual prescritto gli ha l'alma Natura,</l>
     <l n="269">Mostrarvi intendo; e come è universale</l>
     <l n="270">Del mondo inferior danno, e iattura,</l>
     <l n="271">S'un per far l'animal (non vuol, che cresca)</l>
     <l n="272">Vittima de gli Dei, de gli huomini esca.</l>
    </lg>
    <lg n="35">
     <l n="273">Non si debbe à gli Dei vittima offrire,</l>
     <l n="274">Che faccia à la Natura oltraggio, e danno.</l>
     <l n="275">Non dee quel cibo gli huomini nutrire,</l>
     <l n="276">Ch'al misero animal toglie qualche anno.</l>
     <l n="277">Quelle hostie, per placar le divine ire,</l>
     <l n="278">Date à l'altar, che gli arbori vi danno;</l>
     <l n="279">E ciò, che si compone di quel frutto,</l>
     <l n="280">Che la benigna Cerere ha produtto.</l>
    </lg>
    <lg n="36">
     <l n="281">Se la prodiga terra à noi nutrisce</l>
     <l n="282">Tanti alberi, e tant'herbe ond ella abonda;</l>
     <l n="283">E se l'albero, e l'herba à l'huomo offrisce</l>
     <l n="284">L'uno ogni frutto suo, l'altra ogni fronda;</l>
     <l n="285">Ond'è, che l'huom si temerario ardisce,</l>
     <l n="286">Per l'ingorda sua gola, empia, e profonda,</l>
     <l n="287">Del viver l'animal privar prescritto,</l>
     <l n="288">E nutrir sè co'l sangue, e co'l delitto ?</l>
    </lg>
    <lg n="37">
     <l n="289">L'herba, la barba, il seme, il frutto, e 'l fiore</l>
     <l n="290">À l'huom per alimento si comporta;</l>
     <l n="291">E quel soave, e candido liquore,</l>
     <l n="292">Che la mammella gravida n'apporta;</l>
     <l n="293">E quel si dolce mel, che con l'odore</l>
     <l n="294">Del Timo, e d'altri fior tanto conforta.</l>
     <l n="295">Dee di quel cibo l'huom restar contento,</l>
     <l n="296">Che 'l gregge contentar puote, e l'armento.</l>
    </lg>
    <lg n="38">
     <l n="297">La terra liberal gli huomini invita</l>
     <l n="298">À cibi d'altro gusto, e d'altra sorte,</l>
     <l n="299">Soavi al gusto, et utili à la vita,</l>
     <l n="300">Che fan la vita à l'huom più lunga, e forte.</l>
     <l n="301">Sol l'empie fere il gran furore incita</l>
     <l n="302">À godersi del sangue, e de la morte.</l>
     <l n="303">L'orso, il lupo, il leon, la tigre, e l'angue</l>
     <l n="304">Aman con empio cor la morte, e 'l sangue.</l>
    </lg>
    <lg n="39">
     <l n="305">Ma 'l mansueto armento, e 'l gregge molle,</l>
     <l n="306">Che l'animo ha tranquillo, e temperato,</l>
     <l n="307">Per nutrir sè, la vita altrui non tolle,</l>
     <l n="308">E schiva l'altrui morte, e 'l suo peccato.</l>
     <l n="309">E talhor pasce il dilettevol colle,</l>
     <l n="310">Talhor nel fertil pian l'herboso prato.</l>
     <l n="311">E cosi il cibo, e 'l natural conforto</l>
     <l n="312">Prende, senza ch'altrui faccia alcun torto.</l>
    </lg>
    <lg n="40">
     <l n="313">Ó quanto è gran delitto, ò quanto è ingiusto,</l>
     <l n="314">Ó quanto è tristo, e scelerato effetto,</l>
     <l n="315">Che debbia un busto ascondersi in un busto;</l>
     <l n="316">Ch'ingrassar debbia un petto un' altro petto;</l>
     <l n="317">Che sia à un animal benigno, e giusto</l>
     <l n="318">Per l'altrui vita il viver interdetto;</l>
     <l n="319">Che per tenere in vita un' huom cent'anni,</l>
     <l n="320">Tanti corpi à morire un sol condanni.</l>
    </lg>
    <lg n="41">
     <l n="321">Non può de' frutti il numero infinito,</l>
     <l n="322">Che la terra vi dà si liberale,</l>
     <l n="323">Cibare il natural vostro appetito,</l>
     <l n="324">Senza ferire altrui, senza altrui male?</l>
     <l n="325">Che non seguite anchor, crudeli, il rito</l>
     <l n="326">Di Polifemo? e 'l più saggio animale,</l>
     <l n="327">Che non ferite anchor co'l vostro abuso,</l>
     <l n="328">Per satisfar al ventre empio, e mal' uso?</l>
    </lg>
    <lg n="42">
     <l n="329">Però felice fu l'età de l'oro,</l>
     <l n="330">Perche si contentò l'humano ingegno</l>
     <l n="331">Di dare co' frutti il debito ristoro</l>
     <l n="332">À le sue vene, al suo carnal sostegno.</l>
     <l n="333">Il frutto, il latte, e 'l mel fu il cibo loro,</l>
     <l n="334">Ne contra gli animali armar lo sdegno.</l>
     <l n="335">La lepre per li campi era sicura,</l>
     <l n="336">Ne de l'humana rabbia havea paura.</l>
    </lg>
    <lg n="43">
     <l n="337">I vaghi augelli allhor liberamente</l>
     <l n="338">Per l'aere innanzi à l'huom batter le penne;</l>
     <l n="339">E 'l pesce per la sua credula mente</l>
     <l n="340">Sospeso à l'hamo il pescator non tenne;</l>
     <l n="341">Che l'huom non havea anchor macchiato il dente</l>
     <l n="342">Di sangue, onde dapoi si crudo venne.</l>
     <l n="343">Anzi era, essendo ogn'un senza timore,</l>
     <l n="344">Un mondo pien di pace, e pien d'amore.</l>
    </lg>
    <lg n="44">
     <l n="345">Qual poi fosse l'auttor di quella etate,</l>
     <l n="346">C'hebbe al vitto de l'huom si grato invidia,</l>
     <l n="347">Scacciò da l'huom la sua natia pietate,</l>
     <l n="348">E diè luogo à la nostra empia perfidia,</l>
     <l n="349">E fe, che l'huom con ogni crudeltate</l>
     <l n="350">La forza in opra à por venne, e l' insidia.</l>
     <l n="351">E crudele, e tiranno il ferro strinse.</l>
     <l n="352">E nel sangue ferin macchiollo, e tinse.</l>
    </lg>
    <lg n="45">
     <l n="353">Ne sol la lepre, e 'l caprio fuggitivo</l>
     <l n="354">Uccise, ma ogni belva ardita, e forte.</l>
     <l n="355">E senza punto haver lor carni à schivo,</l>
     <l n="356">Vivande ne fe far di varia sorte.</l>
     <l n="357">Tanto che 'l loro humor troppo, e nocivo</l>
     <l n="358">Oprò, ch'à l'huom s'accelerò la morte.</l>
     <l n="359">Che quindi nacquer gl' infiniti mali,</l>
     <l n="360">Ch'accortano le vite de' mortali.</l>
    </lg>
    <lg n="46">
     <l n="361">Quindi l'huom venne poi più crudo, e fello,</l>
     <l n="362">Ch'à l'animal dimestico fe guerra:</l>
     <l n="363">E fece con l'ingiusto empio coltello</l>
     <l n="364">Prima il porco cader gridando in terra,</l>
     <l n="365">Dicendo, che fu à Cerere ribello,</l>
     <l n="366">Che 'l gran mangiò, c'havea posto sotterra.</l>
     <l n="367">E ne fece hostia à lei, perche 'l suo danno</l>
     <l n="368">Tolta del grano havea la speme à l'anno.</l>
    </lg>
    <lg n="47">
     <l n="369">Scannò poi su l'altare à Bacco il becco,</l>
     <l n="370">E trovar seppe scusa, che 'l meschino</l>
     <l n="371">À la sua vigna il pampino havea secco,</l>
     <l n="372">E la speme à lo Dio tolta del vino.</l>
     <l n="373">Ma 'l fe, che di lui volle ungersi il becco,</l>
     <l n="374">E con l'officio, ch'ei finse divino,</l>
     <l n="375">Per iscusar la sua ingordigia ingiusta,</l>
     <l n="376">Chiamò la morte sua legale, e giusta.</l>
    </lg>
    <lg n="48">
     <l n="377">E che sia 'l ver, che la gola fu quella,</l>
     <l n="378">La qual vi spinse à l'empio sacrificio;</l>
     <l n="379">Che fece mai la fertil pecorella,</l>
     <l n="380">Che 'l mondo ne sentisse pregiudicio?</l>
     <l n="381">La qual col nettar de la sua mammella</l>
     <l n="382">Fa per ogn' huom si liberale officio?</l>
     <l n="383">Che con la lana sua ne forma il manto?</l>
     <l n="384">E con la vita sua ne giova tanto?</l>
    </lg>
    <lg n="49">
     <l n="385">Che male il bue fe mai puro, innocente,</l>
     <l n="386">Che tanto stratio, e mal per l'huom sopporta?</l>
     <l n="387">E pur la scure, e la mal perversa gente</l>
     <l n="388">Contra ogni legge à lui la vita accorta.</l>
     <l n="389">Ó quanto è indegna quella iniqua mente</l>
     <l n="390">Del nobil don, che Cerere n'apporta,</l>
     <l n="391">Ch' à quello agricultor percuote il volto,</l>
     <l n="392">Che da l'aratro havea pur dianzi tolto.</l>
    </lg>
    <lg n="50">
     <l n="393">Ó voglie troppo à l'honestà nemiche,</l>
     <l n="394">Hor quando s'udì mai si crudo essempio?</l>
     <l n="395">Quel, che durò per lui tante fatiche,</l>
     <l n="396">Obediente bue, conduce al tempio.</l>
     <l n="397">Quel, che rifè tant'anni à lui le spiche,</l>
     <l n="398">Percuote con la scure ingiusto, et empio.</l>
     <l n="399">Quel proprio agricultor l'iniquo atterra,</l>
     <l n="400">Che tanti anni per lui ruppe la terra.</l>
    </lg>
    <lg n="51">
     <l n="401">Ne basta, ch'un' error si infame, e crudo</l>
     <l n="402">Con si ferino cor gli huomini fanno,</l>
     <l n="403">Che per farsi al mal far riparo, e scudo</l>
     <l n="404">À gl' innocenti Dei la colpa danno.</l>
     <l n="405">E, che 'l bue fan restar de l'alma ignudo,</l>
     <l n="406">Dicon, perche gli Dei gran piacer n'hanno.</l>
     <l n="407">E in pregiudicio del futuro grano</l>
     <l n="408">Fanno hostia del più bello, e del più sano.</l>
    </lg>
    <lg n="52">
     <l n="409">Ó sciocchi, e forse à un tratto ognun non corre,</l>
     <l n="410">Tosto che 'l miser bue s'apre, e si parte.</l>
     <l n="411">E forse ognun la mente non discorre</l>
     <l n="412">De gli alti Dei ne la sua interna parte.</l>
     <l n="413">Quant'era meglio al suo Signor no'l torre</l>
     <l n="414">Dal crudo aratro, e da la rustica arte;</l>
     <l n="415">E viver di quel gran, che potea trarne,</l>
     <l n="416">Più tosto, che la sua divorar carne.</l>
    </lg>
    <lg n="53">
     <l n="417">Onde, oime, nasce un desir tanto ingordo</l>
     <l n="418">Del cibo irragionevole, e vetato ?</l>
     <l n="419">Siate, vi prego, al mio voler d'accordo,</l>
     <l n="420">E non vogliate far si gran peccato.</l>
     <l n="421">Deh no 'l fate, io vi prego: e vi ricordo,</l>
     <l n="422">Che se mettete il bue sotto al palato,</l>
     <l n="423">Mangiate un vostro proprio agricultore,</l>
     <l n="424">E fate forse error molto maggiore.</l>
    </lg>
    <lg n="54">
     <l n="425">Hor poi che Dio la mia favella move,</l>
     <l n="426">E quel, che v'ho da dir, mi pone avante;</l>
     <l n="427">Al regno voglio anch'io salir di Giove,</l>
     <l n="428">Voglio le spalle anch' io premer d'Atlante.</l>
     <l n="429">E quindi poi cose stupende, e nove</l>
     <l n="430">Vò fare udir al vostro animo errante.</l>
     <l n="431">Hor udite il dir mio, mentre apre il velo</l>
     <l n="432">À secreti mirabili del cielo.</l>
    </lg>
    <lg n="55">
     <l n="433">Ó germe humano attonito, e stordito,</l>
     <l n="434">Quanto dal ver co'l senno t'allontani.</l>
     <l n="435">Ond'è, che tanto il regno di Cocito</l>
     <l n="436">Temi, e la morte, e gli altri nomi vani?</l>
     <l n="437">Tosto che 'l vital corso hanno fornito</l>
     <l n="438">I corpi, ò sian ferini, ò siano humani;</l>
     <l n="439">Son fatti polve, ò dal tempo ò dal foco,</l>
     <l n="440">Et à viver van l'alme in altro loco.</l>
    </lg>
    <lg n="56">
     <l n="441">L'alme non posson mai sentir la morte,</l>
     <l n="442">Perche fur fatte eterne, et immortali:</l>
     <l n="443">Ma van, come di lor porta la sorte,</l>
     <l n="444">I corpi ad animar d'altri animali.</l>
     <l n="445">E mi sovien, che ne la Frigia corte,</l>
     <l n="446">Quando Troia sentì gli estremi mali,</l>
     <l n="447">Io era Euforbo, e già di Panto nacqui:</l>
     <l n="448">Quivi al fin Menelao ferimmi, e giacqui.</l>
    </lg>
    <lg n="57">
     <l n="449">Nel petto qui con l'hasta un colpo crudo</l>
     <l n="450">Mi diè, tal che fe via l'anima andarne.</l>
     <l n="451">E in Argo il mio riconosciuto ho scudo</l>
     <l n="452">Nel tempio di Giunon piagato starne.</l>
     <l n="453">Tosto, che de la carne resta ignudo</l>
     <l n="454">Lo spirto, ad animar corre altra carne.</l>
     <l n="455">Cosa non può giamai perire alcuna,</l>
     <l n="456">Ma ben loco cangiar, forma, e Fortuna.</l>
    </lg>
    <lg n="58">
     <l n="457">Da questo corpo qui l'alma si parte,</l>
     <l n="458">Et à quel corpo là subito arriva.</l>
     <l n="459">Ritorna poi di quella in questa parte,</l>
     <l n="460">E in varij tempi varij corpi avviva.</l>
     <l n="461">E se ben l'alma nostra ha ingegno, et arte,</l>
     <l n="462">Talhor va in qualche fera, e la fa viva.</l>
     <l n="463">L'alma talhor di un lupo, ò d'un leone</l>
     <l n="464">Dentro al corpo d'un' huom s'annida, e pone.</l>
    </lg>
    <lg n="59">
     <l n="465">Come la cera hor questo, hor quel suggello</l>
     <l n="466">Soglion mostrar di nova imago impressa;</l>
     <l n="467">E se ben forma hor questo volto, hor quello,</l>
     <l n="468">È la cera però sempre la stessa:</l>
     <l n="469">Cosi, se ben nel lupo, ò ne l'agnello</l>
     <l n="470">Avien, che la nostra alma si sia messa;</l>
     <l n="471">L'anima è la medesma, ch'era prima,</l>
     <l n="472">Anchor che nova imagine l'imprima.</l>
    </lg>
    <lg n="60">
     <l n="473">Hor, perche il ventre rio fuggir non faccia</l>
     <l n="474">Ogni pietà da voi, vi dò conforto,</l>
     <l n="475">Che lasciate la carne, e che vi piaccia,</l>
     <l n="476">Che vi nutrisca il mele, il latte, e l'horto.</l>
     <l n="477">Che far potreste à tavola, et à caccia</l>
     <l n="478">À qualche spirto, à voi congiunto, torto.</l>
     <l n="479">Non cibi il sangue il sangue con periglio,</l>
     <l n="480">Che mangi il figlio il padre, il padre il figlio.</l>
    </lg>
    <lg n="61">
     <l n="481">E poi, che 'n alto mar mi son condotto,</l>
     <l n="482">E che vento propitio il legno move,</l>
     <l n="483">Vi vò mostrar, che non è cosa sotto</l>
     <l n="484">Lo ciel, ch'al suo girar non si rinove.</l>
     <l n="485">Sia che si sia qua giù, com' è corrotto,</l>
     <l n="486">Si vede rivestir di forme nove.</l>
     <l n="487">Ciò, che trovar si puote, è errante, e vago</l>
     <l n="488">E prende andando ogn' hor novella imago.</l>
    </lg>
    <lg n="62">
     <l n="489">E 'l tempo sempre appar con nova fronte,</l>
     <l n="490">E d'hora in hora un novo tempo sorge,</l>
     <l n="491">Come corre ogn' hor novo il fiume, e 'l fonte,</l>
     <l n="492">Che sempre verso il mar nova onda scorge.</l>
     <l n="493">Perche l'acqua, che pria calò dal monte,</l>
     <l n="494">Quella stessa non è, c'hor vi si scorge.</l>
     <l n="495">Quella, che vi passa hor, più non vi fia,</l>
     <l n="496">Che l'altra onda, che vien, la fa gir via.</l>
    </lg>
    <lg n="63">
     <l n="497">E cosi giustamente i tempi fanno,</l>
     <l n="498">Ch'un fugge, un segue; e sempre han vario stato:</l>
     <l n="499">E rinovano il giorno, il mese, e l'anno,</l>
     <l n="500">Ma non rifan giamai quel, ch'è già stato.</l>
     <l n="501">Vien notte, e poi le tenebre se 'n vanno,</l>
     <l n="502">Et apparisce il dì lucido, e grato.</l>
     <l n="503">Viene una notte poi del tutto nova,</l>
     <l n="504">Che quella, che fu già, più non si trova.</l>
    </lg>
    <lg n="64">
     <l n="505">Ma non veggiamo noi, che 'l giorno stesso</l>
     <l n="506">Non mostra tuttavia la stessa luce;</l>
     <l n="507">Che la sera, e 'l mattin rosseggià oppresso</l>
     <l n="508">Dal vapor, che la terra, e 'l mar produce:</l>
     <l n="509">Ma quando al nostro globo è men dapresso</l>
     <l n="510">Il Sol, ne l'alto ciel più chiaro luce.</l>
     <l n="511">Ch'à noi non può mostrar rosso il suo lume</l>
     <l n="512">Il vapor, che fa il mar, la terra, e 'l fiume.</l>
    </lg>
    <lg n="65">
     <l n="513">Ne la Dea, de lo Dio lucido, e biondo</l>
     <l n="514">Sorella, ogni hor la stessa à noi si scopre;</l>
     <l n="515">C'hor è cornuta, hor mezza, hor pien' ha 'l tondo,</l>
     <l n="516">Hor tutto 'l lume suo nasconde, e copre.</l>
     <l n="517">E fa le cose anchor del basso mondo</l>
     <l n="518">(Qual si sia la cagion, che questo adopre)</l>
     <l n="519">Hor piene, hor vote; e viene ancho ad oprare</l>
     <l n="520">C'hor scema, hor cresce, e mai non posa il mare.</l>
    </lg>
    <lg n="66">
     <l n="521">E mentre l'anno un' anno in giro è volto,</l>
     <l n="522">Non imita egli anchor la nostra etade?</l>
     <l n="523">Non cangia anch'egli in quattro guise il volto ?</l>
     <l n="524">Non muta anch' ei natura, e qualitade?</l>
     <l n="525">Ouando il Sol nel Montone il seggio ha tolto,</l>
     <l n="526">E i prati già verdeggiano, e le biade,</l>
     <l n="527">D'herbe, di fior, di speme, e di trastullo</l>
     <l n="528">Non ne suol ei nutrir, come un fanciullo ?</l>
    </lg>
    <lg n="67">
     <l n="529">Ma come al Sole il Cancro apre le porte,</l>
     <l n="530">E che 'l giorno maggior da noi s'acquista,</l>
     <l n="531">E per serbar le spetie d'ogni sorte,</l>
     <l n="532">Ogni herba il seme già forma, e l'arista,</l>
     <l n="533">L' anno un giovane appar robusto, e forte</l>
     <l n="534">À l'operatione, et à la vista.</l>
     <l n="535">E 'l calor natural tanto l'infiamma,</l>
     <l n="536">Che tutto ne l'oprare è foco, e fiamma.</l>
    </lg>
    <lg n="68">
     <l n="537">Come à la Libra poi lo Dio s'aggiunge,</l>
     <l n="538">C'havea prima il Leon tanto infiammato,</l>
     <l n="539">L'anno da tanto foco si disgiunge,</l>
     <l n="540">Et uno aspetto à noi mostra più grato:</l>
     <l n="541">À quella età men desiosa giunge,</l>
     <l n="542">Che fa l'huom più prudente, e temperato;</l>
     <l n="543">À quella età, che più ne l'huom s'apprezza,</l>
     <l n="544">Ch'è fra la gioventute, e la vecchiezza.</l>
    </lg>
    <lg n="69">
     <l n="545">Diventa l'anno poi debile, e stanco,</l>
     <l n="546">Il volto crespo, afflitto, e macilente:</l>
     <l n="547">Il capo ha calvo, ò 'l crine ha raro, e bianco;</l>
     <l n="548">Raro, tremante, e rugginoso il dente.</l>
     <l n="549">Trahe con difficultà l'antico fianco;</l>
     <l n="550">Al fin del corpo infermo, e de la mente</l>
     <l n="551">Cade del tutto, e muor: ma ne conforta,</l>
     <l n="552">Che 'l novo tempo un novo anno n'apporta.</l>
    </lg>
    <lg n="70">
     <l n="553">E 'l corpo human si volve, e si trasforma</l>
     <l n="554">In mille guise. noi fummo già seme,</l>
     <l n="555">Ne volto d'huom vedeasi in quella forma,</l>
     <l n="556">Ma sol del futuro huom v'era la speme.</l>
     <l n="557">Ma l'alma Dea, ch'ogni composto informa,</l>
     <l n="558">Ne formò molte membra unite insieme;</l>
     <l n="559">E data l'alma al corpo oprò, che salvo</l>
     <l n="560">Finito il tempo uscì del materno alvo.</l>
    </lg>
    <lg n="71">
     <l n="561">Piangendo senza senno, e senza forza</l>
     <l n="562">Esce à la luce il pargoletto infante;</l>
     <l n="563">Poi cresce, e in quattro piè d'andar si sforza,</l>
     <l n="564">E come un' animal si spinge avante.</l>
     <l n="565">Indi il vigore in lui tanto rafforza,</l>
     <l n="566">Che tutto il peso suo portan due piante;</l>
     <l n="567">E va tanto crescendo à poco à poco,</l>
     <l n="568">Che giunge à quella età, ch' è tutta foco.</l>
    </lg>
    <lg n="72">
     <l n="569">La più temprata età di già possiede,</l>
     <l n="570">Che di vigore abonda, e d' intelletto;</l>
     <l n="571">Per quella inferma età poi move il piede,</l>
     <l n="572">Che guida l'huom verso il funebre letto.</l>
     <l n="573">Tal che chi stà qualche anno, e dopo il vede,</l>
     <l n="574">Non riconosce il trasformato aspetto:</l>
     <l n="575">Perch'ogni età talmente il trasfigura,</l>
     <l n="576">Ch'un tempo, che l'huom stia, no 'l raffigura.</l>
    </lg>
    <lg n="73">
     <l n="577">Milon, che diè co'l sol pugno la morte</l>
     <l n="578">À tanti mostri, e fè si rare prove,</l>
     <l n="579">Che pareggiò quel cavalier si forte,</l>
     <l n="580">Ch'Almena partorì del sommo Giove,</l>
     <l n="581">La peggiorata sua lagrima sorte,</l>
     <l n="582">Mentre si debilmente il passo move.</l>
     <l n="583">E mentre per l'età, ch'entro l'agghiaccia,</l>
     <l n="584">Si vede si tremanti haver le braccia.</l>
    </lg>
    <lg n="74">
     <l n="585">Colei, c'hebbe già il titol d'esser bella,</l>
     <l n="586">Che 'n due volte da due venne rapita,</l>
     <l n="587">Mentre prende lo specchio, e mira anch'ella</l>
     <l n="588">La guancia crespa, afflitta, e scolorita,</l>
     <l n="589">Un si grave dolor l'ange, e flagella,</l>
     <l n="590">Ch'odia se stessa, e la soverchia vita;</l>
     <l n="591">E stupisce fra se, che per quel volto</l>
     <l n="592">Il mondo fosse sottosopra volto.</l>
    </lg>
    <lg n="75">
     <l n="593">Tempo empio, e rio, co i crudi invidi denti</l>
     <l n="594">Ogni cosa quà giù struggi, e risolvi,</l>
     <l n="595">Sotto altra forma al fin tutto appresenti,</l>
     <l n="596">Mentre con gli anni tuoi t'aggiri, e volvi.</l>
     <l n="597">E questi che chiamiam quattro elementi,</l>
     <l n="598">À poco à poco in altra forma volvi.</l>
     <l n="599">Hor del modo, che tien, vò farvi accorti</l>
     <l n="600">Per far, che l'un ne l'altro si trasporti.</l>
    </lg>
    <lg n="76">
     <l n="601">Ha quattro corpi genitali il mondo,</l>
     <l n="602">Che d'ogni cosa son principio, e seme.</l>
     <l n="603">Due senza gravità, due, c' hanno il pondo,</l>
     <l n="604">E 'l globo inferior formano insieme.</l>
     <l n="605">Tira la terra,e l'acqua il peso al fondo;</l>
     <l n="606">Volan gli altri à le parti alte, e supreme.</l>
     <l n="607">Sopra la terra, e l'acqua ha l'aere il loco.</l>
     <l n="608">Più puro sopra l'aere ascende il foco.</l>
    </lg>
    <lg n="77">
     <l n="609">Di questi, se ben son tra lor disgiunti,</l>
     <l n="610">Tutti i corpi non semplici si fanno.</l>
     <l n="611">E come del lor corso al fin son giunti,</l>
     <l n="612">Ne gli stessi elementi si disfanno.</l>
     <l n="613">Tutti nel lor finir vengon rassunti</l>
     <l n="614">Da quei principi, onde l'origine hanno.</l>
     <l n="615">Tolto il secco à la terra, il giel si sface,</l>
     <l n="616">E in acqua il corpo suo risolver face.</l>
    </lg>
    <lg n="78">
     <l n="617">Levato à l'acqua anchora il freddo, e 'l peso,</l>
     <l n="618">L'humido essala in aere, e in aere ascende.</l>
     <l n="619">Poi più puro, e purgato al cielo asceso</l>
     <l n="620">In foco lucidissimo s'accende.</l>
     <l n="621">E 'l foco anchor suol condensarsi, e preso</l>
     <l n="622">Più grave corpo, in aere in giù discende.</l>
     <l n="623">Tolto à l'aere il calor, l'humor si fonde,</l>
     <l n="624">E d'aere, qual fu pria, si sface in onde.</l>
    </lg>
    <lg n="79">
     <l n="625">Cosi l'acqua talhor s'unisce, e serra:</l>
     <l n="626">Che quando avien, che l'humido n'essale,</l>
     <l n="627">Il freddo la congela, e la fa terra,</l>
     <l n="628">Come si può veder nel far del sale.</l>
     <l n="629">Ciò, ch'è qua giù, nova figura afferra</l>
     <l n="630">Per ordine, et instinto naturale.</l>
     <l n="631">Ciò, che nel mondo inferior si trova,</l>
     <l n="632">Non si perde giamai, ma si rinova.</l>
    </lg>
    <lg n="80">
     <l n="633">Nascer si dice quel, che d'un soggetto</l>
     <l n="634">Si comincia à formar quel, che non era.</l>
     <l n="635">Morir si dice quel, che vien costretto</l>
     <l n="636">À mancar de la sua forma primiera.</l>
     <l n="637">Hor poi, che và di questo in quello aspetto,</l>
     <l n="638">Non si può dir, ch'alcuna cosa pera.</l>
     <l n="639">In somma in questo mondo errante, e vago</l>
     <l n="640">Cosa non può durar sotto una imago.</l>
    </lg>
    <lg n="81">
     <l n="641">E quella età de l'or tanto felice,</l>
     <l n="642">Che fu per l'huom si semplice, e si pura,</l>
     <l n="643">Non passò à questo secolo infelice,</l>
     <l n="644">Che dal ferro ritien nome, e natura.</l>
     <l n="645">De le cose la Dea rinovatrice,</l>
     <l n="646">Dove fu terra già stabile, e dura,</l>
     <l n="647">Fe molle; e instabil mar, dove fu l'onda,</l>
     <l n="648">Terra, c'hor d'habitanti, e ville abonda.</l>
    </lg>
    <lg n="82">
     <l n="649">Io cento miglia già lontan dal lito</l>
     <l n="650">Con gli occhi, c' hanno seggio in questa fronte,</l>
     <l n="651">D'ostreche, e conche un numero infinito</l>
     <l n="652">Vivi, et altre opre assai del salso fonte.</l>
     <l n="653">E da persone degne anche ho sentito</l>
     <l n="654">Essersi ritrovata in cima al monte</l>
     <l n="655">Un'anchora antichissima, e fu segno,</l>
     <l n="656">Che 'l mar v'hebbe altra volta imperio, e regno.</l>
    </lg>
    <lg n="83">
     <l n="657">Quanti campi ho vist' io fertili, e allegri</l>
     <l n="658">In infelici stagni trasformare.</l>
     <l n="659">E quanti stagni anchor languidi, et egri</l>
     <l n="660">Ho veduti da poi fertili arare.</l>
     <l n="661">E i diluvij tal volta i monti integri</l>
     <l n="662">Non han portati, e posti in mezzo al mare?</l>
     <l n="663">Qui v'era terra, hor v'è una fonte nova,</l>
     <l n="664">Altrove era un gran fiume, hor non si trova.</l>
    </lg>
    <lg n="84">
     <l n="665">In mille, e mille luoghi s'è veduto</l>
     <l n="666">Allhor, che 'l terremoto apre la terra,</l>
     <l n="667">Ch'un fiume in qualche parte è fuor venuto,</l>
     <l n="668">Un' altro ha preso il suo camin sotterra.</l>
     <l n="669">Il fiume Lico in Frigia par perduto,</l>
     <l n="670">Dove una gran voragine il sotterra.</l>
     <l n="671">Per altra bocca poi lo stesso fiume</l>
     <l n="672">Esce, e fa l'onde sue vedere al lume.</l>
    </lg>
    <lg n="85">
     <l n="673">Et Erasino, che in Arcadia sorge,</l>
     <l n="674">Anch'ei sotterra à gli huomini s'asconde.</l>
     <l n="675">Poscia à gli armenti d'Argo il sorso porge,</l>
     <l n="676">Là dove il giorno aperto have le sponde.</l>
     <l n="677">E in Misia, onde solea scorger, non scorge</l>
     <l n="678">Per lo stesso canal Caico l'onde.</l>
     <l n="679">Ne la fertil Sicilia l'Amaseno</l>
     <l n="680">Hor è secco del tutto, hor l'alvo ha pieno.</l>
    </lg>
    <lg n="86">
     <l n="681">E 'l fiume Anigro in Grecia già non corse</l>
     <l n="682">Con l'onde dolci al mar purgato, e chiaro?</l>
     <l n="683">E poi che fra Centauri, e Alcide occorse</l>
     <l n="684">Guerra, non è ogn' hor corso, e corre amaro?</l>
     <l n="685">Feriti andar tutti i Centauri à porse</l>
     <l n="686">In quel limpido fiume, e si lavaro.</l>
     <l n="687">E se gliè ver quel, che i Poeti han scritto,</l>
     <l n="688">Le freccie le 'nfettar d' Hercole invitto.</l>
    </lg>
    <lg n="87">
     <l n="689">Dolce cinque giornate in Scithia Hipano</l>
     <l n="690">Con util generale al mar discende;</l>
     <l n="691">Poi si fa d'un sapor salato, e strano,</l>
     <l n="692">E inutil molte miglia al ber si rende.</l>
     <l n="693">Molto da terra Faro era lontano,</l>
     <l n="694">Et hor per terra ferma vi s'ascende.</l>
     <l n="695">Cinse anche Antissa, e Tiro il mare, e 'l flutto,</l>
     <l n="696">Et hoggi ogn'un vi và co'l piede asciutto.</l>
    </lg>
    <lg n="88">
     <l n="697">Con terra ferma Leuca era congiunta,</l>
     <l n="698">Hor d'ogn'intorno il mar la cinge, e bagna.</l>
     <l n="699">Messina, che si vede esser disgiunta</l>
     <l n="700">Da la feconda Italica campagna,</l>
     <l n="701">Unita soleva essere à la punta</l>
     <l n="702">Di Reggio; et hora il mar, che la scompagna,</l>
     <l n="703">Ha il corso, ov'era terra. E cosi occorre,</l>
     <l n="704">Ch'un luogo stassi hor terra ferma, hor corre.</l>
    </lg>
    <lg n="89">
     <l n="705">E se tu cercherai d' Helice, e Bura</l>
     <l n="706">De le Figlie d'Ion mirabile opra,</l>
     <l n="707">Troverai, che l' instabile Natura</l>
     <l n="708">Vuol, che 'l cresciuto mar l'asconda, e copra.</l>
     <l n="709">E le torri mostrar suole, e le mura</l>
     <l n="710">Ogni nochier, che 'l mar vi varca sopra.</l>
     <l n="711">E cosi avien, ch'un cerchio stesso serra</l>
     <l n="712">Hora il mar nel suo grembo, hora la terra.</l>
    </lg>
    <lg n="90">
     <l n="713">Appresso di Pitteia alto s'estolle</l>
     <l n="714">(Cosa da raccontare horrenda, e strana)</l>
     <l n="715">Senz'arbore nissun, ritondo un colle,</l>
     <l n="716">E già fu terra spatiosa, e piana.</l>
     <l n="717">La Dea la fè, che dà le forme, e tolle,</l>
     <l n="718">Gonfiarsi contra ogni credenza humana;</l>
     <l n="719">E fè, ch'un mezzo globo alto divenne,</l>
     <l n="720">E 'l modo occulto io vi vò dir, che tenne.</l>
    </lg>
    <lg n="91">
     <l n="721">Nel pian Pitteo le sotterranee strade</l>
     <l n="722">Gran vento havean ne la lor parte interna,</l>
     <l n="723">Il quale amico de la libertade</l>
     <l n="724">Bramava à l'aria uscir chiara, e superna:</l>
     <l n="725">Hor mentre il suo desio gli persuade,</l>
     <l n="726">Che si sprigioni fuor de la caverna,</l>
     <l n="727">La Natura al terren, che duro, e basso</l>
     <l n="728">Si stia, consiglia, e chiuda al vento il passo.</l>
    </lg>
    <lg n="92">
     <l n="729">Tanto che 'l vento al soffio apre le labbia,</l>
     <l n="730">E d'aprirsi la strada s'affatica;</l>
     <l n="731">E 'l terren, che non vuol, ch' esca di gabbia,</l>
     <l n="732">Stà duro à l' insolente aura nemica.</l>
     <l n="733">Sforza il vento la terra, e fa, ch'ell'habbia</l>
     <l n="734">Gonfiato il ventre, come una vessica:</l>
     <l n="735">E mentre ella il suo cuoio non apre, e fende,</l>
     <l n="736">À guisa d'un pallon si gonfia, e tende.</l>
    </lg>
    <lg n="93">
     <l n="737">Hor mentre la Natura il vento accese</l>
     <l n="738">À fuggir fuor del regno d'Acheronte,</l>
     <l n="739">E fece, che la terra gliel contese,</l>
     <l n="740">Al pian Pitteo fè trasformar la fronte.</l>
     <l n="741">Ch'un globo vi formò, che tanto ascese,</l>
     <l n="742">Che 'l loco si cangiò di piano in monte;</l>
     <l n="743">Tal ch'anche il monte, e 'l pian si rinovella:</l>
     <l n="744">E per tal variar Natura è bella.</l>
    </lg>
    <lg n="94">
     <l n="745">L'acqua (chi 'l crederia?) rest'acqua, e prende,</l>
     <l n="746">Sendo acqua, altra apparenza, et altro stato.</l>
     <l n="747">L'Africa ha un fonte, e mentre il Sol risplende</l>
     <l n="748">Nel mezzo giorno, è freddo, anzi gelato;</l>
     <l n="749">E, quando il Sole in oriente ascende,</l>
     <l n="750">Ó muore in occidente, è temperato.</l>
     <l n="751">Bolle di mezza notte, e à poco à poco</l>
     <l n="752">Si cangià hor verso il ghiaccio, hor verso il foco.</l>
    </lg>
    <lg n="95">
     <l n="753">Un'altra Epiro n'ha detta Atamante,</l>
     <l n="754">Chementre cresce, et ha le corna nove</l>
     <l n="755">La Luna, accende un legno in un' instante,</l>
     <l n="756">Come ivi il foco, e non la fonte trove.</l>
     <l n="757">Hanno i Ciconi un fiume più importante,</l>
     <l n="758">Che fa per l'huom più perigliose prove;</l>
     <l n="759">Ch'à chi ne bee, le parti ascose impetra,</l>
     <l n="760">E cangia ciò, che tocca, in dura pietra.</l>
    </lg>
    <lg n="96">
     <l n="761">In Ethiopia alcuni laghi stanno,</l>
     <l n="762">Che s'à caso alcun bee del lor liquore,</l>
     <l n="763">Ó correre in furor subito il fanno,</l>
     <l n="764">Ó gli dan grave un sonno per molt'hore.</l>
     <l n="765">Quei, ch'à trarsi la sete in Grecia vanno</l>
     <l n="766">Per lor destin dentro al Clitorio humore,</l>
     <l n="767">(Qual si sia la cagion, che questo apporte)</l>
     <l n="768">Han sempre in odio il vin, come la morte.</l>
    </lg>
    <lg n="97">
     <l n="769">Chi di quel fonte bee, gode de l'acque,</l>
     <l n="770">Et ha più, che si puote, in odio il vino.</l>
     <l n="771">Racconta alcun, che questa cosa nacque</l>
     <l n="772">Dal gran Melampo medico, e indovino.</l>
     <l n="773">Che dapoi, ch'à Giunon l'orgoglio spiacque</l>
     <l n="774">Di quelle, ch' al suo Nume alto, e divino</l>
     <l n="775">Di pareggiarsi osar, di Preto figlie,</l>
     <l n="776">Fè si, che nacquer queste maraviglie.</l>
    </lg>
    <lg n="98">
     <l n="777">Solean queste fanciulle esser sovente</l>
     <l n="778">Ebre, per haver troppo il vino in pregio,</l>
     <l n="779">Poi con dir glorioso, et imprudente</l>
     <l n="780">Di Giuno haver dicean volto più egregio.</l>
     <l n="781">Lor di furor la Dea sparse la mente,</l>
     <l n="782">E 'l vin lor pose in odio, et in dispregio;</l>
     <l n="783">Ne sol non disser poi d'esser si belle,</l>
     <l n="784">Ma per certo tenean d'esser vitelle.</l>
    </lg>
    <lg n="99">
     <l n="785">Melampo, che non vuol, che sempre annoi</l>
     <l n="786">Le figliuole del Re furia si acerba,</l>
     <l n="787">Pon tutti in opra i pij rimedij suoi,</l>
     <l n="788">E co'l canto il furor cura, e con l'herba.</l>
     <l n="789">Quella purgation gittò dapoi</l>
     <l n="790">(Ond'è, ch' anchora al vin l'odio riserba)</l>
     <l n="791">In quella fonte, e ogn'un, che poi ne bebbe,</l>
     <l n="792">In odio, come il morbo, il vin sempre hebbe.</l>
    </lg>
    <lg n="100">
     <l n="793">Contrario à questo in Macedonia un fiume</l>
     <l n="794">Corre, detto Lincesto, e in modo offende</l>
     <l n="795">Che fa non men del vino ebro l'acume</l>
     <l n="796">De l' intelletto à ogn'un, che berne intende.</l>
     <l n="797">Feneo, lago d'Arcadia, mentre il lume</l>
     <l n="798">Maggior del cielo à quei di sotto splende,</l>
     <l n="799">Con l'onda inferma ogn'un, che ber ne prova;</l>
     <l n="800">À chi ne bee di giorno, è sano, e giova.</l>
    </lg>
    <lg n="101">
     <l n="801">Son due fiumi in Calabria, che fan bionde</l>
     <l n="802">Le chiome. è 'l nome lor Sibari, e Crato.</l>
     <l n="803">Chi vi si lava il capo, ha da quell'onde</l>
     <l n="804">Quel don, tanto à le donne utile, e grato.</l>
     <l n="805">E chi nel fonte Sulmace s'asconde,</l>
     <l n="806">D'huom, non diventa un corpo effeminato?</l>
     <l n="807">Non cangia anchor il cor forte, e virile?</l>
     <l n="808">Non diventa codardo, abbietto, e vile?</l>
    </lg>
    <lg n="102">
     <l n="809">E cosi avien, che 'l fonte, il fiume, e 'l lago</l>
     <l n="810">Diverse forze in varij tempi acquista,</l>
     <l n="811">Et ha il proprio valore errante, e vago.</l>
     <l n="812">Già quell'acqua beveasi, et hoggi è trista,</l>
     <l n="813">Con la virtute anchor cangia l'imago,</l>
     <l n="814">E trapassa d'infetta in lieta vista.</l>
     <l n="815">Hor dolce, et hor salmastra, hor bruna, hor fella,</l>
     <l n="816">Hora schiva al nostr'occhio, hor grata, e bella.</l>
    </lg>
    <lg n="103">
     <l n="817">L'Ortigia isola in mare altre fiate</l>
     <l n="818">Mutava instabil luogo ogni momento.</l>
     <l n="819">Le Simplegade anchora eran mandate</l>
     <l n="820">Per l'onde à galla, ove voleva il vento,</l>
     <l n="821">Et hor, che stabilite, e ben fermate</l>
     <l n="822">Han dal fondo del mar buon fondamento,</l>
     <l n="823">Al mare, e al vento immobili si stanno,</l>
     <l n="824">E tempenstinle à gara elle non vanno.</l>
    </lg>
    <lg n="104">
     <l n="825">Etna, che tanto foco anchor mantiene,</l>
     <l n="826">Non crediate, che sia per arder sempre,</l>
     <l n="827">Ne men sempre arse, e co'l tempo conviene,</l>
     <l n="828">Ch'altra propietà quel monte tempre.</l>
     <l n="829">Ciò, che sotto la Luna si contiene,</l>
     <l n="830">Convien, che per rifarsi si distempre.</l>
     <l n="831">Qual si sia la cagion, che 'l foco accenda,</l>
     <l n="832">Convien, che venga à fine, e più non splenda.</l>
    </lg>
    <lg n="105">
     <l n="833">Se vogliam dir, che 'l corpo de la terra</l>
     <l n="834">È tutto quanto insieme uno animale,</l>
     <l n="835">Che vive, e che lo spirto, c' ha sotterra,</l>
     <l n="836">Convien, che spiri, e in varie parti essale:</l>
     <l n="837">Vi dico, che 'l suo moto hor apre, hor serra</l>
     <l n="838">Questo, e quel passo al suo spirto vitale.</l>
     <l n="839">E poi che 'l suo spirar suol cangiar loco,</l>
     <l n="840">Convien, che perda un giorno Etna il suo foco.</l>
    </lg>
    <lg n="106">
     <l n="841">E se da questo quelle fiamme impetra,</l>
     <l n="842">Che ne le sue caverne ampie, e terrene</l>
     <l n="843">I venti fanno urtar pietra con pietra,</l>
     <l n="844">C'hanno il seme del foco entro à le vene:</l>
     <l n="845">Non però me dal mio parere arretra,</l>
     <l n="846">Perche, come à le parti alte, e serene</l>
     <l n="847">Potranno uscir gl' imprigionati venti,</l>
     <l n="848">Quei fochi resteran del tutto spenti.</l>
    </lg>
    <lg n="107">
     <l n="849">E se vena di solfo, e di bitume</l>
     <l n="850">Fà, che continuo ardor di quel mont'esca;</l>
     <l n="851">Convien, che 'l foco, e 'l tempo la consume,</l>
     <l n="852">Ch'esser non può, che in infinito cresca.</l>
     <l n="853">Tal che non manderà più in aria il lume,</l>
     <l n="854">Tosto che manchi al foco il cibo, e l'esca.</l>
     <l n="855">Tanto, ch'è ver, che 'l monte ivi infiammato</l>
     <l n="856">Non è quel, che sarà, ne quel, ch'è stato.</l>
    </lg>
    <lg n="108">
     <l n="857">Appresso à l' Hiperborea Pallene</l>
     <l n="858">Di tal virtute una palude ha l'onde,</l>
     <l n="859">Nomata Tritonica, che s'aviene,</l>
     <l n="860">Che nove volte un' huom quivi s'affonde,</l>
     <l n="861">La penna intorno à lui subito viene</l>
     <l n="862">In copia tal, che in uno augel l'asconde.</l>
     <l n="863">Alcune maghe in Scithia empie, e fatali</l>
     <l n="864">S'ungon le membra, e fansi augei con l'ali.</l>
    </lg>
    <lg n="109">
     <l n="865">E se pur qualche fè quelle cos' hanno,</l>
     <l n="866">Che tutto il dì si veggono avenire,</l>
     <l n="867">Tutti quei corpi, che si putrefanno,</l>
     <l n="868">Non si veggono in breve convertire</l>
     <l n="869">In animai, che poi spirano, e vanno?</l>
     <l n="870">E qual cosa esser può più di stupire</l>
     <l n="871">De l'Ape? che d'ambrosia il mondo pasce,</l>
     <l n="872">Riguardando al principio donde nasce?</l>
    </lg>
    <lg n="110">
     <l n="873">Mille, e più volte s'è vista la prova,</l>
     <l n="874">Che da gli eletti, e putrefatti Tori</l>
     <l n="875">De l'Api la progenie si rinova,</l>
     <l n="876">Che si soglion nutrir di manna, e fiori.</l>
     <l n="877">Poi la città, che 'l lor consiglio approva,</l>
     <l n="878">Empion di quei dolcissimi liquori,</l>
     <l n="879">Che necessarij sono al lor governo,</l>
     <l n="880">Mentre gli amati fior lor toglie il verno.</l>
    </lg>
    <lg n="111">
     <l n="881">E d'un corsier magnanimo, e gentile,</l>
     <l n="882">Che serve tanto à l'uso de la guerra,</l>
     <l n="883">Non nasce il Calavrone infame, e vile,</l>
     <l n="884">Se morto à putrefar si pon sotterra?</l>
     <l n="885">Del Granchio un' animal più à lui simile</l>
     <l n="886">Nasce, se senza braccia si sotterra;</l>
     <l n="887">Del tristo Scorpion prende la faccia,</l>
     <l n="888">Che co'l crudo velen morte minaccia.</l>
    </lg>
    <lg n="112">
     <l n="889">Tosto, ch'à un corpo una forma s'invola,</l>
     <l n="890">Forz'è, ch'un'altra forma abbracci, e brame.</l>
     <l n="891">Un verme d'una picciola Tignuola</l>
     <l n="892">Nasce, che 'l molle fil rende, e lo stame.</l>
     <l n="893">Di verme fassi una Farfalla, e vola,</l>
     <l n="894">Ne vuol più incatenar l'antiche trame.</l>
     <l n="895">Il Colombo, il Pavone, e gli altri augelli</l>
     <l n="896">Si fan d'un uuovo greve aurei, e snelli.</l>
    </lg>
    <lg n="113">
     <l n="897">Quel seme, onde le Rane hanno gli heredi,</l>
     <l n="898">(Ch' il crederia?) si genera di loto.</l>
     <l n="899">Che nascon da principio senza piedi,</l>
     <l n="900">E poi gli acquistano atti al salto, e al nuoto.</l>
     <l n="901">De l'Orsa da principio nascer vedi</l>
     <l n="902">Un parto, che per parto non è noto;</l>
     <l n="903">Poi la lingua materna il forma tale,</l>
     <l n="904">Che 'l fa d'un corpo informe un' animale.</l>
    </lg>
    <lg n="114">
     <l n="905">E l'Api ne la lor picciola cella</l>
     <l n="906">Hanno i principij lor di membra ignudi,</l>
     <l n="907">E prima, che 'l piè formino, e l'ascella,</l>
     <l n="908">Se ne stanno un gran tempo inette, e rudi.</l>
     <l n="909">Poi vola ogn'una via leggiadra, e bella</l>
     <l n="910">À far servitio à lor publici studi.</l>
     <l n="911">La midolla de l'Huom morto, e sepolto</l>
     <l n="912">Putrefatta, che s'è, d'un' Angue ha il volto.</l>
    </lg>
    <lg n="115">
     <l n="913">Pure ogni forma, c'habbiam detta nova,</l>
     <l n="914">Da l'altrui corpo il suo principio attende.</l>
     <l n="915">Ma v' è un' altro animal, che si rinova,</l>
     <l n="916">E da se stesso il suo principio prende.</l>
     <l n="917">Un singulare augello si ritrova</l>
     <l n="918">Dove più grato odor l'Assiria rende;</l>
     <l n="919">Ch'è detto da gli Assirij la Fenice,</l>
     <l n="920">Sopra d'ogni altro augel bello, e felice.</l>
    </lg>
    <lg n="116">
     <l n="921">Non pasce il suo digiun di seme, e d'herba,</l>
     <l n="922">Ma d'ogni odor più pretioso, e santo.</l>
     <l n="923">Continuo in vita la mantiene, e serba</l>
     <l n="924">L'ambra, l'incenso, e de la mirra il pianto.</l>
     <l n="925">Compon sopra una palma alta, e superba,</l>
     <l n="926">Quando vuol rinovar l'etate, e 'l manto,</l>
     <l n="927">Un nido allhor, c'ha la sua età fornita,</l>
     <l n="928">E visto ha cinque secoli di vita.</l>
    </lg>
    <lg n="117">
     <l n="929">L'empie di nardo, cinnamomo, e croco,</l>
     <l n="930">Poi tanto al caldo Sol vi batte l'ale,</l>
     <l n="931">Che fra gli odori al più cocente foco</l>
     <l n="932">Del giorno spira fuor l'aura vitale.</l>
     <l n="933">Cosi finisce il suo tempo, e in suo loco</l>
     <l n="934">Di lei si forma un picciolo animale,</l>
     <l n="935">Che fa le piume poi cosi leggiadre,</l>
     <l n="936">Ch'à rimirarlo par la stessa madre.</l>
    </lg>
    <lg n="118">
     <l n="937">Poi quando à tale età giunta si vede,</l>
     <l n="938">C'ha coraggio, poter, forza, e governo,</l>
     <l n="939">Afferra il nido suo proprio co'l piede,</l>
     <l n="940">La culla propria, il pio rogo materno;</l>
     <l n="941">E di divotion piena, e di fede</l>
     <l n="942">Accesa di pietate il core interno,</l>
     <l n="943">À la città del Sol volando passa,</l>
     <l n="944">E nel suo tempio santo il porta, e lassa.</l>
    </lg>
    <lg n="119">
     <l n="945">E che di più stupor può far Natura</l>
     <l n="946">Di quel, che à l'animante Hiena aviene?</l>
     <l n="947">Ch'essendo maschio il proprio esser gli fura,</l>
     <l n="948">E di sposo, che fu, sposa diviene?</l>
     <l n="949">E mentre un' anno in quello stato dura,</l>
     <l n="950">Quel sopra il tergo suo sposo sostiene,</l>
     <l n="951">À cui già preme il dosso. E d'anno in anno</l>
     <l n="952">Hor marito, hora moglie ambo si fanno.</l>
    </lg>
    <lg n="120">
     <l n="953">Il picciolo animal Camaleonte,</l>
     <l n="954">Che sol de l'aura vive, onde respira,</l>
     <l n="955">Se ben non cangia la sua propria fronte,</l>
     <l n="956">Cangia il color, ch'à se vario ogn' hor tira.</l>
     <l n="957">Quel Re, che già sotto l'Imavo monte</l>
     <l n="958">Quel Lupo fessi, che si lunge mira,</l>
     <l n="959">Aurea de la vessica un'acqua impetra,</l>
     <l n="960">Che si congiela in pretiosa pietra.</l>
    </lg>
    <lg n="121">
     <l n="961">E s'hoggi raccontar voglio ogni cosa,</l>
     <l n="962">Che d'una in altra spetie si trasporta,</l>
     <l n="963">Farà prima la notte atra, e noiosa</l>
     <l n="964">La bella alma del dì rimaner morta:</l>
     <l n="965">E non per questo ogni cagione ascosa</l>
     <l n="966">Ne potrò dir: che 'l tempo no'l comporta.</l>
     <l n="967">Si cangia anchora ogni imperio, ogni regno,</l>
     <l n="968">E tal hieri obedì, c'hoggi è più degno.</l>
    </lg>
    <lg n="122">
     <l n="969">Troia, che già de l'Asia era Regina,</l>
     <l n="970">Ricca, e felice sopra ogni altra terra,</l>
     <l n="971">Che per dieci anni i fiumi à la marina</l>
     <l n="972">Correr di sangue fè per tanta guerra;</l>
     <l n="973">Hoggi non è se non herba, e ruina,</l>
     <l n="974">E piena d'ossa, e cultivata terra.</l>
     <l n="975">E mostran per richezza, e per thesoro</l>
     <l n="976">I sepolcri, che v'han de gli avi loro.</l>
    </lg>
    <lg n="123">
     <l n="977">Chiara fu Sparta già, chiara Micena,</l>
     <l n="978">Chiaro di Cadmo il regno, e di Minerva;</l>
     <l n="979">Hoggi il sito di Sparta è nuda arena,</l>
     <l n="980">Giace Micena, e l'altrui leggi osserva.</l>
     <l n="981">Che resta hoggi di Thebe? e che d'Athena,</l>
     <l n="982">Che già parte de l'Asia hebber per serva.</l>
     <l n="983">Di si chiare città vedete, come</l>
     <l n="984">Hoggi non resta al mondo altro, che 'l nome.</l>
    </lg>
    <lg n="124">
     <l n="985">La fama già per tutto ha pieno il mondo,</l>
     <l n="986">Di quanto cresce hor la Dardania ROMA</l>
     <l n="987">Nel seno appresso al Tebro più fecondo,</l>
     <l n="988">Dove già nacque chi da lui la noma.</l>
     <l n="989">Da questa (come il regno alto, e giocondo</l>
     <l n="990">Vuole) ogni Monarchia fia vinta, e doma.</l>
     <l n="991">Sarà soggetto il mondo in ogni parte</l>
     <l n="992">À la città del gran figliuol di Marte.</l>
    </lg>
    <lg n="125">
     <l n="993">Cosi crescendo cangia il primo stato,</l>
     <l n="994">E miglior forma in ogni parte prende,</l>
     <l n="995">Poi che de sette colli, e d'un gran prato</l>
     <l n="996">Vien tant'alta città, ch'al cielo ascende.</l>
     <l n="997">La qual reggerà il mondo in ogni lato,</l>
     <l n="998">Per quel, che da profeti se n'intende.</l>
     <l n="999">Et Heleno ho in memoria, e quel, che disse,</l>
     <l n="1000">Mentre in Euforbo il mio spirto già visse.</l>
    </lg>
    <lg n="126">
     <l n="1001">Mentre il Troiano imperio al fin tendea,</l>
     <l n="1002">E molto dubbia havea la sua salute;</l>
     <l n="1003">Heleno disse un giorno al giusto Enea.</l>
     <l n="1004">Tu sarai quel, che con la tua virtute</l>
     <l n="1005">In piè terrai l'alta cittate Idea,</l>
     <l n="1006">Anchor che da l'imperio il luogo mute.</l>
     <l n="1007">Ti farai strada in mezzo al ferro, e al foco</l>
     <l n="1008">Per salvar l'honor Frigio in miglior loco.</l>
    </lg>
    <lg n="127">
     <l n="1009">Dove i nipoti tuoi poi fonderanno</l>
     <l n="1010">Una città di si nobil presenza,</l>
     <l n="1011">Che di quante ne fur, sono, e saranno,</l>
     <l n="1012">Havrà più cor, più forza, e più prudenza.</l>
     <l n="1013">E i saggi suoi patritij d'anno in anno</l>
     <l n="1014">Multiplicando andran la sua potenza,</l>
     <l n="1015">Fin che del sangue tuo quel nato sia,</l>
     <l n="1016">Che le darà la somma Monarchia.</l>
    </lg>
    <lg n="128">
     <l n="1017">Questo divino, e glorioso Augusto</l>
     <l n="1018">Come l'havrà goduto il nostro mondo,</l>
     <l n="1019">E che lasciato havrà l'humano busto</l>
     <l n="1020">L'alma, sostegno al suo terrestre pondo;</l>
     <l n="1021">Darà lo spirto suo purgato, e giusto</l>
     <l n="1022">Al più felice cielo, e più giocondo.</l>
     <l n="1023">N'havrà la terra il nome, e 'l mortal velo,</l>
     <l n="1024">De la bell'alma sua godrassi il cielo.</l>
    </lg>
    <lg n="129">
     <l n="1025">Questo mi ricordo io dal saggio Heleno</l>
     <l n="1026">Al gran figliuol d'Anchise esser predetto,</l>
     <l n="1027">E di somma allegrezza ho colmo il seno,</l>
     <l n="1028">Poi che 'l suo vaticinio hoggi have effetto.</l>
     <l n="1029">E che in quel lieto, e fortunato seno</l>
     <l n="1030">Al ciel la città nova alza ogni tetto.</l>
     <l n="1031">M'allegro, che vincesse il Greco sdegno</l>
     <l n="1032">Con grande utilità del Frigio regno.</l>
    </lg>
    <lg n="130">
     <l n="1033">Ma per non uscir tanto del viaggio,</l>
     <l n="1034">E per drizzarmi al fin del mio sentiero,</l>
     <l n="1035">Ciò, che la Luna star sotto al suo raggio</l>
     <l n="1036">Vede, trasforma il suo volto primiero.</l>
     <l n="1037">Pero discorra l'huom prudente, e saggio</l>
     <l n="1038">Con sana mente, e con giudicio intero,</l>
     <l n="1039">Ch'essendo noi corpi terreni, è forza,</l>
     <l n="1040">Che trasformiam questa terrena scorza.</l>
    </lg>
    <lg n="131">
     <l n="1041">Ne solamente il corpo si trasforma;</l>
     <l n="1042">Ma l'alma, essendo volativa, e leve,</l>
     <l n="1043">Da noi partendo un' altro corpo informa,</l>
     <l n="1044">E qualità da quel corpo riceve,</l>
     <l n="1045">Perche s'ad una fera dà la forma,</l>
     <l n="1046">È forza, che 'l discorso à lei si leve;</l>
     <l n="1047">Onde in quel corpo un'altra forma prende,</l>
     <l n="1048">Dapoi che già intendeva, hor non intende.</l>
    </lg>
    <lg n="132">
     <l n="1049">Tanto che di ragion dobbiam privarne</l>
     <l n="1050">Di mangiar l' animal per men periglio,</l>
     <l n="1051">Dapoi che in lor van le nostre alme à starne,</l>
     <l n="1052">Come del corpo human prendono essiglio.</l>
     <l n="1053">Che potrebbe talhor mangiar la carne</l>
     <l n="1054">Il padre del figliuol, del padre il figlio.</l>
     <l n="1055">Che se'l mio padre in quel corpo s'interna,</l>
     <l n="1056">La carne à divorar vengo paterna.</l>
    </lg>
    <lg n="133">
     <l n="1057"> Suol l'alma anchor d'un bruto entrare in noi,</l>
     <l n="1058">E l'organo trovando più disposto,</l>
     <l n="1059">Acquista lume à lumi interni suoi,</l>
     <l n="1060">E vede quel, che pria gli era nascosto.</l>
     <l n="1061">Si che quell'animal più non s'annoi,</l>
     <l n="1062">Dove può il padre nostro esser riposto.</l>
     <l n="1063">Lascisi pure il bue, che 'l giogo porte,</l>
     <l n="1064">E che il tempo gli dia, non l'huom, la morte.</l>
    </lg>
    <lg n="134">
     <l n="1065">Deh vi mova à pietà co'l suo mugito</l>
     <l n="1066">L' à pena nato, e tenero vitello;</l>
     <l n="1067">V'intenerisca il cor co'l suo vagito</l>
     <l n="1068">Il lascivo capretto, e'l molle agnello,</l>
     <l n="1069">Per ischivar, che ne l'human convito</l>
     <l n="1070">Non si mangi altri il figlio, altri il fratello.</l>
     <l n="1071">Che non rendan le mense empie, e funeste</l>
     <l n="1072">Di Thereo le vivande, e di Thieste.</l>
    </lg>
    <lg n="135">
     <l n="1073">Quell'arme da l'agnelle haver vi piaccia,</l>
     <l n="1074">E bastin, ch'armar ponno il corpo ignudo;</l>
     <l n="1075">À fin che quando Borea il mondo agghiaccia,</l>
     <l n="1076">Facciano al nostro sen riparo, e scudo.</l>
     <l n="1077">Bastivi haverne il latte, e non si faccia</l>
     <l n="1078">Oltraggio al corpo lor co'l ferro crudo.</l>
     <l n="1079">Toglia le rete, e l'hamo al pesce il risco</l>
     <l n="1080">De la morte, à l'augel la rete, e 'l visco.</l>
    </lg>
    <lg n="136">
     <l n="1081">L'huom può qualche animal nocivo, e strano</l>
     <l n="1082">Uccider, perch'altrui non faccia scorno:</l>
     <l n="1083">Ma non faccia di lui poi cibo humano;</l>
     <l n="1084">Fiaccare al suo furor gli basti il corno.</l>
     <l n="1085">À lo scolar, che poi fu Re Romano,</l>
     <l n="1086">Questo fè udir Pithagora quel giorno.</l>
     <l n="1087">Molte altre cose poi co'l tempo apprese,</l>
     <l n="1088">E tornò senza pari à suo paese.</l>
    </lg>
    <lg n="137">
     <l n="1089">Pien di filosofia la lingua, e 'l petto</l>
     <l n="1090">Tornossi Numa al sen patrio Sabino:</l>
     <l n="1091">E con lo studio poi tanto perfetto</l>
     <l n="1092">Si fece, e co'l suo ingegno alto, e divino,</l>
     <l n="1093">Che Re fu dal Roman popolo eletto</l>
     <l n="1094">Poi ch'andò in cielo il fondator Quirino.</l>
     <l n="1095">Et ei, c'havea à giovar l'animo inteso,</l>
     <l n="1096">Accettò di buon cor lo scettro, e 'l peso.</l>
    </lg>
    <lg n="138">
     <l n="1097">De la superba Roma il Re secondo</l>
     <l n="1098">Saggia una Ninfa Egeria hebbe consorte,</l>
     <l n="1099">Ch'aiuto à sopportar si grave pondo</l>
     <l n="1100">Gli diè co'l profetar la fatal sorte.</l>
     <l n="1101">E 'l favor de le Muse anchor secondo</l>
     <l n="1102">Havendo in tanto imperio, ei fè di sorte,</l>
     <l n="1103">Ch'à l'aurea pace, al divin culto, e vero</l>
     <l n="1104">Seppe un popol ridur cotanto altero.</l>
    </lg>
    <lg n="139">
     <l n="1105">Poi che ben quarant'anni hebbe regnato,</l>
     <l n="1106">Lasciò con grande honor la vita, e 'l regno,</l>
     <l n="1107">E fu dal popol pianto, e dal Senato;</l>
     <l n="1108">Passar nel pianger lui le donne il segno.</l>
     <l n="1109">Fu al santo rogo, et al sepolcro dato</l>
     <l n="1110">Con l'honor, che potea Roma, più degno.</l>
     <l n="1111">Su'l Tebro intanto, e in tutti i sette colli</l>
     <l n="1112">Occhi non si vedeano se non molli.</l>
    </lg>
    <lg n="140">
     <l n="1113">La moglie Egeria oscura il volto, e 'l manto,</l>
     <l n="1114">Fu per venir per la gran doglia insana:</l>
     <l n="1115">Non fece udir ne' sette colli il pianto,</l>
     <l n="1116">Ma ne la valle Aricia di Diana.</l>
     <l n="1117">Dove impedì co'l grido il rito santo</l>
     <l n="1118">À l'altar de la Dea casta Silvana.</l>
     <l n="1119">Cercar le Ninfe pie di torle il tutto,</l>
     <l n="1120">Per varij essempi, e vie, ma senza frutto.</l>
    </lg>
    <lg n="141">
     <l n="1121">Ma più d'ogn'un quel, c' ha in custodia il tempio,</l>
     <l n="1122">Figliuol del gran Teseo, le dà conforto.</l>
     <l n="1123">Non è già l'infortunio tuo tant'empio,</l>
     <l n="1124">Poi che 'l tuo Re con tanto honore è morto.</l>
     <l n="1125">Se 'l più crudo d'altrui sapessi essempio,</l>
     <l n="1126">Non chiameresti il tuo tanto gran torto.</l>
     <l n="1127">Ti placheria più d'un malvagio, e rio</l>
     <l n="1128">Disdetto altrui, ma più d'ogn'altro il mio.</l>
    </lg>
    <lg n="142">
     <l n="1129">Hippolito io già fui, di Teseo nacqui,</l>
     <l n="1130">E come i fati havean già stabilito,</l>
     <l n="1131">À la matrigna mia soverchio piacqui,</l>
     <l n="1132">E cercò trarmi à l'amoroso invito:</l>
     <l n="1133">Ma mosso dal dover mai non compiacqui</l>
     <l n="1134">Al suo non ragionevole appetito.</l>
     <l n="1135">Fu la matrigna mia di colei prole,</l>
     <l n="1136">Ch' in Creta un toro amò, figlia del Sole.</l>
    </lg>
    <lg n="143">
     <l n="1137">L'accesa mia matrigna non soggiorna,</l>
     <l n="1138">Ma mossa da lo sdegno, ò dal timore,</l>
     <l n="1139">Come il mio padre al regio albergo torna,</l>
     <l n="1140">Volta tutto al contrario il tristo amore;</l>
     <l n="1141">E piange, e la bugia colora, e adorna,</l>
     <l n="1142">Ch'io la volli forzar, torle l'honore.</l>
     <l n="1143">Credulo il padre il crede, e 'l fido figlio</l>
     <l n="1144">Scaccia da la città co'l crudo essiglio.</l>
    </lg>
    <lg n="144">
     <l n="1145">Ne solo il figliuol suo scaccia del regno,</l>
     <l n="1146">Ma con prece nemica alza la voce</l>
     <l n="1147">Al ciel, che sopra me mandi il suo sdegno;</l>
     <l n="1148">E con l'empia bestemmia anchor mi noce.</l>
     <l n="1149">Io d'andare in Trezena havea disegno,</l>
     <l n="1150">E gia su'l carro mio presto, e veloce.</l>
     <l n="1151">E già vedea Corinto, e 'l mar vicino</l>
     <l n="1152">Quando m'avenne un più crudo destino.</l>
    </lg>
    <lg n="145">
     <l n="1153">Parmi mentre, ch'io scorro intorno il lito,</l>
     <l n="1154">Ch'un globo alto nel mar cresca, e sormonte;</l>
     <l n="1155">Poi veggio di quel globo essere uscito</l>
     <l n="1156">Si grande un bue marin, ch'assembra un monte;</l>
     <l n="1157">E dando fuor l'horrendo alto muggito,</l>
     <l n="1158">Le corna al dritto mio volta, e la fronte;</l>
     <l n="1159">E quanto più à la terra s' avicina,</l>
     <l n="1160">Tanto minaccia à noi maggior ruina.</l>
    </lg>
    <lg n="146">
     <l n="1161">À tutti quelli entrò per l'ossa il gielo,</l>
     <l n="1162">Che l'empia mia fortuna havean seguita.</l>
     <l n="1163">S'arricciò à tutti ogni capello, e pelo,</l>
     <l n="1164">Eccetto à me, che in odio havea la vita.</l>
     <l n="1165">Ch' io fermi 'l carro, alzan le strida al cielo,</l>
     <l n="1166">Che voglion fare à piè l'aspra salita;</l>
     <l n="1167">Dicon, ch'al bue marin sarà conteso</l>
     <l n="1168">Portar per l'aspro monte il suo gran peso.</l>
    </lg>
    <lg n="147">
     <l n="1169">Volgono gli occhi i miei cavalli intanto</l>
     <l n="1170">Ver dove tanto mare il pesce ingombra,</l>
     <l n="1171">E quando al cielo alzarsi veggon tanto,</l>
     <l n="1172">L'orecchie ogni corsiero alza, e s'adombra.</l>
     <l n="1173">I miei raddoppian tosto il grido, e 'l pianto,</l>
     <l n="1174">Che scorgon, che 'l paese il carro sgombra</l>
     <l n="1175">Per lo camin più periglioso, e strano,</l>
     <l n="1176">E che i cavalli à me sforzan la mano.</l>
    </lg>
    <lg n="148">
     <l n="1177">Dà intanto il carro in un troncon d'intoppo,</l>
     <l n="1178">E tutto eccol tremar, tutto si scuote.</l>
     <l n="1179">Seguono i destrier fieri il lor galoppo,</l>
     <l n="1180">Fin che fan rompere una de le ruote.</l>
     <l n="1181">Tal che nel ribaltarsi il carro troppo</l>
     <l n="1182">In terra io dò l'impallidite gote.</l>
     <l n="1183">Il carro passò sopra essendo sotto,</l>
     <l n="1184">E tutto mi lasciò storpiato, e rotto.</l>
    </lg>
    <lg n="149">
     <l n="1185">Le redine m'havean l'un braccio attorto,</l>
     <l n="1186">E mi vedea tirar fra sassi, e spine:</l>
     <l n="1187">Tal che per lo camin malvagio, e torto</l>
     <l n="1188">Caddi in precipitose alte ruine.</l>
     <l n="1189">Dove restato al fin del tutto morto,</l>
     <l n="1190">Lo spirto andò fra l'anime tapine:</l>
     <l n="1191">E sanguigno la man, l'anca, e la fronte</l>
     <l n="1192">Nel fiume si lavò di Flegetonte.</l>
    </lg>
    <lg n="150">
     <l n="1193">Rotto il corpo restò, sanguigno, e brutto,</l>
     <l n="1194">Da tronchi, e sassi lacerato, e tolto.</l>
     <l n="1195">Le membra interne sparse eran per tutto,</l>
     <l n="1196">E non si discernea dal piede il volto.</l>
     <l n="1197">Non sparger dunque in tanta copia il lutto,</l>
     <l n="1198">Tu, che con tanto honor Numa hai sepolto:</l>
     <l n="1199">Che infortunio non è soverchio rio,</l>
     <l n="1200">Egeria il tuo, s'havrai riguardo al mio.</l>
    </lg>
    <lg n="151">
     <l n="1201">Ma 'l medico divin, figliuol d'Apollo,</l>
     <l n="1202">Detto Esculapio, per far noto al mondo,</l>
     <l n="1203">Di quanta arte, et ingegno il ciel dotollo,</l>
     <l n="1204">Ne venne ov' io giaceami immobil pondo:</l>
     <l n="1205">E trovato ogni mio membro, appiccollo</l>
     <l n="1206">Co'l succo al luogo proprio; e poi secondo</l>
     <l n="1207">Si richiedea, tant'herbe pose in opra,</l>
     <l n="1208">Che fe lo spirto mio ritornar sopra.</l>
    </lg>
    <lg n="152">
     <l n="1209">Ad onta di Plutone, e de l'inferno</l>
     <l n="1210">Con l'arte, e l'herbe ei seppe oprarsi in modo,</l>
     <l n="1211">Che co'l mio corpo il mio spirito interno</l>
     <l n="1212">Legò con novo, e indissolubil nodo.</l>
     <l n="1213">Perche mi fece poi Diana eterno,</l>
     <l n="1214">Per farmi in questa valle, ch'io mi godo,</l>
     <l n="1215">Guardia al suo tempio: e, come piacque à lei,</l>
     <l n="1216">Uno io son quì de' suoi silvestri Dei.</l>
    </lg>
    <lg n="153">
     <l n="1217">Perch'io non generassi invidia altrui</l>
     <l n="1218">Per tanto don, cangiommi il volto, e 'l nome;</l>
     <l n="1219">E disse, (dove Hippolito io già fui)</l>
     <l n="1220">Vò, che da questo in poi Virbio ti nome.</l>
     <l n="1221">Elesse poi fra molti tempij sui</l>
     <l n="1222">Questo, dov' io sacrificassi, come</l>
     <l n="1223">Tu puoi veder, ben c'hebbe dubbio il core,</l>
     <l n="1224">Di darmi ò in Creta, ò 'n Delo un tanto honore.</l>
    </lg>
    <lg n="154">
     <l n="1225">Cosi per consolar l'afflitta Diva</l>
     <l n="1226">Il figliuol di Teseo mosse l'accento:</l>
     <l n="1227">Ma del gran sposo suo la Ninfa priva,</l>
     <l n="1228">Torsi non può dal solito lamento.</l>
     <l n="1229">Diana al fin, per mantenerla viva,</l>
     <l n="1230">Con nome eterno fece in un momento</l>
     <l n="1231">Il corpo suo stillarsi à piè del monte,</l>
     <l n="1232">In un, ch'anc'hoggi v'è, perpetuo fonte.</l>
    </lg>
    <lg n="155">
     <l n="1233">Tutte à fatto stupir le Dee Latine,</l>
     <l n="1234">Ne Virbio men stupor dentro al cor serra</l>
     <l n="1235">Di quel, che vide già ne le Tarquine</l>
     <l n="1236">Valli formarsi un' huom di pura terra.</l>
     <l n="1237">Ch'ei non credette mai veder tal fine</l>
     <l n="1238">D'una gleba fatal, ch'era sotterra.</l>
     <l n="1239">Il vomero scoprilla, ella si mosse</l>
     <l n="1240">Da se medesma: egli à mirar fermosse.</l>
    </lg>
    <lg n="156">
     <l n="1241">Stupido l'arator le luci intende</l>
     <l n="1242">Ne la gleba fatal, come si move,</l>
     <l n="1243">E vede, ch' altra forma acquista, e prende,</l>
     <l n="1244">E che in tutto il terren da se rimove.</l>
     <l n="1245">Tal che fatto un garzon, spira, et intende,</l>
     <l n="1246">E disse à l'arator cose alte, e nove.</l>
     <l n="1247">Tage il nomaro, e fu il primo indovino,</l>
     <l n="1248">Ch'ivi insegnò à predir l'altrui destino.</l>
    </lg>
    <lg n="157">
     <l n="1249">Non men Virbio stupì del caso strano,</l>
     <l n="1250">Che fece Egeria trasformare in onde,</l>
     <l n="1251">Di quel, che 'l primo Re stupì Romano,</l>
     <l n="1252">Quando ne l' hasta sua nacque la fronde.</l>
     <l n="1253">Un tratto un dardo aventa egli, e su'l piano</l>
     <l n="1254">Del monte Palatin la punta asconde.</l>
     <l n="1255">Vuol poi fuor trarlo, e 'l telo al suol s'attiene,</l>
     <l n="1256">E cresce in rami, e in frondi , e un' arbor viene.</l>
    </lg>
    <lg n="158">
     <l n="1257">Non men di maraviglia à Virbio porse</l>
     <l n="1258">La Ninfa Egeria trasformata in fonte,</l>
     <l n="1259">Di quella, c'hebbe Cippo, quando scorse</l>
     <l n="1260">Ne l'onda haver le corna in su la fronte.</l>
     <l n="1261">Gran novità fu questa, che gli occorse:</l>
     <l n="1262">E seguendo il mio fil vien, ch' io la conte.</l>
     <l n="1263">Poi che fu morto Numa, al regno venne</l>
     <l n="1264">Tullo il feroce, e dopo Anco l'ottenne.</l>
    </lg>
    <lg n="159">
     <l n="1265">Il regno prese poi Tarquinio Prisco,</l>
     <l n="1266">Poi Servio Tullio, il qual fu tolto al giorno</l>
     <l n="1267">Dal Re, che preso à l'amoroso visco</l>
     <l n="1268">Fè si grande à Lucretia oltraggio, e scorno.</l>
     <l n="1269">Non voller porsi più i Romani à risco,</l>
     <l n="1270">Ch'un sol contra la patria alzasse il corno.</l>
     <l n="1271">Tal ch'ordinaro il Consolar governo,</l>
     <l n="1272">Per far quieto il lor stato, et eterno.</l>
    </lg>
    <lg n="160">
     <l n="1273">Venne in tanto odio in Roma il nome regio,</l>
     <l n="1274">Ch'alcun non ne volea sentir parlare.</l>
     <l n="1275">Hor godendosi in Roma un stato egregio</l>
     <l n="1276">Sotto il governo illustre Consolare,</l>
     <l n="1277">Essendo Cippo huom di valore, e pregio</l>
     <l n="1278">In una grande impresa il fero andare;</l>
     <l n="1279">E mentre allegro, e vincitor ritorna,</l>
     <l n="1280">Si vede in una fonte haver le corna.</l>
    </lg>
    <lg n="161">
     <l n="1281">Al fonte, à gli occhi suoi proprij non crede,</l>
     <l n="1282">Cippo, et alza le man verso le tempie,</l>
     <l n="1283">E tocca di man propria quel, che vede,</l>
     <l n="1284">E di più gran stupor s'ingombra, et empie.</l>
     <l n="1285">Gli occhi, e le corna à la superna sede</l>
     <l n="1286">Alza, e dice. Signor, se ben troppo empie</l>
     <l n="1287">Fur l'opre mie ver tè, perdon ti chieggio</l>
     <l n="1288">Con quella fede, et humiltà, che deggio.</l>
    </lg>
    <lg n="162">
     <l n="1289">Ó ch'al superbo popol di Quirino,</l>
     <l n="1290">Ó che minacci à me questo portento,</l>
     <l n="1291">Scaccia da noi col tuo favor divino</l>
     <l n="1292">Il temuto fatal danno, e tormento.</l>
     <l n="1293">Sparge sopra l'altar co'l latte il vino,</l>
     <l n="1294">E move il sacro, e glorioso accento,</l>
     <l n="1295">E prega il dotto haruspice Toscano,</l>
     <l n="1296">Che 'l futuro destin gli faccia piano.</l>
    </lg>
    <lg n="163">
     <l n="1297">Come il Toscan considerò sacrista</l>
     <l n="1298">De l'ucciso animale il corpo interno,</l>
     <l n="1299">Disse. Signor gran novità v'ho vista,</l>
     <l n="1300">Ma manifesta anchor non la discerno.</l>
     <l n="1301">Ma come verso Cippo alza la vista,</l>
     <l n="1302">E conosce il voler del fato eterno,</l>
     <l n="1303">Mira le corna sua contento, e lieto,</l>
     <l n="1304">E queste cose à lui dice in secreto.</l>
    </lg>
    <lg n="164">
     <l n="1305">Ó salve Re, ch'al buon popol di Marte</l>
     <l n="1306">Esser dei Re, se 'l ver dice la sorte:</l>
     <l n="1307">Moviti, e più non stare in questa parte,</l>
     <l n="1308">Ma và con lieto cor dentro à le porte:</l>
     <l n="1309">Che vuol quel, che le gratie in ciel comparte,</l>
     <l n="1310">Che 'l buon popol Latin prudente, e forte</l>
     <l n="1311">Obedisca à la tua cornuta fronte,</l>
     <l n="1312">E che Re su'l Tarpeo t'elegga monte.</l>
    </lg>
    <lg n="165">
     <l n="1313">Subito il cavalier prende consiglio</l>
     <l n="1314">Di disprezzar la dignità futura,</l>
     <l n="1315">E volge tosto altrove il piede, e 'l ciglio,</l>
     <l n="1316">E non vuol più veder le patrie mura.</l>
     <l n="1317">Più tosto io vò soffrir perpetuo essiglio,</l>
     <l n="1318">(Dicea) ch'in Roma haver la regia cura;</l>
     <l n="1319">Ogni stratio, e martir pria soffrir voglio,</l>
     <l n="1320">Che farmi veder Re dal Campidoglio.</l>
    </lg>
    <lg n="166">
     <l n="1321">Scrive una lettra subito al Senato,</l>
     <l n="1322">Là dove fede i sacerdoti fanno,</l>
     <l n="1323">Che portan gran periglio de lo Stato,</l>
     <l n="1324">Se co'l trionfo in Roma essi ne vanno.</l>
     <l n="1325">E che s'aman saper la sorte, e 'l fato,</l>
     <l n="1326">Per poter provedere al comun danno,</l>
     <l n="1327">Il Senato ver lui prenda la strada,</l>
     <l n="1328">Poi che 'l fato non vuol, che dentro ei vada.</l>
    </lg>
    <lg n="167">
     <l n="1329">L'ordine senatorio sbigottito</l>
     <l n="1330">Da Cippo, e da gli haruspici Toscani;</l>
     <l n="1331">Ogni luogo importante ben munito,</l>
     <l n="1332">Vi pon per guardia i militi Romani.</l>
     <l n="1333">Per saper prender poi miglior partito</l>
     <l n="1334">Brama, che più distintamente spiani</l>
     <l n="1335">Cippo quel, che l'augurio, e 'l fato ha detto,</l>
     <l n="1336">E gir molti à trovarlo à questo effetto.</l>
    </lg>
    <lg n="168">
     <l n="1337">Prima d'ostro, d'acciar, di gemme, e d'oro</l>
     <l n="1338">Cippo, qual Duce, vincitor s'adorna;</l>
     <l n="1339">Asconde poi co'l sempre verde alloro</l>
     <l n="1340">Al capo suo le mostruose corna.</l>
     <l n="1341">Poi dove del Senato il grave choro,</l>
     <l n="1342">Per udirlo parlar, siede, e soggiorna.</l>
     <l n="1343">Si mostra sopra un' alto tribunale,</l>
     <l n="1344">E con questo parlar chiede il suo male.</l>
    </lg>
    <lg n="169">
     <l n="1345">Un' huom fra questa nobiltà si trova,</l>
     <l n="1346">Che se 'l fato, e l' augurio à noi non mente,</l>
     <l n="1347">Deve introdur legge odiosa, e nova,</l>
     <l n="1348">E farsi Re de la Romana gente.</l>
     <l n="1349">Questo per fermo il sacerdote approva,</l>
     <l n="1350">Per un segno, ch'egli ha troppo evidente.</l>
     <l n="1351">Il segno io ben nominerò, non lui,</l>
     <l n="1352">À fin ch'al resto provediate vui.</l>
    </lg>
    <lg n="170">
     <l n="1353">Son due corna nel capo il fatal segno,</l>
     <l n="1354">E se chi l'have in Roma, entra per sorte,</l>
     <l n="1355">Il fato vuol, che tiranneggi il regno,</l>
     <l n="1356">E stava à lui d'entrar dentro à le porte:</l>
     <l n="1357">Ma in dietro io 'l tenni, io gli guastai il disegno.</l>
     <l n="1358">Dunque Signori, ò date à lui la morte,</l>
     <l n="1359">Ó scacciate il fatal da voi tiranno,</l>
     <l n="1360">Tanto che si proveda al comun danno.</l>
    </lg>
    <lg n="171">
     <l n="1361">Come al soffiar di Borea, ò Subsolano</l>
     <l n="1362">Mormora entro à la selva il faggio, e'l pino;</l>
     <l n="1363">Come mormora il mar, quando un lontano,</l>
     <l n="1364">Mentre è fortuna, il flutto ode marino:</l>
     <l n="1365">Cosi bisbiglia il buon popol Romano,</l>
     <l n="1366">Chi sia colui, ch'è nato à tal destino.</l>
     <l n="1367">Grande à l'accusator prometton merto,</l>
     <l n="1368">E 'l capo à ogn'un mostrar fanno scoperto.</l>
    </lg>
    <lg n="172">
     <l n="1369">Per dimostrare allhora in ogni parte</l>
     <l n="1370">Il Generale il cor puro, et intero,</l>
     <l n="1371">La corona d'allhor posta in disparte,</l>
     <l n="1372">Mostra de le due corna il capo altero.</l>
     <l n="1373">Dispiacque à tutto il buon popol di Marte,</l>
     <l n="1374">Veder quel meritevol cavaliero,</l>
     <l n="1375">Le tempie di quel segno havere ornate,</l>
     <l n="1376">Ch'à Roma tor dovea la libertate.</l>
    </lg>
    <lg n="173">
     <l n="1377">Contra sua volontà vide il Senato,</l>
     <l n="1378">E la plebe, et ogn'un, ch'era presente,</l>
     <l n="1379">Quel meritevol capo essere armato</l>
     <l n="1380">Del corno infausto à la Latina gente.</l>
     <l n="1381">Di novo à lui d'alloro il capo ornato,</l>
     <l n="1382">E date gratie à la sua buona mente,</l>
     <l n="1383">Pregarlo à star cosi fuor de le mura,</l>
     <l n="1384">Che in Roma prenderian del tutto cura.</l>
    </lg>
    <lg n="174">
     <l n="1385">Per satisfare al fato, et à la fede</l>
     <l n="1386">Di Cippo, e salvar Roma dal tiranno,</l>
     <l n="1387">Voller, che Cippo havesse per mercede</l>
     <l n="1388">D'haver fatto palese un tanto danno,</l>
     <l n="1389">Tanto di quel, che 'l publico possiede,</l>
     <l n="1390">Terren, quanto in un dì cerchiar potranno</l>
     <l n="1391">Due buoi, con fin, che co'l suo frutto poi</l>
     <l n="1392">Possa menare in bando i giorni suoi.</l>
    </lg>
    <lg n="175">
     <l n="1393">E perche 'l fato non mentisse, in quanto</l>
     <l n="1394">Volea, che in Roma dovesse portare</l>
     <l n="1395">Un, c'havesse le corna, il regio manto,</l>
     <l n="1396">Di Cippo il capo fer di bronzo fare:</l>
     <l n="1397">E su la porta il fer co'l rito santo</l>
     <l n="1398">Por, per la qual dovea pur dianzi entrare.</l>
     <l n="1399">E cosi assicuraro il lor domino,</l>
     <l n="1400">E profetare il ver fero al destino.</l>
    </lg>
    <lg n="176">
     <l n="1401">Ma ben l'assicurar da quella sorte,</l>
     <l n="1402">Che volea porre in cima de la rota</l>
     <l n="1403">Cippo, ma non da l' aspra, e cruda morte,</l>
     <l n="1404">Che quasi la città restar fe vota.</l>
     <l n="1405">Ne la Romana imperiosa corte</l>
     <l n="1406">Venne una peste in modo empia, et ignota,</l>
     <l n="1407">Che non potè la medicina, e l'arte</l>
     <l n="1408">Assicurarne la millesma parte.</l>
    </lg>
    <lg n="177">
     <l n="1409">Poi che conobber tale esser la peste,</l>
     <l n="1410">Che non potea giovar rimedio humano,</l>
     <l n="1411">Ricorselo a l'aiuto alto, e celeste,</l>
     <l n="1412">Per non si affaticar più tempo in vano.</l>
     <l n="1413">Molti mandar de le più saggie teste,</l>
     <l n="1414">Che nel Senato allhor fosser Romano,</l>
     <l n="1415">In Delfo ver lo Dio lucido, e biondo,</l>
     <l n="1416">Là dove ha un tempio illustre in mezzo al mondo.</l>
    </lg>
    <lg n="178">
     <l n="1417">Giunti, pregan l'Oracolo, che voglia</l>
     <l n="1418">Dar lor fido consiglio, e certo aiuto,</l>
     <l n="1419">Ch'à Roma l'incurabil peste toglia</l>
     <l n="1420">Pria, che sia il popol suo tutto perduto.</l>
     <l n="1421">Del Lauro allhor tremò la casta foglia,</l>
     <l n="1422">Tremò il muro, e l'altar: ne stè più muto</l>
     <l n="1423">L'Oracol de lo Dio, che 'l giorno guida,</l>
     <l n="1424">E fè udir questa voce utile, e fida.	</l>
    </lg>
    <lg n="179">
     <l n="1425">L'aiuto, ch' impetrar santo, e divino</l>
     <l n="1426">Bramate, e in questo tempio à me chiedete;</l>
     <l n="1427">V'era mestier cercarlo più vicino,</l>
     <l n="1428">E sò che più vicino il cercherete.</l>
     <l n="1429">Per torvi al mortal vostro empio destino,</l>
     <l n="1430">Non v'è d'huopo lo Dio, che qui vedete:</l>
     <l n="1431">Non vi bisogna Apollo, ò 'l suo consiglio,</l>
     <l n="1432">Ma vi bisogna ben d'Apollo il figlio.</l>
    </lg>
    <lg n="180">
     <l n="1433">Poi c'hebbero i legati rapportato</l>
     <l n="1434">Le proprie de l'Oracolo parole,</l>
     <l n="1435">E che discorso assai fu nel Senato,</l>
     <l n="1436">Dove albergasse l'Apollinea prole:</l>
     <l n="1437">Che stava in Epidauro fu trovato,</l>
     <l n="1438">Ne la superba à lui sacrata mole.</l>
     <l n="1439">Tosto crear novi legati, e furo</l>
     <l n="1440">In breve dentro al destinato muro.</l>
    </lg>
    <lg n="181">
     <l n="1441">Al publico collegio se ne vanno,</l>
     <l n="1442">E porgon preci pie, ch'à lor si preste</l>
     <l n="1443">La pia, che d'Esculapio imagine hanno,</l>
     <l n="1444">Fatal rimedio à la Latina peste.</l>
     <l n="1445">Molti per riparare à tanto danno</l>
     <l n="1446">Di Roma, approvan le dimande honeste;</l>
     <l n="1447">Non voglion molti (e sono à le contese)</l>
     <l n="1448">Privar del proprio aiuto il lor paese.</l>
    </lg>
    <lg n="182">
     <l n="1449">Mentre il Senato dubbio non risolve,</l>
     <l n="1450">S'al Roman satisfar denno desio,</l>
     <l n="1451">Lo ciel, che sopra noi si move, e volve,</l>
     <l n="1452">Fè, che la notte venne, e 'l dì spario.</l>
     <l n="1453">Hor mentre ne le piume ogn'un s' involve,</l>
     <l n="1454">Al nuntio appar Roman l'amato Dio.</l>
     <l n="1455">Ne la sinistra il serpe have, e la verga,</l>
     <l n="1456">Par, che la destra il mento allisci, e terga.</l>
    </lg>
    <lg n="183">
     <l n="1457">Poi rompe la favella in questo accento.</l>
     <l n="1458">Pon giù forte Romano ogni timore,</l>
     <l n="1459">Ch'io vò venire à Roma, e far contento</l>
     <l n="1460">Il buon popol Latin del mio favore.</l>
     <l n="1461">In questo serpe mio tien l'occhio intento,</l>
     <l n="1462">Nota la sua figura, e 'l suo splendore;</l>
     <l n="1463">Si che ben riconoscer poi mi possa,</l>
     <l n="1464">Ch' io vò vestir di lui la carne, e l'ossa.</l>
    </lg>
    <lg n="184">
     <l n="1465">Quel serpe avolto al mio bastone intorno</l>
     <l n="1466">Io mi vò far, ma ben maggiore, e tale</l>
     <l n="1467">Di luce, e d' oro, e d'ogni pregio adorno,</l>
     <l n="1468">Qual si conviene ad huom fatto immortale.</l>
     <l n="1469">Lo Dio poi sparve, e 'l sonno: e innanzi al giorno</l>
     <l n="1470">L'Aurora per lo ciel battea già l'ale,</l>
     <l n="1471">Quando levossi ogn' huomo, e venne al tempio,</l>
     <l n="1472">Dentro al qual d' Esculapio era l'essempio.</l>
    </lg>
    <lg n="185">
     <l n="1473">Dal publico consiglio il giorno avante</l>
     <l n="1474">Dubbio di dar lo Dio s'era ordinato</l>
     <l n="1475">D'appresentarsi à le sue pietre sante;</l>
     <l n="1476">Per veder s'alcun segno havesse dato.</l>
     <l n="1477">Hor come al sacro altar furon davante</l>
     <l n="1478">Co'l ginocchio, e co'l ciglio ogn'un chinato,</l>
     <l n="1479">Pregar, ch'ei dimostrasse à qualche segno,</l>
     <l n="1480">S'amava stare, ò pur uscir del regno.</l>
    </lg>
    <lg n="186">
     <l n="1481">À pena il popol di pregar s'arresta,</l>
     <l n="1482">Ch'entra lo Dio nel suo proprio serpente,</l>
     <l n="1483">Tal che il serpe avivato alza la testa,</l>
     <l n="1484">E manda il sibil fuor, ch'ogn'uno il sente.</l>
     <l n="1485">Tutta tremante, e sbigottita resta</l>
     <l n="1486">La turba senza fin, ch'ivi è presente.</l>
     <l n="1487">E più, che nel finir de i sacri carmi</l>
     <l n="1488">Tremò l'altar, la statua, e i santi marmi.</l>
    </lg>
    <lg n="187">
     <l n="1489">Tosto priva di se lascia la verga</l>
     <l n="1490">Il serpe, e sopra il pavimento scende:</l>
     <l n="1491">E, come è in mezzo al tempio, alza le terga,</l>
     <l n="1492">E gira il collo, e intorno i lumi intende.</l>
     <l n="1493">Poi per lasciare il nido ove egli alberga,</l>
     <l n="1494">Ver la porta maggiore il camin prende.</l>
     <l n="1495">Veduto questo il sacerdote esclama,</l>
     <l n="1496">Questo, questo è lo Dio, che Roma brama.</l>
    </lg>
    <lg n="188">
     <l n="1497">Saluti con la lingua, e co'l pensiero</l>
     <l n="1498">Ogn'un lo Dio, che al nostro voto applaude,</l>
     <l n="1499">Co'l cor volto ver lui puro, e sincero</l>
     <l n="1500">Ogn'uno l'adori, e cola, ogn'uno il laude.</l>
     <l n="1501">Tu, che discendi del celeste impero,</l>
     <l n="1502">Giova, ti prego, à noi che ti diam laude:</l>
     <l n="1503">Fà, che il tuo scender da l' empirea sede</l>
     <l n="1504">Sia con utilità di chi ti vede.</l>
    </lg>
    <lg n="189">
     <l n="1505">Tutto quel ben, che 'l sacerdote santo</l>
     <l n="1506">Dice verso lo Dio propitio, e fido,</l>
     <l n="1507">Replicato è dal popol tutto quanto</l>
     <l n="1508">Co'l geminato tuon, co'l santo grido.</l>
     <l n="1509">Co'l sibilo, e co'l cenno applaude intanto</l>
     <l n="1510">Il serpe, et esce del suo antico nido.</l>
     <l n="1511">Scende le scale, e volge à dietro i lumi,</l>
     <l n="1512">E quei, che vuol lasciar, saluta Numi.</l>
    </lg>
    <lg n="190">
     <l n="1513">Co'l sibilo, e co' rai l'antico tempio</l>
     <l n="1514">Saluta, e quindi segue il suo viaggio.</l>
     <l n="1515">Del suo si fido, e si devoto essempio</l>
     <l n="1516">Fa lieto ogni Roman dentro il coraggio,</l>
     <l n="1517">Che sperano, che 'l morbo iniquo, et empio</l>
     <l n="1518">Debbia ammorzar, che lor fa tanto oltraggio.</l>
     <l n="1519">Ovunque si rivolti il serpe, e vada,</l>
     <l n="1520">D'herbe odorate, e fior gli ornan la strada.</l>
    </lg>
    <lg n="191">
     <l n="1521">Per mezzo la città serpe, e s'aggira</l>
     <l n="1522">Per la strada miglior, che 'l guida al mare;</l>
     <l n="1523">E quinci, e quindi il pio popol rimira,</l>
     <l n="1524">Che canta le sue prove illustri, e rare.</l>
     <l n="1525">Ver la nave Romana amore il tira,</l>
     <l n="1526">E in quel, che sopra il ponte vuol montare,</l>
     <l n="1527">Rivolge il guardo in questa, e in quella parte,</l>
     <l n="1528">E fa l'officio pio d'un, che si parte.</l>
    </lg>
    <lg n="192">
     <l n="1529">Su l'asse poi, che sta fra il lito, e 'l legno</l>
     <l n="1530">Serpendo entra lo Dio sopra la nave:</l>
     <l n="1531">La qual dal peso un manifesto segno</l>
     <l n="1532">Hebbe, d' esser d'un Dio superba, e grave.</l>
     <l n="1533">Rendon Romani al sempiterno regno</l>
     <l n="1534">Gratie del raro don, che lor fatt' have.</l>
     <l n="1535">D'un toro sacrificio allegri fanno</l>
     <l n="1536">Su'l lito, e poi le vele à venti danno.</l>
    </lg>
    <lg n="193">
     <l n="1537">L'onde con aura dolce il legno fende,</l>
     <l n="1538">E 'l serpe intanto in sù la poppa siede.</l>
     <l n="1539">Et alza il collo, e il guardo in giro intende,</l>
     <l n="1540">E d'ogni intorno il mar ceruleo vede.</l>
     <l n="1541">Tanto che 'l sesto dì l'Italia prende</l>
     <l n="1542">Vicino al promontorio, ove risiede</l>
     <l n="1543">La Licinia Giunon nel suo bel tempio,</l>
     <l n="1544">Ú già stava Licinio avaro, et empio.</l>
    </lg>
    <lg n="194">
     <l n="1545">Lascia lo stretto à dietro di Messina,</l>
     <l n="1546">E da man destra la Calabria scorge.</l>
     <l n="1547">Indi al nobil Sorrento s'avicina,</l>
     <l n="1548">Ú l'arbor di Lieo si lieto scorge.</l>
     <l n="1549">Ver la città dapoi, ch' ivi è Reina,</l>
     <l n="1550">Ch'à l'otio, e al van disio tutta si porge,</l>
     <l n="1551">Si drizza; indi la perde, e giunge al passo,</l>
     <l n="1552">Onde si scende al regno oscuro, e basso.</l>
    </lg>
    <lg n="195">
     <l n="1553">Lasciato Cuma, e 'l passo, onde à l'inferno</l>
     <l n="1554">Passò con la Sibilla il saggio Enea,</l>
     <l n="1555">Seguendo il lor camin, veggon Linterno,</l>
     <l n="1556">E la piaggia fruttifera Circea.</l>
     <l n="1557">Quivi sorgendo in mar l'horribil verno</l>
     <l n="1558">Fermasi, ù nocer men l'onda potea,</l>
     <l n="1559">Dov'entra in mare un gran braccio di terra,</l>
     <l n="1560">E fa riparo à la marina guerra.</l>
    </lg>
    <lg n="196">
     <l n="1561">Visto i Romani un tempio esser vicino</l>
     <l n="1562">Fer fumar su l'altar l'incenso, e 'l lume.</l>
     <l n="1563">E ricercar del suo favor divino</l>
     <l n="1564">Il sempre biondo Dio, ch' ivi era Nume.</l>
     <l n="1565">Uscir volle Esculapio anchor del pino</l>
     <l n="1566">Per servar verso il padre il pio costume.</l>
     <l n="1567">Serpendo uscì del pin devotamente,</l>
     <l n="1568">E 'l tempio salutò del suo parente.</l>
    </lg>
    <lg n="197">
     <l n="1569">Subito la fortuna al suo fin venne,</l>
     <l n="1570">Onde tutti tornar sopra la nave.</l>
     <l n="1571">E per giudicio universal si tenne,</l>
     <l n="1572">Che 'l mar fesse Esculapio oscuro, e grave,</l>
     <l n="1573">Per far calare in quel lito l'antenne,</l>
     <l n="1574">Per far l'officio pio, ch' ivi fatt' have.</l>
     <l n="1575">Allegro il legno il vento in poppa tolse,</l>
     <l n="1576">E nel suo grembo il Tebro al fin l'accolse.</l>
    </lg>
    <lg n="198">
     <l n="1577">Viene à incontrarlo ogni gran Senatore,</l>
     <l n="1578">Ogni gran cavalier, tutta la turba.</l>
     <l n="1579">Pregan le madri pie, pregan le nuore,</l>
     <l n="1580">Che toglia il mal, che la città disturba.</l>
     <l n="1581">Mille altari su'l Tebro alzar l'odore</l>
     <l n="1582">Sabeo fan sino al ciel mentre ei s'inurba.</l>
     <l n="1583">Cantan hinni per tutto, e in mille lochi</l>
     <l n="1584">Fan mille sacrificij, e mille fochi.</l>
    </lg>
    <lg n="199">
     <l n="1585">Alza il collo entro à Roma il serpe tanto,</l>
     <l n="1586">Che quasi il capo suo l'arbore eccede;</l>
     <l n="1587">E intorno à la città dà gli occhi intanto</l>
     <l n="1588">Per veder quale à lui convenga sede.</l>
     <l n="1589">Risolve poi volere il tempio santo,</l>
     <l n="1590">Dove in due parti farsi il Tebro vede;</l>
     <l n="1591">Dove divide il suo fonte in due braccia,</l>
     <l n="1592">Indi l'unisce, et una isola abbraccia.</l>
    </lg>
    <lg n="200">
     <l n="1593">Giunta la nave à l' isola, discende</l>
     <l n="1594">Il serpe, e ponsi à punto in quella parte,</l>
     <l n="1595">Dove d'havere il divin tempio intende</l>
     <l n="1596">Dal devoto di lui popol di Marte.</l>
     <l n="1597">Quivi la forma sua divina prende,</l>
     <l n="1598">E l'infelice peste indi si parte.</l>
     <l n="1599">S'allegra Roma, e fa superbo un tempio,</l>
     <l n="1600">E ponvi d'Esculapio il vero essempio.</l>
    </lg>
    <lg n="201">
     <l n="1601">Ma s'allhor s'allegrò d'un Dio straniero</l>
     <l n="1602">Roma, e fondogli il tempio, e 'l rito pio,</l>
     <l n="1603">Ben fu il suo gaudio in ogni parte intero,</l>
     <l n="1604">Quando un de figli suoi vide esser Dio.</l>
     <l n="1605">Cesare, che di Roma il sommo impero</l>
     <l n="1606">Ottenne primo, anch'egli al ciel salio.</l>
     <l n="1607">E con gaudio maggior nel patrio sito</l>
     <l n="1608">Da suoi proprij hebbe il tempio, e 'l santo rito.</l>
    </lg>
    <lg n="202">
     <l n="1609">Non fu tanto il valor, c'hebbe ne l'armi,</l>
     <l n="1610">Non ne la toga, e nel negotio il senno,</l>
     <l n="1611">Ch'à lui drizzare i sacri, e ricchi marmi</l>
     <l n="1612">Con si grande artificio in Roma fenno;</l>
     <l n="1613">Non fer tanto cantargli i santi carmi</l>
     <l n="1614">Mille, che gli alti Dei gratie à lui denno;</l>
     <l n="1615">Non tanto essere stato humano, e giusto,</l>
     <l n="1616">Quanto, ch'esser dovea padre d'Augusto.</l>
    </lg>
    <lg n="203">
     <l n="1617">Dunque il domar gl'indomiti Britanni,</l>
     <l n="1618">La Francia, il Ponto, l'Africa, e l'Egitto;</l>
     <l n="1619">L'haver tutti impiegati i giorni, e gli anni</l>
     <l n="1620">Continuo in guerra, e rimanere invitto;</l>
     <l n="1621">E in mezzo à tante morti, à tanti affanni</l>
     <l n="1622">L'haver con tanta gloria oprato, e scritto;</l>
     <l n="1623">Noi vorrem dir, che sia di maggior pregio</l>
     <l n="1624">Che l' haver fatto un figlio cosi egregio ?</l>
    </lg>
    <lg n="204">
     <l n="1625">Perche tanto huom, quanto fu Augusto al mondo,</l>
     <l n="1626">Non d'un mortal nascesse, ma d'un Nume,</l>
     <l n="1627">Convenia, che nel regno alto, e giocondo</l>
     <l n="1628">Cesare risplendesse un nuovo lume;</l>
     <l n="1629">E fosse tolta l'alma al carnal pondo</l>
     <l n="1630">Fuor de l'humano, e natural costume.</l>
     <l n="1631">Ben vide Citherea l'odio, e 'l trattato:</l>
     <l n="1632">Ma chi può contraporsi al cielo, e al fato ?</l>
    </lg>
    <lg n="205">
     <l n="1633">Riguarda ben da la celeste corte</l>
     <l n="1634">Citherea Cassio, e Bruto, e gli altri insieme</l>
     <l n="1635">Al pronepote suo giurar la morte;</l>
     <l n="1636">E tanto il miser cor l'affligge, e preme,</l>
     <l n="1637">Che cerca d' impedir la fatal sorte;</l>
     <l n="1638">E innanzi ad ogni Dio supplica, e geme,</l>
     <l n="1639">Ch'un sol, che gli è restato del suo sangue,</l>
     <l n="1640">Non lascin per tal via venire essangue.</l>
    </lg>
    <lg n="206">
     <l n="1641">Vedete quante insidie, e quante pene</l>
     <l n="1642">M' appresta quella ingiusta empia congiura.</l>
     <l n="1643">Misera me, dapoi ch' ogni hor m' aviene</l>
     <l n="1644">Nova calamità, nova sciagura.</l>
     <l n="1645">Toglie Tidide il sangue à le mie vene,</l>
     <l n="1646">Cadon di Troia mia l' altere mura.</l>
     <l n="1647">Salvar conviemmi Enea da l' importuno</l>
     <l n="1648">Mare, et al fin da Turno, anzi da Giuno.</l>
    </lg>
    <lg n="207">
     <l n="1649">Ahi, che fur nulla i miei passati scempi,</l>
     <l n="1650">S'havrò riguardo al mio novo tormento.</l>
     <l n="1651">Deh non facciano, ò Dei, quei crudi, et empi</l>
     <l n="1652">Tanto senno morir, tanto ardimento.</l>
     <l n="1653">Non comportate, che ne' santi tempi</l>
     <l n="1654">Di Vesta resti in tutto il foco spento</l>
     <l n="1655">Dal sangue del supremo Sacerdote,</l>
     <l n="1656">Perpetua doglia à l' alme alme, e devote.</l>
    </lg>
    <lg n="208">
     <l n="1657">Queste, et altre parole in van dicea</l>
     <l n="1658">L'afflitta Citherea con van discorso.</l>
     <l n="1659">Gli Dei bene à pietà tutti movea,</l>
     <l n="1660">Ma non potea impedire il fatal corso.</l>
     <l n="1661">Pur se ben tor da lor non si potea,</l>
     <l n="1662">Che non fosse à tant' huom piagato il dorso;</l>
     <l n="1663">Voller con più di un segno horrendo, e tristo,</l>
     <l n="1664">Che quà giù tanto mal fosse previsto.</l>
    </lg>
    <lg n="209">
     <l n="1665">Fu fra le nere nubi udito intorno</l>
     <l n="1666">Urtarsi l' arme insieme, e farsi guerra.</l>
     <l n="1667">S'udì con mesto suon la tromba, e 'l corno</l>
     <l n="1668">Co' l tuon, che 'l più crudel folgore atterra.</l>
     <l n="1669">Fu fuor di modo oscuro, e tristo il giorno:</l>
     <l n="1670">Tremò l' alta citta, tremò la terra.</l>
     <l n="1671">Piovve giù sangue, e ne le selve sacre</l>
     <l n="1672">S' udir note ne l' aere horrende, et acre.</l>
    </lg>
    <lg n="210">
     <l n="1673">La Luna il suo splendor di sangue sparse,</l>
     <l n="1674">Latrar di notte intorno à tempi i cani.</l>
     <l n="1675">Ne l' hostia ogni infelice segno apparse,</l>
     <l n="1676">Lasciar gli avelli sgombri i morti, e vani.</l>
     <l n="1677">Le statue de gli Dei di pianto sparse,</l>
     <l n="1678">E mille altri portenti horrendi, e strani</l>
     <l n="1679">Fur visti: e abbandonaro i gufi il nido,</l>
     <l n="1680">E fer per tutto udir l' infame strido.</l>
    </lg>
    <lg n="211">
     <l n="1681">Ma non poter mille segni infelici</l>
     <l n="1682">Far, ch' ei fuggisse il fato acerbo, et empio.</l>
     <l n="1683">Andaro armati i suoi crudi nemici</l>
     <l n="1684">In mezzo del Senato, in mezzo al tempio</l>
     <l n="1685">Fra santi simulacri, e santi uffici</l>
     <l n="1686">Per far di si grand' huom l' ultimo scempio,</l>
     <l n="1687">Come ne la città non fosse stato</l>
     <l n="1688">Luogo per tanto mal, se non sacrato.</l>
    </lg>
    <lg n="212">
     <l n="1689">Il bianco sen ferì, stracciò le chiome</l>
     <l n="1690">Venere, quando ignudi i ferri vide.</l>
     <l n="1691">E 'l volle in una nube asconder, come</l>
     <l n="1692">Fe, quando ascose Paride ad Atride;</l>
     <l n="1693">Ó come quel, cui le terrene some</l>
     <l n="1694">Ella formò, salvò dal gran Tidide.</l>
     <l n="1695">Ma Giove immantinente à lei s' oppose,</l>
     <l n="1696">E 'l decreto divin cosi gli espose.</l>
    </lg>
    <lg n="213">
     <l n="1697">Che fai figliuola mia? che fai? non vedi,</l>
     <l n="1698">Che cosi da principio era ordinato?</l>
     <l n="1699">E stolta in tutto sei, se sola credi</l>
     <l n="1700">Di superar l' insuperabil fato.</l>
     <l n="1701">Va da te stessa à le tre Parche, e chiedi,</l>
     <l n="1702">S' è tempo anchor, ch' in ciel venga beato.</l>
     <l n="1703">Dove potrai veder nel suo destino,</l>
     <l n="1704">Ch' Atropo à questo fin già tronca il lino.</l>
    </lg>
    <lg n="214">
     <l n="1705">In gran quadri di bronzo essere scritto</l>
     <l n="1706">Tutto il destin del tuo germe vedrai:</l>
     <l n="1707">Ne v' è timor, che 'l mio folgore invitto,</l>
     <l n="1708">Ne ch' infortunio alcun lo svolga mai.</l>
     <l n="1709">Scaccia pure il dolor dal core afflitto,</l>
     <l n="1710">Asciuga pure i lagrimosi rai,</l>
     <l n="1711">Che gli ho veduti, e letti, e vo contarti</l>
     <l n="1712">Quel, che disposto n' han per rallegrarti.</l>
    </lg>
    <lg n="215">
     <l n="1713">Per far restar più lungamente vivo</l>
     <l n="1714">Cesare, in van tu t' affatichi, in terra;</l>
     <l n="1715">Ch' è giunto il tempo, il qual de l' alma privo</l>
     <l n="1716">Dovea fare il suo corpo andar sotterra.</l>
     <l n="1717">Hor tu dei farlo al cielo ascender Divo</l>
     <l n="1718">Subito, che 'l suo spirto si disserra</l>
     <l n="1719">Dal corpo humano: hor fallo, e danne indicio</l>
     <l n="1720">À fin ch' egli habbia i tempij, e 'l sacrificio.</l>
    </lg>
    <lg n="216">
     <l n="1721">Guidala pure al regno alto, e giocondo,</l>
     <l n="1722">Com' esce l' alma del suo albergo fuora.</l>
     <l n="1723">Che 'l figlio havrà la Monarchia del mondo,</l>
     <l n="1724">Ne dubitar, che invendicato muora.</l>
     <l n="1725">Che come egli havrà in terra il maggior pondo,</l>
     <l n="1726">E che vedrà l' occasione, e l' hora,</l>
     <l n="1727">In parte ei condurrà l' armate squadre,</l>
     <l n="1728">Che vendetta faran del morto padre.</l>
    </lg>
    <lg n="217">
     <l n="1729">Potran far fede e Modona, e Farsaglia,</l>
     <l n="1730">E 'l campo Macedonico del vero,</l>
     <l n="1731">Quanto ne l' arme, e nel giudicio vaglia</l>
     <l n="1732">Questo, c' havrà del mondo il sommo impero</l>
     <l n="1733">Che vinti fien per forza di battaglia,</l>
     <l n="1734">E 'l faran gir de' suoi trionfi altero.</l>
     <l n="1735">E 'l mar Siculo anchor potrà dir come</l>
     <l n="1736">Vincerà lui, c' havrà di Magno il nome.</l>
    </lg>
    <lg n="218">
     <l n="1737">Del grande Egitto l' inclita Regina</l>
     <l n="1738">Fatta consorte al gran Duce Romano,</l>
     <l n="1739">Havrà per quel, che 'l fato à lui destina,</l>
     <l n="1740">Ne le sue nozze confidato in vano:</l>
     <l n="1741">Che vedrà del suo imperio la ruina,</l>
     <l n="1742">E venir tutto al grande Augusto in mano;</l>
     <l n="1743">E vedrà d' haver preso in van per scopo,</l>
     <l n="1744">Che serva il Tarpeo nostro al suo Canopo.</l>
    </lg>
    <lg n="219">
     <l n="1745">Volte infinite havrà di palma, e lauro</l>
     <l n="1746">Ornato il crin questo felice Augusto.</l>
     <l n="1747">Sarà suo tributario e l' Indo, e 'l Mauro,</l>
     <l n="1748">Con lo Scita sanguigno il Moro adusto.</l>
     <l n="1749">Tornata al mondo poi l' età de l' auro,</l>
     <l n="1750">Si volgerà come benigno, e giusto</l>
     <l n="1751">À dar le leggi, à far del mondo un tempio,</l>
     <l n="1752">À farsi à ogn' un di ben' oprare essempio.</l>
    </lg>
    <lg n="220">
     <l n="1753">E con maturo, e provido consiglio,</l>
     <l n="1754">Riguardo havendo à la Romana sede,</l>
     <l n="1755">À suoi nipoti, al publico periglio,</l>
     <l n="1756">Con buona mente, e purità di fede</l>
     <l n="1757">S' eleggerà di santa madre un figlio,</l>
     <l n="1758">E del nome, e del regno il farà herede.</l>
     <l n="1759">Finita poi l' età tarda, et imbelle</l>
     <l n="1760">Risplenderà fra le cognate stelle.</l>
    </lg>
    <lg n="221">
     <l n="1761">Si che figliuola mia vattene intanto</l>
     <l n="1762">Verso la salutifera congiura,</l>
     <l n="1763">E ferito che gli hanno il carnal manto,</l>
     <l n="1764">De lo spirito suo prendi tu cura.</l>
     <l n="1765">Fallo splendor del regno eterno, e santo,</l>
     <l n="1766">E la divina in lui forma figura;</l>
     <l n="1767">E fa, che dal supremo ethereo chiostro</l>
     <l n="1768">Riguardi il Campidoglio, e 'l tempio nostro.</l>
    </lg>
    <lg n="222">
     <l n="1769">In quel, che Giove parla, i lumi intende</l>
     <l n="1770">Verso il nepote suo Venere, e mira,</l>
     <l n="1771">Che Cassio, e Bruto co' l pugnal l' offende,</l>
     <l n="1772">Con ogni cavalier, che vi cospira;</l>
     <l n="1773">Tosto invisibil nel Senato scende,</l>
     <l n="1774">Non l' aiuta però, ma come spira,</l>
     <l n="1775">Che si risolva l' alma non comporta</l>
     <l n="1776">In aere, ma la prende, e al ciel la porta.</l>
    </lg>
    <lg n="223">
     <l n="1777">Mentre la Dea per l' aere la conduce,</l>
     <l n="1778">S' infiamma, e acquista à se foco, e splendore.</l>
     <l n="1779">Tosto, che Citherea vede, che luce,</l>
     <l n="1780">E che viene il suo foco ogn' hor maggiore,</l>
     <l n="1781">Sapendo la natura de la luce,</l>
     <l n="1782">C' ha d' alzarsi da se forza, e vigore,</l>
     <l n="1783">La lascia: ella à le parti alte, e divine</l>
     <l n="1784">Poggia con lungo, e fiammeggiante crine.</l>
    </lg>
    <lg n="224">
     <l n="1785">Crinita al fin nel ciel giunge una stella</l>
     <l n="1786">Cesare fra le luci alme, e sovrane.</l>
     <l n="1787">Dove risplende luminosa, e bella,</l>
     <l n="1788">Onde riguarda l' attioni humane.</l>
     <l n="1789">E mentre il mondo Augusto il figlio appella,</l>
     <l n="1790">Per haver si lontan l' arme Romane</l>
     <l n="1791">Stese, s' allegra di esser vinto, e gode,</l>
     <l n="1792">Che 'l figlio, ch'ei lasciò, sia di più lode.</l>
    </lg>
    <lg n="225">
     <l n="1793">Ben che 'l più chiaro, e più felice Augusto</l>
     <l n="1794">Nega, che 'l suo valor sia di più pregio:</l>
     <l n="1795">E 'l nega con ragion: che pargli ingiusto</l>
     <l n="1796">Di farsi da se stesso alto, et egregio.</l>
     <l n="1797">Ma de la vera fama il grido giusto,</l>
     <l n="1798">Ch' inalza il suo splendor sublime, e regio,</l>
     <l n="1799">Sopra ogni huom, che fu mai, l' estolle, e canta,</l>
     <l n="1800">E sopra il padre anchor l' ammira, e vanta.</l>
    </lg>
    <lg n="226">
     <l n="1801">Cosi di valor cede il grande Atreo</l>
     <l n="1802">Al figlio Agamennon più saggio, e forte.</l>
     <l n="1803">E cosi al figlio Theseo il padre Egeo</l>
     <l n="1804">Di senno cede, e d' animo, e di sorte.</l>
     <l n="1805">E cosi cede anchora il gran Peleo</l>
     <l n="1806">À quel, ch' al grande Hettor diede la morte.</l>
     <l n="1807">Cosi di più lodate, e rare prove</l>
     <l n="1808">Fu del padre Saturno il figlio Giove.</l>
    </lg>
    <lg n="227">
     <l n="1809">Giove è rettor nel regno alto, e giocondo,</l>
     <l n="1810">Felice Augusto il mar regge, e la terra.</l>
     <l n="1811">Tal c' ha il nostro rettor diviso il mondo,</l>
     <l n="1812">Con lo Dio, che 'l divin folgore atterra.</l>
     <l n="1813">Deh poi ch' egli quà giù regge tal pondo</l>
     <l n="1814">Senza gl' infami vitij, e senza guerra,</l>
     <l n="1815">Fate, che tardo, Dei, venga quel giorno,</l>
     <l n="1816">Che dee donarlo al vostro alto soggiorno.</l>
    </lg>
    <lg n="228">
     <l n="1817">Voi Dei, che già da l' Asiana parte</l>
     <l n="1818">Veniste à noi co'l gran Duce Troiano;</l>
     <l n="1819">Giove Capitolin, tu fero Marte,</l>
     <l n="1820">Padre, et auttor del gran nome Romano;</l>
     <l n="1821">E voi Romani Dei, cui l' arme, e l' arte</l>
     <l n="1822">Diede, e 'l cor pio si grande imperio in mano;</l>
     <l n="1823">Fate, ch' Augusto, e ogni altro inclito Duce</l>
     <l n="1824">Goda più, che si può, fra noi la luce.</l>
    </lg>
    <lg n="229">
     <l n="1825">Tu, Geneveva pia, tu pio Marcello,</l>
     <l n="1826">Veri Gallici Divi, e tu Dionigi</l>
     <l n="1827">Fate, che Carlo, Imperador novello</l>
     <l n="1828">Del vostro felicissimo Parigi,</l>
     <l n="1829">Che con un spirto si svegliato, e bello</l>
     <l n="1830">De' padri invitti suoi segue i vestigi,</l>
     <l n="1831">Tanta età, tanto honor, tanto ben goda,</l>
     <l n="1832">C'habbia non men d' Augusto imperio, e loda.</l>
    </lg>
    <lg n="230">
     <l n="1833">Carlo, in si verde età dal cielo eletto</l>
     <l n="1834">Imperador de le Lutetie squadre,</l>
     <l n="1835">Lontan m' inchino al tuo real cospetto,</l>
     <l n="1836">Et al valor de la tua santa madre,</l>
     <l n="1837">Per darti co' l maggior, ch' io posso, affetto</l>
     <l n="1838">Quest' opra, hereditaria di tuo padre.</l>
     <l n="1839">Per lui le diè principio, e 'l più n' ho scritto</l>
     <l n="1840">Sotto il favor del suo gran nome invitto.</l>
    </lg>
    <lg n="231">
     <l n="1841">Hor, poi che 'l Re del ciel fra i più lucenti</l>
     <l n="1842">Spirti beati lui beato serra,</l>
     <l n="1843">E vuol, perche 'l suo don più d' un contenti,</l>
     <l n="1844">Che di lui goda il ciel, di te la terra,</l>
     <l n="1845">Con tutti i modi humili, e riverenti,</l>
     <l n="1846">Quanto, ch' io posso più, chinato à terra</l>
     <l n="1847">Io dò quest' opra à te presente, e vivo,</l>
     <l n="1848">Che dar non posso à lui lontano, e Divo.</l>
    </lg>
    <lg n="232">
     <l n="1849">Lo stesso animo à te devoto, e fido</l>
     <l n="1850">Dono, e consacro, e le scritture, e i carmi.</l>
     <l n="1851">Poi quando alzando andrà la Fama il grido,</l>
     <l n="1852">E loderà di te le prove, e l' armi,</l>
     <l n="1853">S'havrò quest' alma anchor nel carnal nido,</l>
     <l n="1854">À cantar l' opre tue tutto vò darmi.</l>
     <l n="1855">Dove al mondo, et à te spero far noto</l>
     <l n="1856">Quanto al tuo sangue io sia fido, e devoto.</l>
    </lg>
    <lg n="233">
     <l n="1857">E se ben l' alto affar d' un tanto regno</l>
     <l n="1858">Tien la tua mente in altro hoggi occupata,</l>
     <l n="1859">Dalle tal volta un guardo, e qualche segno</l>
     <l n="1860">Mostrami in cortesia, che ti sia grata.</l>
     <l n="1861">Di questo sol favor fa colui degno,</l>
     <l n="1862">Che già tant' anni t' ha l' alma dicata;</l>
     <l n="1863">Che tutto vuol far tuo ciò, ch' opra, e scrive,</l>
     <l n="1864">E per te s'affatica, e per te vive.</l>
    </lg>
    <lg n="234">
     <l n="1865">Godi Balban de la tua interna luce,</l>
     <l n="1866">Che scorge l' avenir si di lontano.</l>
     <l n="1867">Godi Mattheo del frutto, che produce</l>
     <l n="1868">La tua si liberal natura, e mano.</l>
     <l n="1869">Questa fatica mia, c' hor mando in luce,</l>
     <l n="1870">Nasce dal tuo giudicio intero, e sano:</l>
     <l n="1871">Che prevedendo, e provedendo il tutto,</l>
     <l n="1872">Questo (qual' ei si sia) n' è nato frutto.</l>
    </lg>
    <lg n="235">
     <l n="1873">Dapoi che non posso io supplir, secondo</l>
     <l n="1874">Fora il desire, à tanto beneficio,</l>
     <l n="1875">Bastiti almen, ch' io faccia fede al mondo</l>
     <l n="1876">Del tuo cor liberal, del tuo giudicio;</l>
     <l n="1877">E che lieto il sembiante, e 'l cor giocondo</l>
     <l n="1878">Cerchi giovar co'l don, e con l' officio;</l>
     <l n="1879">E sei ne l' opre pie, ne' desir giusti</l>
     <l n="1880">Quel, ch' esser denno i Cesari, e gli Augusti.</l>
    </lg>
    <lg n="236">
     <l n="1881">Hor tu nata opra mia d' una si bella,</l>
     <l n="1882">D'una si rara, e varia poesia,</l>
     <l n="1883">Fà noto al mondo, che l' età novella</l>
     <l n="1884">Non invidia talhor l' età di pria.</l>
     <l n="1885">E mentre vive la Tosca favella</l>
     <l n="1886">Fà, ch' anchor viva la memoria mia;</l>
     <l n="1887">Fà co'l tenor de' tuoi vivaci carmi,</l>
     <l n="1888">Ch'io non habbia à invidiar bronzi, ne marmi.</l>
    </lg>
   </lg>
  </body>
 </text>
</TEI>