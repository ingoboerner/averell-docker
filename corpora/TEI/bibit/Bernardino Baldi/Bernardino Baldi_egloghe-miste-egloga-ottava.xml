<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe miste - Egloga ottava</title>
    <author>Bernardino Baldi</author>
   </titleStmt>
   <extent>
    <measure unit="stanza">2</measure>
    <measure unit="line">31</measure>
   </extent>
   <publicationStmt>
    <publisher>UNED University</publisher>
    <idno>Bernardino Baldi_egloghe-miste-egloga-ottava</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe miste - Egloga ottava</title>
     <author>Bernardino Baldi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe miste - Egloga ottava</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non sempre ne le selve, e 'ntorno ai lidi</l>
     <l n="2">S'odono risonar rustichi accenti,</l>
     <l n="3">Né sempre al suon de l'incerate canne</l>
     <l n="4">Da le cave spelonche Eco risponde:</l>
     <l n="5">Perch'ove Febo è conosciuto, et ove</l>
     <l n="6">Son conosciute le celesti Muse,</l>
     <l n="7">Forz'è talor d'alzarsi, e da' pastori</l>
     <l n="8">Trapassar anco a celebrar le lodi</l>
     <l n="9">De' chiarissimi regi, e degli eroi,</l>
     <l n="10">E far sì che rimbombi, ove s'udia</l>
     <l n="11">Di selvaggia zampogna inculto strido,</l>
     <l n="12">Di guerriero metallo altero carme.</l>
     <l n="13">Già l'altezza maggior del sommo cielo</l>
     <l n="14">Varcata avea la notte, e 'n ver l'occaso</l>
     <l n="15">Traea tacita seco i sogni e l'ombre,</l>
     <l n="16">Torbida schiera paventosa e lieve,</l>
     <l n="17">Quando, lasciate l'oziose piume,</l>
     <l n="18">Il vecchio Mopso, dal dolor compunto</l>
     <l n="19">De l'acerba memoria di quel giorno</l>
     <l n="20">Che 'l suo caro signor tolse di vita,</l>
     <l n="21">Uscì fuor de l'albergo, e mentre il piede</l>
     <l n="22">Movea per gir là 'v'egli avea il pensiero,</l>
     <l n="23">Incontrossi in Glicon, che verso l'onda</l>
     <l n="24">Armato se ne gìa di canna e d'amo,</l>
     <l n="25">E conosciuto lui sotto l'incerta</l>
     <l n="26">E tenebrosa luce de le stelle,</l>
     <l n="27">Salutollo, e parlogli in questa guisa.</l>
    </lg>
    <lg n="2">
     <l n="28">Così Glicon cantava, e 'n tanto il sole</l>
     <l n="29">Di purpureo color tingea le nubi</l>
     <l n="30">Per l'oriente, onde le verdi cime</l>
     <l n="31">De le più eccelse piante apparian d'oro.</l>
    </lg>
   </lg>
  </body>
 </text>
</TEI>