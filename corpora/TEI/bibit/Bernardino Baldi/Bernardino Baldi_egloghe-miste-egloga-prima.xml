<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe miste - Egloga prima</title>
    <author>Bernardino Baldi</author>
   </titleStmt>
   <extent>
    <measure unit="stanza">1</measure>
    <measure unit="line">33</measure>
   </extent>
   <publicationStmt>
    <publisher>UNED University</publisher>
    <idno>Bernardino Baldi_egloghe-miste-egloga-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe miste - Egloga prima</title>
     <author>Bernardino Baldi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe miste - Egloga prima</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne la stagion che più cocente il sole</l>
     <l n="2">Doppia dal sommo ciel diffonde arsura,</l>
     <l n="3">Quando più ferve il giorno, e quando a l'ombra</l>
     <l n="4">Di qualche antro muscoso o pianta opaca</l>
     <l n="5">Sogliono ricovrar gregge e pastori,</l>
     <l n="6">Dameta et Aristeo, presa la falce,</l>
     <l n="7">Che co' mordaci denti il piè recide</l>
     <l n="8">A le dorate biade, in verso il campo</l>
     <l n="9">Con molti altri n'andar, quasi guerrieri,</l>
     <l n="10">Ch'udito il suon de la canora tromba,</l>
     <l n="11">Sen vadano a trattar l'arme di Marte.</l>
     <l n="12">In loco de le spade il curvo ferro</l>
     <l n="13">Lor armava la destra; in vece d'elmo</l>
     <l n="14">Avean lieve capel, che col suo giro</l>
     <l n="15">Da l'offese del sol gli difendea;</l>
     <l n="16">E 'n loco di corazza o forte usbergo,</l>
     <l n="17">Un bianco, e rozzo lin, che lor copria</l>
     <l n="18">Il petto, il tergo, e l'uno e l'altro fianco.</l>
     <l n="19">Armati di quest'arme, e giunti dove</l>
     <l n="20">La messe gli attendea, distesi in filo,</l>
     <l n="21">Tutti ad un tempo incominciar l'assalto.</l>
     <l n="22">E curvi ne le spalle il pugno empiendo</l>
     <l n="23">De la sinistra man di bionde spiche,</l>
     <l n="24">Le recidean con la dentata falce.</l>
     <l n="25">Cadean le biade, e l'ordine primiero</l>
     <l n="26">Si confondea de' mietitori in guisa</l>
     <l n="27">Che tal già di quel campo era l'aspetto,</l>
     <l n="28">Qual in riva del mare è de l'arena,</l>
     <l n="29">Che con flutto inegual l'onda percuote,</l>
     <l n="30">Quando Dameta, ad Aristeo rivolto,</l>
     <l n="31">Che intento a l'opra sua, già mai non s'era</l>
     <l n="32">Discostato da lui pur un sol varco,</l>
     <l n="33">La voce alzando, in questa guisa disse.</l>
    </lg>
   </lg>
  </body>
 </text>
</TEI>