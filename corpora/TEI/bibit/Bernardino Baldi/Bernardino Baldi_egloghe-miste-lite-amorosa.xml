<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe miste - Lite amorosa.</title>
    <author>Bernardino Baldi</author>
   </titleStmt>
   <extent>
    <measure unit="stanza">5</measure>
    <measure unit="line">162</measure>
   </extent>
   <publicationStmt>
    <publisher>UNED University</publisher>
    <idno>Bernardino Baldi_egloghe-miste-lite-amorosa</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe miste - Lite amorosa.</title>
     <author>Bernardino Baldi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe miste - Lite amorosa.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne la stagione allegra</l>
     <l n="2">Che col soave fiato</l>
     <l n="3">Il colle ingemma, il prato,</l>
     <l n="4">E de l'usato manto adorna il bosco;</l>
     <l n="5">Quando la notte negra</l>
     <l n="6">Al chiaro giorno cede,</l>
     <l n="7">E Filomena riede</l>
     <l n="8">Con dolcissime note a pianger nosco;</l>
     <l n="9">Là 've Natura scherza,</l>
     <l n="10">E con liquida sferza,</l>
     <l n="11">Padre canuto o bianco,</l>
     <l n="12">Fiede il Tirren de la Liguria il fianco;</l>
     <l n="13">Eretto il seggio Amore,</l>
     <l n="14">Giustissimo Signore,</l>
     <l n="15">E d'amate e d'amanti</l>
     <l n="16">L'aspre querele e i pianti</l>
     <l n="17">E i varii torti uditi,</l>
     <l n="18">Sopia l'ingiurie, e dissolvea le liti.</l>
     <l n="19">Alor la bella Nice,</l>
     <l n="20">Ch'in sul fiorir de la novella etate</l>
     <l n="21">Con le chiome dorate</l>
     <l n="22">Tesseva a mille cor laccio felice,</l>
     <l n="23">A' guardi messaggier giungendo l'ale,</l>
     <l n="24">Al sommo tribunale</l>
     <l n="25">Alcon citò, che timido, e tremante</l>
     <l n="26">Al dio si trasse avante.</l>
     <l n="27">Quinci volta ad Amor ch'alto sedea,</l>
     <l n="28">Con accorto parlar così dicea:</l>
    </lg>
    <lg n="2">
     <l n="29">Questi, signor, che miri</l>
     <l n="30">Starsene a te presente,</l>
     <l n="31">Vantasi audacemente</l>
     <l n="32">D'esser de l'amor mio sì degno, ch'io</l>
     <l n="33">Donar altrui non possa il voler mio.</l>
     <l n="34">Or se giusto t'adiri</l>
     <l n="35">Contro non giusta voglia,</l>
     <l n="36">Fa' che de l'error suo questi si doglia.</l>
     <l n="37">Molti anni son, ch'or ne le danze, et ora</l>
     <l n="38">Ne' prati che l'april tepido infiora,</l>
     <l n="39">Dolce passiamo il tempo,</l>
     <l n="40">Né mai per alcun tempo</l>
     <l n="41">In lui conobbi segno</l>
     <l n="42">Che posto avesse il piè dentro al tuo regno.</l>
     <l n="43">Forse può la tua fiamma,</l>
     <l n="44">Qualor i petti infiamma,</l>
     <l n="45">Chiusa star sì, che mentre arde e sfavilla,</l>
     <l n="46">Fuor non dimostri almeno,</l>
     <l n="47">Quasi raggio o baleno,</l>
     <l n="48">Del ricoperto ardor qualche scintilla?</l>
     <l n="49">Non può forza di foco</l>
     <l n="50">Celarsi in chiuso loco.</l>
     <l n="51">Or s'incendio mortale</l>
     <l n="52">Altri asconder non vale,</l>
     <l n="53">Che fia del tuo, che te sembrando, veste</l>
     <l n="54">Natura di celeste?</l>
     <l n="55">Dicami astuto ingegno</l>
     <l n="56">Come potea sì la ragione in lui,</l>
     <l n="57">Ch'amando, non amar mostrasse altrui:</l>
     <l n="58">Pari e doppio signor non soffre un regno</l>
     <l n="59">Ove prudenza impera.</l>
     <l n="60">Amor, già non hai tu potenza intera?</l>
     <l n="61">Quei che primier ti pinse,</l>
     <l n="62">Dimmi, per qual cagion cieco ti finse?</l>
     <l n="63">Forse non sei cerviero,</l>
     <l n="64">Forse non miri chiuso anco il pensiero?</l>
     <l n="65">Ciechi gli amanti son: questi che meco</l>
     <l n="66">Mai non oprò da cieco,</l>
     <l n="67">Falsamente se stesso amante chiama.</l>
     <l n="68">Finge d'amar, non ama:</l>
     <l n="69">Aperto have ogni detto</l>
     <l n="70">Quegli in cui pronto il ragionar risponde</l>
     <l n="71">A quel ch'il seno asconde;</l>
     <l n="72">Ma quei che non ha in petto</l>
     <l n="73">Ciò che tenta mostrar, procura modi</l>
     <l n="74">Atti a coprir le frodi.</l>
     <l n="75">Mostra questi d'amarmi,</l>
     <l n="76">E di finte parole</l>
     <l n="77">Mentre ingannarmi vole,</l>
     <l n="78">Sagacissimo e scaltro adopra l'armi;</l>
     <l n="79">Ma diede a me contro le fraudi scudo</l>
     <l n="80">Chi te dipinse ignudo.</l>
     <l n="81">Che fiamma il ghiaccio i' creda,</l>
     <l n="82">Perch'altri a me lo provi</l>
     <l n="83">Con modi accorti e nuovi?</l>
     <l n="84">Ch'a mille segni, e manifesti veda</l>
     <l n="85">Il costui petto algente,</l>
     <l n="86">E pur lo stimi ardente?</l>
     <l n="87">O mi si muti ingegno,</l>
     <l n="88">O mi si muti segno.</l>
     <l n="89">Tu fa dunque, signor, che la mia pace,</l>
     <l n="90">E i miei dolci riposi</l>
     <l n="91">Di conturbar non osi</l>
     <l n="92">Questi che non amando a me non piace.</l>
    </lg>
    <lg n="3">
     <l n="93">Tacque ciò detto, e parve dir tacendo:</l>
     <l n="94">Da te, signor, giusto giudicio attendo.</l>
     <l n="95">Intanto Amor distese</l>
     <l n="96">La mano, e con parlar dolce e severo</l>
     <l n="97">Disse: Ben ho le tue ragioni intese,</l>
     <l n="98">Bellissima fanciulla;</l>
     <l n="99">Ma perché non può nulla,</l>
     <l n="100">Incerto ancor del vero,</l>
     <l n="101">Giudice giusto incontro reo tacente,</l>
     <l n="102">Dritta ragion richiede</l>
     <l n="103">Che da lui qui presente</l>
     <l n="104">Conosca pria se si diffende o cede.</l>
     <l n="105">Quinci ad Alcon rivolto,</l>
     <l n="106">Ch'il timore e la speme</l>
     <l n="107">Avea congiunto insieme</l>
     <l n="108">Ne l'animo e nel volto,</l>
     <l n="109">Con piacevole invito</l>
     <l n="110">Al dir lo fece ardito.</l>
    </lg>
    <lg n="4">
     <l n="111">Et egli: O re sovrano,</l>
     <l n="112">Che con eterne leggi</l>
     <l n="113">L'immenso regno tuo governi e reggi,</l>
     <l n="114">Mio ragionar sia vano,</l>
     <l n="115">Ché non puote umil servo</l>
     <l n="116">Esser nel dir contro il signor protervo.</l>
     <l n="117">S'a Nice i' contradico,</l>
     <l n="118">Me stesso offendo, e lei.</l>
     <l n="119">Se verità non dico,</l>
     <l n="120">Oltraggio te, che pur verace sei.</l>
     <l n="121">Meglio dunque è ch'io taccia,</l>
     <l n="122">Disamato orator, che con parole</l>
     <l n="123">Offenda lei, ch'amata esser non vole.</l>
     <l n="124">Credesi ella ch'io finga,</l>
     <l n="125">Perché da segno esterno</l>
     <l n="126">Il grave incendio mio non vede interno,</l>
     <l n="127">Né sa qual duro laccio a lei mi stringa.</l>
     <l n="128">Se desio mi spingea,</l>
     <l n="129">Qualor ver me cortese io la vedea,</l>
     <l n="130">Di scoprir la mia doglia,</l>
     <l n="131">Riverenza sì grande in me sorgea,</l>
     <l n="132">Che m'uccidea la voglia.</l>
     <l n="133">Ma che? forse chi tace anco non ama?</l>
     <l n="134">Non già, se quei che tutto il mondo onora</l>
     <l n="135">Tacendo ancor s'adora.</l>
     <l n="136">Dunque a torto mi chiama,</l>
     <l n="137">Ove a l'umiltà mia dovria dar laude,</l>
     <l n="138">Fabro d'inganno e fraude.</l>
     <l n="139">So ch'un soverchio amor ragion discaccia,</l>
     <l n="140">E 'l suo contrario abbraccia;</l>
     <l n="141">So che difficilmente</l>
     <l n="142">Uom ch'ha di vive fiamme il sen cocente,</l>
     <l n="143">Perché l'ingegno adopre,</l>
     <l n="144">Il grave incendio suo cela e ricopre.</l>
     <l n="145">Sollo, e ben certo avrei</l>
     <l n="146">Segni de l'ardor mio scoperti a lei;</l>
     <l n="147">Ma non osai temendo,</l>
     <l n="148">L'aspra mia doglia aprendo,</l>
     <l n="149">Di cader fulminato, e col mio scempio</l>
     <l n="150">Esser a' troppo audaci eterno essempio.</l>
     <l n="151">Ricordavami il salto</l>
     <l n="152">Di quel garzon che volle,</l>
     <l n="153">Sì temerario e folle,</l>
     <l n="154">Fidarsi a l'aure, e sormontar tropp'alto.</l>
     <l n="155">D'Ission ne la mente anco rimaso</l>
     <l n="156">Cauto faceami il miserabil caso.</l>
     <l n="157">Se bene, oprando, ovrai,</l>
     <l n="158">Tu dillo, Amor, ch'il tutto vedi e sai.</l>
    </lg>
    <lg n="5">
     <l n="159">Non amar tu che temi,</l>
     <l n="160">E 'l mio poter col suo contrario scemi,</l>
     <l n="161">Soggiunse il dio, ch'impaccio</l>
     <l n="162">Dansi eterno fra lor la fiamma, e 'l ghiaccio.</l>
    </lg>
   </lg>
  </body>
 </text>
</TEI>