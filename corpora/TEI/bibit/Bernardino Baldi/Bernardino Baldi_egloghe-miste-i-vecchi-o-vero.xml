<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe miste - I vecchi o vero le sentenze.</title>
    <author>Bernardino Baldi</author>
   </titleStmt>
   <extent>
    <measure unit="stanza">1</measure>
    <measure unit="line">35</measure>
   </extent>
   <publicationStmt>
    <publisher>UNED University</publisher>
    <idno>Bernardino Baldi_egloghe-miste-i-vecchi-o-vero</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe miste - I vecchi o vero le sentenze.</title>
     <author>Bernardino Baldi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe miste - I vecchi o vero le sentenze.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sedeasi un dì sotto frondosa e grande</l>
     <l n="2">Quercia Fronimo a l'ombra, e curvo il tergo</l>
     <l n="3">Per l'incarco degli anni, il braccio manco</l>
     <l n="4">Appoggiava a la gota intorno cinta</l>
     <l n="5">Di pel, che giù cadendo in guisa d'onda</l>
     <l n="6">Ingombravagli il petto, ispido e bianco.</l>
     <l n="7">Il lucido baston dal piè ritorto</l>
     <l n="8">Avea da lato, e gli giacea vicino</l>
     <l n="9">Il fido can, che pigro anch'ei gli anni</l>
     <l n="10">Si godea del riposo. Era costui</l>
     <l n="11">Nato su l'Arno, e da fanciullo avezzo</l>
     <l n="12">Al faticoso aratro; e se ben rare</l>
     <l n="13">Fiate egli ebbe di trovarsi in uso</l>
     <l n="14">Fra cittadine turbe, era sì saggio,</l>
     <l n="15">E valea sì ne' detti, e ne' consigli,</l>
     <l n="16">Ch'ad alcun non cedea de' suoi consorti.</l>
     <l n="17">Questi sentendo al calpestio de' piedi</l>
     <l n="18">Alcun farsegli appresso, il viso alquanto</l>
     <l n="19">Ver lo strepito volse, et ecco vide</l>
     <l n="20">A sé venir Piraste, antico e caro</l>
     <l n="21">Compagno suo. Costui ne' suoi verdi anni</l>
     <l n="22">Guardò gli armenti, e la paterna greggia;</l>
     <l n="23">Indi poscia crescendo, a sdegno presa</l>
     <l n="24">La vita pastoral, diessi a le Corti,</l>
     <l n="25">Ove servì col piede; al fine uditi</l>
     <l n="26">Per la città sonar tamburri e trombe,</l>
     <l n="27">Volle seguir lo streppitoso Marte:</l>
     <l n="28">Molti conflitti vide, e mentre il sangue</l>
     <l n="29">Nel petto gli bollia, molto sofferse;</l>
     <l n="30">Fin che giunto a l'età che fa le membra</l>
     <l n="31">Sembrar soverchio peso a l'alma stanca,</l>
     <l n="32">Ritirossi al suo nido, ove vivea</l>
     <l n="33">Povera sì, ma non inculta vita.</l>
     <l n="34">A costui dunque Fronimo rivolto</l>
     <l n="35">Alzò la voce, e 'n questa guisa disse.</l>
    </lg>
   </lg>
  </body>
 </text>
</TEI>