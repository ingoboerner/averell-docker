<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CCV</title>
    <author>Berardino Rota</author>
   </titleStmt>
   <extent>
    <measure unit="stanza">14</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Berardino Rota_rime-ccv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CCV</title>
     <author>Berardino Rota</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CCV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna, che prima del principio nostro</l>
     <l n="2">fosti principio al ben de l’universo,</l>
     <l n="3">nel tuo virginal chiostro</l>
     <l n="4">chiudendo tal che col suo sangue asperso</l>
     <l n="5">il miser huom disperso</l>
     <l n="6">nobil fece e raccolse,</l>
     <l n="7">e per la vita altrui la morte volse,</l>
    </lg>
    <lg n="2">
     <l n="8">come potrà la lingua e lo stil mio,</l>
     <l n="9">avezzo a dir di mortal cosa e vana,</l>
     <l n="10">alzarsi in sen di Dio</l>
     <l n="11">e trovar te, fuor d’ogni usanza humana?</l>
     <l n="12">Gentil donna e sovrana,</l>
     <l n="13">non far che ’n terra io reste,</l>
     <l n="14">soccorri al mio terren col tuo celeste.</l>
    </lg>
    <lg n="3">
     <l n="15">Pur qual bambin convien di te ch’io dica,</l>
     <l n="16">che, non potendo ben formar parola,</l>
     <l n="17">com’ più la lingua intrica</l>
     <l n="18">e più s’affanna insieme e si consola;</l>
     <l n="19">o fra le sole sola,</l>
     <l n="20">dammi lo stil, la lingua</l>
     <l n="21">ch’io le tue gioie a pien canti e distingua.</l>
    </lg>
    <lg n="4">
     <l n="22">Non se’ tu quella in ogni tempo pura</l>
     <l n="23">che ’l thesor che perdeo la prima donna</l>
     <l n="24">rendesti a la natura,</l>
     <l n="25">ricco pregio de l’ago e de la gonna?</l>
     <l n="26">O del mondo colonna,</l>
     <l n="27">o del ciel porta, o porto</l>
     <l n="28">d’ogni tempesta, e d’ogni mal conforto!</l>
    </lg>
    <lg n="5">
     <l n="29">Qual gioia fu quando dal ciel vedesti</l>
     <l n="30">scender il messagier con la novella</l>
     <l n="31">che vergine saresti</l>
     <l n="32">madre di Dio, ma tu dicesti ancella!</l>
     <l n="33">Deh, quella fiamma, quella</l>
     <l n="34">che ’l tuo cor arse, hor arda</l>
     <l n="35">e riempia il mio tutto, e non sia tarda.</l>
    </lg>
    <lg n="6">
     <l n="36">E ben fu quella notte a par del giorno,</l>
     <l n="37">anzi, d’ogni seren via più serena,</l>
     <l n="38">che vide in vil soggiorno</l>
     <l n="39">creder te lieta a te medesma a pena</l>
     <l n="40">la vera gioia e piena</l>
     <l n="41">di quel parto beato,</l>
     <l n="42">vittima ed holocausto al mio peccato.</l>
    </lg>
    <lg n="7">
     <l n="43">Ma chi ’l novo piacer ridir potrebbe</l>
     <l n="44">quando da i tre gran regi il Re de’ regi</l>
     <l n="45">adorato il dono hebbe</l>
     <l n="46">sovra ogni honor di più lodati pregi?</l>
     <l n="47">O pompe, o glorie, o fregi,</l>
     <l n="48">quanti mai foste o sete</l>
     <l n="49">a questo solo don ceder potete.</l>
    </lg>
    <lg n="8">
     <l n="50">Felice stella, e tu ben vinci il sole</l>
     <l n="51">a sì nobil viaggio amica duce;</l>
     <l n="52">da indi in qua non suole</l>
     <l n="53">scoprirne il ciel più gratiosa luce.</l>
     <l n="54">Lasso, chi mi conduce</l>
     <l n="55">a Dio, se tu non sei</l>
     <l n="56">a far devoto don de’ falli miei?</l>
    </lg>
    <lg n="9">
     <l n="57">E fu ben senza pari e senza exempio</l>
     <l n="58">l’allegrezza, e maggior d’ogni desio,</l>
     <l n="59">quel giorno che nel tempio</l>
     <l n="60">presentasti al Dio padre il figliuol Dio;</l>
     <l n="61">vorrei dir anchor io</l>
     <l n="62">co ’l buon vecchio verace</l>
     <l n="63">«Hor lascia gir, Signor, tuo servo in pace».</l>
    </lg>
    <lg n="10">
     <l n="64">Tanta letitia un cor non empì mai</l>
     <l n="65">quanta il tuo, allhor che l’oscurato lume</l>
     <l n="66">riprese i suo’ be’ rai,</l>
     <l n="67">e del sepolchro fuor risorse il nume</l>
     <l n="68">(contra il nostro costume);</l>
     <l n="69">nume sempre uno, eterno</l>
     <l n="70">ne la terra, nel cielo e ne l’inferno.</l>
    </lg>
    <lg n="11">
     <l n="71">L’inferno il sa, sallo la morte e ’l mondo,</l>
     <l n="72">ché tutti tre spogliò morendo e vinse;</l>
     <l n="73">ma tu da più profondo</l>
     <l n="74">sepolchro tra’ quest’alma, ove la spinse</l>
     <l n="75">piacer che ’n ella estinse</l>
     <l n="76">le tre parti più belle;</l>
     <l n="77">fa che ’l mio inferno anch’io spogli e debelle.</l>
    </lg>
    <lg n="12">
     <l n="78">Ben crederò che di te stessa fuore</l>
     <l n="79">ti trasse il gran diletto il dì ch’al cielo</l>
     <l n="80">tornar trionfatore</l>
     <l n="81">vedesti Dio coverto in human velo;</l>
     <l n="82">o quando il caldo e ’l gielo</l>
     <l n="83">lasciar mi fia concesso</l>
     <l n="84">e trionfando al ciel girmen con esso?</l>
    </lg>
    <lg n="13">
     <l n="85">Ma dimmi: quando incontra a te discese</l>
     <l n="86">di spiriti celesti eletta schiera</l>
     <l n="87">ed a le stelle ascese</l>
     <l n="88">l’una di te e l’altra parte intera,</l>
     <l n="89">la tua gioia qual era?</l>
     <l n="90">Dillo tu, madre e figlia</l>
     <l n="91">che fai meravigliar la meraviglia.</l>
    </lg>
    <lg n="14">
     <l n="92">Contra que’ sette miei forti nemici</l>
     <l n="93">che combatton dì e notte intorno l’alma</l>
     <l n="94">queste sette felici</l>
     <l n="95">memorie tue sian, priego, e scudo e palma.</l>
     <l n="96">Reina eccelsa ed alma,</l>
     <l n="97">fa che mie lunghe ed egre</l>
     <l n="98">colpe piangendo teco io mi rallegre.</l>
    </lg>
   </lg>
  </body>
 </text>
</TEI>