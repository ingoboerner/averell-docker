<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CLXVI</title>
    <author>Berardino Rota</author>
   </titleStmt>
   <extent>
    <measure unit="stanza">6</measure>
    <measure unit="line">62</measure>
   </extent>
   <publicationStmt>
    <publisher>UNED University</publisher>
    <idno>Berardino Rota_rime-clxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CLXVI</title>
     <author>Berardino Rota</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CLXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che la doglia mia pietosa e larga</l>
     <l n="2">vuol pur che oltre io sparga</l>
     <l n="3">lagrime di corrente amara vena,</l>
     <l n="4">bella dolce mia pena,</l>
     <l n="5">che dal ciel guardi e senti,</l>
     <l n="6">muovi co’ tuoi be’ lumi</l>
     <l n="7">gli spirti frali e lenti</l>
     <l n="8">onde non mai partisti</l>
     <l n="9">dal dì ch’al cor m’apristi</l>
     <l n="10">vive fornaci e lagrimosi fiumi;</l>
     <l n="11">porgi la forza e l’arte</l>
     <l n="12">a queste nere e lamentose carte.</l>
    </lg>
    <lg n="2">
     <l n="13">Tu quel che fa dopo la pioggia il sole</l>
     <l n="14">a i gigli, a le viole,</l>
     <l n="15">a l’ingegno, che pigro in terra giace,</l>
     <l n="16">a la penna, che tace</l>
     <l n="17">via più che non devrebbe,</l>
     <l n="18">farai, gentile e pia:</l>
     <l n="19">dar ben mi si potrebbe</l>
     <l n="20">cortese ampia mercede.</l>
     <l n="21">Questo ultimo ti chiede</l>
     <l n="22">in pregio e in don la pura fiamma mia</l>
     <l n="23">che ’n ciel ti segue e serve</l>
     <l n="24">e nel sepolchro tuo pur arde e ferve.</l>
    </lg>
    <lg n="3">
     <l n="25">Arde nel tuo sepolchro e ferve anchora</l>
     <l n="26">la fiamma d’hora in hora,</l>
     <l n="27">tanto ch’ognun la mira, e grida, e dice:</l>
     <l n="28">«Fuggi il sasso felice,</l>
     <l n="29">fuggi, non gir più avanti</l>
     <l n="30">chiunque arder non brami».</l>
     <l n="31">O miracol d’amanti!</l>
     <l n="32">Chi crederà ch’huom viva</l>
     <l n="33">dentro una pietra viva</l>
     <l n="34">e la sua donna anchor sospire ed ami,</l>
     <l n="35">ed ardendo, qual arse,</l>
     <l n="36">guardi il thesor de le reliquie sparse?</l>
    </lg>
    <lg n="4">
     <l n="37">Beato marmo, che i begli occhi chiudi,</l>
     <l n="38">pietosi insieme e crudi:</l>
     <l n="39">pietosi, ché dal vulgo oscuro e vano</l>
     <l n="40">mi fer molto lontano;</l>
     <l n="41">crudi, ch’a pianto, a stratio</l>
     <l n="42">mi trasser notte e giorno,</l>
     <l n="43">né mi dieder mai spatio,</l>
     <l n="44">ch’io potessi di loro</l>
     <l n="45">tesser degno lavoro;</l>
     <l n="46">deh, chi mi vieta il sempre starti intorno,</l>
     <l n="47">gentil pietra e più cara</l>
     <l n="48">di qual più gemma pretiosa e rara?</l>
    </lg>
    <lg n="5">
     <l n="49">Il puro raggio dove nasce il die</l>
     <l n="50">a quelle luci mie</l>
     <l n="51">che copri, o nobil terra, è picciol ombra:</l>
     <l n="52">ma tu, cui sete ingombra</l>
     <l n="53">di varcar l’Eritreo</l>
     <l n="54">per tornar ricco a noi,</l>
     <l n="55">a te stesso empio e reo,</l>
     <l n="56">là dove stan sepolte</l>
     <l n="57">le belle membra sciolte</l>
     <l n="58">corri, o nocchier: tutti i lapilli eoi</l>
     <l n="59">ivi coglier potrai,</l>
     <l n="60">e più di quel che cerchi e brami assai.</l>
    </lg>
    <lg n="6">
     <l n="61">Non gir più oltre, aspetta,</l>
     <l n="62">Canzon; già dopo te l’altra s’affretta.</l>
    </lg>
   </lg>
  </body>
 </text>
</TEI>