<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime rifiutate - XXVIII</title>
    <author>Berardino Rota</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Berardino Rota_rime-rifiutate-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime rifiutate - XXVIII</title>
     <author>Berardino Rota</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime rifiutate - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Piansi del cor l’exilio lungo e grave,</l>
     <l n="2">ch’andai cercando in questa parte, in quella</l>
     <l n="3">gran tempo invan, quand’empia donna e bella</l>
     <l n="4">chiuso il tenea con amorosa chiave.</l>
    </lg>
    <lg n="2">
     <l n="5">Hor che rotto disdegno il carcer have,</l>
     <l n="6">hor che non è più la ragion ancella,</l>
     <l n="7">piange quest’alma a se stessa rubella</l>
     <l n="8">la libertà, ch’altrui tanto è soave;</l>
    </lg>
    <lg n="3">
     <l n="9">e vorrei prima i ceppi e le catene</l>
     <l n="10">che l’andar così sciolto, e quella morte</l>
     <l n="11">di questa vita assai m’era più cara;</l>
    </lg>
    <lg n="4">
     <l n="12">né, perché Amor l’antiche usate pene</l>
     <l n="13">a la memoria d’hor in hor rapporte,</l>
     <l n="14">posso gradir questa dolcezza amara.</l>
    </lg>
   </lg>
  </body>
 </text>
</TEI>