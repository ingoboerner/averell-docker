<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - CXCII</title>
    <author>Berardino Rota</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Berardino Rota_rime-cxcii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - CXCII</title>
     <author>Berardino Rota</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - CXCII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La vita è corsa, e pur non giunge a riva</l>
     <l n="2">questa di miei nemici armata nave,</l>
     <l n="3">cui d’hor in hor più s’allontana il porto,</l>
     <l n="4">né veggio altro fin qui che notte ed ombra;</l>
     <l n="5">che farai dunque, o cieca, o dolente alma,</l>
     <l n="6">rinchiusa in vil di terra inferma vesta?</l>
    </lg>
    <lg n="2">
     <l n="7">Tu che, lasciata qui la mortal vesta,</l>
     <l n="8">libera godi in lieta amica riva,</l>
     <l n="9">chiara, bella, felice e gentil alma,</l>
     <l n="10">quasi di nobil merce ornata nave,</l>
     <l n="11">scaccia co’ raggi tuoi la nebbia e l’ombra,</l>
     <l n="12">che mi nasconde il segno e toglie il porto.</l>
    </lg>
    <lg n="3">
     <l n="13">Lasso, ben havev’io ritratto in porto</l>
     <l n="14">il rotto legno e la bagnata vesta,</l>
     <l n="15">securo in tutto di tempesta e d’ombra;</l>
     <l n="16">quando ecco a ciel sereno, in piana riva,</l>
     <l n="17">allhor ch’i’ men temea, ruppi la nave,</l>
     <l n="18">e restai orba, trista e vedova alma.</l>
    </lg>
    <lg n="4">
     <l n="19">Deh, ché non voli, o miserabil alma,</l>
     <l n="20">a la tua cara luce, al dolce porto?</l>
     <l n="21">Questa ch’ha nome vita è fragil nave,</l>
     <l n="22">anzi da ragni in polve ordita vesta;</l>
     <l n="23">non si trova qua giù ferma la riva,</l>
     <l n="24">finché grave ne copre e terrena ombra.</l>
    </lg>
    <lg n="5">
     <l n="25">Human caduco velo, ignobil ombra</l>
     <l n="26">ch’ammanti sconsolata infelice alma,</l>
     <l n="27">fia mai quel dì che la sinistra riva</l>
     <l n="28">tu lasci indietro e ti riposi in porto?</l>
     <l n="29">Ben se’ povera tu lacera vesta,</l>
     <l n="30">ben se’ deserta inarenata nave.</l>
    </lg>
    <lg n="6">
     <l n="31">Se loco hebbe nel ciel degno la nave,</l>
     <l n="32">e fu pur ella in selva al sole, a l’ombra,</l>
     <l n="33">che da Colcho recò l’aurata vesta,</l>
     <l n="34">quanto più ve l’havrà, fatta quest’alma</l>
     <l n="35">già pura e leve, il dì che giunta al porto</l>
     <l n="36">goderà lei ne la celeste riva?</l>
    </lg>
    <lg n="7">
     <l n="37">Altra riva cercar con altra nave</l>
     <l n="38">convien per girne a porto; o mondo, o ombra,</l>
     <l n="39">o alma, a che non spogli antica vesta?</l>
    </lg>
   </lg>
  </body>
 </text>
</TEI>