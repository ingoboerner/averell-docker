<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXXXIII</title>
    <author>Berardino Rota</author>
   </titleStmt>
   <extent>
    <measure unit="stanza">8</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Berardino Rota_rime-lxxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXXXIII</title>
     <author>Berardino Rota</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben vedi, Amore, a che son giunto homai,</l>
     <l n="2">ch’uscir vorrei di vita;</l>
     <l n="3">ma la via, larga altrui, Morte mi serra</l>
     <l n="4">perch’io più mi consume; or, se tu ’l fai</l>
     <l n="5">temendo la ferita</l>
     <l n="6">non sani, e giunga il fin de la mia guerra,</l>
     <l n="7">quando fia poca terra</l>
     <l n="8">questo lacero tronco in chiuso loco,</l>
     <l n="9">con gli strali e col foco</l>
     <l n="10">sappi che meco ancor ne verrai sempre</l>
     <l n="11">in via più triste e tormentose tempre.</l>
    </lg>
    <lg n="2">
     <l n="12">Lasso, cerco finir, non già ch’io speri</l>
     <l n="13">che finir basti morte</l>
     <l n="14">il mio dolor; ma perché trema e pave</l>
     <l n="15">di mancar l’alma a gli ostinati e feri</l>
     <l n="16">scempi, che bella e forte</l>
     <l n="17">fa di me donna ch’a diletto l’have,</l>
     <l n="18">e perché ella più grave</l>
     <l n="19">col viver lungo mio colpa sostene,</l>
     <l n="20">ed io, che maggior bene</l>
     <l n="21">non ho che d’honorare e gradir lei,</l>
     <l n="22">pria che ’l suo biasmo il mio danno vorrei.</l>
    </lg>
    <lg n="3">
     <l n="23">Di tutte l’alte e strane meraviglie</l>
     <l n="24">del tuo crudele impero</l>
     <l n="25">io son l’exempio; or, qual cosa è sì nova</l>
     <l n="26">a cui lo stato mio non si simiglie?</l>
     <l n="27">Né pur, lasso, ne pero.</l>
     <l n="28">Tra ’l giel di Scithia un sasso si ritrova</l>
     <l n="29">che, se talhor huom prova</l>
     <l n="30">ponerlo incontra ’l sol, tosto s’infiamma:</l>
     <l n="31">tal io subita fiamma</l>
     <l n="32">innanzi al mio bel sol torno sovente,</l>
     <l n="33">sasso tra ’l giel di fredda tema ardente.</l>
    </lg>
    <lg n="4">
     <l n="34">Donna che troppo mal contrastar volle</l>
     <l n="35">con Latona già fue;</l>
     <l n="36">ed hor, portando pena al fallo eguale,</l>
     <l n="37">in Frigia marmo lagrimoso e molle</l>
     <l n="38">piange le colpe sue:</l>
     <l n="39">ben mi rassembra, poi ch’humano e frale</l>
     <l n="40">con possente immortale</l>
     <l n="41">beltà contesi, e n’hebbi danno e stratio.</l>
     <l n="42">Perché, se in lei mi spatio</l>
     <l n="43">con la mente talhor, selce rimango</l>
     <l n="44">e l’amoroso ardir selce anchor piango.</l>
    </lg>
    <lg n="5">
     <l n="45">Là dove il Re de’ venti il seggio tenne</l>
     <l n="46">ardono in mezzo l’acque</l>
     <l n="47">scogli ch’infin al ciel mandan faville;</l>
     <l n="48">così dal dì che nel penser mio venne</l>
     <l n="49">tal già che m’arse e piacque,</l>
     <l n="50">il cor, pur dianzi scoglio, a mille a mille</l>
     <l n="51">versa vive scintille</l>
     <l n="52">da l’ocean di doloroso humore</l>
     <l n="53">che vien per gli occhi fore;</l>
     <l n="54">e l’un con l’altro in tal guisa si mesce,</l>
     <l n="55">che l’un contrario più per l’altro cresce.</l>
    </lg>
    <lg n="6">
     <l n="56">Altre già vaghe in Ponto isole furo,</l>
     <l n="57">che sospinte da l’onde</l>
     <l n="58">si movean sempre e gian notando inseme;</l>
     <l n="59">tal, Amor, quand’io credo esser securo,</l>
     <l n="60">nel tuo mar, dove affonde</l>
     <l n="61">salda ragion che men tutt’altro teme,</l>
     <l n="62">l’instabile mia speme</l>
     <l n="63">da caldo vento di sospiri è mossa,</l>
     <l n="64">e talhor rotta e scossa,</l>
     <l n="65">celandosi i duo miei chiari e be’ segni</l>
     <l n="66">da ria tempesta d’amorosi sdegni.</l>
    </lg>
    <lg n="7">
     <l n="67">Sono alti monti ond’ha principio Epiro</l>
     <l n="68">quasi di Giove irato</l>
     <l n="69">a le saette infame segno e meta:</l>
     <l n="70">in cotal guisa ed io, se talhor miro</l>
     <l n="71">l’almo, caro, beato</l>
     <l n="72">mio bel levante e mio terren pianeta,</l>
     <l n="73">de l’aria pura e lieta</l>
     <l n="74">tanti folgori uscir veggio, e sì densi</l>
     <l n="75">sovra gli spirti accensi,</l>
     <l n="76">che tosto caggio fulminato ed arso;</l>
     <l n="77">né giungo a morte, o destin duro e scarso!</l>
    </lg>
    <lg n="8">
     <l n="78">Prega la bella maga</l>
     <l n="79">che simil femmi a queste cinque pietre,</l>
     <l n="80">canzon mia, che mi spetre,</l>
     <l n="81">o che m’ancida una sol volta: ch’io</l>
     <l n="82">morir non posso e viver non desio.</l>
    </lg>
   </lg>
  </body>
 </text>
</TEI>