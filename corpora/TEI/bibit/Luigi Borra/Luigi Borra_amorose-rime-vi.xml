<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorose rime - VI</title>
    <author>Luigi Borra</author>
   </titleStmt>
   <extent>
    <measure unit="stanza">1</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Luigi Borra_amorose-rime-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorose rime - VI</title>
     <author>Luigi Borra</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorose rime - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre che 'l Capro altier alza le corna</l>
     <l n="2">et Appennin ha la canuta chioma,</l>
     <l n="3">moion l'herbette e la gran Madr'antica</l>
     <l n="4">di freddo vetro e horrido cristallo</l>
     <l n="5">ha la già vaga sua fiorita spoglia.</l>
     <l n="6">Gli alberi, ignudi de le vaghe frondi,</l>
     <l n="7">son rivestiti d'agghiacciate brine;</l>
     <l n="8">cornici et altri più 'mportuni augelli</l>
     <l n="9">mandan ne l'aria suon mesto e lugubre,</l>
     <l n="10">ché Philomena col suo dolce canto</l>
     <l n="11">e Progne altrove van seguend'aprile.</l>
     <l n="12">Borea si sveglia e 'l gran Padr'Occeano</l>
     <l n="13">percuote i lidi suoi d'aspre tempeste,</l>
     <l n="14">né quinci o quindi più Favonio e Flora</l>
     <l n="15">spiran dolci sospir, aure soavi.</l>
     <l n="16">Lasciato ha i campi et ocioso al foco</l>
     <l n="17">stassi 'l buon arador tessendo giunchi</l>
     <l n="18">e con le canne in Pastorali accenti</l>
     <l n="19">loda di Galatea gli occhi e la treccia.</l>
     <l n="20">Et io piagnendo con più meste note</l>
     <l n="21">nel tacito cospetto della luna,</l>
     <l n="22">in nevi, in ghiaccio e ne l'oscure nebbie</l>
     <l n="23">spegner vorrei quell'amorosa fiamma</l>
     <l n="24">ch'accese un guardo sì pietoso 'n vista.</l>
     <l n="25">Ma ahimè, non valmi 'l seguitar il gelo</l>
     <l n="26">ché, se questa crudel tutta di ghiaccio,</l>
     <l n="27">né se de gli occhi miei duo larghi fiumi</l>
     <l n="28">spegner non ponno le faville accese,</l>
     <l n="29">n'estinguer le puotran ruggiada o pioggia.</l>
     <l n="30">Ma poi ch'al mio dolor vana è ogni cura,</l>
     <l n="31">troncherà 'l fil de la mia stanca vita</l>
     <l n="32">la Parca, a i gridi miei fatta pietosa,</l>
     <l n="33">e col rimedio pronto a tal martire</l>
     <l n="34">saranno estinte al nuovo Mongibello</l>
     <l n="35">le 'nterne faci e le scintile ardenti.</l>
     <l n="36">Del bel Tesino a la sinistra riva</l>
     <l n="37">scoccar duo lumi un velenato dardo,</l>
     <l n="38">cagion ch'io viva in infiniti guai.</l>
     <l n="39">Del bel Tesino a la sinistra sponda</l>
     <l n="40">finirò i miei tormenti e le mie pene</l>
     <l n="41">spiegando l'ali a più beata parte.</l>
     <l n="42">Il foco mi consuma e non m'ancide,</l>
     <l n="43">daran fin al mio mal acque salùbri.</l>
     <l n="44">Emmi la terra horribile Matrigna,</l>
     <l n="45">sarammi l'acqua più benigna Madre,</l>
     <l n="46">a queste membra eterna altiera tomba,</l>
     <l n="47">ove ne i vaghi e più pregiati tronchi</l>
     <l n="48">vedransi impressi i miei sinceri amori,</l>
     <l n="49">l'altrui perfidia e l'ostinata voglia,</l>
     <l n="50">costume antico 'n feminil pensiero.</l>
    </lg>
   </lg>
  </body>
 </text>
</TEI>