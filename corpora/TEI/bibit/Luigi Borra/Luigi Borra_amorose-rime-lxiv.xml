<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorose rime - LXIV</title>
    <author>Luigi Borra</author>
   </titleStmt>
   <extent>
    <measure unit="stanza">9</measure>
    <measure unit="line">199</measure>
   </extent>
   <publicationStmt>
    <publisher>UNED University</publisher>
    <idno>Luigi Borra_amorose-rime-lxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorose rime - LXIV</title>
     <author>Luigi Borra</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorose rime - LXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Eccoti, o Re degli altri altiero fiume,</l>
     <l n="2">lo 'nfiammato pastor che sul Tesino</l>
     <l n="3">cantò de l'Alba i begli occhi e la treccia</l>
     <l n="4">e lo splendor de le virtuti 'nterne;</l>
     <l n="5">qui siede hor mesto a la sinistra riva</l>
     <l n="6">del nido tuo che da Vitellio ha 'l nome,</l>
     <l n="7">poi che de i raggi più che 'l sol sereni,</l>
     <l n="8">mercè de i più maligni 'nvidi cieli,</l>
     <l n="9">privo si vede, e questa vita stanca</l>
     <l n="10">mena 'n sì lunga e tenebrosa notte.</l>
     <l n="11">Questa l'Alba non è, né quest'è Phebo</l>
     <l n="12">che 'l vulgo sciocco 'ntieramente crede,</l>
     <l n="13">anzi ch'egli è Pluton, quella è Megera,</l>
     <l n="14">questi non son i candidi ligustri,</l>
     <l n="15">le pallide vïole, i bianchi gigli,</l>
     <l n="16">né le vermiglie matutine rose,</l>
     <l n="17">ma ellèboro mortal, fredda cicuta.</l>
     <l n="18">Né questo è 'l tronco del famoso Alcide</l>
     <l n="19">né quello è 'l don gratissimo di Baccho,</l>
     <l n="20">ma sterile labrusca infra le spine</l>
     <l n="21">e del figliuol di Tèlepho fugace</l>
     <l n="22">l'arbore mesto e 'l palïuro acuto.</l>
     <l n="23">Fugge Favonio quindi e Flora è seco</l>
     <l n="24">e Noto oscur nel sen porta la pioggia;</l>
     <l n="25">le sinistre Cornici e i destri Corvi</l>
     <l n="26">turbano 'l suon di Philomena e Progne;</l>
     <l n="27">qui sono Capre, Pecore e giovenche</l>
     <l n="28">né copia alcuna di benigno armento,</l>
     <l n="29">ma Lupi, Orsi, Leon, Vipere e Tigri.</l>
     <l n="30">Io non son più Dameta, i' son cangiato</l>
     <l n="31">in freddo, vivo, sbigottito sasso;</l>
     <l n="32">saper lo può chi m'ha veduto 'n loco</l>
     <l n="33">u' per gratia del ciel sempre vi è l'Alba.</l>
     <l n="34">Lieti del bel Tesin chiari cristalli</l>
     <l n="35">ch'hor sete 'n grembo al Re de' fiumi 'nvolti,</l>
     <l n="36">ditegli voi s'io son quel che già fui?</l>
     <l n="37">Lasso, ch'io non son desso, i' non son vivo,</l>
     <l n="38">ché viver non si può senza quel cibo</l>
     <l n="39">che 'n aere pur occoltamente pasce.</l>
     <l n="40">Ahimè, che quel divin sereno raggio</l>
     <l n="41">pascea da i lumi la terrena vita</l>
     <l n="42">ch'hor se ne giace, e l'alma è chi ragiona:</l>
     <l n="43">— Ma a che, misera te, pur qui soggiorni?</l>
     <l n="44">Perché non segui quella amata vista,</l>
     <l n="45">quel biondo crin, anzi quel laccio d'oro</l>
     <l n="46">che la primiera libertà ti tolse?</l>
     <l n="47">Afflitta me, che contemplar non oso</l>
     <l n="48">quel che mirai ne la terrena scorza!</l>
     <l n="49">Io fui nel corruttibil e mortale</l>
     <l n="50">e mi parve veder quel ch'io non vidi;</l>
     <l n="51">hor che son priva del corporeo velo,</l>
     <l n="52">puotrei mirar quel che mirar non lice a</l>
     <l n="53">un'alma che sia posta ne lo 'nferno.</l>
     <l n="54">Non vuol Iddio per eterna legge</l>
     <l n="55">che dal centro si veggia 'l sommo bene,</l>
     <l n="56">e chi fu vinto dal desir del mondo</l>
     <l n="57">goder non può de la bontà superna.</l>
     <l n="58">Tu senti hor la mia pena e la mia colpa</l>
     <l n="59">Eridano e, s'è 'n te qualche pietade,</l>
     <l n="60">manda 'l Tesin o 'l tuo bel corso volgi,</l>
     <l n="61">sì che sian noti i miei sospir, i pianti</l>
     <l n="62">a l'Alba vaga, a la più degna Aurora.</l>
     <l n="63">U' 'l fratel del Tesin fa GRAVI L'ONDE,</l>
     <l n="64">profondo 'l corso, e più a la riva destra</l>
     <l n="65">da lui si parte e, dal fraterno amore</l>
     <l n="66">spinto, tosto ritorna e si gli accosta,</l>
     <l n="67">siede a lo 'ncontro una città superba</l>
     <l n="68">che fu del Longobardo Desidero</l>
     <l n="69">il ben degno, real, antico seggio,</l>
     <l n="70">tu 'l dei saper, perché le scorri appresso.</l>
     <l n="71">Qui sta l'altiera e quel Tithon antico</l>
     <l n="72">non gode, ma un bellissimo marito.</l>
     <l n="73">Di Mirrha ha copia e d'odorati 'ncensi</l>
     <l n="74">e di diamanti e di rubini e perle</l>
     <l n="75">et altre assai de le più ricche gemme.</l>
     <l n="76">Vicina a lei di Cipri è la Reina</l>
     <l n="77">e i popol odoriferi Sabei</l>
     <l n="78">né molto lunge è 'l gran tempio d'Apollo,</l>
     <l n="79">onde s'a Adria mormorando scorri</l>
     <l n="80">per gir a le contrade d'orïente</l>
     <l n="81">con gli altri servi tuoi, certo t'inganni,</l>
    </lg>
    <lg n="2">
     <l n="82">sì che, Eridano car, volgi 'l tuo corso</l>
     <l n="83">e pon fra l'onde tue questi martiri,</l>
     <l n="84">acciò ch'almen una minuta parte</l>
     <l n="85">ella conosca de la pena atroce,</l>
     <l n="86">che s'aperto le fia tanto cordoglio</l>
     <l n="87">quanto ne possa dimostrar un cenno,</l>
     <l n="88">un sol sospir, ogni mia pena appaga.</l>
    </lg>
    <lg n="3">
     <l n="89">Volgi Eridano car, volgi 'l tuo corso.</l>
     <l n="90">Parmi veder tutti i vicini laghi,</l>
     <l n="91">ogni torrente, ogni leggiadra Nimpha</l>
     <l n="92">che pel tuo nido ascosamente vanno,</l>
     <l n="93">a i caldi prieghi miei siano già accesi,</l>
     <l n="94">e più de gli altri 'l misero Phetonte</l>
     <l n="95">di veder la vera ALBA, 'l vero SOLE,</l>
     <l n="96">cùpido veggio a rivoltar le piante.</l>
    </lg>
    <lg n="4">
     <l n="97">Volgi Eridano car, volgi 'l tuo corso.</l>
     <l n="98">D'Hercole 'l tronco e quel del sommo Giove,</l>
     <l n="99">quel del Padre Silen, quel di Minerva,</l>
     <l n="100">l'honor di Phebo e quel di Citharea</l>
     <l n="101">con quel di Cibele, con quel di Philli</l>
     <l n="102">e 'l fanciullo 'nfelice Ciparisso,</l>
     <l n="103">gli olmi, i faggi, i ginebri, i dritti abeti</l>
     <l n="104">lascieran le fredd'Alpi e i loghi alpestri</l>
     <l n="105">e verran teco a celebrar le Palme</l>
     <l n="106">de i degni merti con le sue corone.</l>
    </lg>
    <lg n="5">
     <l n="107">Volgi Eridano car, volgi 'l tuo corso.</l>
     <l n="108">Te seguiranno i più dotti pastori</l>
     <l n="109">che da gl'estremi a i primi tuoi confini</l>
     <l n="110">sian d'ogn'intorno, u' van chiudendo l'Alpi,</l>
     <l n="111">u' Appennin parte, e spargeranno 'l grido</l>
     <l n="112">d'hemispero hemisper, di polo 'n polo.</l>
    </lg>
    <lg n="6">
     <l n="113">Volgi Eridano car, volgi 'l tuo corso.</l>
     <l n="114">Giugnendo al vago loco, ivi vedrai</l>
     <l n="115">quel ne le leggi de' pastor ALCEO</l>
     <l n="116">così famoso e nel cantar, com'anco</l>
     <l n="117">lodar sa ogni cosa e darle biasmo.</l>
     <l n="118">E 'l gran CURTIO novel che sa gl'effetti</l>
     <l n="119">de i venti tutti e de la nuova Luna,</l>
     <l n="120">le virtù de le piante e de le pietre,</l>
     <l n="121">curar la scabbia e i fascinati agnelli</l>
     <l n="122">rendere sciolti, e raddoppiar il parto</l>
     <l n="123">a le capre, a le pecore; a i montoni</l>
     <l n="124">volge le corna e 'l bel velo 'nargenta;</l>
     <l n="125">ei di Damone ben l'amor conobbe</l>
     <l n="126">al tatto sol de l'una e l'altra mano</l>
     <l n="127">mentre ballavan Thestili e Menalca;</l>
     <l n="128">ma veggio ben ch'io m'affatico 'ndarno</l>
     <l n="129">in voler raccontar ciò ch'egli sappia,</l>
     <l n="130">s'ei sa de la Natura ogni bella opra.</l>
    </lg>
    <lg n="7">
     <l n="131">Volgi Eridano car volgi 'l tuo corso.</l>
     <l n="132">Evvi che 'n forza RAPHAEL suo figlio</l>
     <l n="133">in destrezza, 'n ardir si mostra 'l primo;</l>
     <l n="134">segue 'l Nipote ORLANDO che s'aguaglia</l>
     <l n="135">con le virtù dovunque 'l pensier gira,</l>
     <l n="136">al cugin, al fratel, al Padre, al Zio.</l>
     <l n="137">Il saggio BOTTIGELLA a te fia noto,</l>
     <l n="138">ché del tuo nido a la sinistra sponda</l>
     <l n="139">quindi vicino governò gl'armenti,</l>
     <l n="140">e 'l BECCARIA ch'a l'impeto del Gallo</l>
     <l n="141">ebbe la cura del paterno hostello,</l>
     <l n="142">e dopo lui 'l suo gentil Nipote.</l>
     <l n="143">Da LARDIRAGO 'l Reverendo AMETO,</l>
     <l n="144">ne le virtù come nel sangue Illustre,</l>
     <l n="145">e 'l bon SALERNO e 'l BOTTIGELLA uniti,</l>
     <l n="146">con quel da SCIPION, con l'ISSIMBALDO.</l>
     <l n="147">Quel sì cortese SCARAMUZZA ERGASTO</l>
     <l n="148">e 'l ben cauto pastor VIRBIO de' Sacchi</l>
     <l n="149">e de' ISSIMBALDI pur il dolce seme</l>
     <l n="150">GIOVAN PIER con AUGUSTO et ALESSANDRO</l>
     <l n="151">di cui tacerò tante sue lodi</l>
     <l n="152">e d'altri molti ch'io puotrei narrarti</l>
     <l n="153">dotti nel gregge e nel cantar esperti</l>
     <l n="154">più che mai fosser gl'Arcadi famosi.</l>
    </lg>
    <lg n="8">
     <l n="155">Volgi Eridano car, volgi 'l tuo corso.</l>
     <l n="156">Anchor vedrai in che sereno nembo</l>
     <l n="157">di Nimphe sia, anzi di vaghe stelle,</l>
     <l n="158">l'ALBA, che 'n terra illumina i mortali;</l>
     <l n="159">la VESCONTE AMARILLIDE famosa</l>
     <l n="160">ebbe da lei la maiestade 'n dono,</l>
     <l n="161">la MAINA GALATEA fece leggiadra,</l>
     <l n="162">benigna rese la CHIOCCHERA EUTERPE,</l>
     <l n="163">degna ben del PALLAVICINO AMINTA</l>
     <l n="164">CINTHIA di CORTE 'n alterezza humìle,</l>
     <l n="165">diede eloquenza a PHILLIDA ANGOSCIVOLA,</l>
     <l n="166">quand'anco seco la TORELLA aggiunse</l>
     <l n="167">DELIA, che fuor fa risuonar le selve;</l>
     <l n="168">la TACONCINA, 'n honestade pura,</l>
     <l n="169">ornò pingendo d'un sembiante vago</l>
     <l n="170">quella da MEDI ch'hor PAVIA adorna,</l>
     <l n="171">e fe' palese ch'a la CAPHARELLA</l>
     <l n="172">prodiga fu più che LIGURIA parca.</l>
     <l n="173">Queste sono un drapel di semidee,</l>
     <l n="174">tutte suggette a la Reina 'n terra,</l>
     <l n="175">e molte anchor che raccontar non posso;</l>
     <l n="176">non vi è la CORNAZZANA o la sirochia</l>
     <l n="177">BAIARDA e seco è la figliuola eletta</l>
     <l n="178">POLIMNIA, 'l nido Parmiggian che 'nfregia</l>
     <l n="179">poi che 'n quel nacque per mostrar aperto</l>
     <l n="180">che dà la gloria a chi die' lei la forma;</l>
     <l n="181">ma ben verrà di contemplarle 'l tempo.</l>
    </lg>
    <lg n="9">
     <l n="182">Volgi Eridano car, volgi 'l tuo corso.</l>
     <l n="183">Ceda l'Ibero, l'Hebro, 'l Nilo, 'l Gange,</l>
     <l n="184">la Tana e l'Histro a te, quando le piagge</l>
     <l n="185">rigarai del TESIN, quando per l'acque</l>
     <l n="186">tue scorrerà, con tutte l'altre Dive,</l>
     <l n="187">quell'alma, accesa, sì serena luce,</l>
     <l n="188">deporrai l'ire, o Re de' fiumi, e queste</l>
     <l n="189">onde di latte allhor tranquille e chiare</l>
     <l n="190">cinte saran d'una dorata arena</l>
     <l n="191">e gl'àlbor sudaran Zuccaro e Manna;</l>
     <l n="192">te non occuparà l'Austro maligno,</l>
     <l n="193">torbidi rivi, né torrenti 'ngordi,</l>
     <l n="194">ma puri fonti e 'l Zephiro salubre,</l>
     <l n="195">ch'ove ella regna ogni malitia sgombra,</l>
     <l n="196">né 'n terra è senza lei cosa beata.</l>
     <l n="197">Però 'n più oscuro, 'n più profondo centro,</l>
     <l n="198">senz'i bei lumi, restarà sepolto,</l>
     <l n="199">o vivo o morto che si sia, DAMETA —.</l>
    </lg>
   </lg>
  </body>
 </text>
</TEI>