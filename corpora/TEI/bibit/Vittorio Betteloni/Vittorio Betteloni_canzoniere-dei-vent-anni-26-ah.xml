<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 26 Ahimè di mal di fegato </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-26-ah</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 26 Ahimè di mal di fegato </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 26 Ahimè di mal di fegato </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ahimè di mal di fegato </l>
     <l n="2">Io soffro pure spesso! </l>
     <l n="3">Per esempio, anche adesso </l>
     <l n="4">Uscii di pena, </l>
     <l n="5"> Fanciulla, appena appena: </l>
     <l n="6">A tre giorni di letto </l>
     <l n="7">Questo mal m'ha costretto. </l>
     <l n="8">Or più del male, </l>
     <l n="9"> Che sì spesso m'assale, </l>
     <l n="10">Noja mi dà la vecchia, </l>
     <l n="11">Che, con cura parecchia, </l>
     <l n="12">Al mio giaciglio, </l>
     <l n="13"> E con pietoso ciglio, </l>
     <l n="14">Mi si affaccenda intorno </l>
     <l n="15">Pur quant'è lungo il giorno: </l>
     <l n="16">E m'è una fitta </l>
     <l n="17"> Vederla sempre ritta, </l>
     <l n="18">Costà davanti al piede </l>
     <l n="19">Del letto, che mi chiede </l>
     <l n="20">Pur se sto meglio, </l>
     <l n="21"> Quando appunto mi sveglio. </l>
     <l n="22">S'adopra a fin di bene, </l>
     <l n="23">Per levarmi di pene </l>
     <l n="24">La vecchia pia, </l>
     <l n="25"> E scherno ed ironia </l>
     <l n="26">Le nutrica il mio petto </l>
     <l n="27">E non grazia nè affetto. </l>
     <l n="28">Oh certo nulla </l>
     <l n="29"> Di tutto ciò, fanciulla, </l>
     <l n="30">Non sarebbe pertanto, </l>
     <l n="31">Se te al mio letto accanto </l>
     <l n="32">Aver potessi; </l>
     <l n="33"> Se tu, nei tetri accessi </l>
     <l n="34">Della funesta bile, </l>
     <l n="35">D'infermiera gentile </l>
     <l n="36">Prendessi ufficio. </l>
     <l n="37"> Già non v'è sacrificio - </l>
     <l n="38">Dal qual mi rifiutassi; </l>
     <l n="39">Purchè tu comandassi, </l>
     <l n="40">Tutto farei: </l>
     <l n="41"> Dalle tue man berrei </l>
     <l n="42">Tossicate bevande, </l>
     <l n="43">Non prenderei vivande </l>
     <l n="44">Se tu lo vieti. </l>
     <l n="45"> E mi parrebber lieti </l>
     <l n="46">Quei dì del mio tormento, </l>
     <l n="47">E non tre, ma trecento </l>
     <l n="48">Starei nel letto; </l>
     <l n="49"> Torneriano a diletto </l>
     <l n="50">Il morbo e le tristezze; </l>
     <l n="51">Nè pensar che carezze </l>
     <l n="52">Non possa farti, </l>
     <l n="53"> Nè pensare che amarti </l>
     <l n="54">Io non possa egualmente, </l>
     <l n="55">Perchè son sofferente: </l>
     <l n="56">Oh questo male </l>
     <l n="57"> É davvero speciale! </l>
     <l n="58">Ha certi vezzi anch'egli, </l>
     <l n="59">Se vezzi ed occhi begli </l>
     <l n="60">Ha l'infermiera. </l>
     <l n="61"> La doglia vien primiera </l>
     <l n="62">Che il destro fianco offende, </l>
     <l n="63">Ma gentile ti prende </l>
     <l n="64">E non ti strazia; </l>
     <l n="65"> Lamenti che hanno grazia </l>
     <l n="66">Sulle labbra ti pone </l>
     <l n="67">E non urla t'impone, </l>
     <l n="68">Che ognun s'accori; </l>
     <l n="69"> Poi vien l'insonnia e cori </l>
     <l n="70">Di drammatici sogni </l>
     <l n="71">Nel sopor breve, ed ogni </l>
     <l n="72">Altro sgomento; </l>
     <l n="73"> Poi feral turbamento; </l>
     <l n="74">Di splendide amarezze, </l>
     <l n="75">D'eleganti tristezze </l>
     <l n="76">Un vel gentile, </l>
     <l n="77"> E noja signorile, </l>
     <l n="78">E di nostra esistenza </l>
     <l n="79">L'epica insofferenza, </l>
     <l n="80">Il che è sublime </l>
     <l n="81"> Spiegato in dolci rime </l>
     <l n="82">Ecco il morbo, fanciulla; </l>
     <l n="83">Amor vi si trastulla, </l>
     <l n="84">Non vi rifugge. </l>
     <l n="85"> La musa in parte sugge </l>
     <l n="86">Anzi gli estri a tal riva; </l>
     <l n="87">Grazie molte deriva </l>
     <l n="88">Di qua il pensiero; </l>
     <l n="89"> L'estro mio fatto invero </l>
     <l n="90">É di vario elemento, </l>
     <l n="91">Ma credo, e n'ho argomento, </l>
     <l n="92">Che queste cose, </l>
     <l n="93"> Che sopra il verso espose </l>
     <l n="94">C'entrino per due parti: </l>
     <l n="95">L'estro mio per due quarti </l>
     <l n="96">É mal di fegato. </l>
    </lg>
   </lg>
  </body>
 </text>
</TEI>