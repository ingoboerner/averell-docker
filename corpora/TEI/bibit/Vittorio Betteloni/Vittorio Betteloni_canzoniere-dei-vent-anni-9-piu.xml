<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 9 Più tardi in questa piazza </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-9-piu</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 9 Più tardi in questa piazza </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 9 Più tardi in questa piazza </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Più tardi in questa piazza </l>
     <l n="2">Di Santa Caterina, </l>
     <l n="3">Alla gentil ragazza </l>
     <l n="4">Io venivo d'amor la disciplina </l>
     <l n="5">Esponendo sovente, </l>
     <l n="6">A lungo e dottamente. </l>
     <l n="7"> É la piazza opportuna </l>
     <l n="8">A simil lezïone: </l>
     <l n="9">Son, come il giorno imbruna, </l>
     <l n="10">Sotto le piante rade le persone; </l>
     <l n="11">Chi passa, tira via, </l>
     <l n="12">Nè t'annoja o ti spia. </l>
     <l n="13"> Qualche coppia d'amanti </l>
     <l n="14">Ci fa quel che tu fai; </l>
     <l n="15">Girano indietro e avanti, </l>
     <l n="16">E s'intrattengon dolcemente assai </l>
     <l n="17">Con accento sommesso, </l>
     <l n="18">Sorridendosi spesso. </l>
     <l n="19"> L'erba in mezzo ci cresce; </l>
     <l n="20">C'è un granduca di sasso, </l>
     <l n="21">E intorno a lui si mesce </l>
     <l n="22">In infiniti giochi e in alto chiasso </l>
     <l n="23">Di bimbi un'accozzaglia, </l>
     <l n="24">Che colà si sguinzaglia. </l>
     <l n="25"> Le donne che hanno cura </l>
     <l n="26">Di codesti signori </l>
     <l n="27">Fanno invece congiura, </l>
     <l n="28">E dei padroni contano gli orrori, </l>
     <l n="29">Le infamie, le sevizie, </l>
     <l n="30">E si insegnan malizie. </l>
     <l n="31"> Taluna invece attende </l>
     <l n="32">A qualche caporale, </l>
     <l n="33">Che altre cose le apprende: </l>
     <l n="34">Picchiansi intanto i bimbi e si fan male, </l>
     <l n="35">Che che di loro accada </l>
     <l n="36">Il granduca ci bada. </l>
     <l n="37"> Ogni tratto minuto </l>
     <l n="38">Del loco e di quell'ore </l>
     <l n="39">Parmi veder; venuto </l>
     <l n="40">Ci son sì spesso a ricercarvi amore, </l>
     <l n="41">Ebbi piacer cotanti </l>
     <l n="42">Ivi a quei dolci istanti! </l>
     <l n="43"> Ebbi colà contezza </l>
     <l n="44">Dell'amore di lei, </l>
     <l n="45">Con egual tenerezza </l>
     <l n="46">Parlarmi un senso uguale a' sensi miei </l>
     <l n="47">Farmisi là palesi </l>
     <l n="48">Dolci segreti intesi. </l>
    </lg>
   </lg>
  </body>
 </text>
</TEI>