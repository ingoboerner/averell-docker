<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 30 Io soffro, miei signori, io soffro molto </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-30-io</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 30 Io soffro, miei signori, io soffro molto </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 30 Io soffro, miei signori, io soffro molto </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io soffro, miei signori, io soffro molto, </l>
     <l n="2">Il cor mi stilla lagrime d'assenzio: </l>
     <l n="3">Tu nol saprai; si compie nel silenzio. </l>
     <l n="4">Questo mio dramma. e porto il riso in volto. </l>
     <l n="5"> Eri pur anco bella! - un nobil fiore! - </l>
     <l n="6">Un fior d'arancio che testè s'aperse, </l>
     <l n="7">Che all'alba mia dentro il giardin d'amore, </l>
     <l n="8">Dinanzi all'invaghito occhio s'offerse. </l>
     <l n="9"> Deh pur anco sei bella a dirti il vero! </l>
     <l n="10">Azzurri gli occhi sotto nere ciglia, </l>
     <l n="11">Curve in un arco fine a meraviglia, </l>
     <l n="12">E soave lo sguardo e a un tempo altero. </l>
     <l n="13"> É la tua fronte d'incarnato giglio; </l>
     <l n="14">Son le gote due rose che in gennajo </l>
     <l n="15">Serbano la freschezza ed il vermiglio, </l>
     <l n="16">Quando non ha pur fronde alcun rosajo. </l>
     <l n="17"> Del tuo nasuccio impronto non so guari </l>
     <l n="18">Qual altro sia più impronto e insiem più bello, </l>
     <l n="19">Direbbonsi forate col succhiello </l>
     <l n="20">Quelle due bianche e picciolette nari. </l>
     <l n="21"> Ma tutto ciò che importa ? - Non vuol dire; </l>
     <l n="22">Dell'altre belle al mondo ce n'è tante…. </l>
     <l n="23">Ma che ti credi ch'abbia a dimagrire </l>
     <l n="24">Se mi lasciasti, o mia leggiadra amante ?… </l>
     <l n="25"> Ahi! la tua bocca era il corallo istesso, </l>
     <l n="26">Con sotto trentadue perlette fine, </l>
     <l n="27">Minute, in due filari, alabastrine, </l>
     <l n="28">Che vezzeggiando mi mordeano spesso. </l>
     <l n="29"> Quinci nascea sul labro il bel sorriso </l>
     <l n="30">E parolette care eppur fallaci, </l>
     <l n="31">Quinci nascea, fanciulla, il paradiso </l>
     <l n="32">Quando il tuo labro mi copria di baci. </l>
     <l n="33"> Pur uomo non son'io da tormi impiccio: </l>
     <l n="34">Se m'hai lasciato, o bella, non vuol dire, </l>
     <l n="35">Oh che ti pensi c'abbia a divenire </l>
     <l n="36">Secco appunto perciò come un graticcio ?… </l>
     <l n="37"> Ahimè! ancora di questo mi rammento, </l>
     <l n="38">Che mamma t'avea posto con gran cura </l>
     <l n="39">Una breve fossetta in mezzo al mento, </l>
     <l n="40">Che tutta rifacea la tua figura…. </l>
     <l n="41"> Ma nè per questo mi butto in un pozzo, </l>
     <l n="42">Nè per altri tuoi vezzi, o bimba mia, </l>
     <l n="43">Tu mi lasciasti, or, bada, tuttavia </l>
     <l n="44">Non m'hai cavato neppure un singhiozzo. </l>
     <l n="45"> Ma che ti pensi ch'io vorrò ghermire </l>
     <l n="46">Forse un cortello e cacciarmelo in petto? </l>
     <l n="47">O credi pur che adesso abbia a morire </l>
     <l n="48">Di crepacuor, di stizza o di dispetto? </l>
     <l n="49"> Ben potrebbe accader, che fossi preso </l>
     <l n="50">Per morto nel mio sonno veramente, </l>
     <l n="51">Tanto soglio dormir profondamente </l>
     <l n="52">Dacchè libero alfin di te son reso. </l>
     <l n="53"> Anzi ancor più nel cataletto messa </l>
     <l n="54">( Dolci e sodi son tanto i sonni miei ) </l>
     <l n="55">Esser potrebbe la mia salma istessa, </l>
     <l n="56">Ch'io d'un sol punto non mi scomporrei. </l>
     <l n="57"> E potriano avviarsi al cimitero; </l>
     <l n="58">E cento preti a capo e torcio chino </l>
     <l n="59">Susurrarmi d'attorno il lor latino, </l>
     <l n="60">Senza che desto ne foss'io davvero. </l>
     <l n="61"> Ma come appunto alla tua casa innante </l>
     <l n="62">Giugnesse il funerale, o bimba mia, </l>
     <l n="63">Per la pietà del tuo povero amante, </l>
     <l n="64">Forse t'affacceresti in sulla via. </l>
     <l n="65"> É là il ciglio bagnando, un lento sguardo </l>
     <l n="66">E lungo volgerai sulla mia bara… </l>
     <l n="67">Ecco del pianto e del tuo sguardo, o cara, </l>
     <l n="68">Scende l'effetto in cor siccome dardo. </l>
     <l n="69"> E pria non desto per veruna scossa, </l>
     <l n="70">Nè inteso avendo pur tanto frastuono, </l>
     <l n="71">Or del tuo sguardo la segreta possa </l>
     <l n="72">Mi desta e del tuo pianto il picciol suono. </l>
     <l n="73"> E così mi dimeno, e picchio, e pesto, </l>
     <l n="74">E pugno, che la bara alfine io spezzo; </l>
     <l n="75">Ed ecco il morto balza ai vivi in mezzo, </l>
     <l n="76">Molto di lor più vivo e più rubesto. </l>
     <l n="77"> Come soglion scappar majali in frotta, </l>
     <l n="78">Che dan del capo in siepi e cinte d'orto, </l>
     <l n="79">Alzan le berze e scappano a dirotta </l>
     <l n="80">Così gli astanti a vedermi risorto. </l>
     <l n="81"> Tu perdi per paura il sentimento </l>
     <l n="82">E come corpo morto cadi al suolo…. </l>
     <l n="83">Io resto là, col mio bravo lenzuolo </l>
     <l n="84">Sulle spalle, per tutto abbigliamento. </l>
     <l n="85"> Pur con molta decenza lo raccolgo </l>
     <l n="86">Intorno ai fianchi e verso casa in fretta </l>
     <l n="87">Tosto per mutar panni il piè rivolgo, </l>
     <l n="88">Chè per scemo in prigion non mi si metta. </l>
    </lg>
   </lg>
  </body>
 </text>
</TEI>