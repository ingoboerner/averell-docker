<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 11 Io domando perdono </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-11-io</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 11 Io domando perdono </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 11 Io domando perdono </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io domando perdono, </l>
     <l n="2">Ma un uomo fatto io sono; </l>
     <l n="3">Io sono accorto e saggio, </l>
     <l n="4">Ho della esperïenza, </l>
     <l n="5">Diedi in più d'una critica occorrenza </l>
     <l n="6">Del maturo mio senno ottimo saggio. </l>
     <l n="7"> Poi, codesto si sa, </l>
     <l n="8">S'acquista con l'età: </l>
     <l n="9">Quadrarsi alfin conviene, </l>
     <l n="10">Ho vent'anni compiti, </l>
     <l n="11">Mi son dal capo certi grilli usciti, </l>
     <l n="12">Ho un angiolo del ciel che mi vuol bene. </l>
     <l n="13"> Sono il suo primo amore, </l>
     <l n="14">Io le ho dischiuso il cuore. </l>
     <l n="15">Amor mio primo anch'ella, </l>
     <l n="16">Amor mio primo - immenso… - </l>
     <l n="17">Ma veramente adesso che ci penso, </l>
     <l n="18">Ebbi ancor per l'addietro un'altra bella. </l>
     <l n="19"> Donna sgherra e proterva, </l>
     <l n="20">Ch'era in casa per serva, </l>
     <l n="21">Che a quindici anni amai. </l>
     <l n="22">Ella m'ebbe in non cale </l>
     <l n="23">Avvinta ai baffi d'un suo caporale; </l>
     <l n="24">Me non comprese ed io l'abbandonai. </l>
     <l n="25"> A questo amor pertanto </l>
     <l n="26">Non si può dare il santo </l>
     <l n="27">Nome di primo amore: </l>
     <l n="28">L'amor mio primo è questo </l>
     <l n="29">Novello amor…. Me la cercai del resto </l>
     <l n="30">D'una condizione anco migliore. </l>
     <l n="31"> Non è una principessa, </l>
     <l n="32">Non una baronessa, </l>
     <l n="33">Non una gran signora; </l>
     <l n="34">Ma questo importa poco </l>
     <l n="35">Quello che importa egli è che in primo loco </l>
     <l n="36">Ella è pazza di me, ch'ella m'adora. </l>
     <l n="37"> E secondariamente </l>
     <l n="38">É molto intelligente, </l>
     <l n="39">Molte potè da sola </l>
     <l n="40">Gentilezze imparare, </l>
     <l n="41">Naturalmente grazïoso appare </l>
     <l n="42">Ogni suo moto ed ogni sua parola. </l>
     <l n="43"> Che alcun m'invidii e male </l>
     <l n="44">Mi voglia è naturale: </l>
     <l n="45">Vaghi signori miei, </l>
     <l n="46">Ciò vi dirò soltanto, </l>
     <l n="47">S'ell'è assai bella e mi vuol ben cotanto, </l>
     <l n="48">Questo vuol dir ch'io degno son di lei! </l>
     <l n="49"> D'altronde in mortal petto </l>
     <l n="50">Non cape uguale affetto </l>
     <l n="51">Del mio, non che maggiore: </l>
     <l n="52">Sacro, terribil foco </l>
     <l n="53">Mi divora le fibre a poco a poco, </l>
     <l n="54">Temo ch'io ne morrò di questo amore. </l>
     <l n="55"> Ed ella me lo rende, </l>
     <l n="56">Ella che pure intende </l>
     <l n="57">Ch'io non condurrò moglie…. </l>
     <l n="58">Oh! in eterio elemento </l>
     <l n="59">L'anime stringe arcano abbracciamento, </l>
     <l n="60">E illesi andiam di tutte umane voglie. </l>
     <l n="61"> I nostri cor difatti </l>
     <l n="62">Sovrumani son fatti. </l>
     <l n="63">Sulle tue labbra il primo </l>
     <l n="64">Bacio d'amore io colsi, </l>
     <l n="65">Per l'universo in cerca il guardo io volsi, </l>
     <l n="66">Men di me grande ogn'altra cosa estimo. </l>
     <l n="67"> Tutte le stelle e il sole </l>
     <l n="68">Come fra re si suole, </l>
     <l n="69">L'esaltazione mia </l>
     <l n="70">Hanno riconosciuta, </l>
     <l n="71">Per suo cugino ogn'astro mi saluta, </l>
     <l n="72">Complimenti ed auguri ognun m'invia. </l>
     <l n="73"> I fior' c'hanno sentore </l>
     <l n="74">Dei segreti d'amore, </l>
     <l n="75">Sanno il mio caso anch'essi, </l>
     <l n="76">E mi vanno ammirando, </l>
     <l n="77">E forse a me quel bacio invidïando, </l>
     <l n="78">Mi fanno inchini taciti e sommessi. </l>
     <l n="79"> Lusinghevoli accenti </l>
     <l n="80">I lezïosi venti </l>
     <l n="81">E l'onda in cui mi specchio </l>
     <l n="82">Quando in Lungarno movo, </l>
     <l n="83">Siccome a prence giovinetto e novo, </l>
     <l n="84">Adulando sussurranmi all'orecchio, </l>
     <l n="85"> Oh certo io son felice </l>
     <l n="86">Quanto quaggiù esser lice </l>
     <l n="87">Giovin terrestre iddio </l>
     <l n="88">Vo con gentil decoro, </l>
     <l n="89">Come in olimpo e gli augelletti in coro </l>
     <l n="90">Movon leggiadri canti in onor mio. </l>
     <l n="91"> Non per ciò si supponga </l>
     <l n="92">Che in superbia io mi ponga. </l>
     <l n="93">Se scontro per la via </l>
     <l n="94">Un compagno di scuola, </l>
     <l n="95">Mi soffermo, gli volgo la parola, </l>
     <l n="96">Lo saluto con molta cortesia. </l>
    </lg>
   </lg>
  </body>
 </text>
</TEI>