<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 19 Ma infin che sia l'aurora, o buon camello</title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-19-ma</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 19 Ma infin che sia l'aurora, o buon camello</title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 19 Ma infin che sia l'aurora, o buon camello</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma infin che sia l'aurora, o buon camello, </l>
     <l n="2">E poichè morti questi due saranno, </l>
     <l n="3">Giovani e vispi nel gentil castello </l>
     <l n="4">Due novi innanorati a star verranno. </l>
     <l n="5"> E quelli innamorati siamo noi, </l>
     <l n="6">Son io con la vezzosa amante mia, </l>
     <l n="7">Che a star verremo nel leggiadro ostello, </l>
     <l n="8">E a noi medesmi lascia pensar poi </l>
     <l n="9">A vivere in ispasso ed allegria. </l>
     <l n="10"> Mentre aspetti l'aurora, o buon camello, </l>
     <l n="11">Verran due nuovi amanti nel castello. </l>
     <l n="12"> Là tu verrai, fanciulla. e meraviglia </l>
     <l n="13">Di tua bellezza il loco avrà quel giorno: </l>
     <l n="14">Le mura e il bosco meraviglia avranno, </l>
     <l n="15">Gli spirti occulti inarcheran le ciglia, </l>
     <l n="16">E andrà dei vezzi tuoi gran fama intorno. </l>
     <l n="17"> E poichè morti questi due saranno, </l>
     <l n="18">Colà due nuovi amanti a star verranno. </l>
     <l n="19"> La nostra giovinezza e il nostro affetto </l>
     <l n="20">Irradierà le derelitte sedi; </l>
     <l n="21"> Ringiovanir parrà l'antico ostello, </l>
     <l n="22">E prenderan ridente e novo aspetto </l>
     <l n="23">Le tetre sale e i polverosi arredi. </l>
     <l n="24"> E infin che sia l'aurora, o buon camello, </l>
     <l n="25">Verran due nuovi amanti nel castello. </l>
     <l n="26"> Là tu non leggerai Vite di Santi, </l>
     <l n="27">Uso soverchio io non farò del vino; </l>
     <l n="28">Altra ebbrezza i miei sensi cercheranno, </l>
     <l n="29">Altra molto miglior che non è il Chianti, </l>
     <l n="30">Quella d'essere sempre a te vicino. </l>
     <l n="31"> E poichè morti questi due saranno, </l>
     <l n="32">Colà due nuovi amanti a star verranno. </l>
     <l n="33"> Là tu sarai la bella castellana, </l>
     <l n="34">Tu della selva la fata gentile, </l>
     <l n="35">Il cavaliere, il mago, io sono quello; </l>
     <l n="36">Sol d'ogni nostra fantasia più strana </l>
     <l n="37">Noi prenderemo a viver norma e stile. </l>
     <l n="38"> E infin che sia l'aurora, o buon camello, </l>
     <l n="39">Verran due nuovi amanti nel castello. </l>
     <l n="40"> Piccioli spiritelli accorti e destri, </l>
     <l n="41">Per servirci discreti a cento a cento </l>
     <l n="42">Dagli sterpi e dai sassi balzeranno; </l>
     <l n="43">Avran bizzarri aspetti e pur maestri </l>
     <l n="44">Saran d'ogn'arte e d'ogni accorgimento. </l>
     <l n="45"> E poichè morti questi due saranno </l>
     <l n="46">Colà due nuovi amanti a star verranno. </l>
     <l n="47"> Gli spirti nani a reggerti il vestito, </l>
     <l n="48">Con erte braccia, quando andremo a spasso, </l>
     <l n="49">Venti saranno in rosso giubboncello, </l>
     <l n="50">Tu al mio posando il tuo braccio tornito, </l>
     <l n="51">Sereni andrem con maestoso passo. </l>
     <l n="52"> E infin che sia l'aurora, o buon camello, </l>
     <l n="53">Verran due nuovi amanti nel castello. </l>
     <l n="54"> L'aure dintorno a gara e vispi augelli </l>
     <l n="55">E spirti arcani entro il fogliame bruno </l>
     <l n="56">Ed a noi tutte cose onor faranno, </l>
     <l n="57">Ma inciampando dei piccioli donzelli </l>
     <l n="58">Spesso a gambe levate andrà taluno. </l>
     <l n="59"> E poichè morti questi due saranno, </l>
     <l n="60">Colà due nuovi amanti a star verranno. </l>
     <l n="61"> Fra i gnomi a miei scudier' torrò i più arditi, </l>
     <l n="62">Tu a damigelle tue, le donne loro, </l>
     <l n="63">Esse in casa avran cura a questo e a quello, </l>
     <l n="64">E i cibi appresteranno, che serviti </l>
     <l n="65">Ci saran quindi a mensa in vasi d'oro. </l>
     <l n="66"> E infin che sia l'aurora, o buon camello, </l>
     <l n="67">Verran due nuovi amanti nel castello. </l>
     <l n="68"> Poi quando lunghe si faran le sere, </l>
     <l n="69">Capriole i più lesti e gran scambietti </l>
     <l n="70">Nella presenza nostra eseguiranno, </l>
     <l n="71">E fra lor motteggiandosi, piacere </l>
     <l n="72">Trarrem dai lazzi e dai lor buffi aspetti. </l>
     <l n="73"> E quando morti questi due saranno, </l>
     <l n="74">Colà due nuovi amanti a star verranno. </l>
     <l n="75"> Oh lascia a noi pensare, o mia dolcezza, </l>
     <l n="76">A prenderci bel tempo e a darci spasso! </l>
     <l n="77">Voglio che alfin si chiami il nostro ostello </l>
     <l n="78">L'ostel d'amore e della giovinezza, </l>
     <l n="79">L'ostel d'ogni contento e d'ogni chiasso. </l>
     <l n="80"> E infin che sia l'aurora, o buon camello, </l>
     <l n="81">Verran due nuovi amanti nel castello. </l>
     <l n="82"> Che s'indi il re, cui non ispiaccion punto </l>
     <l n="83">Le vezzose donnette, arriva un tratto, </l>
     <l n="84">Te le ancelle in granaio asconderanno, </l>
     <l n="85">Io curvo a terra e d'umiltà compunto </l>
     <l n="86">Dirò che tu non istai ben gran fatto. </l>
     <l n="87"> Ma quando morti questi due saranno, </l>
     <l n="88">Ma infin che sia l'aurora, o buon camello, </l>
     <l n="89">Due nuovi innamorati a star verranno </l>
     <l n="90">Giovani e vispi nel gentil castello. </l>
    </lg>
   </lg>
  </body>
 </text>
</TEI>