<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 6 Poi ti tenevo dietro piano piano </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-6-poi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 6 Poi ti tenevo dietro piano piano </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 6 Poi ti tenevo dietro piano piano </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi ti tenevo dietro piano piano, </l>
     <l n="2">Com'è costume dei novelli amanti, </l>
     <l n="3">Pur di scorgerti solo da lontano, </l>
     <l n="4">Senza parere all'occhio dei passanti: </l>
     <l n="5"> E tu con atto cauto e sospettoso, </l>
     <l n="6">Per non mostrar che a me ponessi mente, </l>
     <l n="7">Volgevi a mezzo il capo tuo vezzoso, </l>
     <l n="8">Ad or ad or non molto di sovente; </l>
     <l n="9"> Ma non molto di rado tuttavia </l>
     <l n="10">Temendo pur che addietro io fossi troppo, </l>
     <l n="11">O non pigliassi a caso un'altra via, </l>
     <l n="12">O in qualche amico non facessi intoppo. </l>
     <l n="13"> Quindi arrivata, ancor sul limitare </l>
     <l n="14">Il piede soffermavi un breve istante: </l>
     <l n="15">Là t'arrestavi a rapida guardare </l>
     <l n="16">S'io pur non ero tuttavia distante; </l>
     <l n="17"> Poscia, fatte le scale in un momento, </l>
     <l n="18">Al terrazzo accorrendo t'affacciavi; </l>
     <l n="19">Io ti venivo innanzi lento, lento, </l>
     <l n="20">Tu col sorriso allor mi salutavi. </l>
    </lg>
   </lg>
  </body>
 </text>
</TEI>