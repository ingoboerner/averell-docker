<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 13 Quando commiato presi </title>
    <author>Vittorio Betteloni</author>
   </titleStmt>
   <extent>
    <measure unit="stanza">2</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-13-qu</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 13 Quando commiato presi </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 13 Quando commiato presi </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Quando commiato presi </l>
     <l n="2">Dalla fanciulla mia </l>
     <l n="3">Trovai ch'erano accesi </l>
     <l n="4">I fanali per via. </l>
     <l n="5">Oh bella! chi avria detto </l>
     <l n="6">C'oggi è notte sì presto ? </l>
     <l n="7">Io non penso per questo </l>
     <l n="8">D'andar senz'altro a letto. </l>
     <l n="9"> Però senza curarmi </l>
     <l n="10">Punto del dove andrei, </l>
     <l n="11">La cura di portarmi </l>
     <l n="12">Lasciando ai piedi miei, </l>
     <l n="13">Là là n'andavo lento, </l>
     <l n="14">Come un picciolo iddio, </l>
     <l n="15">Molto del fatto mio, </l>
     <l n="16">Molto di me contento: </l>
     <l n="17"> Ed ammirando il cielo, </l>
     <l n="18">Che risplendea sereno, </l>
     <l n="19">Nitido, senza velo, </l>
     <l n="20">D'astri innumeri pieno, </l>
     <l n="21">Dicevo fra me stesso: </l>
    </lg>
    <lg n="2">
     <l n="22">Il Sol, vago sultano </l>
     <l n="23">É di quel regno arcano: </l>
     <l n="24">Pur mentre a letto adesso </l>
     <l n="25"> Egli aspetta il mattino, </l>
     <l n="26">Fan, con poco decoro, </l>
     <l n="27">Le stelle capolino </l>
     <l n="28">Fuor delle alcove loro; </l>
     <l n="29">Per femminil talento, </l>
     <l n="30">Le odalische sue belle, </l>
     <l n="31">Le lascivienti stelle </l>
     <l n="32">Escono a cento a cento. </l>
     <l n="33"> E spìan la terra intente </l>
     <l n="34">Quasi di nostre cose </l>
     <l n="35">E dell'umana gente </l>
     <l n="36">Fossero curïose; </l>
     <l n="37">E a civettar si stanno </l>
     <l n="38">Pur coi tremuli sguardi, </l>
     <l n="39">Con gli uomini che tardi, </l>
     <l n="40">La notte a zonzo vanno. </l>
     <l n="41"> Ahi Sultan poveretto! </l>
     <l n="42">Tu dormi e in sogno miri </l>
     <l n="43">Più vago il loro aspetto, </l>
     <l n="44">Dormi e ancor ne deliri; </l>
     <l n="45">Dormi e il tuo serto d'oro </l>
     <l n="46">Di nuovi rai s'adorna, </l>
     <l n="47">Dormi e ti fan le corna </l>
     <l n="48">Mentre sogni di loro. </l>
     <l n="49"> Pertanto io volgo in mente </l>
     <l n="50">Che tu non sia felice, </l>
     <l n="51">Pur come officialmente </l>
     <l n="52">Dai poeti si dice. </l>
     <l n="53">Col tuo essere il Sole </l>
     <l n="54">De' domestici guai </l>
     <l n="55">Anche tu ce n'avrai </l>
     <l n="56">Come quaggiù si suole. </l>
     <l n="57"> Ben sopra noi vantaggi </l>
     <l n="58">Innumeri tu vanti, </l>
     <l n="59">Ed a buon dritto omaggi </l>
     <l n="60">Ti son resi cotanti; </l>
     <l n="61">Contuttociò non sei </l>
     <l n="62">Forse lieto gran fatto; </l>
     <l n="63">Io, vedi, a nessun patto </l>
     <l n="64">Essere in te vorrei. </l>
     <l n="65"> Che se tu se' un bel nume, </l>
     <l n="66">Un uomo io sono, intendi; </l>
     <l n="67">Che se di più fai lume </l>
     <l n="68">E in bel modo risplendi, </l>
     <l n="69"> Chissà che a modo mio, </l>
     <l n="70">D'inclito raggio adorno, </l>
     <l n="71">Non faccia lume un giorno </l>
     <l n="72">E non isplenda anch'io. </l>
     <l n="73"> Ma forse in ciò mi sbaglio, </l>
     <l n="74">E dico sol per dire, </l>
     <l n="75">Pur quanto al tuo serraglio </l>
     <l n="76">O mio leggiadro Sire </l>
     <l n="77">Di voluttà pasciuto, </l>
     <l n="78">Io non ho che una bella, </l>
     <l n="79">Io non ho che una stella, </l>
     <l n="80">Che con le tue non muto. </l>
    </lg>
   </lg>
  </body>
 </text>
</TEI>