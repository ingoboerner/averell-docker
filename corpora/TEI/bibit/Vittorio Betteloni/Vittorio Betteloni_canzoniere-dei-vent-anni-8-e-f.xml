<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 8 E' fu in piazza di Santa Caterina </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-8-e-f</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 8 E' fu in piazza di Santa Caterina </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 8 E' fu in piazza di Santa Caterina </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> E' fu in piazza di Santa Caterina </l>
     <l n="2">Ch'io d'amor le parlai la prima volta </l>
     <l n="3">Era l'ora che il sole omai declina, </l>
     <l n="4">Ora dolce e raccolta. </l>
     <l n="5"> Cinto d'intorno è il loco d'alte piante </l>
     <l n="6">Dove a fatica si conduce il sole, </l>
     <l n="7">Dove l'aria s'infosca un'ora innante </l>
     <l n="8">Che in Lungarno non suole. </l>
     <l n="9"> Or io che avea da qualche dì osservato </l>
     <l n="10">Com'ella ,per di là venia sovente, </l>
     <l n="11">Là per tre sere postomi in agguato, </l>
     <l n="12">L'incontrai finalmente. </l>
     <l n="13"> Ella arrossisce e affretta il piè veloce, </l>
     <l n="14">Io me le accosto, me le faccio ai panni, </l>
     <l n="15">Pur me ne trema l'anima e la voce, </l>
     <l n="16">Oh vent'anni! Oh vent'anni! </l>
     <l n="17"> Parlare a lei! ma s'ella s'offendesse </l>
     <l n="18">D'uom che volger le ardisce la parola, </l>
     <l n="19">Se l'ale che nasconde ella schiudesse, </l>
     <l n="20">Nume che all'uom s'invola! </l>
     <l n="21"> Roseo mister di grazia e di bellezza, </l>
     <l n="22">Tutto sgomento innanzi a te son io, </l>
     <l n="23">M'avventuro all'impresa all'arditezza </l>
     <l n="24">Di trovarmi con dio! </l>
     <l n="25"> Ella pur non s'offende e porge ascolto; </l>
     <l n="26">Mentre parlo mi guarda, si dipinge </l>
     <l n="27">Di grazïosa meraviglia in volto, </l>
     <l n="28">Non conoscermi finge. </l>
     <l n="29"> Cari quegli occhi intenti e menzogneri, </l>
     <l n="30">Mamma indarno a mentir sì ben v'apprese, </l>
     <l n="31">Occhi, mi sorrideste in atto jeri </l>
     <l n="32">Troppo, troppo cortese! </l>
     <l n="33"> Io però tiro avanti; e più coraggio </l>
     <l n="34">Piglio da ciò che il piede ella rallenta, </l>
     <l n="35">Ch'ella alfin sosta, che quel mio linguaggio </l>
     <l n="36">La fa più sempre attenta. </l>
     <l n="37"> E davvero facondo allor mi faccio: </l>
     <l n="38">Tutto le dico il dolce sentimento, </l>
     <l n="39">Ch'ella m'ispira, tutto, non le taccio </l>
     <l n="40">Nulla di quel che sento. </l>
     <l n="41"> Ella stupisce e credermi non vuole: </l>
     <l n="42">Con interrotte voci esce talora; </l>
     <l n="43">Chinando il capo delle mie parole </l>
     <l n="44">Il nettare assapora. </l>
     <l n="45"> E il nastro del grembiule in man si prende, </l>
     <l n="46">Giocando se lo attorce al roseo dito, </l>
     <l n="47">Mentre il suo cor dalle mie labbra pende </l>
     <l n="48">Trepidante e smarrito. </l>
    </lg>
   </lg>
  </body>
 </text>
</TEI>