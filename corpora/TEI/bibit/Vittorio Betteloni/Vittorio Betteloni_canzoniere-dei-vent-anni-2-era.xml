<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 2 Eran le note, i desolati accenti </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-2-era</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 2 Eran le note, i desolati accenti </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 2 Eran le note, i desolati accenti </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Eran le note, i desolati accenti </l>
     <l n="2">Di Vïoletta, che piangendo addio </l>
     <l n="3">Dice ai sogni ridenti, </l>
     <l n="4"> Di Vïoletta che in sinistro oblio, </l>
     <l n="5">Da tisi insieme e dal funesto amore </l>
     <l n="6">Divorata si muore. </l>
     <l n="7"> Era l'april, che a dolci sensi alletta. </l>
     <l n="8">Amor s'accende arcano ed infinito, </l>
     <l n="9">Dalla suprema vetta </l>
     <l n="10">All'abisso che trepido, invaghito </l>
     <l n="11">Prova anch'esso lo stimolo profondo </l>
     <l n="12">D'esser fatto fecondo. </l>
     <l n="13"> Han di connubio certo, hanno di prole </l>
     <l n="14">Fatal desio tutte le cose allora; </l>
     <l n="15">Si prolunga del Sole </l>
     <l n="16">Il sacro influsso nella notte ancora, </l>
     <l n="17">Molle, temprato all'universa pace, </l>
     <l n="18">Tanto meglio efficace. </l>
     <l n="19"> Era il vespero appunto. A me s'offria </l>
     <l n="20">La tua sembianza, e dietro, l'orizzonte, </l>
     <l n="21">Dove il Sole moria, </l>
     <l n="22">Cinger parea d'un nimbo la tua fronte </l>
     <l n="23">E la bella persona tutta quanta, </l>
     <l n="24">Come in tele una Santa. </l>
     <l n="25"> Allo spirar dell'improvvisa brezza, </l>
     <l n="26">Come d'arcana voluttà commosso, </l>
     <l n="27">Sotto arcana carezza, </l>
     <l n="28">L'arbor bisbiglia mollemente scosso; </l>
     <l n="29">Par che aggiunga all'artistico concento </l>
     <l n="30">Natura il proprio accento. </l>
     <l n="31"> Gli occhi tuoi vaghi e la stagion che invita </l>
     <l n="32">E i miei vent'anni m'anno messo il foco: </l>
     <l n="33">Or con cura infinita, </l>
     <l n="34">Cerco farmiti accanto a poco a poco; </l>
     <l n="35">Tu ben lo vedi e fai vista di nulla, </l>
     <l n="36">Adorabil fanciulla! </l>
    </lg>
   </lg>
  </body>
 </text>
</TEI>