<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 27 Voi non sapete quel che m'è seguito! </title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-27-vo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 27 Voi non sapete quel che m'è seguito! </title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 27 Voi non sapete quel che m'è seguito! </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> Voi non sapete quel che m'è seguito! </l>
     <l n="2">Voi non sapete certo il caso mio! </l>
     <l n="3">Ella prende marito, </l>
     <l n="4">Nè il marito son io. </l>
     <l n="5"> Ahi pel mio cor tu mi portasti affetto! </l>
     <l n="6">Ora per lingua d'altri tu mi pianti! </l>
     <l n="7">So pur quel che t'han detto </l>
     <l n="8">Certe amiche zelanti. </l>
     <l n="9"> Viene un'amica e dice: "Ho conosciuto </l>
     <l n="10">Quel tale, sai - m'intendi già, quel tale…. </l>
     <l n="11">Stamani l'ho veduto, </l>
     <l n="12">Proprio un bel capitale! "</l>
     <l n="13"> Ed un'altra dipoi: "Sta un po' a vedere, </l>
     <l n="14">Che tu ti pensi ch'ei t'abbia a pigliare! </l>
     <l n="15">Non sai ch'è forastiere, </l>
     <l n="16">Oltre ad esser scolare? </l>
     <l n="17"> Costor fanno a chi meglio ne canzona; </l>
     <l n="18">Oh dà lor retta!… e inoltre un veneziano, </l>
     <l n="19">Non si sa che persona, </l>
     <l n="20">Fosse almanco toscano! "</l>
     <l n="21"> E quindi un'altra: "Creder mi si fece </l>
     <l n="22">Ch'egli è un gran ricco e con te si trastulla… "</l>
     <l n="23">E un'altra: "Io credo invece </l>
     <l n="24">Ch'egli non abbia nulla: </l>
     <l n="25"> Quando s'è ricchi a casa si rimane </l>
     <l n="26">E non si va pel mondo a fare e dire, </l>
     <l n="27">Quando s'ha in casa il pane </l>
     <l n="28">Non occorre d'uscire "- </l>
     <l n="29"> Poi viene, un altro giorno, un'altra amica </l>
     <l n="30">Che comincia: "Tacer volevo pria </l>
     <l n="31">Ma convien che tel dica; </l>
     <l n="32">Ahimè, bambina mia, </l>
     <l n="33"> Sai ch'egli un'altra ne vagheggia? e come </l>
     <l n="34">Le fa il galante! il sanno gli occhi miei; </l>
     <l n="35">Or io non faccio il nome, </l>
     <l n="36">Ma giuocata tu sei: </l>
     <l n="37"> Oh! digliene un po' tu quel che ti pare… "- </l>
     <l n="38">E così via, ciascuna a inventar peggio, </l>
     <l n="39">Tutte di me a sparlare, </l>
     <l n="40">Tutte a pormi in dileggio. </l>
     <l n="41"> Dicono che son questo, oppur quest'altro, </l>
     <l n="42">Chi mi fa ricco e chi senza un quattrino, </l>
     <l n="43">Chi citrullo, chi scaltro, </l>
     <l n="44">Chi matto e sbarazzino. </l>
     <l n="45"> Ahi lingue ladre un canchero vi pigli! </l>
     <l n="46">E siate maledette tutte quante! </l>
     <l n="47">Furo i vostri consigli </l>
     <l n="48">Che mi tolser l'amante. </l>
    </lg>
   </lg>
  </body>
 </text>
</TEI>