<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere dei vent'anni - 21 Io del castello in aria, e sia pur fatto</title>
    <author>Vittorio Betteloni</author>
   </titleStmt>
   <extent>
    <measure unit="stanza">1</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Vittorio Betteloni_canzoniere-dei-vent-anni-21-io</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere dei vent'anni - 21 Io del castello in aria, e sia pur fatto</title>
     <author>Vittorio Betteloni</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere dei vent'anni - 21 Io del castello in aria, e sia pur fatto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io del castello in aria, e sia pur fatto </l>
     <l n="2">D'oro e di gemme rare, </l>
     <l n="3">Trovo per noi più adatto </l>
     <l n="4">E più convenïente </l>
     <l n="5">Codesto casolare, </l>
     <l n="6">Che, non foss'altro, è in terra fermamente. </l>
     <l n="7"> Meglio per me tesor non si richiede </l>
     <l n="8">Di quel di tua bellezza; </l>
     <l n="9">Come, fanciulla, il piede </l>
     <l n="10">Colà tu posto avrai, </l>
     <l n="11">Del luogo c'or si sprezza </l>
     <l n="12">Di quel loco una reggia tu farai. </l>
     <l n="13"> Io ci verrò con l'anima serena, </l>
     <l n="14">Del dolce, del solenne </l>
     <l n="15">Tuo desidero piena, </l>
     <l n="16">E con la poesia </l>
     <l n="17">Ch'è nell'età ventenne, </l>
     <l n="18">Con la celeste età, con l'età mia. </l>
     <l n="19"> Or colà di che cosa avrem difetto, </l>
     <l n="20">Per vivere in letizia, </l>
     <l n="21">Se gli anni e il nostro affetto </l>
     <l n="22">Ivi con noi portiamo, </l>
     <l n="23">Se tanta in cor dovizia </l>
     <l n="24">Di tutte belle e dolci cose abbiamo? </l>
     <l n="25"> Faremo al guardaboschi buona cera, </l>
     <l n="26">E gli porrem fra mano, </l>
     <l n="27">Con bel garbo e maniera, </l>
     <l n="28">Spesso ancor dei quattrini, </l>
     <l n="29">Purchè nessun profano </l>
     <l n="30">Qui al tempio nostro troppo s'avvicini. </l>
     <l n="31"> Se non verranno spiritelli strani </l>
     <l n="32">A offrirci l'opre loro, </l>
     <l n="33">Troveremo altre mani, </l>
     <l n="34">E benchè a noi servito </l>
     <l n="35">Non fosse in vasi d'oro, </l>
     <l n="36">Mi parrà il nostro pranzo assai gradito. </l>
     <l n="37"> Se manchino broccati e vasi d'oro, </l>
     <l n="38">Non mancheran lucenti </l>
     <l n="39">Sogni d'aureo lavoro, </l>
     <l n="40">Non mancheran gli arcani </l>
     <l n="41">Spirti d'amore ardenti, </l>
     <l n="42">Se manchin pur gli spiritelli strani. </l>
     <l n="43"> Ben la Natura parzïal di tanto </l>
     <l n="44">Non è, da porci i suoi </l>
     <l n="45">Savi ministri accanto </l>
     <l n="46">E gemme ed oro al piede, </l>
     <l n="47">Ma serba forse a noi </l>
     <l n="48">Molto favor che a tutti non concede. </l>
     <l n="49"> Stringe ella al sen, siccome prediletti, </l>
     <l n="50">Con le materne braccia, </l>
     <l n="51">Gli amanti giovinetti, </l>
     <l n="52">E i loro amor' seconda, </l>
     <l n="53">E pur benigna in faccia </l>
     <l n="54">Con lor di grazie e di carezze abbonda. </l>
     <l n="55"> Già vederla mi par: già cinse intorno </l>
     <l n="56">Di rosea primavera </l>
     <l n="57">Il tranquillo soggiorno; </l>
     <l n="58">L'aer di viole odora; </l>
     <l n="59">Credo ch'ella maniera </l>
     <l n="60">Cerchi di farci lieti in tutto e ogn'ora. </l>
     <l n="61"> Ella ai timidi sensi dà coraggio; </l>
     <l n="62">S'io più ti stringo al petto </l>
     <l n="63">Applaude in suo linguaggio - </l>
     <l n="64">Or taci - il flutto ascolta…. </l>
     <l n="65">Pur qualcosa ci ha detto….. </l>
     <l n="66">E che mormora il bosco alla sua volta?… - </l>
     <l n="67"> Vedi laggiù, dove discende il cielo </l>
     <l n="68">Sull'onda immensa e piana? </l>
     <l n="69">Là in vaporoso velo </l>
     <l n="70">D'òr trapunto e di rose, </l>
     <l n="71">La Lontananza arcana </l>
     <l n="72">Il suo bel regno di portenti ascose. </l>
     <l n="73"> La razza nostra e il Sol laggiuso tende, </l>
     <l n="74">E là noi tenderemo </l>
     <l n="75">Quando il desìo ci prende: </l>
     <l n="76">Ruberò al pescatore </l>
     <l n="77">Il sottil burchio e il remo, </l>
     <l n="78">Per essere già in via col primo albore. </l>
     <l n="79"> D'amor là il premio coglierem, fanciulla, </l>
     <l n="80">Là nell'aureo soggiorno: </l>
     <l n="81">Sull'onda che lo culla, </l>
     <l n="82">Move a celeste segno, </l>
     <l n="83">Per non più far ritorno, </l>
     <l n="84">Lento nel roseo abisso il picciol legno. </l>
    </lg>
   </lg>
  </body>
 </text>
</TEI>