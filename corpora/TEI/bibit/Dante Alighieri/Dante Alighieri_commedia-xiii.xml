<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XIII</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XIII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Imagini, chi bene intender cupe</l>
     <l n="2">quel ch'i' or vidi - e ritegna l'image,</l>
     <l n="3">mentre ch'io dico, come ferma rupe -,</l>
    </lg>
    <lg n="2">
     <l n="4">quindici stelle che 'n diverse plage</l>
     <l n="5">lo ciel avvivan di tanto sereno</l>
     <l n="6">che soperchia de l'aere ogne compage;</l>
    </lg>
    <lg n="3">
     <l n="7">imagini quel carro a cu' il seno</l>
     <l n="8">basta del nostro cielo e notte e giorno,</l>
     <l n="9">sì ch'al volger del temo non vien meno;</l>
    </lg>
    <lg n="4">
     <l n="10">imagini la bocca di quel corno</l>
     <l n="11">che si comincia in punta de lo stelo</l>
     <l n="12">a cui la prima rota va dintorno,</l>
    </lg>
    <lg n="5">
     <l n="13">aver fatto di sé due segni in cielo,</l>
     <l n="14">qual fece la figliuola di Minoi</l>
     <l n="15">allora che sentì di morte il gelo;</l>
    </lg>
    <lg n="6">
     <l n="16">e l'un ne l'altro aver li raggi suoi,</l>
     <l n="17">e amendue girarsi per maniera</l>
     <l n="18">che l'uno andasse al primo e l'altro al poi;</l>
    </lg>
    <lg n="7">
     <l n="19">e avrà quasi l'ombra de la vera</l>
     <l n="20">costellazione e de la doppia danza</l>
     <l n="21">che circulava il punto dov'io era:</l>
    </lg>
    <lg n="8">
     <l n="22">poi ch'è tanto di là da nostra usanza,</l>
     <l n="23">quanto di là dal mover de la Chiana</l>
     <l n="24">si move il ciel che tutti li altri avanza.</l>
    </lg>
    <lg n="9">
     <l n="25">Lì si cantò non Bacco, non Peana,</l>
     <l n="26">ma tre persone in divina natura,</l>
     <l n="27">e in una persona essa e l'umana.</l>
    </lg>
    <lg n="10">
     <l n="28">Compié 'l cantare e 'l volger sua misura;</l>
     <l n="29">e attesersi a noi quei santi lumi,</l>
     <l n="30">felicitando sé di cura in cura.</l>
    </lg>
    <lg n="11">
     <l n="31">Ruppe il silenzio ne' concordi numi</l>
     <l n="32">poscia la luce in che mirabil vita</l>
     <l n="33">del poverel di Dio narrata fumi,</l>
    </lg>
    <lg n="12">
     <l n="34">e disse: "Quando l'una paglia è trita,</l>
     <l n="35">quando la sua semenza è già riposta,</l>
     <l n="36">a batter l'altra dolce amor m'invita.</l>
    </lg>
    <lg n="13">
     <l n="37">Tu credi che nel petto onde la costa</l>
     <l n="38">si trasse per formar la bella guancia</l>
     <l n="39">il cui palato a tutto 'l mondo costa,</l>
    </lg>
    <lg n="14">
     <l n="40">e in quel che, forato da la lancia,</l>
     <l n="41">e prima e poscia tanto sodisfece,</l>
     <l n="42">che d'ogne colpa vince la bilancia,</l>
    </lg>
    <lg n="15">
     <l n="43">quantunque a la natura umana lece</l>
     <l n="44">aver di lume, tutto fosse infuso</l>
     <l n="45">da quel valor che l'uno e l'altro fece;</l>
    </lg>
    <lg n="16">
     <l n="46">e però miri a ciò ch'io dissi suso,</l>
     <l n="47">quando narrai che non ebbe 'l secondo</l>
     <l n="48">lo ben che ne la quinta luce è chiuso.</l>
    </lg>
    <lg n="17">
     <l n="49">Or apri li occhi a quel ch'io ti rispondo,</l>
     <l n="50">e vedräi il tuo credere e 'l mio dire</l>
     <l n="51">nel vero farsi come centro in tondo.</l>
    </lg>
    <lg n="18">
     <l n="52">Ciò che non more e ciò che può morire</l>
     <l n="53">non è se non splendor di quella idea</l>
     <l n="54">che partorisce, amando, il nostro Sire;</l>
    </lg>
    <lg n="19">
     <l n="55">ché quella viva luce che sì mea</l>
     <l n="56">dal suo lucente, che non si disuna</l>
     <l n="57">da lui né da l'amor ch'a lor s'intrea,</l>
    </lg>
    <lg n="20">
     <l n="58">per sua bontate il suo raggiare aduna,</l>
     <l n="59">quasi specchiato, in nove sussistenze,</l>
     <l n="60">etternalmente rimanendosi una.</l>
    </lg>
    <lg n="21">
     <l n="61">Quindi discende a l'ultime potenze</l>
     <l n="62">giù d'atto in atto, tanto divenendo,</l>
     <l n="63">che più non fa che brevi contingenze;</l>
    </lg>
    <lg n="22">
     <l n="64">e queste contingenze essere intendo</l>
     <l n="65">le cose generate, che produce</l>
     <l n="66">con seme e sanza seme il ciel movendo.</l>
    </lg>
    <lg n="23">
     <l n="67">La cera di costoro e chi la duce</l>
     <l n="68">non sta d'un modo; e però sotto 'l segno</l>
     <l n="69">idëale poi più e men traluce.</l>
    </lg>
    <lg n="24">
     <l n="70">Ond'elli avvien ch'un medesimo legno,</l>
     <l n="71">secondo specie, meglio e peggio frutta;</l>
     <l n="72">e voi nascete con diverso ingegno.</l>
    </lg>
    <lg n="25">
     <l n="73">Se fosse a punto la cera dedutta</l>
     <l n="74">e fosse il cielo in sua virtù supprema,</l>
     <l n="75">la luce del suggel parrebbe tutta;</l>
    </lg>
    <lg n="26">
     <l n="76">ma la natura la dà sempre scema,</l>
     <l n="77">similemente operando a l'artista</l>
     <l n="78">ch'a l'abito de l'arte ha man che trema.</l>
    </lg>
    <lg n="27">
     <l n="79">Però se 'l caldo amor la chiara vista</l>
     <l n="80">de la prima virtù dispone e segna,</l>
     <l n="81">tutta la perfezion quivi s'acquista.</l>
    </lg>
    <lg n="28">
     <l n="82">Così fu fatta già la terra degna</l>
     <l n="83">di tutta l'animal perfezïone;</l>
     <l n="84">così fu fatta la Vergine pregna;</l>
    </lg>
    <lg n="29">
     <l n="85">sì ch'io commendo tua oppinïone,</l>
     <l n="86">che l'umana natura mai non fue</l>
     <l n="87">né fia qual fu in quelle due persone.</l>
    </lg>
    <lg n="30">
     <l n="88">Or s'i' non procedesse avanti piùe,</l>
     <l n="89">"Dunque, come costui fu sanza pare?"</l>
     <l n="90">comincerebber le parole tue.</l>
    </lg>
    <lg n="31">
     <l n="91">Ma perché paia ben ciò che non pare,</l>
     <l n="92">pensa chi era, e la cagion che 'l mosse,</l>
     <l n="93">quando fu detto "Chiedi", a dimandare.</l>
    </lg>
    <lg n="32">
     <l n="94">Non ho parlato sì, che tu non posse</l>
     <l n="95">ben veder ch'el fu re, che chiese senno</l>
     <l n="96">acciò che re sufficïente fosse;</l>
    </lg>
    <lg n="33">
     <l n="97">non per sapere il numero in che enno</l>
     <l n="98">li motor di qua sù, o se necesse </l>
     <l n="99">con contingente mai necesse fenno; </l>
    </lg>
    <lg n="34">
     <l n="100">non si est dare primum motum esse,</l>
     <l n="101">o se del mezzo cerchio far si puote</l>
     <l n="102">trïangol sì ch'un retto non avesse.</l>
    </lg>
    <lg n="35">
     <l n="103">Onde, se ciò ch'io dissi e questo note,</l>
     <l n="104">regal prudenza è quel vedere impari</l>
     <l n="105">in che lo stral di mia intenzion percuote;</l>
    </lg>
    <lg n="36">
     <l n="106">e se al "surse" drizzi li occhi chiari,</l>
     <l n="107">vedrai aver solamente respetto</l>
     <l n="108">ai regi, che son molti, e ' buon son rari.</l>
    </lg>
    <lg n="37">
     <l n="109">Con questa distinzion prendi 'l mio detto;</l>
     <l n="110">e così puote star con quel che credi</l>
     <l n="111">del primo padre e del nostro Diletto.</l>
    </lg>
    <lg n="38">
     <l n="112">E questo ti sia sempre piombo a' piedi,</l>
     <l n="113">per farti mover lento com'uom lasso</l>
     <l n="114">e al sì e al no che tu non vedi:</l>
    </lg>
    <lg n="39">
     <l n="115">ché quelli è tra li stolti bene a basso,</l>
     <l n="116">che sanza distinzione afferma e nega</l>
     <l n="117">ne l'un così come ne l'altro passo;</l>
    </lg>
    <lg n="40">
     <l n="118">perch'elli 'ncontra che più volte piega</l>
     <l n="119">l'oppinïon corrente in falsa parte,</l>
     <l n="120">e poi l'affetto l'intelletto lega.</l>
    </lg>
    <lg n="41">
     <l n="121">Vie più che 'ndarno da riva si parte,</l>
     <l n="122">perché non torna tal qual e' si move,</l>
     <l n="123">chi pesca per lo vero e non ha l'arte.</l>
    </lg>
    <lg n="42">
     <l n="124">E di ciò sono al mondo aperte prove</l>
     <l n="125">Parmenide, Melisso e Brisso e molti,</l>
     <l n="126">li quali andaro e non sapëan dove;</l>
    </lg>
    <lg n="43">
     <l n="127">sì fé Sabellio e Arrio e quelli stolti</l>
     <l n="128">che furon come spade a le Scritture</l>
     <l n="129">in render torti li diritti volti.</l>
    </lg>
    <lg n="44">
     <l n="130">Non sien le genti, ancor, troppo sicure</l>
     <l n="131">a giudicar, sì come quei che stima</l>
     <l n="132">le biade in campo pria che sien mature;</l>
    </lg>
    <lg n="45">
     <l n="133">ch'i' ho veduto tutto 'l verno prima</l>
     <l n="134">lo prun mostrarsi rigido e feroce,</l>
     <l n="135">poscia portar la rosa in su la cima;</l>
    </lg>
    <lg n="46">
     <l n="136">e legno vidi già dritto e veloce</l>
     <l n="137">correr lo mar per tutto suo cammino,</l>
     <l n="138">perire al fine a l'intrar de la foce.</l>
    </lg>
    <lg n="47">
     <l n="139">Non creda donna Berta e ser Martino,</l>
     <l n="140">per vedere un furare, altro offerere,</l>
     <l n="141">vederli dentro al consiglio divino;</l>
    </lg>
    <lg n="48">
     <l n="142">ché quel può surgere, e quel può cadere".</l>
    </lg>
   </lg>
  </body>
 </text>
</TEI>