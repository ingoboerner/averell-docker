<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXI</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXI</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già eran li occhi miei rifissi al volto</l>
     <l n="2">de la mia donna, e l'animo con essi,</l>
     <l n="3">e da ogne altro intento s'era tolto.</l>
    </lg>
    <lg n="2">
     <l n="4">E quella non ridea; ma "S'io ridessi",</l>
     <l n="5">mi cominciò, "tu ti faresti quale</l>
     <l n="6">fu Semelè quando di cener fessi:</l>
    </lg>
    <lg n="3">
     <l n="7">ché la bellezza mia, che per le scale</l>
     <l n="8">de l'etterno palazzo più s'accende,</l>
     <l n="9">com'hai veduto, quanto più si sale,</l>
    </lg>
    <lg n="4">
     <l n="10">se non si temperasse, tanto splende,</l>
     <l n="11">che 'l tuo mortal podere, al suo fulgore,</l>
     <l n="12">sarebbe fronda che trono scoscende.</l>
    </lg>
    <lg n="5">
     <l n="13">Noi sem levati al settimo splendore,</l>
     <l n="14">che sotto 'l petto del Leone ardente</l>
     <l n="15">raggia mo misto giù del suo valore.</l>
    </lg>
    <lg n="6">
     <l n="16">Ficca di retro a li occhi tuoi la mente,</l>
     <l n="17">e fa di quelli specchi a la figura</l>
     <l n="18">che 'n questo specchio ti sarà parvente".</l>
    </lg>
    <lg n="7">
     <l n="19">Qual savesse qual era la pastura</l>
     <l n="20">del viso mio ne l'aspetto beato</l>
     <l n="21">quand'io mi trasmutai ad altra cura,</l>
    </lg>
    <lg n="8">
     <l n="22">conoscerebbe quanto m'era a grato</l>
     <l n="23">ubidire a la mia celeste scorta,</l>
     <l n="24">contrapesando l'un con l'altro lato.</l>
    </lg>
    <lg n="9">
     <l n="25">Dentro al cristallo che 'l vocabol porta,</l>
     <l n="26">cerchiando il mondo, del suo caro duce</l>
     <l n="27">sotto cui giacque ogne malizia morta,</l>
    </lg>
    <lg n="10">
     <l n="28">di color d'oro in che raggio traluce</l>
     <l n="29">vid'io uno scaleo eretto in suso</l>
     <l n="30">tanto, che nol seguiva la mia luce.</l>
    </lg>
    <lg n="11">
     <l n="31">Vidi anche per li gradi scender giuso</l>
     <l n="32">tanti splendor, ch'io pensai ch'ogne lume</l>
     <l n="33">che par nel ciel, quindi fosse diffuso.</l>
    </lg>
    <lg n="12">
     <l n="34">E come, per lo natural costume,</l>
     <l n="35">le pole insieme, al cominciar del giorno,</l>
     <l n="36">si movono a scaldar le fredde piume;</l>
    </lg>
    <lg n="13">
     <l n="37">poi altre vanno via sanza ritorno,</l>
     <l n="38">altre rivolgon sé onde son mosse,</l>
     <l n="39">e altre roteando fan soggiorno;</l>
    </lg>
    <lg n="14">
     <l n="40">tal modo parve me che quivi fosse</l>
     <l n="41">in quello sfavillar che 'nsieme venne,</l>
     <l n="42">sì come in certo grado si percosse.</l>
    </lg>
    <lg n="15">
     <l n="43">E quel che presso più ci si ritenne,</l>
     <l n="44">si fé sì chiaro, ch'io dicea pensando:</l>
     <l n="45">"Io veggio ben l'amor che tu m'accenne.</l>
    </lg>
    <lg n="16">
     <l n="46">Ma quella ond'io aspetto il come e 'l quando</l>
     <l n="47">del dire e del tacer, si sta; ond'io,</l>
     <l n="48">contra 'l disio, fo ben ch'io non dimando".</l>
    </lg>
    <lg n="17">
     <l n="49">Per ch'ella, che vedëa il tacer mio</l>
     <l n="50">nel veder di colui che tutto vede,</l>
     <l n="51">mi disse: "Solvi il tuo caldo disio".</l>
    </lg>
    <lg n="18">
     <l n="52">E io incominciai: "La mia mercede</l>
     <l n="53">non mi fa degno de la tua risposta;</l>
     <l n="54">ma per colei che 'l chieder mi concede,</l>
    </lg>
    <lg n="19">
     <l n="55">vita beata che ti stai nascosta</l>
     <l n="56">dentro a la tua letizia, fammi nota</l>
     <l n="57">la cagion che sì presso mi t'ha posta;</l>
    </lg>
    <lg n="20">
     <l n="58">e dì perché si tace in questa rota</l>
     <l n="59">la dolce sinfonia di paradiso,</l>
     <l n="60">che giù per l'altre suona sì divota".</l>
    </lg>
    <lg n="21">
     <l n="61">"Tu hai l'udir mortal sì come il viso",</l>
     <l n="62">rispuose a me; "onde qui non si canta</l>
     <l n="63">per quel che Bëatrice non ha riso.</l>
    </lg>
    <lg n="22">
     <l n="64">Giù per li gradi de la scala santa</l>
     <l n="65">discesi tanto sol per farti festa</l>
     <l n="66">col dire e con la luce che mi ammanta;</l>
    </lg>
    <lg n="23">
     <l n="67">né più amor mi fece esser più presta,</l>
     <l n="68">ché più e tanto amor quinci sù ferve,</l>
     <l n="69">sì come il fiammeggiar ti manifesta.</l>
    </lg>
    <lg n="24">
     <l n="70">Ma l'alta carità, che ci fa serve</l>
     <l n="71">pronte al consiglio che 'l mondo governa,</l>
     <l n="72">sorteggia qui sì come tu osserve".</l>
    </lg>
    <lg n="25">
     <l n="73">"Io veggio ben", diss'io, "sacra lucerna,</l>
     <l n="74">come libero amore in questa corte</l>
     <l n="75">basta a seguir la provedenza etterna;</l>
    </lg>
    <lg n="26">
     <l n="76">ma questo è quel ch'a cerner mi par forte,</l>
     <l n="77">perché predestinata fosti sola</l>
     <l n="78">a questo officio tra le tue consorte".</l>
    </lg>
    <lg n="27">
     <l n="79">Né venni prima a l'ultima parola,</l>
     <l n="80">che del suo mezzo fece il lume centro,</l>
     <l n="81">girando sé come veloce mola;</l>
    </lg>
    <lg n="28">
     <l n="82">poi rispuose l'amor che v'era dentro:</l>
     <l n="83">"Luce divina sopra me s'appunta,</l>
     <l n="84">penetrando per questa in ch'io m'inventro,</l>
    </lg>
    <lg n="29">
     <l n="85">la cui virtù, col mio veder congiunta,</l>
     <l n="86">mi leva sopra me tanto, ch'i' veggio</l>
     <l n="87">la somma essenza de la quale è munta.</l>
    </lg>
    <lg n="30">
     <l n="88">Quinci vien l'allegrezza ond'io fiammeggio;</l>
     <l n="89">per ch'a la vista mia, quant'ella è chiara,</l>
     <l n="90">la chiarità de la fiamma pareggio.</l>
    </lg>
    <lg n="31">
     <l n="91">Ma quell'alma nel ciel che più si schiara,</l>
     <l n="92">quel serafin che 'n Dio più l'occhio ha fisso,</l>
     <l n="93">a la dimanda tua non satisfara,</l>
    </lg>
    <lg n="32">
     <l n="94">però che sì s'innoltra ne lo abisso</l>
     <l n="95">de l'etterno statuto quel che chiedi,</l>
     <l n="96">che da ogne creata vista è scisso.</l>
    </lg>
    <lg n="33">
     <l n="97">E al mondo mortal, quando tu riedi,</l>
     <l n="98">questo rapporta, sì che non presumma</l>
     <l n="99">a tanto segno più mover li piedi.</l>
    </lg>
    <lg n="34">
     <l n="100">La mente, che qui luce, in terra fumma;</l>
     <l n="101">onde riguarda come può là giùe</l>
     <l n="102">quel che non pote perché 'l ciel l'assumma".</l>
    </lg>
    <lg n="35">
     <l n="103">Sì mi prescrisser le parole sue,</l>
     <l n="104">ch'io lasciai la quistione e mi ritrassi</l>
     <l n="105">a dimandarla umilmente chi fue.</l>
    </lg>
    <lg n="36">
     <l n="106">"Tra ' due liti d'Italia surgon sassi,</l>
     <l n="107">e non molto distanti a la tua patria,</l>
     <l n="108">tanto che ' troni assai suonan più bassi,</l>
    </lg>
    <lg n="37">
     <l n="109">e fanno un gibbo che si chiama Catria,</l>
     <l n="110">di sotto al quale è consecrato un ermo,</l>
     <l n="111">che suole esser disposto a sola latria".</l>
    </lg>
    <lg n="38">
     <l n="112">Così ricominciommi il terzo sermo;</l>
     <l n="113">e poi, continüando, disse: "Quivi</l>
     <l n="114">al servigio di Dio mi fe' sì fermo,</l>
    </lg>
    <lg n="39">
     <l n="115">che pur con cibi di liquor d'ulivi</l>
     <l n="116">lievemente passava caldi e geli,</l>
     <l n="117">contento ne' pensier contemplativi.</l>
    </lg>
    <lg n="40">
     <l n="118">Render solea quel chiostro a questi cieli</l>
     <l n="119">fertilemente; e ora è fatto vano,</l>
     <l n="120">sì che tosto convien che si riveli.</l>
    </lg>
    <lg n="41">
     <l n="121">In quel loco fu' io Pietro Damiano,</l>
     <l n="122">e Pietro Peccator fu' ne la casa</l>
     <l n="123">di Nostra Donna in sul lito adriano.</l>
    </lg>
    <lg n="42">
     <l n="124">Poca vita mortal m'era rimasa,</l>
     <l n="125">quando fui chiesto e tratto a quel cappello,</l>
     <l n="126">che pur di male in peggio si travasa.</l>
    </lg>
    <lg n="43">
     <l n="127">Venne Cefàs e venne il gran vasello</l>
     <l n="128">de lo Spirito Santo, magri e scalzi,</l>
     <l n="129">prendendo il cibo da qualunque ostello.</l>
    </lg>
    <lg n="44">
     <l n="130">Or voglion quinci e quindi chi rincalzi</l>
     <l n="131">li moderni pastori e chi li meni,</l>
     <l n="132">tanto son gravi, e chi di rietro li alzi.</l>
    </lg>
    <lg n="45">
     <l n="133">Cuopron d'i manti loro i palafreni,</l>
     <l n="134">sì che due bestie van sott'una pelle:</l>
     <l n="135">oh pazïenza che tanto sostieni!".</l>
    </lg>
    <lg n="46">
     <l n="136">A questa voce vid'io più fiammelle</l>
     <l n="137">di grado in grado scendere e girarsi,</l>
     <l n="138">e ogne giro le facea più belle.</l>
    </lg>
    <lg n="47">
     <l n="139">Dintorno a questa vennero e fermarsi,</l>
     <l n="140">e fero un grido di sì alto suono,</l>
     <l n="141">che non potrebbe qui assomigliarsi;</l>
    </lg>
    <lg n="48">
     <l n="142">né io lo 'ntesi, sì mi vinse il tuono.</l>
    </lg>
   </lg>
  </body>
 </text>
</TEI>