<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - I</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - I</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La gloria di colui che tutto move</l>
     <l n="2">per l'universo penetra, e risplende</l>
     <l n="3">in una parte più e meno altrove.</l>
    </lg>
    <lg n="2">
     <l n="4">Nel ciel che più de la sua luce prende</l>
     <l n="5">fu' io, e vidi cose che ridire</l>
     <l n="6">né sa né può chi di là sù discende;</l>
    </lg>
    <lg n="3">
     <l n="7">perché appressando sé al suo disire,</l>
     <l n="8">nostro intelletto si profonda tanto,</l>
     <l n="9">che dietro la memoria non può ire.</l>
    </lg>
    <lg n="4">
     <l n="10">Veramente quant'io del regno santo</l>
     <l n="11">ne la mia mente potei far tesoro,</l>
     <l n="12">sarà ora materia del mio canto.</l>
    </lg>
    <lg n="5">
     <l n="13">O buono Appollo, a l'ultimo lavoro</l>
     <l n="14">fammi del tuo valor sì fatto vaso,</l>
     <l n="15">come dimandi a dar l'amato alloro.</l>
    </lg>
    <lg n="6">
     <l n="16">Infino a qui l'un giogo di Parnaso</l>
     <l n="17">assai mi fu; ma or con amendue</l>
     <l n="18">m'è uopo intrar ne l'aringo rimaso.</l>
    </lg>
    <lg n="7">
     <l n="19">Entra nel petto mio, e spira tue</l>
     <l n="20">sì come quando Marsïa traesti</l>
     <l n="21">de la vagina de le membra sue.</l>
    </lg>
    <lg n="8">
     <l n="22">O divina virtù, se mi ti presti</l>
     <l n="23">tanto che l'ombra del beato regno</l>
     <l n="24">segnata nel mio capo io manifesti,</l>
    </lg>
    <lg n="9">
     <l n="25">vedra'mi al piè del tuo diletto legno</l>
     <l n="26">venire, e coronarmi de le foglie</l>
     <l n="27">che la materia e tu mi farai degno.</l>
    </lg>
    <lg n="10">
     <l n="28">Sì rade volte, padre, se ne coglie</l>
     <l n="29">per trïunfare o cesare o poeta,</l>
     <l n="30">colpa e vergogna de l'umane voglie,</l>
    </lg>
    <lg n="11">
     <l n="31">che parturir letizia in su la lieta</l>
     <l n="32">delfica deïtà dovria la fronda</l>
     <l n="33">peneia, quando alcun di sé asseta.</l>
    </lg>
    <lg n="12">
     <l n="34">Poca favilla gran fiamma seconda:</l>
     <l n="35">forse di retro a me con miglior voci</l>
     <l n="36">si pregherà perché Cirra risponda.</l>
    </lg>
    <lg n="13">
     <l n="37">Surge ai mortali per diverse foci</l>
     <l n="38">la lucerna del mondo; ma da quella</l>
     <l n="39">che quattro cerchi giugne con tre croci,</l>
    </lg>
    <lg n="14">
     <l n="40">con miglior corso e con migliore stella</l>
     <l n="41">esce congiunta, e la mondana cera</l>
     <l n="42">più a suo modo tempera e suggella.</l>
    </lg>
    <lg n="15">
     <l n="43">Fatto avea di là mane e di qua sera</l>
     <l n="44">tal foce, e quasi tutto era là bianco</l>
     <l n="45">quello emisperio, e l'altra parte nera,</l>
    </lg>
    <lg n="16">
     <l n="46">quando Beatrice in sul sinistro fianco</l>
     <l n="47">vidi rivolta e riguardar nel sole:</l>
     <l n="48">aguglia sì non li s'affisse unquanco.</l>
    </lg>
    <lg n="17">
     <l n="49">E sì come secondo raggio suole</l>
     <l n="50">uscir del primo e risalire in suso,</l>
     <l n="51">pur come pelegrin che tornar vuole,</l>
    </lg>
    <lg n="18">
     <l n="52">così de l'atto suo, per li occhi infuso</l>
     <l n="53">ne l'imagine mia, il mio si fece,</l>
     <l n="54">e fissi li occhi al sole oltre nostr'uso.</l>
    </lg>
    <lg n="19">
     <l n="55">Molto è licito là, che qui non lece</l>
     <l n="56">a le nostre virtù, mercé del loco</l>
     <l n="57">fatto per proprio de l'umana spece.</l>
    </lg>
    <lg n="20">
     <l n="58">Io nol soffersi molto, né sì poco,</l>
     <l n="59">ch'io nol vedessi sfavillar dintorno,</l>
     <l n="60">com' ferro che bogliente esce del foco;</l>
    </lg>
    <lg n="21">
     <l n="61">e di sùbito parve giorno a giorno</l>
     <l n="62">essere aggiunto, come quei che puote</l>
     <l n="63">avesse il ciel d'un altro sole addorno.</l>
    </lg>
    <lg n="22">
     <l n="64">Beatrice tutta ne l'etterne rote</l>
     <l n="65">fissa con li occhi stava; e io in lei</l>
     <l n="66">le luci fissi, di là sù rimote.</l>
    </lg>
    <lg n="23">
     <l n="67">Nel suo aspetto tal dentro mi fei,</l>
     <l n="68">qual si fé Glauco nel gustar de l'erba</l>
     <l n="69">che 'l fé consorto in mar de li altri dèi.</l>
    </lg>
    <lg n="24">
     <l n="70">Trasumanar significar per verba </l>
     <l n="71">non si poria; però l'essemplo basti</l>
     <l n="72">a cui esperïenza grazia serba.</l>
    </lg>
    <lg n="25">
     <l n="73">S'i' era sol di me quel che creasti</l>
     <l n="74">novellamente, amor che 'l ciel governi,</l>
     <l n="75">tu 'l sai, che col tuo lume mi levasti.</l>
    </lg>
    <lg n="26">
     <l n="76">Quando la rota che tu sempiterni</l>
     <l n="77">desiderato, a sé mi fece atteso</l>
     <l n="78">con l'armonia che temperi e discerni,</l>
    </lg>
    <lg n="27">
     <l n="79">parvemi tanto allor del cielo acceso</l>
     <l n="80">de la fiamma del sol, che pioggia o fiume</l>
     <l n="81">lago non fece alcun tanto disteso.</l>
    </lg>
    <lg n="28">
     <l n="82">La novità del suono e 'l grande lume</l>
     <l n="83">di lor cagion m'accesero un disio</l>
     <l n="84">mai non sentito di cotanto acume.</l>
    </lg>
    <lg n="29">
     <l n="85">Ond'ella, che vedea me sì com'io,</l>
     <l n="86">a quïetarmi l'animo commosso,</l>
     <l n="87">pria ch'io a dimandar, la bocca aprio</l>
    </lg>
    <lg n="30">
     <l n="88">e cominciò: "Tu stesso ti fai grosso</l>
     <l n="89">col falso imaginar, sì che non vedi</l>
     <l n="90">ciò che vedresti se l'avessi scosso.</l>
    </lg>
    <lg n="31">
     <l n="91">Tu non se' in terra, sì come tu credi;</l>
     <l n="92">ma folgore, fuggendo il proprio sito,</l>
     <l n="93">non corse come tu ch'ad esso riedi".</l>
    </lg>
    <lg n="32">
     <l n="94">S'io fui del primo dubbio disvestito</l>
     <l n="95">per le sorrise parolette brevi,</l>
     <l n="96">dentro ad un nuovo più fu' inretito</l>
    </lg>
    <lg n="33">
     <l n="97">e dissi: "Già contento requïevi </l>
     <l n="98">di grande ammirazion; ma ora ammiro</l>
     <l n="99">com'io trascenda questi corpi levi".</l>
    </lg>
    <lg n="34">
     <l n="100">Ond'ella, appresso d'un pïo sospiro,</l>
     <l n="101">li occhi drizzò ver' me con quel sembiante</l>
     <l n="102">che madre fa sovra figlio deliro,</l>
    </lg>
    <lg n="35">
     <l n="103">e cominciò: "Le cose tutte quante</l>
     <l n="104">hanno ordine tra loro, e questo è forma</l>
     <l n="105">che l'universo a Dio fa simigliante.</l>
    </lg>
    <lg n="36">
     <l n="106">Qui veggion l'alte creature l'orma</l>
     <l n="107">de l'etterno valore, il qual è fine</l>
     <l n="108">al quale è fatta la toccata norma.</l>
    </lg>
    <lg n="37">
     <l n="109">Ne l'ordine ch'io dico sono accline</l>
     <l n="110">tutte nature, per diverse sorti,</l>
     <l n="111">più al principio loro e men vicine;</l>
    </lg>
    <lg n="38">
     <l n="112">onde si muovono a diversi porti</l>
     <l n="113">per lo gran mar de l'essere, e ciascuna</l>
     <l n="114">con istinto a lei dato che la porti.</l>
    </lg>
    <lg n="39">
     <l n="115">Questi ne porta il foco inver' la luna;</l>
     <l n="116">questi ne' cor mortali è permotore;</l>
     <l n="117">questi la terra in sé stringe e aduna;</l>
    </lg>
    <lg n="40">
     <l n="118">né pur le creature che son fore</l>
     <l n="119">d'intelligenza quest'arco saetta,</l>
     <l n="120">ma quelle c'hanno intelletto e amore.</l>
    </lg>
    <lg n="41">
     <l n="121">La provedenza, che cotanto assetta,</l>
     <l n="122">del suo lume fa 'l ciel sempre quïeto</l>
     <l n="123">nel qual si volge quel c'ha maggior fretta;</l>
    </lg>
    <lg n="42">
     <l n="124">e ora lì, come a sito decreto,</l>
     <l n="125">cen porta la virtù di quella corda</l>
     <l n="126">che ciò che scocca drizza in segno lieto.</l>
    </lg>
    <lg n="43">
     <l n="127">Vero è che, come forma non s'accorda</l>
     <l n="128">molte fïate a l'intenzion de l'arte,</l>
     <l n="129">perch'a risponder la materia è sorda,</l>
    </lg>
    <lg n="44">
     <l n="130">così da questo corso si diparte</l>
     <l n="131">talor la creatura, c'ha podere</l>
     <l n="132">di piegar, così pinta, in altra parte;</l>
    </lg>
    <lg n="45">
     <l n="133">e sì come veder si può cadere</l>
     <l n="134">foco di nube, sì l'impeto primo</l>
     <l n="135">l'atterra torto da falso piacere.</l>
    </lg>
    <lg n="46">
     <l n="136">Non dei più ammirar, se bene stimo,</l>
     <l n="137">lo tuo salir, se non come d'un rivo</l>
     <l n="138">se d'alto monte scende giuso ad imo.</l>
    </lg>
    <lg n="47">
     <l n="139">Maraviglia sarebbe in te se, privo</l>
     <l n="140">d'impedimento, giù ti fossi assiso,</l>
     <l n="141">com'a terra quïete in foco vivo".</l>
    </lg>
    <lg n="48">
     <l n="142">Quinci rivolse inver' lo cielo il viso.</l>
    </lg>
   </lg>
  </body>
 </text>
</TEI>