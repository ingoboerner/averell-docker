<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XVII</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XVII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual venne a Climené, per accertarsi</l>
     <l n="2">di ciò ch'avëa incontro a sé udito,</l>
     <l n="3">quei ch'ancor fa li padri ai figli scarsi;</l>
    </lg>
    <lg n="2">
     <l n="4">tal era io, e tal era sentito</l>
     <l n="5">e da Beatrice e da la santa lampa</l>
     <l n="6">che pria per me avea mutato sito.</l>
    </lg>
    <lg n="3">
     <l n="7">Per che mia donna "Manda fuor la vampa</l>
     <l n="8">del tuo disio", mi disse, "sì ch'ella esca</l>
     <l n="9">segnata bene de la interna stampa:</l>
    </lg>
    <lg n="4">
     <l n="10">non perché nostra conoscenza cresca</l>
     <l n="11">per tuo parlare, ma perché t'ausi</l>
     <l n="12">a dir la sete, sì che l'uom ti mesca".</l>
    </lg>
    <lg n="5">
     <l n="13">"O cara piota mia che sì t'insusi</l>
     <l n="14">che, come veggion le terrene menti</l>
     <l n="15">non capere in trïangol due ottusi,</l>
    </lg>
    <lg n="6">
     <l n="16">così vedi le cose contingenti</l>
     <l n="17">anzi che sieno in sé, mirando il punto</l>
     <l n="18">a cui tutti li tempi son presenti;</l>
    </lg>
    <lg n="7">
     <l n="19">mentre ch'io era a Virgilio congiunto</l>
     <l n="20">su per lo monte che l'anime cura</l>
     <l n="21">e discendendo nel mondo defunto,</l>
    </lg>
    <lg n="8">
     <l n="22">dette mi fuor di mia vita futura</l>
     <l n="23">parole gravi, avvegna ch'io mi senta</l>
     <l n="24">ben tetragono ai colpi di ventura;</l>
    </lg>
    <lg n="9">
     <l n="25">per che la voglia mia saria contenta</l>
     <l n="26">d'intender qual fortuna mi s'appressa:</l>
     <l n="27">ché saetta previsa vien più lenta".</l>
    </lg>
    <lg n="10">
     <l n="28">Così diss'io a quella luce stessa</l>
     <l n="29">che pria m'avea parlato; e come volle</l>
     <l n="30">Beatrice, fu la mia voglia confessa.</l>
    </lg>
    <lg n="11">
     <l n="31">Né per ambage, in che la gente folle</l>
     <l n="32">già s'inviscava pria che fosse anciso</l>
     <l n="33">l'Agnel di Dio che le peccata tolle,</l>
    </lg>
    <lg n="12">
     <l n="34">ma per chiare parole e con preciso</l>
     <l n="35">latin rispuose quello amor paterno,</l>
     <l n="36">chiuso e parvente del suo proprio riso:</l>
    </lg>
    <lg n="13">
     <l n="37">"La contingenza, che fuor del quaderno</l>
     <l n="38">de la vostra matera non si stende,</l>
     <l n="39">tutta è dipinta nel cospetto etterno;</l>
    </lg>
    <lg n="14">
     <l n="40">necessità però quindi non prende</l>
     <l n="41">se non come dal viso in che si specchia</l>
     <l n="42">nave che per torrente giù discende.</l>
    </lg>
    <lg n="15">
     <l n="43">Da indi, sì come viene ad orecchia</l>
     <l n="44">dolce armonia da organo, mi viene</l>
     <l n="45">a vista il tempo che ti s'apparecchia.</l>
    </lg>
    <lg n="16">
     <l n="46">Qual si partio Ipolito d'Atene</l>
     <l n="47">per la spietata e perfida noverca,</l>
     <l n="48">tal di Fiorenza partir ti convene.</l>
    </lg>
    <lg n="17">
     <l n="49">Questo si vuole e questo già si cerca,</l>
     <l n="50">e tosto verrà fatto a chi ciò pensa</l>
     <l n="51">là dove Cristo tutto dì si merca.</l>
    </lg>
    <lg n="18">
     <l n="52">La colpa seguirà la parte offensa</l>
     <l n="53">in grido, come suol; ma la vendetta</l>
     <l n="54">fia testimonio al ver che la dispensa.</l>
    </lg>
    <lg n="19">
     <l n="55">Tu lascerai ogne cosa diletta</l>
     <l n="56">più caramente; e questo è quello strale</l>
     <l n="57">che l'arco de lo essilio pria saetta.</l>
    </lg>
    <lg n="20">
     <l n="58">Tu proverai sì come sa di sale</l>
     <l n="59">lo pane altrui, e come è duro calle</l>
     <l n="60">lo scendere e 'l salir per l'altrui scale.</l>
    </lg>
    <lg n="21">
     <l n="61">E quel che più ti graverà le spalle,</l>
     <l n="62">sarà la compagnia malvagia e scempia</l>
     <l n="63">con la qual tu cadrai in questa valle;</l>
    </lg>
    <lg n="22">
     <l n="64">che tutta ingrata, tutta matta ed empia</l>
     <l n="65">si farà contr'a te; ma, poco appresso,</l>
     <l n="66">ella, non tu, n'avrà rossa la tempia.</l>
    </lg>
    <lg n="23">
     <l n="67">Di sua bestialitate il suo processo</l>
     <l n="68">farà la prova; sì ch'a te fia bello</l>
     <l n="69">averti fatta parte per te stesso.</l>
    </lg>
    <lg n="24">
     <l n="70">Lo primo tuo refugio e 'l primo ostello</l>
     <l n="71">sarà la cortesia del gran Lombardo</l>
     <l n="72">che 'n su la scala porta il santo uccello;</l>
    </lg>
    <lg n="25">
     <l n="73">ch'in te avrà sì benigno riguardo,</l>
     <l n="74">che del fare e del chieder, tra voi due,</l>
     <l n="75">fia primo quel che tra li altri è più tardo.</l>
    </lg>
    <lg n="26">
     <l n="76">Con lui vedrai colui che 'mpresso fue,</l>
     <l n="77">nascendo, sì da questa stella forte,</l>
     <l n="78">che notabili fier l'opere sue.</l>
    </lg>
    <lg n="27">
     <l n="79">Non se ne son le genti ancora accorte</l>
     <l n="80">per la novella età, ché pur nove anni</l>
     <l n="81">son queste rote intorno di lui torte;</l>
    </lg>
    <lg n="28">
     <l n="82">ma pria che 'l Guasco l'alto Arrigo inganni,</l>
     <l n="83">parran faville de la sua virtute</l>
     <l n="84">in non curar d'argento né d'affanni.</l>
    </lg>
    <lg n="29">
     <l n="85">Le sue magnificenze conosciute</l>
     <l n="86">saranno ancora, sì che ' suoi nemici</l>
     <l n="87">non ne potran tener le lingue mute.</l>
    </lg>
    <lg n="30">
     <l n="88">A lui t'aspetta e a' suoi benefici;</l>
     <l n="89">per lui fia trasmutata molta gente,</l>
     <l n="90">cambiando condizion ricchi e mendici;</l>
    </lg>
    <lg n="31">
     <l n="91">e portera'ne scritto ne la mente</l>
     <l n="92">di lui, e nol dirai"; e disse cose</l>
     <l n="93">incredibili a quei che fier presente.</l>
    </lg>
    <lg n="32">
     <l n="94">Poi giunse: "Figlio, queste son le chiose</l>
     <l n="95">di quel che ti fu detto; ecco le 'nsidie</l>
     <l n="96">che dietro a pochi giri son nascose.</l>
    </lg>
    <lg n="33">
     <l n="97">Non vo' però ch'a' tuoi vicini invidie,</l>
     <l n="98">poscia che s'infutura la tua vita</l>
     <l n="99">vie più là che 'l punir di lor perfidie".</l>
    </lg>
    <lg n="34">
     <l n="100">Poi che, tacendo, si mostrò spedita</l>
     <l n="101">l'anima santa di metter la trama</l>
     <l n="102">in quella tela ch'io le porsi ordita,</l>
    </lg>
    <lg n="35">
     <l n="103">io cominciai, come colui che brama,</l>
     <l n="104">dubitando, consiglio da persona</l>
     <l n="105">che vede e vuol dirittamente e ama:</l>
    </lg>
    <lg n="36">
     <l n="106">"Ben veggio, padre mio, sì come sprona</l>
     <l n="107">lo tempo verso me, per colpo darmi</l>
     <l n="108">tal, ch'è più grave a chi più s'abbandona;</l>
    </lg>
    <lg n="37">
     <l n="109">per che di provedenza è buon ch'io m'armi,</l>
     <l n="110">sì che, se loco m'è tolto più caro,</l>
     <l n="111">io non perdessi li altri per miei carmi.</l>
    </lg>
    <lg n="38">
     <l n="112">Giù per lo mondo sanza fine amaro,</l>
     <l n="113">e per lo monte del cui bel cacume</l>
     <l n="114">li occhi de la mia donna mi levaro,</l>
    </lg>
    <lg n="39">
     <l n="115">e poscia per lo ciel, di lume in lume,</l>
     <l n="116">ho io appreso quel che s'io ridico,</l>
     <l n="117">a molti fia sapor di forte agrume;</l>
    </lg>
    <lg n="40">
     <l n="118">e s'io al vero son timido amico,</l>
     <l n="119">temo di perder viver tra coloro</l>
     <l n="120">che questo tempo chiameranno antico".</l>
    </lg>
    <lg n="41">
     <l n="121">La luce in che rideva il mio tesoro</l>
     <l n="122">ch'io trovai lì, si fé prima corusca,</l>
     <l n="123">quale a raggio di sole specchio d'oro;</l>
    </lg>
    <lg n="42">
     <l n="124">indi rispuose: "Coscïenza fusca</l>
     <l n="125">o de la propria o de l'altrui vergogna</l>
     <l n="126">pur sentirà la tua parola brusca.</l>
    </lg>
    <lg n="43">
     <l n="127">Ma nondimen, rimossa ogne menzogna,</l>
     <l n="128">tutta tua visïon fa manifesta;</l>
     <l n="129">e lascia pur grattar dov'è la rogna.</l>
    </lg>
    <lg n="44">
     <l n="130">Ché se la voce tua sarà molesta</l>
     <l n="131">nel primo gusto, vital nodrimento</l>
     <l n="132">lascerà poi, quando sarà digesta.</l>
    </lg>
    <lg n="45">
     <l n="133">Questo tuo grido farà come vento,</l>
     <l n="134">che le più alte cime più percuote;</l>
     <l n="135">e ciò non fa d'onor poco argomento.</l>
    </lg>
    <lg n="46">
     <l n="136">Però ti son mostrate in queste rote,</l>
     <l n="137">nel monte e ne la valle dolorosa</l>
     <l n="138">pur l'anime che son di fama note,</l>
    </lg>
    <lg n="47">
     <l n="139">che l'animo di quel ch'ode, non posa</l>
     <l n="140">né ferma fede per essempro ch'aia</l>
     <l n="141">la sua radice incognita e ascosa,</l>
    </lg>
    <lg n="48">
     <l n="142">né per altro argomento che non paia".</l>
    </lg>
   </lg>
  </body>
 </text>
</TEI>