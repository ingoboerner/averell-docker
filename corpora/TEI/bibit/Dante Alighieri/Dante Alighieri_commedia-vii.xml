<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - VII</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - VII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1"> "Osanna, sanctus Deus sabaòth, </l>
     <l n="2"> superillustrans claritate tua </l>
     <l n="3"> felices ignes horum malacòth!".</l>
    </lg>
    <lg n="2">
     <l n="4">Così, volgendosi a la nota sua,</l>
     <l n="5">fu viso a me cantare essa sustanza,</l>
     <l n="6">sopra la qual doppio lume s'addua;</l>
    </lg>
    <lg n="3">
     <l n="7">ed essa e l'altre mossero a sua danza,</l>
     <l n="8">e quasi velocissime faville</l>
     <l n="9">mi si velar di sùbita distanza.</l>
    </lg>
    <lg n="4">
     <l n="10">Io dubitava e dicea "Dille, dille!"</l>
     <l n="11">fra me, "dille", dicea, "a la mia donna</l>
     <l n="12">che mi diseta con le dolci stille".</l>
    </lg>
    <lg n="5">
     <l n="13">Ma quella reverenza che s'indonna</l>
     <l n="14">di tutto me, pur per Be e per ice,</l>
     <l n="15">mi richinava come l'uom ch'assonna.</l>
    </lg>
    <lg n="6">
     <l n="16">Poco sofferse me cotal Beatrice</l>
     <l n="17">e cominciò, raggiandomi d'un riso</l>
     <l n="18">tal, che nel foco faria l'uom felice:</l>
    </lg>
    <lg n="7">
     <l n="19">"Secondo mio infallibile avviso,</l>
     <l n="20">come giusta vendetta giustamente</l>
     <l n="21">punita fosse, t'ha in pensier miso;</l>
    </lg>
    <lg n="8">
     <l n="22">ma io ti solverò tosto la mente;</l>
     <l n="23">e tu ascolta, ché le mie parole</l>
     <l n="24">di gran sentenza ti faran presente.</l>
    </lg>
    <lg n="9">
     <l n="25">Per non soffrire a la virtù che vole</l>
     <l n="26">freno a suo prode, quell'uom che non nacque,</l>
     <l n="27">dannando sé, dannò tutta sua prole;</l>
    </lg>
    <lg n="10">
     <l n="28">onde l'umana specie inferma giacque</l>
     <l n="29">giù per secoli molti in grande errore,</l>
     <l n="30">fin ch'al Verbo di Dio discender piacque</l>
    </lg>
    <lg n="11">
     <l n="31">u' la natura, che dal suo fattore</l>
     <l n="32">s'era allungata, unì a sé in persona</l>
     <l n="33">con l'atto sol del suo etterno amore.</l>
    </lg>
    <lg n="12">
     <l n="34">Or drizza il viso a quel ch'or si ragiona:</l>
     <l n="35">questa natura al suo fattore unita,</l>
     <l n="36">qual fu creata, fu sincera e buona;</l>
    </lg>
    <lg n="13">
     <l n="37">ma per sé stessa pur fu ella sbandita</l>
     <l n="38">di paradiso, però che si torse</l>
     <l n="39">da via di verità e da sua vita.</l>
    </lg>
    <lg n="14">
     <l n="40">La pena dunque che la croce porse</l>
     <l n="41">s'a la natura assunta si misura,</l>
     <l n="42">nulla già mai sì giustamente morse;</l>
    </lg>
    <lg n="15">
     <l n="43">e così nulla fu di tanta ingiura,</l>
     <l n="44">guardando a la persona che sofferse,</l>
     <l n="45">in che era contratta tal natura.</l>
    </lg>
    <lg n="16">
     <l n="46">Però d'un atto uscir cose diverse:</l>
     <l n="47">ch'a Dio e a' Giudei piacque una morte;</l>
     <l n="48">per lei tremò la terra e 'l ciel s'aperse.</l>
    </lg>
    <lg n="17">
     <l n="49">Non ti dee oramai parer più forte,</l>
     <l n="50">quando si dice che giusta vendetta</l>
     <l n="51">poscia vengiata fu da giusta corte.</l>
    </lg>
    <lg n="18">
     <l n="52">Ma io veggi' or la tua mente ristretta</l>
     <l n="53">di pensiero in pensier dentro ad un nodo,</l>
     <l n="54">del qual con gran disio solver s'aspetta.</l>
    </lg>
    <lg n="19">
     <l n="55">Tu dici: "Ben discerno ciò ch'i' odo;</l>
     <l n="56">ma perché Dio volesse, m'è occulto,</l>
     <l n="57">a nostra redenzion pur questo modo".</l>
    </lg>
    <lg n="20">
     <l n="58">Questo decreto, frate, sta sepulto</l>
     <l n="59">a li occhi di ciascuno il cui ingegno</l>
     <l n="60">ne la fiamma d'amor non è adulto.</l>
    </lg>
    <lg n="21">
     <l n="61">Veramente, però ch'a questo segno</l>
     <l n="62">molto si mira e poco si discerne,</l>
     <l n="63">dirò perché tal modo fu più degno.</l>
    </lg>
    <lg n="22">
     <l n="64">La divina bontà, che da sé sperne</l>
     <l n="65">ogne livore, ardendo in sé, sfavilla</l>
     <l n="66">sì che dispiega le bellezze etterne.</l>
    </lg>
    <lg n="23">
     <l n="67">Ciò che da lei sanza mezzo distilla</l>
     <l n="68">non ha poi fine, perché non si move</l>
     <l n="69">la sua imprenta quand'ella sigilla.</l>
    </lg>
    <lg n="24">
     <l n="70">Ciò che da essa sanza mezzo piove</l>
     <l n="71">libero è tutto, perché non soggiace</l>
     <l n="72">a la virtute de le cose nove.</l>
    </lg>
    <lg n="25">
     <l n="73">Più l'è conforme, e però più le piace;</l>
     <l n="74">ché l'ardor santo ch'ogne cosa raggia,</l>
     <l n="75">ne la più somigliante è più vivace.</l>
    </lg>
    <lg n="26">
     <l n="76">Di tutte queste dote s'avvantaggia</l>
     <l n="77">l'umana creatura; e s'una manca,</l>
     <l n="78">di sua nobilità convien che caggia.</l>
    </lg>
    <lg n="27">
     <l n="79">Solo il peccato è quel che la disfranca</l>
     <l n="80">e falla dissimìle al sommo bene,</l>
     <l n="81">per che del lume suo poco s'imbianca;</l>
    </lg>
    <lg n="28">
     <l n="82">e in sua dignità mai non rivene,</l>
     <l n="83">se non rïempie dove colpa vòta,</l>
     <l n="84">contra mal dilettar con giuste pene.</l>
    </lg>
    <lg n="29">
     <l n="85">Vostra natura, quando peccò tota </l>
     <l n="86">nel seme suo, da queste dignitadi,</l>
     <l n="87">come di paradiso, fu remota;</l>
    </lg>
    <lg n="30">
     <l n="88">né ricovrar potiensi, se tu badi</l>
     <l n="89">ben sottilmente, per alcuna via,</l>
     <l n="90">sanza passar per un di questi guadi:</l>
    </lg>
    <lg n="31">
     <l n="91">o che Dio solo per sua cortesia</l>
     <l n="92">dimesso avesse, o che l'uom per sé isso</l>
     <l n="93">avesse sodisfatto a sua follia.</l>
    </lg>
    <lg n="32">
     <l n="94">Ficca mo l'occhio per entro l'abisso</l>
     <l n="95">de l'etterno consiglio, quanto puoi</l>
     <l n="96">al mio parlar distrettamente fisso.</l>
    </lg>
    <lg n="33">
     <l n="97">Non potea l'uomo ne' termini suoi</l>
     <l n="98">mai sodisfar, per non potere ir giuso</l>
     <l n="99">con umiltate obedïendo poi,</l>
    </lg>
    <lg n="34">
     <l n="100">quanto disobediendo intese ir suso;</l>
     <l n="101">e questa è la cagion per che l'uom fue</l>
     <l n="102">da poter sodisfar per sé dischiuso.</l>
    </lg>
    <lg n="35">
     <l n="103">Dunque a Dio convenia con le vie sue</l>
     <l n="104">riparar l'omo a sua intera vita,</l>
     <l n="105">dico con l'una, o ver con amendue.</l>
    </lg>
    <lg n="36">
     <l n="106">Ma perché l'ovra tanto è più gradita</l>
     <l n="107">da l'operante, quanto più appresenta</l>
     <l n="108">de la bontà del core ond'ell'è uscita,</l>
    </lg>
    <lg n="37">
     <l n="109">la divina bontà che 'l mondo imprenta,</l>
     <l n="110">di proceder per tutte le sue vie,</l>
     <l n="111">a rilevarvi suso, fu contenta.</l>
    </lg>
    <lg n="38">
     <l n="112">Né tra l'ultima notte e 'l primo die</l>
     <l n="113">sì alto o sì magnifico processo,</l>
     <l n="114">o per l'una o per l'altra, fu o fie:</l>
    </lg>
    <lg n="39">
     <l n="115">ché più largo fu Dio a dar sé stesso</l>
     <l n="116">per far l'uom sufficiente a rilevarsi,</l>
     <l n="117">che s'elli avesse sol da sé dimesso;</l>
    </lg>
    <lg n="40">
     <l n="118">e tutti li altri modi erano scarsi</l>
     <l n="119">a la giustizia, se 'l Figliuol di Dio</l>
     <l n="120">non fosse umilïato ad incarnarsi.</l>
    </lg>
    <lg n="41">
     <l n="121">Or per empierti bene ogni disio,</l>
     <l n="122">ritorno a dichiararti in alcun loco,</l>
     <l n="123">perché tu veggi lì così com'io.</l>
    </lg>
    <lg n="42">
     <l n="124">Tu dici: "Io veggio l'acqua, io veggio il foco,</l>
     <l n="125">l'aere e la terra e tutte lor misture</l>
     <l n="126">venire a corruzione, e durar poco;</l>
    </lg>
    <lg n="43">
     <l n="127">e queste cose pur furon creature;</l>
     <l n="128">per che, se ciò ch'è detto è stato vero,</l>
     <l n="129">esser dovrien da corruzion sicure".</l>
    </lg>
    <lg n="44">
     <l n="130">Li angeli, frate, e 'l paese sincero</l>
     <l n="131">nel qual tu se', dir si posson creati,</l>
     <l n="132">sì come sono, in loro essere intero;</l>
    </lg>
    <lg n="45">
     <l n="133">ma li elementi che tu hai nomati</l>
     <l n="134">e quelle cose che di lor si fanno</l>
     <l n="135">da creata virtù sono informati.</l>
    </lg>
    <lg n="46">
     <l n="136">Creata fu la materia ch'elli hanno;</l>
     <l n="137">creata fu la virtù informante</l>
     <l n="138">in queste stelle che 'ntorno a lor vanno.</l>
    </lg>
    <lg n="47">
     <l n="139">L'anima d'ogne bruto e de le piante</l>
     <l n="140">di complession potenzïata tira</l>
     <l n="141">lo raggio e 'l moto de le luci sante;</l>
    </lg>
    <lg n="48">
     <l n="142">ma vostra vita sanza mezzo spira</l>
     <l n="143">la somma beninanza, e la innamora</l>
     <l n="144">di sé sì che poi sempre la disira.</l>
    </lg>
    <lg n="49">
     <l n="145">E quinci puoi argomentare ancora</l>
     <l n="146">vostra resurrezion, se tu ripensi</l>
     <l n="147">come l'umana carne fessi allora</l>
    </lg>
    <lg n="50">
     <l n="148">che li primi parenti intrambo fensi".</l>
    </lg>
   </lg>
  </body>
 </text>
</TEI>