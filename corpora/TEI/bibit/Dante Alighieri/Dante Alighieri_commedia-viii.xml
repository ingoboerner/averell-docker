<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - VIII</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - VIII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Solea creder lo mondo in suo periclo</l>
     <l n="2">che la bella Ciprigna il folle amore</l>
     <l n="3">raggiasse, volta nel terzo epiciclo;</l>
    </lg>
    <lg n="2">
     <l n="4">per che non pur a lei faceano onore</l>
     <l n="5">di sacrificio e di votivo grido</l>
     <l n="6">le genti antiche ne l'antico errore;</l>
    </lg>
    <lg n="3">
     <l n="7">ma Dïone onoravano e Cupido,</l>
     <l n="8">quella per madre sua, questo per figlio,</l>
     <l n="9">e dicean ch'el sedette in grembo a Dido;</l>
    </lg>
    <lg n="4">
     <l n="10">e da costei ond'io principio piglio</l>
     <l n="11">pigliavano il vocabol de la stella</l>
     <l n="12">che 'l sol vagheggia or da coppa or da ciglio.</l>
    </lg>
    <lg n="5">
     <l n="13">Io non m'accorsi del salire in ella;</l>
     <l n="14">ma d'esservi entro mi fé assai fede</l>
     <l n="15">la donna mia ch'i' vidi far più bella.</l>
    </lg>
    <lg n="6">
     <l n="16">E come in fiamma favilla si vede,</l>
     <l n="17">e come in voce voce si discerne,</l>
     <l n="18">quand'una è ferma e altra va e riede,</l>
    </lg>
    <lg n="7">
     <l n="19">vid'io in essa luce altre lucerne</l>
     <l n="20">muoversi in giro più e men correnti,</l>
     <l n="21">al modo, credo, di lor viste interne.</l>
    </lg>
    <lg n="8">
     <l n="22">Di fredda nube non disceser venti,</l>
     <l n="23">o visibili o no, tanto festini,</l>
     <l n="24">che non paressero impediti e lenti</l>
    </lg>
    <lg n="9">
     <l n="25">a chi avesse quei lumi divini</l>
     <l n="26">veduti a noi venir, lasciando il giro</l>
     <l n="27">pria cominciato in li alti Serafini;</l>
    </lg>
    <lg n="10">
     <l n="28">e dentro a quei che più innanzi appariro</l>
     <l n="29">sonava "Osanna" sì, che unque poi</l>
     <l n="30">di rïudir non fui sanza disiro.</l>
    </lg>
    <lg n="11">
     <l n="31">Indi si fece l'un più presso a noi</l>
     <l n="32">e solo incominciò: "Tutti sem presti</l>
     <l n="33">al tuo piacer, perché di noi ti gioi.</l>
    </lg>
    <lg n="12">
     <l n="34">Noi ci volgiam coi principi celesti</l>
     <l n="35">d'un giro e d'un girare e d'una sete,</l>
     <l n="36">ai quali tu del mondo già dicesti:</l>
    </lg>
    <lg n="13">
     <l n="37"> "Voi che 'ntendendo il terzo ciel movete";</l>
     <l n="38">e sem sì pien d'amor, che, per piacerti,</l>
     <l n="39">non fia men dolce un poco di quïete".</l>
    </lg>
    <lg n="14">
     <l n="40">Poscia che li occhi miei si fuoro offerti</l>
     <l n="41">a la mia donna reverenti, ed essa</l>
     <l n="42">fatti li avea di sé contenti e certi,</l>
    </lg>
    <lg n="15">
     <l n="43">rivolsersi a la luce che promessa</l>
     <l n="44">tanto s'avea, e "Deh, chi siete?" fue</l>
     <l n="45">la voce mia di grande affetto impressa.</l>
    </lg>
    <lg n="16">
     <l n="46">E quanta e quale vid'io lei far piùe</l>
     <l n="47">per allegrezza nova che s'accrebbe,</l>
     <l n="48">quando parlai, a l'allegrezze sue!</l>
    </lg>
    <lg n="17">
     <l n="49">Così fatta, mi disse: "Il mondo m'ebbe</l>
     <l n="50">giù poco tempo; e se più fosse stato,</l>
     <l n="51">molto sarà di mal, che non sarebbe.</l>
    </lg>
    <lg n="18">
     <l n="52">La mia letizia mi ti tien celato</l>
     <l n="53">che mi raggia dintorno e mi nasconde</l>
     <l n="54">quasi animal di sua seta fasciato.</l>
    </lg>
    <lg n="19">
     <l n="55">Assai m'amasti, e avesti ben onde;</l>
     <l n="56">che s'io fossi giù stato, io ti mostrava</l>
     <l n="57">di mio amor più oltre che le fronde.</l>
    </lg>
    <lg n="20">
     <l n="58">Quella sinistra riva che si lava</l>
     <l n="59">di Rodano poi ch'è misto con Sorga,</l>
     <l n="60">per suo segnore a tempo m'aspettava,</l>
    </lg>
    <lg n="21">
     <l n="61">e quel corno d'Ausonia che s'imborga</l>
     <l n="62">di Bari e di Gaeta e di Catona</l>
     <l n="63">da ove Tronto e Verde in mare sgorga.</l>
    </lg>
    <lg n="22">
     <l n="64">Fulgeami già in fronte la corona</l>
     <l n="65">di quella terra che 'l Danubio riga</l>
     <l n="66">poi che le ripe tedesche abbandona.</l>
    </lg>
    <lg n="23">
     <l n="67">E la bella Trinacria, che caliga</l>
     <l n="68">tra Pachino e Peloro, sopra 'l golfo</l>
     <l n="69">che riceve da Euro maggior briga,</l>
    </lg>
    <lg n="24">
     <l n="70">non per Tifeo ma per nascente solfo,</l>
     <l n="71">attesi avrebbe li suoi regi ancora,</l>
     <l n="72">nati per me di Carlo e di Ridolfo,</l>
    </lg>
    <lg n="25">
     <l n="73">se mala segnoria, che sempre accora</l>
     <l n="74">li popoli suggetti, non avesse</l>
     <l n="75">mosso Palermo a gridar: "Mora, mora!".</l>
    </lg>
    <lg n="26">
     <l n="76">E se mio frate questo antivedesse,</l>
     <l n="77">l'avara povertà di Catalogna</l>
     <l n="78">già fuggeria, perché non li offendesse;</l>
    </lg>
    <lg n="27">
     <l n="79">ché veramente proveder bisogna</l>
     <l n="80">per lui, o per altrui, sì ch'a sua barca</l>
     <l n="81">carcata più d'incarco non si pogna.</l>
    </lg>
    <lg n="28">
     <l n="82">La sua natura, che di larga parca</l>
     <l n="83">discese, avria mestier di tal milizia</l>
     <l n="84">che non curasse di mettere in arca".</l>
    </lg>
    <lg n="29">
     <l n="85">"Però ch'i' credo che l'alta letizia</l>
     <l n="86">che 'l tuo parlar m'infonde, segnor mio,</l>
     <l n="87">là 've ogne ben si termina e s'inizia,</l>
    </lg>
    <lg n="30">
     <l n="88">per te si veggia come la vegg'io,</l>
     <l n="89">grata m'è più; e anco quest'ho caro</l>
     <l n="90">perché 'l discerni rimirando in Dio.</l>
    </lg>
    <lg n="31">
     <l n="91">Fatto m'hai lieto, e così mi fa chiaro,</l>
     <l n="92">poi che, parlando, a dubitar m'hai mosso</l>
     <l n="93">com'esser può, di dolce seme, amaro".</l>
    </lg>
    <lg n="32">
     <l n="94">Questo io a lui; ed elli a me: "S'io posso</l>
     <l n="95">mostrarti un vero, a quel che tu dimandi</l>
     <l n="96">terrai lo viso come tien lo dosso.</l>
    </lg>
    <lg n="33">
     <l n="97">Lo ben che tutto il regno che tu scandi</l>
     <l n="98">volge e contenta, fa esser virtute</l>
     <l n="99">sua provedenza in questi corpi grandi.</l>
    </lg>
    <lg n="34">
     <l n="100">E non pur le nature provedute</l>
     <l n="101">sono in la mente ch'è da sé perfetta,</l>
     <l n="102">ma esse insieme con la lor salute:</l>
    </lg>
    <lg n="35">
     <l n="103">per che quantunque quest'arco saetta</l>
     <l n="104">disposto cade a proveduto fine,</l>
     <l n="105">sì come cosa in suo segno diretta.</l>
    </lg>
    <lg n="36">
     <l n="106">Se ciò non fosse, il ciel che tu cammine</l>
     <l n="107">producerebbe sì li suoi effetti,</l>
     <l n="108">che non sarebbero arti, ma ruine;</l>
    </lg>
    <lg n="37">
     <l n="109">e ciò esser non può, se li 'ntelletti</l>
     <l n="110">che muovon queste stelle non son manchi,</l>
     <l n="111">e manco il primo, che non li ha perfetti.</l>
    </lg>
    <lg n="38">
     <l n="112">Vuo' tu che questo ver più ti s'imbianchi?".</l>
     <l n="113">E io: "Non già; ché impossibil veggio</l>
     <l n="114">che la natura, in quel ch'è uopo, stanchi".</l>
    </lg>
    <lg n="39">
     <l n="115">Ond'elli ancora: "Or di': sarebbe il peggio</l>
     <l n="116">per l'omo in terra, se non fosse cive?".</l>
     <l n="117">"Sì", rispuos'io; "e qui ragion non cheggio".</l>
    </lg>
    <lg n="40">
     <l n="118">"E puot'elli esser, se giù non si vive</l>
     <l n="119">diversamente per diversi offici?</l>
     <l n="120">Non, se 'l maestro vostro ben vi scrive".</l>
    </lg>
    <lg n="41">
     <l n="121">Sì venne deducendo infino a quici;</l>
     <l n="122">poscia conchiuse: "Dunque esser diverse</l>
     <l n="123">convien di vostri effetti le radici:</l>
    </lg>
    <lg n="42">
     <l n="124">per ch'un nasce Solone e altro Serse,</l>
     <l n="125">altro Melchisedèch e altro quello</l>
     <l n="126">che, volando per l'aere, il figlio perse.</l>
    </lg>
    <lg n="43">
     <l n="127">La circular natura, ch'è suggello</l>
     <l n="128">a la cera mortal, fa ben sua arte,</l>
     <l n="129">ma non distingue l'un da l'altro ostello.</l>
    </lg>
    <lg n="44">
     <l n="130">Quinci addivien ch'Esaù si diparte</l>
     <l n="131">per seme da Iacòb; e vien Quirino</l>
     <l n="132">da sì vil padre, che si rende a Marte.</l>
    </lg>
    <lg n="45">
     <l n="133">Natura generata il suo cammino</l>
     <l n="134">simil farebbe sempre a' generanti,</l>
     <l n="135">se non vincesse il proveder divino.</l>
    </lg>
    <lg n="46">
     <l n="136">Or quel che t'era dietro t'è davanti:</l>
     <l n="137">ma perché sappi che di te mi giova,</l>
     <l n="138">un corollario voglio che t'ammanti.</l>
    </lg>
    <lg n="47">
     <l n="139">Sempre natura, se fortuna trova</l>
     <l n="140">discorde a sé, com'ogne altra semente</l>
     <l n="141">fuor di sua regïon, fa mala prova.</l>
    </lg>
    <lg n="48">
     <l n="142">E se 'l mondo là giù ponesse mente</l>
     <l n="143">al fondamento che natura pone,</l>
     <l n="144">seguendo lui, avria buona la gente.</l>
    </lg>
    <lg n="49">
     <l n="145">Ma voi torcete a la religïone</l>
     <l n="146">tal che fia nato a cignersi la spada,</l>
     <l n="147">e fate re di tal ch'è da sermone;</l>
    </lg>
    <lg n="50">
     <l n="148">onde la traccia vostra è fuor di strada".</l>
    </lg>
   </lg>
  </body>
 </text>
</TEI>