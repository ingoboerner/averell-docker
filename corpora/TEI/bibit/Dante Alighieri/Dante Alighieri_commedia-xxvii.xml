<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXVII</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXVII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Al Padre, al Figlio, a lo Spirito Santo",</l>
     <l n="2">cominciò, "gloria!", tutto 'l paradiso,</l>
     <l n="3">sì che m'inebrïava il dolce canto.</l>
    </lg>
    <lg n="2">
     <l n="4">Ciò ch'io vedeva mi sembiava un riso</l>
     <l n="5">de l'universo; per che mia ebbrezza</l>
     <l n="6">intrava per l'udire e per lo viso.</l>
    </lg>
    <lg n="3">
     <l n="7">Oh gioia! oh ineffabile allegrezza!</l>
     <l n="8">oh vita intègra d'amore e di pace!</l>
     <l n="9">oh sanza brama sicura ricchezza!</l>
    </lg>
    <lg n="4">
     <l n="10">Dinanzi a li occhi miei le quattro face</l>
     <l n="11">stavano accese, e quella che pria venne</l>
     <l n="12">incominciò a farsi più vivace,</l>
    </lg>
    <lg n="5">
     <l n="13">e tal ne la sembianza sua divenne,</l>
     <l n="14">qual diverrebbe Iove, s'elli e Marte</l>
     <l n="15">fossero augelli e cambiassersi penne.</l>
    </lg>
    <lg n="6">
     <l n="16">La provedenza, che quivi comparte</l>
     <l n="17">vice e officio, nel beato coro</l>
     <l n="18">silenzio posto avea da ogne parte,</l>
    </lg>
    <lg n="7">
     <l n="19">quand'ïo udi': "Se io mi trascoloro,</l>
     <l n="20">non ti maravigliar, ché, dicend'io,</l>
     <l n="21">vedrai trascolorar tutti costoro.</l>
    </lg>
    <lg n="8">
     <l n="22">Quelli ch'usurpa in terra il luogo mio,</l>
     <l n="23">il luogo mio, il luogo mio che vaca</l>
     <l n="24">ne la presenza del Figliuol di Dio,</l>
    </lg>
    <lg n="9">
     <l n="25">fatt'ha del cimitero mio cloaca</l>
     <l n="26">del sangue e de la puzza; onde 'l perverso</l>
     <l n="27">che cadde di qua sù, là giù si placa".</l>
    </lg>
    <lg n="10">
     <l n="28">Di quel color che per lo sole avverso</l>
     <l n="29">nube dipigne da sera e da mane,</l>
     <l n="30">vid'ïo allora tutto 'l ciel cosperso.</l>
    </lg>
    <lg n="11">
     <l n="31">E come donna onesta che permane</l>
     <l n="32">di sé sicura, e per l'altrui fallanza,</l>
     <l n="33">pur ascoltando, timida si fane,</l>
    </lg>
    <lg n="12">
     <l n="34">così Beatrice trasmutò sembianza;</l>
     <l n="35">e tale eclissi credo che 'n ciel fue</l>
     <l n="36">quando patì la supprema possanza.</l>
    </lg>
    <lg n="13">
     <l n="37">Poi procedetter le parole sue</l>
     <l n="38">con voce tanto da sé trasmutata,</l>
     <l n="39">che la sembianza non si mutò piùe:</l>
    </lg>
    <lg n="14">
     <l n="40">"Non fu la sposa di Cristo allevata</l>
     <l n="41">del sangue mio, di Lin, di quel di Cleto,</l>
     <l n="42">per essere ad acquisto d'oro usata;</l>
    </lg>
    <lg n="15">
     <l n="43">ma per acquisto d'esto viver lieto</l>
     <l n="44">e Sisto e Pïo e Calisto e Urbano</l>
     <l n="45">sparser lo sangue dopo molto fleto.</l>
    </lg>
    <lg n="16">
     <l n="46">Non fu nostra intenzion ch'a destra mano</l>
     <l n="47">d'i nostri successor parte sedesse,</l>
     <l n="48">parte da l'altra del popol cristiano;</l>
    </lg>
    <lg n="17">
     <l n="49">né che le chiavi che mi fuor concesse,</l>
     <l n="50">divenisser signaculo in vessillo</l>
     <l n="51">che contra battezzati combattesse;</l>
    </lg>
    <lg n="18">
     <l n="52">né ch'io fossi figura di sigillo</l>
     <l n="53">a privilegi venduti e mendaci,</l>
     <l n="54">ond'io sovente arrosso e disfavillo.</l>
    </lg>
    <lg n="19">
     <l n="55">In vesta di pastor lupi rapaci</l>
     <l n="56">si veggion di qua sù per tutti i paschi:</l>
     <l n="57">o difesa di Dio, perché pur giaci?</l>
    </lg>
    <lg n="20">
     <l n="58">Del sangue nostro Caorsini e Guaschi</l>
     <l n="59">s'apparecchian di bere: o buon principio,</l>
     <l n="60">a che vil fine convien che tu caschi!</l>
    </lg>
    <lg n="21">
     <l n="61">Ma l'alta provedenza, che con Scipio</l>
     <l n="62">difese a Roma la gloria del mondo,</l>
     <l n="63">soccorrà tosto, sì com'io concipio;</l>
    </lg>
    <lg n="22">
     <l n="64">e tu, figliuol, che per lo mortal pondo</l>
     <l n="65">ancor giù tornerai, apri la bocca,</l>
     <l n="66">e non asconder quel ch'io non ascondo".</l>
    </lg>
    <lg n="23">
     <l n="67">Sì come di vapor gelati fiocca</l>
     <l n="68">in giuso l'aere nostro, quando 'l corno</l>
     <l n="69">de la capra del ciel col sol si tocca,</l>
    </lg>
    <lg n="24">
     <l n="70">in sù vid'io così l'etera addorno</l>
     <l n="71">farsi e fioccar di vapor trïunfanti</l>
     <l n="72">che fatto avien con noi quivi soggiorno.</l>
    </lg>
    <lg n="25">
     <l n="73">Lo viso mio seguiva i suoi sembianti,</l>
     <l n="74">e seguì fin che 'l mezzo, per lo molto,</l>
     <l n="75">li tolse il trapassar del più avanti.</l>
    </lg>
    <lg n="26">
     <l n="76">Onde la donna, che mi vide assolto</l>
     <l n="77">de l'attendere in sù, mi disse: "Adima</l>
     <l n="78">il viso e guarda come tu se' vòlto".</l>
    </lg>
    <lg n="27">
     <l n="79">Da l'ora ch'ïo avea guardato prima</l>
     <l n="80">i' vidi mosso me per tutto l'arco</l>
     <l n="81">che fa dal mezzo al fine il primo clima;</l>
    </lg>
    <lg n="28">
     <l n="82">sì ch'io vedea di là da Gade il varco</l>
     <l n="83">folle d'Ulisse, e di qua presso il lito</l>
     <l n="84">nel qual si fece Europa dolce carco.</l>
    </lg>
    <lg n="29">
     <l n="85">E più mi fora discoverto il sito</l>
     <l n="86">di questa aiuola; ma 'l sol procedea</l>
     <l n="87">sotto i mie' piedi un segno e più partito.</l>
    </lg>
    <lg n="30">
     <l n="88">La mente innamorata, che donnea</l>
     <l n="89">con la mia donna sempre, di ridure</l>
     <l n="90">ad essa li occhi più che mai ardea;</l>
    </lg>
    <lg n="31">
     <l n="91">e se natura o arte fé pasture</l>
     <l n="92">da pigliare occhi, per aver la mente,</l>
     <l n="93">in carne umana o ne le sue pitture,</l>
    </lg>
    <lg n="32">
     <l n="94">tutte adunate, parrebber nïente</l>
     <l n="95">ver' lo piacer divin che mi refulse,</l>
     <l n="96">quando mi volsi al suo viso ridente.</l>
    </lg>
    <lg n="33">
     <l n="97">E la virtù che lo sguardo m'indulse,</l>
     <l n="98">del bel nido di Leda mi divelse</l>
     <l n="99">e nel ciel velocissimo m'impulse.</l>
    </lg>
    <lg n="34">
     <l n="100">Le parti sue vivissime ed eccelse</l>
     <l n="101">sì uniforme son, ch'i' non so dire</l>
     <l n="102">qual Bëatrice per loco mi scelse.</l>
    </lg>
    <lg n="35">
     <l n="103">Ma ella, che vedëa 'l mio disire,</l>
     <l n="104">incominciò, ridendo tanto lieta,</l>
     <l n="105">che Dio parea nel suo volto gioire:</l>
    </lg>
    <lg n="36">
     <l n="106">"La natura del mondo, che quïeta</l>
     <l n="107">il mezzo e tutto l'altro intorno move,</l>
     <l n="108">quinci comincia come da sua meta;</l>
    </lg>
    <lg n="37">
     <l n="109">e questo cielo non ha altro dove</l>
     <l n="110">che la mente divina, in che s'accende</l>
     <l n="111">l'amor che 'l volge e la virtù ch'ei piove.</l>
    </lg>
    <lg n="38">
     <l n="112">Luce e amor d'un cerchio lui comprende,</l>
     <l n="113">sì come questo li altri; e quel precinto</l>
     <l n="114">colui che 'l cinge solamente intende.</l>
    </lg>
    <lg n="39">
     <l n="115">Non è suo moto per altro distinto,</l>
     <l n="116">ma li altri son mensurati da questo,</l>
     <l n="117">sì come diece da mezzo e da quinto;</l>
    </lg>
    <lg n="40">
     <l n="118">e come il tempo tegna in cotal testo</l>
     <l n="119">le sue radici e ne li altri le fronde,</l>
     <l n="120">omai a te può esser manifesto.</l>
    </lg>
    <lg n="41">
     <l n="121">Oh cupidigia che i mortali affonde</l>
     <l n="122">sì sotto te, che nessuno ha podere</l>
     <l n="123">di trarre li occhi fuor de le tue onde!</l>
    </lg>
    <lg n="42">
     <l n="124">Ben fiorisce ne li uomini il volere;</l>
     <l n="125">ma la pioggia continüa converte</l>
     <l n="126">in bozzacchioni le sosine vere.</l>
    </lg>
    <lg n="43">
     <l n="127">Fede e innocenza son reperte</l>
     <l n="128">solo ne' parvoletti; poi ciascuna</l>
     <l n="129">pria fugge che le guance sian coperte.</l>
    </lg>
    <lg n="44">
     <l n="130">Tale, balbuzïendo ancor, digiuna,</l>
     <l n="131">che poi divora, con la lingua sciolta,</l>
     <l n="132">qualunque cibo per qualunque luna;</l>
    </lg>
    <lg n="45">
     <l n="133">e tal, balbuzïendo, ama e ascolta</l>
     <l n="134">la madre sua, che, con loquela intera,</l>
     <l n="135">disïa poi di vederla sepolta.</l>
    </lg>
    <lg n="46">
     <l n="136">Così si fa la pelle bianca nera</l>
     <l n="137">nel primo aspetto de la bella figlia</l>
     <l n="138">di quel ch'apporta mane e lascia sera.</l>
    </lg>
    <lg n="47">
     <l n="139">Tu, perché non ti facci maraviglia,</l>
     <l n="140">pensa che 'n terra non è chi governi;</l>
     <l n="141">onde sì svïa l'umana famiglia.</l>
    </lg>
    <lg n="48">
     <l n="142">Ma prima che gennaio tutto si sverni</l>
     <l n="143">per la centesma ch'è là giù negletta,</l>
     <l n="144">raggeran sì questi cerchi superni,</l>
    </lg>
    <lg n="49">
     <l n="145">che la fortuna che tanto s'aspetta,</l>
     <l n="146">le poppe volgerà u' son le prore,</l>
     <l n="147">sì che la classe correrà diretta;</l>
    </lg>
    <lg n="50">
     <l n="148">e vero frutto verrà dopo 'l fiore".</l>
    </lg>
   </lg>
  </body>
 </text>
</TEI>