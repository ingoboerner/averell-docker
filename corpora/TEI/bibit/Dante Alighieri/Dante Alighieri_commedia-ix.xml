<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - IX</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - IX</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - IX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da poi che Carlo tuo, bella Clemenza,</l>
     <l n="2">m'ebbe chiarito, mi narrò li 'nganni</l>
     <l n="3">che ricever dovea la sua semenza;</l>
    </lg>
    <lg n="2">
     <l n="4">ma disse: "Taci e lascia muover li anni";</l>
     <l n="5">sì ch'io non posso dir se non che pianto</l>
     <l n="6">giusto verrà di retro ai vostri danni.</l>
    </lg>
    <lg n="3">
     <l n="7">E già la vita di quel lume santo</l>
     <l n="8">rivolta s'era al Sol che la rïempie</l>
     <l n="9">come quel ben ch'a ogne cosa è tanto.</l>
    </lg>
    <lg n="4">
     <l n="10">Ahi anime ingannate e fatture empie,</l>
     <l n="11">che da sì fatto ben torcete i cuori,</l>
     <l n="12">drizzando in vanità le vostre tempie!</l>
    </lg>
    <lg n="5">
     <l n="13">Ed ecco un altro di quelli splendori</l>
     <l n="14">ver' me si fece, e 'l suo voler piacermi</l>
     <l n="15">significava nel chiarir di fori.</l>
    </lg>
    <lg n="6">
     <l n="16">Li occhi di Bëatrice, ch'eran fermi</l>
     <l n="17">sovra me, come pria, di caro assenso</l>
     <l n="18">al mio disio certificato fermi.</l>
    </lg>
    <lg n="7">
     <l n="19">"Deh, metti al mio voler tosto compenso,</l>
     <l n="20">beato spirto", dissi, "e fammi prova</l>
     <l n="21">ch'i' possa in te refletter quel ch'io penso!".</l>
    </lg>
    <lg n="8">
     <l n="22">Onde la luce che m'era ancor nova,</l>
     <l n="23">del suo profondo, ond'ella pria cantava,</l>
     <l n="24">seguette come a cui di ben far giova:</l>
    </lg>
    <lg n="9">
     <l n="25">"In quella parte de la terra prava</l>
     <l n="26">italica che siede tra Rïalto</l>
     <l n="27">e le fontane di Brenta e di Piava,</l>
    </lg>
    <lg n="10">
     <l n="28">si leva un colle, e non surge molt'alto,</l>
     <l n="29">là onde scese già una facella</l>
     <l n="30">che fece a la contrada un grande assalto.</l>
    </lg>
    <lg n="11">
     <l n="31">D'una radice nacqui e io ed ella:</l>
     <l n="32">Cunizza fui chiamata, e qui refulgo</l>
     <l n="33">perché mi vinse il lume d'esta stella;</l>
    </lg>
    <lg n="12">
     <l n="34">ma lietamente a me medesma indulgo</l>
     <l n="35">la cagion di mia sorte, e non mi noia;</l>
     <l n="36">che parria forse forte al vostro vulgo.</l>
    </lg>
    <lg n="13">
     <l n="37">Di questa luculenta e cara gioia</l>
     <l n="38">del nostro cielo che più m'è propinqua,</l>
     <l n="39">grande fama rimase; e pria che moia,</l>
    </lg>
    <lg n="14">
     <l n="40">questo centesimo anno ancor s'incinqua:</l>
     <l n="41">vedi se far si dee l'omo eccellente,</l>
     <l n="42">sì ch'altra vita la prima relinqua.</l>
    </lg>
    <lg n="15">
     <l n="43">E ciò non pensa la turba presente</l>
     <l n="44">che Tagliamento e Adice richiude,</l>
     <l n="45">né per esser battuta ancor si pente;</l>
    </lg>
    <lg n="16">
     <l n="46">ma tosto fia che Padova al palude</l>
     <l n="47">cangerà l'acqua che Vincenza bagna,</l>
     <l n="48">per essere al dover le genti crude;</l>
    </lg>
    <lg n="17">
     <l n="49">e dove Sile e Cagnan s'accompagna,</l>
     <l n="50">tal signoreggia e va con la testa alta,</l>
     <l n="51">che già per lui carpir si fa la ragna.</l>
    </lg>
    <lg n="18">
     <l n="52">Piangerà Feltro ancora la difalta</l>
     <l n="53">de l'empio suo pastor, che sarà sconcia</l>
     <l n="54">sì, che per simil non s'entrò in malta.</l>
    </lg>
    <lg n="19">
     <l n="55">Troppo sarebbe larga la bigoncia</l>
     <l n="56">che ricevesse il sangue ferrarese,</l>
     <l n="57">e stanco chi 'l pesasse a oncia a oncia,</l>
    </lg>
    <lg n="20">
     <l n="58">che donerà questo prete cortese</l>
     <l n="59">per mostrarsi di parte; e cotai doni</l>
     <l n="60">conformi fieno al viver del paese.</l>
    </lg>
    <lg n="21">
     <l n="61">Sù sono specchi, voi dicete Troni,</l>
     <l n="62">onde refulge a noi Dio giudicante;</l>
     <l n="63">sì che questi parlar ne paion buoni".</l>
    </lg>
    <lg n="22">
     <l n="64">Qui si tacette; e fecemi sembiante</l>
     <l n="65">che fosse ad altro volta, per la rota</l>
     <l n="66">in che si mise com'era davante.</l>
    </lg>
    <lg n="23">
     <l n="67">L'altra letizia, che m'era già nota</l>
     <l n="68">per cara cosa, mi si fece in vista</l>
     <l n="69">qual fin balasso in che lo sol percuota.</l>
    </lg>
    <lg n="24">
     <l n="70">Per letiziar là sù fulgor s'acquista,</l>
     <l n="71">sì come riso qui; ma giù s'abbuia</l>
     <l n="72">l'ombra di fuor, come la mente è trista.</l>
    </lg>
    <lg n="25">
     <l n="73">"Dio vede tutto, e tuo veder s'inluia",</l>
     <l n="74">diss'io, "beato spirto, sì che nulla</l>
     <l n="75">voglia di sé a te puot'esser fuia.</l>
    </lg>
    <lg n="26">
     <l n="76">Dunque la voce tua, che 'l ciel trastulla</l>
     <l n="77">sempre col canto di quei fuochi pii</l>
     <l n="78">che di sei ali facen la coculla,</l>
    </lg>
    <lg n="27">
     <l n="79">perché non satisface a' miei disii?</l>
     <l n="80">Già non attendere' io tua dimanda,</l>
     <l n="81">s'io m'intuassi, come tu t'inmii".</l>
    </lg>
    <lg n="28">
     <l n="82">"La maggior valle in che l'acqua si spanda",</l>
     <l n="83">incominciaro allor le sue parole,</l>
     <l n="84">"fuor di quel mar che la terra inghirlanda,</l>
    </lg>
    <lg n="29">
     <l n="85">tra ' discordanti liti contra 'l sole</l>
     <l n="86">tanto sen va, che fa meridïano</l>
     <l n="87">là dove l'orizzonte pria far suole.</l>
    </lg>
    <lg n="30">
     <l n="88">Di quella valle fu' io litorano</l>
     <l n="89">tra Ebro e Macra, che per cammin corto</l>
     <l n="90">parte lo Genovese dal Toscano.</l>
    </lg>
    <lg n="31">
     <l n="91">Ad un occaso quasi e ad un orto</l>
     <l n="92">Buggea siede e la terra ond'io fui,</l>
     <l n="93">che fé del sangue suo già caldo il porto.</l>
    </lg>
    <lg n="32">
     <l n="94">Folco mi disse quella gente a cui</l>
     <l n="95">fu noto il nome mio; e questo cielo</l>
     <l n="96">di me s'imprenta, com'io fe' di lui;</l>
    </lg>
    <lg n="33">
     <l n="97">ché più non arse la figlia di Belo,</l>
     <l n="98">noiando e a Sicheo e a Creusa,</l>
     <l n="99">di me, infin che si convenne al pelo;</l>
    </lg>
    <lg n="34">
     <l n="100">né quella Rodopëa che delusa</l>
     <l n="101">fu da Demofoonte, né Alcide</l>
     <l n="102">quando Iole nel core ebbe rinchiusa.</l>
    </lg>
    <lg n="35">
     <l n="103">Non però qui si pente, ma si ride,</l>
     <l n="104">non de la colpa, ch'a mente non torna,</l>
     <l n="105">ma del valor ch'ordinò e provide.</l>
    </lg>
    <lg n="36">
     <l n="106">Qui si rimira ne l'arte ch'addorna</l>
     <l n="107">cotanto affetto, e discernesi 'l bene</l>
     <l n="108">per che 'l mondo di sù quel di giù torna.</l>
    </lg>
    <lg n="37">
     <l n="109">Ma perché tutte le tue voglie piene</l>
     <l n="110">ten porti che son nate in questa spera,</l>
     <l n="111">procedere ancor oltre mi convene.</l>
    </lg>
    <lg n="38">
     <l n="112">Tu vuo' saper chi è in questa lumera</l>
     <l n="113">che qui appresso me così scintilla</l>
     <l n="114">come raggio di sole in acqua mera.</l>
    </lg>
    <lg n="39">
     <l n="115">Or sappi che là entro si tranquilla</l>
     <l n="116">Raab; e a nostr'ordine congiunta,</l>
     <l n="117">di lei nel sommo grado si sigilla.</l>
    </lg>
    <lg n="40">
     <l n="118">Da questo cielo, in cui l'ombra s'appunta</l>
     <l n="119">che 'l vostro mondo face, pria ch'altr'alma</l>
     <l n="120">del trïunfo di Cristo fu assunta.</l>
    </lg>
    <lg n="41">
     <l n="121">Ben si convenne lei lasciar per palma</l>
     <l n="122">in alcun cielo de l'alta vittoria</l>
     <l n="123">che s'acquistò con l'una e l'altra palma,</l>
    </lg>
    <lg n="42">
     <l n="124">perch'ella favorò la prima gloria</l>
     <l n="125">di Iosüè in su la Terra Santa,</l>
     <l n="126">che poco tocca al papa la memoria.</l>
    </lg>
    <lg n="43">
     <l n="127">La tua città, che di colui è pianta</l>
     <l n="128">che pria volse le spalle al suo fattore</l>
     <l n="129">e di cui è la 'nvidia tanto pianta,</l>
    </lg>
    <lg n="44">
     <l n="130">produce e spande il maladetto fiore</l>
     <l n="131">c'ha disvïate le pecore e li agni,</l>
     <l n="132">però che fatto ha lupo del pastore.</l>
    </lg>
    <lg n="45">
     <l n="133">Per questo l'Evangelio e i dottor magni</l>
     <l n="134">son derelitti, e solo ai Decretali</l>
     <l n="135">si studia, sì che pare a' lor vivagni.</l>
    </lg>
    <lg n="46">
     <l n="136">A questo intende il papa e ' cardinali;</l>
     <l n="137">non vanno i lor pensieri a Nazarette,</l>
     <l n="138">là dove Gabrïello aperse l'ali.</l>
    </lg>
    <lg n="47">
     <l n="139">Ma Vaticano e l'altre parti elette</l>
     <l n="140">di Roma che son state cimitero</l>
     <l n="141">a la milizia che Pietro seguette,</l>
    </lg>
    <lg n="48">
     <l n="142">tosto libere fien de l'avoltero".</l>
    </lg>
   </lg>
  </body>
 </text>
</TEI>