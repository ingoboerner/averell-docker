<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XII</title>
    <author>Dante Alighieri</author>
   </titleStmt>
   <extent>
    <measure unit="stanza">49</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sì tosto come l'ultima parola</l>
     <l n="2">la benedetta fiamma per dir tolse,</l>
     <l n="3">a rotar cominciò la santa mola;</l>
    </lg>
    <lg n="2">
     <l n="4">e nel suo giro tutta non si volse</l>
     <l n="5">prima ch'un'altra di cerchio la chiuse,</l>
     <l n="6">e moto a moto e canto a canto colse;</l>
    </lg>
    <lg n="3">
     <l n="7">canto che tanto vince nostre muse,</l>
     <l n="8">nostre serene in quelle dolci tube,</l>
     <l n="9">quanto primo splendor quel ch'e' refuse.</l>
    </lg>
    <lg n="4">
     <l n="10">Come si volgon per tenera nube</l>
     <l n="11">due archi paralelli e concolori,</l>
     <l n="12">quando Iunone a sua ancella iube,</l>
    </lg>
    <lg n="5">
     <l n="13">nascendo di quel d'entro quel di fori,</l>
     <l n="14">a guisa del parlar di quella vaga</l>
     <l n="15">ch'amor consunse come sol vapori;</l>
    </lg>
    <lg n="6">
     <l n="16">e fanno qui la gente esser presaga,</l>
     <l n="17">per lo patto che Dio con Noè puose,</l>
     <l n="18">del mondo che già mai più non s'allaga:</l>
    </lg>
    <lg n="7">
     <l n="19">così di quelle sempiterne rose</l>
     <l n="20">volgiensi circa noi le due ghirlande,</l>
     <l n="21">e sì l'estrema a l'intima rispuose.</l>
    </lg>
    <lg n="8">
     <l n="22">Poi che 'l tripudio e l'altra festa grande,</l>
     <l n="23">sì del cantare e sì del fiammeggiarsi</l>
     <l n="24">luce con luce gaudïose e blande,</l>
    </lg>
    <lg n="9">
     <l n="25">insieme a punto e a voler quetarsi,</l>
     <l n="26">pur come li occhi ch'al piacer che i move</l>
     <l n="27">conviene insieme chiudere e levarsi;</l>
    </lg>
    <lg n="10">
     <l n="28">del cor de l'una de le luci nove</l>
     <l n="29">si mosse voce, che l'ago a la stella</l>
     <l n="30">parer mi fece in volgermi al suo dove;</l>
    </lg>
    <lg n="11">
     <l n="31">e cominciò: "L'amor che mi fa bella</l>
     <l n="32">mi tragge a ragionar de l'altro duca</l>
     <l n="33">per cui del mio sì ben ci si favella.</l>
    </lg>
    <lg n="12">
     <l n="34">Degno è che, dov'è l'un, l'altro s'induca:</l>
     <l n="35">sì che, com'elli ad una militaro,</l>
     <l n="36">così la gloria loro insieme luca.</l>
    </lg>
    <lg n="13">
     <l n="37">L'essercito di Cristo, che sì caro</l>
     <l n="38">costò a rïarmar, dietro a la 'nsegna</l>
     <l n="39">si movea tardo, sospeccioso e raro,</l>
    </lg>
    <lg n="14">
     <l n="40">quando lo 'mperador che sempre regna</l>
     <l n="41">provide a la milizia, ch'era in forse,</l>
     <l n="42">per sola grazia, non per esser degna;</l>
    </lg>
    <lg n="15">
     <l n="43">e, come è detto, a sua sposa soccorse</l>
     <l n="44">con due campioni, al cui fare, al cui dire</l>
     <l n="45">lo popol disvïato si raccorse.</l>
    </lg>
    <lg n="16">
     <l n="46">In quella parte ove surge ad aprire</l>
     <l n="47">Zefiro dolce le novelle fronde</l>
     <l n="48">di che si vede Europa rivestire,</l>
    </lg>
    <lg n="17">
     <l n="49">non molto lungi al percuoter de l'onde</l>
     <l n="50">dietro a le quali, per la lunga foga,</l>
     <l n="51">lo sol talvolta ad ogne uom si nasconde,</l>
    </lg>
    <lg n="18">
     <l n="52">siede la fortunata Calaroga</l>
     <l n="53">sotto la protezion del grande scudo</l>
     <l n="54">in che soggiace il leone e soggioga:</l>
    </lg>
    <lg n="19">
     <l n="55">dentro vi nacque l'amoroso drudo</l>
     <l n="56">de la fede cristiana, il santo atleta</l>
     <l n="57">benigno a' suoi e a' nemici crudo;</l>
    </lg>
    <lg n="20">
     <l n="58">e come fu creata, fu repleta</l>
     <l n="59">sì la sua mente di viva vertute,</l>
     <l n="60">che, ne la madre, lei fece profeta.</l>
    </lg>
    <lg n="21">
     <l n="61">Poi che le sponsalizie fuor compiute</l>
     <l n="62">al sacro fonte intra lui e la Fede,</l>
     <l n="63">u' si dotar di mutüa salute,</l>
    </lg>
    <lg n="22">
     <l n="64">la donna che per lui l'assenso diede,</l>
     <l n="65">vide nel sonno il mirabile frutto</l>
     <l n="66">ch'uscir dovea di lui e de le rede;</l>
    </lg>
    <lg n="23">
     <l n="67">e perché fosse qual era in costrutto,</l>
     <l n="68">quinci si mosse spirito a nomarlo</l>
     <l n="69">del possessivo di cui era tutto.</l>
    </lg>
    <lg n="24">
     <l n="70">Domenico fu detto; e io ne parlo</l>
     <l n="71">sì come de l'agricola che Cristo</l>
     <l n="72">elesse a l'orto suo per aiutarlo.</l>
    </lg>
    <lg n="25">
     <l n="73">Ben parve messo e famigliar di Cristo:</l>
     <l n="74">che 'l primo amor che 'n lui fu manifesto,</l>
     <l n="75">fu al primo consiglio che diè Cristo.</l>
    </lg>
    <lg n="26">
     <l n="76">Spesse fïate fu tacito e desto</l>
     <l n="77">trovato in terra da la sua nutrice,</l>
     <l n="78">come dicesse: "Io son venuto a questo".</l>
    </lg>
    <lg n="27">
     <l n="79">Oh padre suo veramente Felice!</l>
     <l n="80">oh madre sua veramente Giovanna,</l>
     <l n="81">se, interpretata, val come si dice!</l>
    </lg>
    <lg n="28">
     <l n="82">Non per lo mondo, per cui mo s'affanna</l>
     <l n="83">di retro ad Ostïense e a Taddeo,</l>
     <l n="84">ma per amor de la verace manna</l>
    </lg>
    <lg n="29">
     <l n="85">in picciol tempo gran dottor si feo;</l>
     <l n="86">tal che si mise a circüir la vigna</l>
     <l n="87">che tosto imbianca, se 'l vignaio è reo.</l>
    </lg>
    <lg n="30">
     <l n="88">E a la sedia che fu già benigna</l>
     <l n="89">più a' poveri giusti, non per lei,</l>
     <l n="90">ma per colui che siede, che traligna,</l>
    </lg>
    <lg n="31">
     <l n="91">non dispensare o due o tre per sei,</l>
     <l n="92">non la fortuna di prima vacante,</l>
     <l n="93">non decimas, quae sunt pauperum Dei,</l>
    </lg>
    <lg n="32">
     <l n="94">addimandò, ma contro al mondo errante</l>
     <l n="95">licenza di combatter per lo seme</l>
     <l n="96">del qual ti fascian ventiquattro piante.</l>
    </lg>
    <lg n="33">
     <l n="97">Poi, con dottrina e con volere insieme,</l>
     <l n="98">con l'officio appostolico si mosse</l>
     <l n="99">quasi torrente ch'alta vena preme;</l>
    </lg>
    <lg n="34">
     <l n="100">e ne li sterpi eretici percosse</l>
     <l n="101">l'impeto suo, più vivamente quivi</l>
     <l n="102">dove le resistenze eran più grosse.</l>
    </lg>
    <lg n="35">
     <l n="103">Di lui si fecer poi diversi rivi</l>
     <l n="104">onde l'orto catolico si riga,</l>
     <l n="105">sì che i suoi arbuscelli stan più vivi.</l>
    </lg>
    <lg n="36">
     <l n="106">Se tal fu l'una rota de la biga</l>
     <l n="107">in che la Santa Chiesa si difese</l>
     <l n="108">e vinse in campo la sua civil briga,</l>
    </lg>
    <lg n="37">
     <l n="109">ben ti dovrebbe assai esser palese</l>
     <l n="110">l'eccellenza de l'altra, di cui Tomma</l>
     <l n="111">dinanzi al mio venir fu sì cortese.</l>
    </lg>
    <lg n="38">
     <l n="112">Ma l'orbita che fé la parte somma</l>
     <l n="113">di sua circunferenza, è derelitta,</l>
     <l n="114">sì ch'è la muffa dov'era la gromma.</l>
    </lg>
    <lg n="39">
     <l n="115">La sua famiglia, che si mosse dritta</l>
     <l n="116">coi piedi a le sue orme, è tanto volta,</l>
     <l n="117">che quel dinanzi a quel di retro gitta;</l>
    </lg>
    <lg n="40">
     <l n="118">e tosto si vedrà de la ricolta</l>
     <l n="119">de la mala coltura, quando il loglio</l>
     <l n="120">si lagnerà che l'arca li sia tolta.</l>
    </lg>
    <lg n="41">
     <l n="121">Ben dico, chi cercasse a foglio a foglio</l>
     <l n="122">nostro volume, ancor troveria carta</l>
     <l n="123">u' leggerebbe "I' mi son quel ch'i' soglio";</l>
    </lg>
    <lg n="42">
     <l n="124">ma non fia da Casal né d'Acquasparta,</l>
     <l n="125">là onde vegnon tali a la scrittura,</l>
     <l n="126">ch'uno la fugge e altro la coarta.</l>
    </lg>
    <lg n="43">
     <l n="127">Io son la vita di Bonaventura</l>
     <l n="128">da Bagnoregio, che ne' grandi offici</l>
     <l n="129">sempre pospuosi la sinistra cura.</l>
    </lg>
    <lg n="44">
     <l n="130">Illuminato e Augustin son quici,</l>
     <l n="131">che fuor de' primi scalzi poverelli</l>
     <l n="132">che nel capestro a Dio si fero amici.</l>
    </lg>
    <lg n="45">
     <l n="133">Ugo da San Vittore è qui con elli,</l>
     <l n="134">e Pietro Mangiadore e Pietro Spano,</l>
     <l n="135">lo qual giù luce in dodici libelli;</l>
    </lg>
    <lg n="46">
     <l n="136">Natàn profeta e 'l metropolitano</l>
     <l n="137">Crisostomo e Anselmo e quel Donato</l>
     <l n="138">ch'a la prim'arte degnò porre mano.</l>
    </lg>
    <lg n="47">
     <l n="139">Rabano è qui, e lucemi dallato</l>
     <l n="140">il calavrese abate Giovacchino</l>
     <l n="141">di spirito profetico dotato.</l>
    </lg>
    <lg n="48">
     <l n="142">Ad inveggiar cotanto paladino</l>
     <l n="143">mi mosse l'infiammata cortesia</l>
     <l n="144">di fra Tommaso e 'l discreto latino;</l>
    </lg>
    <lg n="49">
     <l n="145">e mosse meco questa compagnia".</l>
    </lg>
   </lg>
  </body>
 </text>
</TEI>