<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XVI</title>
    <author>Dante Alighieri</author>
   </titleStmt>
   <extent>
    <measure unit="stanza">52</measure>
    <measure unit="line">154</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XVI</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O poca nostra nobiltà di sangue,</l>
     <l n="2">se glorïar di te la gente fai</l>
     <l n="3">qua giù dove l'affetto nostro langue,</l>
    </lg>
    <lg n="2">
     <l n="4">mirabil cosa non mi sarà mai:</l>
     <l n="5">ché là dove appetito non si torce,</l>
     <l n="6">dico nel cielo, io me ne gloriai.</l>
    </lg>
    <lg n="3">
     <l n="7">Ben se' tu manto che tosto raccorce:</l>
     <l n="8">sì che, se non s'appon di dì in die,</l>
     <l n="9">lo tempo va dintorno con le force.</l>
    </lg>
    <lg n="4">
     <l n="10">Dal "voi" che prima a Roma s'offerie,</l>
     <l n="11">in che la sua famiglia men persevra,</l>
     <l n="12">ricominciaron le parole mie;</l>
    </lg>
    <lg n="5">
     <l n="13">onde Beatrice, ch'era un poco scevra,</l>
     <l n="14">ridendo, parve quella che tossio</l>
     <l n="15">al primo fallo scritto di Ginevra.</l>
    </lg>
    <lg n="6">
     <l n="16">Io cominciai: "Voi siete il padre mio;</l>
     <l n="17">voi mi date a parlar tutta baldezza;</l>
     <l n="18">voi mi levate sì, ch'i' son più ch'io.</l>
    </lg>
    <lg n="7">
     <l n="19">Per tanti rivi s'empie d'allegrezza</l>
     <l n="20">la mente mia, che di sé fa letizia</l>
     <l n="21">perché può sostener che non si spezza.</l>
    </lg>
    <lg n="8">
     <l n="22">Ditemi dunque, cara mia primizia,</l>
     <l n="23">quai fuor li vostri antichi e quai fuor li anni</l>
     <l n="24">che si segnaro in vostra püerizia;</l>
    </lg>
    <lg n="9">
     <l n="25">ditemi de l'ovil di San Giovanni</l>
     <l n="26">quanto era allora, e chi eran le genti</l>
     <l n="27">tra esso degne di più alti scanni".</l>
    </lg>
    <lg n="10">
     <l n="28">Come s'avviva a lo spirar d'i venti</l>
     <l n="29">carbone in fiamma, così vid'io quella</l>
     <l n="30">luce risplendere a' miei blandimenti;</l>
    </lg>
    <lg n="11">
     <l n="31">e come a li occhi miei si fé più bella,</l>
     <l n="32">così con voce più dolce e soave,</l>
     <l n="33">ma non con questa moderna favella,</l>
    </lg>
    <lg n="12">
     <l n="34">dissemi: "Da quel dì che fu detto "Ave" </l>
     <l n="35">al parto in che mia madre, ch'è or santa,</l>
     <l n="36">s'allevïò di me ond'era grave,</l>
    </lg>
    <lg n="13">
     <l n="37">al suo Leon cinquecento cinquanta</l>
     <l n="38">e trenta fiate venne questo foco</l>
     <l n="39">a rinfiammarsi sotto la sua pianta.</l>
    </lg>
    <lg n="14">
     <l n="40">Li antichi miei e io nacqui nel loco</l>
     <l n="41">dove si truova pria l'ultimo sesto</l>
     <l n="42">da quei che corre il vostro annüal gioco.</l>
    </lg>
    <lg n="15">
     <l n="43">Basti d'i miei maggiori udirne questo:</l>
     <l n="44">chi ei si fosser e onde venner quivi,</l>
     <l n="45">più è tacer che ragionare onesto.</l>
    </lg>
    <lg n="16">
     <l n="46">Tutti color ch'a quel tempo eran ivi</l>
     <l n="47">da poter arme tra Marte e 'l Batista,</l>
     <l n="48">eran il quinto di quei ch'or son vivi.</l>
    </lg>
    <lg n="17">
     <l n="49">Ma la cittadinanza, ch'è or mista</l>
     <l n="50">di Campi, di Certaldo e di Fegghine,</l>
     <l n="51">pura vediesi ne l'ultimo artista.</l>
    </lg>
    <lg n="18">
     <l n="52">Oh quanto fora meglio esser vicine</l>
     <l n="53">quelle genti ch'io dico, e al Galluzzo</l>
     <l n="54">e a Trespiano aver vostro confine,</l>
    </lg>
    <lg n="19">
     <l n="55">che averle dentro e sostener lo puzzo</l>
     <l n="56">del villan d'Aguglion, di quel da Signa,</l>
     <l n="57">che già per barattare ha l'occhio aguzzo!</l>
    </lg>
    <lg n="20">
     <l n="58">Se la gente ch'al mondo più traligna</l>
     <l n="59">non fosse stata a Cesare noverca,</l>
     <l n="60">ma come madre a suo figlio benigna,</l>
    </lg>
    <lg n="21">
     <l n="61">tal fatto è fiorentino e cambia e merca,</l>
     <l n="62">che si sarebbe vòlto a Simifonti,</l>
     <l n="63">là dove andava l'avolo a la cerca;</l>
    </lg>
    <lg n="22">
     <l n="64">sariesi Montemurlo ancor de' Conti;</l>
     <l n="65">sarieno i Cerchi nel piovier d'Acone,</l>
     <l n="66">e forse in Valdigrieve i Buondelmonti.</l>
    </lg>
    <lg n="23">
     <l n="67">Sempre la confusion de le persone</l>
     <l n="68">principio fu del mal de la cittade,</l>
     <l n="69">come del vostro il cibo che s'appone;</l>
    </lg>
    <lg n="24">
     <l n="70">e cieco toro più avaccio cade</l>
     <l n="71">che cieco agnello; e molte volte taglia</l>
     <l n="72">più e meglio una che le cinque spade.</l>
    </lg>
    <lg n="25">
     <l n="73">Se tu riguardi Luni e Orbisaglia</l>
     <l n="74">come sono ite, e come se ne vanno</l>
     <l n="75">di retro ad esse Chiusi e Sinigaglia,</l>
    </lg>
    <lg n="26">
     <l n="76">udir come le schiatte si disfanno</l>
     <l n="77">non ti parrà nova cosa né forte,</l>
     <l n="78">poscia che le cittadi termine hanno.</l>
    </lg>
    <lg n="27">
     <l n="79">Le vostre cose tutte hanno lor morte,</l>
     <l n="80">sì come voi; ma celasi in alcuna</l>
     <l n="81">che dura molto, e le vite son corte.</l>
    </lg>
    <lg n="28">
     <l n="82">E come 'l volger del ciel de la luna</l>
     <l n="83">cuopre e discuopre i liti sanza posa,</l>
     <l n="84">così fa di Fiorenza la Fortuna:</l>
    </lg>
    <lg n="29">
     <l n="85">per che non dee parer mirabil cosa</l>
     <l n="86">ciò ch'io dirò de li alti Fiorentini</l>
     <l n="87">onde è la fama nel tempo nascosa.</l>
    </lg>
    <lg n="30">
     <l n="88">Io vidi li Ughi e vidi i Catellini,</l>
     <l n="89">Filippi, Greci, Ormanni e Alberichi,</l>
     <l n="90">già nel calare, illustri cittadini;</l>
    </lg>
    <lg n="31">
     <l n="91">e vidi così grandi come antichi,</l>
     <l n="92">con quel de la Sannella, quel de l'Arca,</l>
     <l n="93">e Soldanieri e Ardinghi e Bostichi.</l>
    </lg>
    <lg n="32">
     <l n="94">Sovra la porta ch'al presente è carca</l>
     <l n="95">di nova fellonia di tanto peso</l>
     <l n="96">che tosto fia iattura de la barca,</l>
    </lg>
    <lg n="33">
     <l n="97">erano i Ravignani, ond'è disceso</l>
     <l n="98">il conte Guido e qualunque del nome</l>
     <l n="99">de l'alto Bellincione ha poscia preso.</l>
    </lg>
    <lg n="34">
     <l n="100">Quel de la Pressa sapeva già come</l>
     <l n="101">regger si vuole, e avea Galigaio</l>
     <l n="102">dorata in casa sua già l'elsa e 'l pome.</l>
    </lg>
    <lg n="35">
     <l n="103">Grand'era già la colonna del Vaio,</l>
     <l n="104">Sacchetti, Giuochi, Fifanti e Barucci</l>
     <l n="105">e Galli e quei ch'arrossan per lo staio.</l>
    </lg>
    <lg n="36">
     <l n="106">Lo ceppo di che nacquero i Calfucci</l>
     <l n="107">era già grande, e già eran tratti</l>
     <l n="108">a le curule Sizii e Arrigucci.</l>
    </lg>
    <lg n="37">
     <l n="109">Oh quali io vidi quei che son disfatti</l>
     <l n="110">per lor superbia! e le palle de l'oro</l>
     <l n="111">fiorian Fiorenza in tutt'i suoi gran fatti.</l>
    </lg>
    <lg n="38">
     <l n="112">Così facieno i padri di coloro</l>
     <l n="113">che, sempre che la vostra chiesa vaca,</l>
     <l n="114">si fanno grassi stando a consistoro.</l>
    </lg>
    <lg n="39">
     <l n="115">L'oltracotata schiatta che s'indraca</l>
     <l n="116">dietro a chi fugge, e a chi mostra 'l dente</l>
     <l n="117">o ver la borsa, com'agnel si placa,</l>
    </lg>
    <lg n="40">
     <l n="118">già venìa sù, ma di picciola gente;</l>
     <l n="119">sì che non piacque ad Ubertin Donato</l>
     <l n="120">che poï il suocero il fé lor parente.</l>
    </lg>
    <lg n="41">
     <l n="121">Già era 'l Caponsacco nel mercato</l>
     <l n="122">disceso giù da Fiesole, e già era</l>
     <l n="123">buon cittadino Giuda e Infangato.</l>
    </lg>
    <lg n="42">
     <l n="124">Io dirò cosa incredibile e vera:</l>
     <l n="125">nel picciol cerchio s'entrava per porta</l>
     <l n="126">che si nomava da quei de la Pera.</l>
    </lg>
    <lg n="43">
     <l n="127">Ciascun che de la bella insegna porta</l>
     <l n="128">del gran barone il cui nome e 'l cui pregio</l>
     <l n="129">la festa di Tommaso riconforta,</l>
    </lg>
    <lg n="44">
     <l n="130">da esso ebbe milizia e privilegio;</l>
     <l n="131">avvegna che con popol si rauni</l>
     <l n="132">oggi colui che la fascia col fregio.</l>
    </lg>
    <lg n="45">
     <l n="133">Già eran Gualterotti e Importuni;</l>
     <l n="134">e ancor saria Borgo più quïeto,</l>
     <l n="135">se di novi vicin fosser digiuni.</l>
    </lg>
    <lg n="46">
     <l n="136">La casa di che nacque il vostro fleto,</l>
     <l n="137">per lo giusto disdegno che v'ha morti</l>
     <l n="138">e puose fine al vostro viver lieto,</l>
    </lg>
    <lg n="47">
     <l n="139">era onorata, essa e suoi consorti:</l>
     <l n="140">o Buondelmonte, quanto mal fuggisti</l>
     <l n="141">le nozze süe per li altrui conforti!</l>
    </lg>
    <lg n="48">
     <l n="142">Molti sarebber lieti, che son tristi,</l>
     <l n="143">se Dio t'avesse conceduto ad Ema</l>
     <l n="144">la prima volta ch'a città venisti.</l>
    </lg>
    <lg n="49">
     <l n="145">Ma conveniesi, a quella pietra scema</l>
     <l n="146">che guarda 'l ponte, che Fiorenza fesse</l>
     <l n="147">vittima ne la sua pace postrema.</l>
    </lg>
    <lg n="50">
     <l n="148">Con queste genti, e con altre con esse,</l>
     <l n="149">vid'io Fiorenza in sì fatto riposo,</l>
     <l n="150">che non avea cagione onde piangesse.</l>
    </lg>
    <lg n="51">
     <l n="151">Con queste genti vid'io glorïoso</l>
     <l n="152">e giusto il popol suo, tanto che 'l giglio</l>
     <l n="153">non era ad asta mai posto a ritroso,</l>
    </lg>
    <lg n="52">
     <l n="154">né per divisïon fatto vermiglio".</l>
    </lg>
   </lg>
  </body>
 </text>
</TEI>