<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe - I</title>
    <author>Dante Alighieri</author>
   </titleStmt>
   <extent>
    <measure unit="stanza">2</measure>
    <measure unit="line">51</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_egloghe-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe - I</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pyeridum vox alma, novis qui cantibus orbem</l>
     <l n="2">mulces letifluum, vitali tollere ramo</l>
     <l n="3">dum cupis, evolvens triplicis confinia sortis</l>
     <l n="4">indita pro meritis animarum–sontibus Orcum,</l>
     <l n="5">astripetis Lethen, epyphebia regna beatis -,</l>
     <l n="6">tanta quid heu semper iactabis seria vulgo,</l>
     <l n="7">et nos pallentes nichil ex te vate legemus?</l>
     <l n="8">Ante quidem cythara pandum delphyna movebis,</l>
     <l n="9">Davus et ambigue Sphyngos problemata solvet,</l>
     <l n="10">Tartareum preceps quam gens ydiota figuret</l>
     <l n="11">et secreta poli vix experata Platoni:</l>
     <l n="12">que tamen in triviis nunquam digesta coaxat</l>
     <l n="13">comicomus nebulo, qui Flaccum pelleret orbe.</l>
     <l n="14">«Non loquor his, ymmo studio callentibus», inquis.</l>
     <l n="15">Carmine sed laico: clerus vulgaria tempnit,</l>
     <l n="16">et si non varient, cum sint ydiomata mille.</l>
     <l n="17">Preterea nullus, quos inter es agmine sextus,</l>
     <l n="18">nec quem consequeris celo, sermone forensi</l>
     <l n="19">descripsit. Quare, censor liberrime vatum,</l>
     <l n="20">fabor, si fandi paulum concedis habenas.</l>
     <l n="21">Nec margaritas profliga prodigus apris,</l>
     <l n="22">nec preme Castalias indigna veste sorores;</l>
     <l n="23">at, precor, ora cie que te distinguere possint</l>
     <l n="24">carmine vatisono, sorti comunis utrique.</l>
     <l n="25">Et iam multa tuis lucem narratibus orant:</l>
     <l n="26">dic age quo petiit Iovis armiger astra volatu,</l>
     <l n="27">dic age quos flores, que lilia fregit arator,</l>
     <l n="28">dic Frigios damas laceratos dente molosso,</l>
     <l n="29">dic Ligurum montes et classes Parthenopeas,</l>
     <l n="30">carmine quo possis Alcide tangere gades</l>
     <l n="31">et quo te refluus relegens mirabitur Hyster,</l>
     <l n="32">et Pharos et quondam regnum te noscet Helysse.</l>
     <l n="33">Si te fama iuvat, parvo te limite septum</l>
     <l n="34">non contentus eris, nec vulgo iudice tolli.</l>
     <l n="35">En ego iam primus, si dignum duxeris esse,</l>
     <l n="36">clericus Aonidum, vocalis verna Maronis,</l>
     <l n="37">promere gimnasiis te delectabor, ovantum</l>
     <l n="38">inclita Peneis redolentem tempora sertis,</l>
     <l n="39">ut prevectus equo sibi plaudit preco sonorus</l>
     <l n="40">festa trophea ducis populo pretendere leto.</l>
     <l n="41">Iam michi bellisonis horrent clangoribus aures:</l>
     <l n="42">quid pater Appenninus hiat? Quid concitat equor</l>
     <l n="43">Tyrrenum Nereus? Quid Mars infrendet utroque?</l>
     <l n="44">Tange chelim, tantos hominum compesce labores.</l>
     <l n="45">Ni canis hec alios a te pendendo poeta,</l>
     <l n="46">omnibus ut solus dicas, indicta manebunt.</l>
    </lg>
    <lg n="2">
     <l n="47">Si tamen Eridani michi spem mediamne dedisti</l>
     <l n="48">quod visare notis me dignareris amicis,</l>
     <l n="49">nec piget enerves numeros legisse priorem</l>
     <l n="50">quos strepit arguto temerarius anser olori,</l>
     <l n="51">respondere velis aut solvere vota, magister.</l>
    </lg>
   </lg>
  </body>
 </text>
</TEI>