<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XIV</title>
    <author>Dante Alighieri</author>
   </titleStmt>
   <extent>
    <measure unit="stanza">47</measure>
    <measure unit="line">139</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XIV</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dal centro al cerchio, e sì dal cerchio al centro</l>
     <l n="2">movesi l'acqua in un ritondo vaso,</l>
     <l n="3">secondo ch'è percossa fuori o dentro:</l>
    </lg>
    <lg n="2">
     <l n="4">ne la mia mente fé sùbito caso</l>
     <l n="5">questo ch'io dico, sì come si tacque</l>
     <l n="6">la glorïosa vita di Tommaso,</l>
    </lg>
    <lg n="3">
     <l n="7">per la similitudine che nacque</l>
     <l n="8">del suo parlare e di quel di Beatrice,</l>
     <l n="9">a cui sì cominciar, dopo lui, piacque:</l>
    </lg>
    <lg n="4">
     <l n="10">"A costui fa mestieri, e nol vi dice</l>
     <l n="11">né con la voce né pensando ancora,</l>
     <l n="12">d'un altro vero andare a la radice.</l>
    </lg>
    <lg n="5">
     <l n="13">Diteli se la luce onde s'infiora</l>
     <l n="14">vostra sustanza, rimarrà con voi</l>
     <l n="15">etternalmente sì com'ell'è ora;</l>
    </lg>
    <lg n="6">
     <l n="16">e se rimane, dite come, poi</l>
     <l n="17">che sarete visibili rifatti,</l>
     <l n="18">esser porà ch'al veder non vi nòi".</l>
    </lg>
    <lg n="7">
     <l n="19">Come, da più letizia pinti e tratti,</l>
     <l n="20">a la fïata quei che vanno a rota</l>
     <l n="21">levan la voce e rallegrano li atti,</l>
    </lg>
    <lg n="8">
     <l n="22">così, a l'orazion pronta e divota,</l>
     <l n="23">li santi cerchi mostrar nova gioia</l>
     <l n="24">nel torneare e ne la mira nota.</l>
    </lg>
    <lg n="9">
     <l n="25">Qual si lamenta perché qui si moia</l>
     <l n="26">per viver colà sù, non vide quive</l>
     <l n="27">lo refrigerio de l'etterna ploia.</l>
    </lg>
    <lg n="10">
     <l n="28">Quell'uno e due e tre che sempre vive</l>
     <l n="29">e regna sempre in tre e 'n due e 'n uno,</l>
     <l n="30">non circunscritto, e tutto circunscrive,</l>
    </lg>
    <lg n="11">
     <l n="31">tre volte era cantato da ciascuno</l>
     <l n="32">di quelli spirti con tal melodia,</l>
     <l n="33">ch'ad ogne merto saria giusto muno.</l>
    </lg>
    <lg n="12">
     <l n="34">E io udi' ne la luce più dia</l>
     <l n="35">del minor cerchio una voce modesta,</l>
     <l n="36">forse qual fu da l'angelo a Maria,</l>
    </lg>
    <lg n="13">
     <l n="37">risponder: "Quanto fia lunga la festa</l>
     <l n="38">di paradiso, tanto il nostro amore</l>
     <l n="39">si raggerà dintorno cotal vesta.</l>
    </lg>
    <lg n="14">
     <l n="40">La sua chiarezza séguita l'ardore;</l>
     <l n="41">l'ardor la visïone, e quella è tanta,</l>
     <l n="42">quant'ha di grazia sovra suo valore.</l>
    </lg>
    <lg n="15">
     <l n="43">Come la carne glorïosa e santa</l>
     <l n="44">fia rivestita, la nostra persona</l>
     <l n="45">più grata fia per esser tutta quanta;</l>
    </lg>
    <lg n="16">
     <l n="46">per che s'accrescerà ciò che ne dona</l>
     <l n="47">di gratüito lume il sommo bene,</l>
     <l n="48">lume ch'a lui veder ne condiziona;</l>
    </lg>
    <lg n="17">
     <l n="49">onde la visïon crescer convene,</l>
     <l n="50">crescer l'ardor che di quella s'accende,</l>
     <l n="51">crescer lo raggio che da esso vene.</l>
    </lg>
    <lg n="18">
     <l n="52">Ma sì come carbon che fiamma rende,</l>
     <l n="53">e per vivo candor quella soverchia,</l>
     <l n="54">sì che la sua parvenza si difende;</l>
    </lg>
    <lg n="19">
     <l n="55">così questo folg¢r che già ne cerchia</l>
     <l n="56">fia vinto in apparenza da la carne</l>
     <l n="57">che tutto dì la terra ricoperchia;</l>
    </lg>
    <lg n="20">
     <l n="58">né potrà tanta luce affaticarne:</l>
     <l n="59">ché li organi del corpo saran forti</l>
     <l n="60">a tutto ciò che potrà dilettarne".</l>
    </lg>
    <lg n="21">
     <l n="61">Tanto mi parver sùbiti e accorti</l>
     <l n="62">e l'uno e l'altro coro a dicer "Amme!",</l>
     <l n="63">che ben mostrar disio d'i corpi morti:</l>
    </lg>
    <lg n="22">
     <l n="64">forse non pur per lor, ma per le mamme,</l>
     <l n="65">per li padri e per li altri che fuor cari</l>
     <l n="66">anzi che fosser sempiterne fiamme.</l>
    </lg>
    <lg n="23">
     <l n="67">Ed ecco intorno, di chiarezza pari,</l>
     <l n="68">nascere un lustro sopra quel che v'era,</l>
     <l n="69">per guisa d'orizzonte che rischiari.</l>
    </lg>
    <lg n="24">
     <l n="70">E sì come al salir di prima sera</l>
     <l n="71">comincian per lo ciel nove parvenze,</l>
     <l n="72">sì che la vista pare e non par vera,</l>
    </lg>
    <lg n="25">
     <l n="73">parvemi lì novelle sussistenze</l>
     <l n="74">cominciare a vedere, e fare un giro</l>
     <l n="75">di fuor da l'altre due circunferenze.</l>
    </lg>
    <lg n="26">
     <l n="76">Oh vero sfavillar del Santo Spiro!</l>
     <l n="77">come si fece sùbito e candente</l>
     <l n="78">a li occhi miei che, vinti, nol soffriro!</l>
    </lg>
    <lg n="27">
     <l n="79">Ma Bëatrice sì bella e ridente</l>
     <l n="80">mi si mostrò, che tra quelle vedute</l>
     <l n="81">si vuol lasciar che non seguir la mente.</l>
    </lg>
    <lg n="28">
     <l n="82">Quindi ripreser li occhi miei virtute</l>
     <l n="83">a rilevarsi; e vidimi translato</l>
     <l n="84">sol con mia donna in più alta salute.</l>
    </lg>
    <lg n="29">
     <l n="85">Ben m'accors'io ch'io era più levato,</l>
     <l n="86">per l'affocato riso de la stella,</l>
     <l n="87">che mi parea più roggio che l'usato.</l>
    </lg>
    <lg n="30">
     <l n="88">Con tutto 'l core e con quella favella</l>
     <l n="89">ch'è una in tutti, a Dio feci olocausto,</l>
     <l n="90">qual conveniesi a la grazia novella.</l>
    </lg>
    <lg n="31">
     <l n="91">E non er'anco del mio petto essausto</l>
     <l n="92">l'ardor del sacrificio, ch'io conobbi</l>
     <l n="93">esso litare stato accetto e fausto;</l>
    </lg>
    <lg n="32">
     <l n="94">ché con tanto lucore e tanto robbi</l>
     <l n="95">m'apparvero splendor dentro a due raggi,</l>
     <l n="96">ch'io dissi: "O Elïòs che sì li addobbi!".</l>
    </lg>
    <lg n="33">
     <l n="97">Come distinta da minori e maggi</l>
     <l n="98">lumi biancheggia tra ' poli del mondo</l>
     <l n="99">Galassia sì, che fa dubbiar ben saggi;</l>
    </lg>
    <lg n="34">
     <l n="100">sì costellati facean nel profondo</l>
     <l n="101">Marte quei raggi il venerabil segno</l>
     <l n="102">che fan giunture di quadranti in tondo.</l>
    </lg>
    <lg n="35">
     <l n="103">Qui vince la memoria mia lo 'ngegno;</l>
     <l n="104">ché quella croce lampeggiava Cristo,</l>
     <l n="105">sì ch'io non so trovare essempro degno;</l>
    </lg>
    <lg n="36">
     <l n="106">ma chi prende sua croce e segue Cristo,</l>
     <l n="107">ancor mi scuserà di quel ch'io lasso,</l>
     <l n="108">vedendo in quell'albor balenar Cristo.</l>
    </lg>
    <lg n="37">
     <l n="109">Di corno in corno e tra la cima e 'l basso</l>
     <l n="110">si movien lumi, scintillando forte</l>
     <l n="111">nel congiugnersi insieme e nel trapasso:</l>
    </lg>
    <lg n="38">
     <l n="112">così si veggion qui diritte e torte,</l>
     <l n="113">veloci e tarde, rinovando vista,</l>
     <l n="114">le minuzie d'i corpi, lunghe e corte,</l>
    </lg>
    <lg n="39">
     <l n="115">moversi per lo raggio onde si lista</l>
     <l n="116">talvolta l'ombra che, per sua difesa,</l>
     <l n="117">la gente con ingegno e arte acquista.</l>
    </lg>
    <lg n="40">
     <l n="118">E come giga e arpa, in tempra tesa</l>
     <l n="119">di molte corde, fa dolce tintinno</l>
     <l n="120">a tal da cui la nota non è intesa,</l>
    </lg>
    <lg n="41">
     <l n="121">così da' lumi che lì m'apparinno</l>
     <l n="122">s'accogliea per la croce una melode</l>
     <l n="123">che mi rapiva, sanza intender l'inno.</l>
    </lg>
    <lg n="42">
     <l n="124">Ben m'accors'io ch'elli era d'alte lode,</l>
     <l n="125">però ch'a me venìa "Resurgi" e "Vinci"</l>
     <l n="126">come a colui che non intende e ode.</l>
    </lg>
    <lg n="43">
     <l n="127">Ïo m'innamorava tanto quinci,</l>
     <l n="128">che 'nfino a lì non fu alcuna cosa</l>
     <l n="129">che mi legasse con sì dolci vinci.</l>
    </lg>
    <lg n="44">
     <l n="130">Forse la mia parola par troppo osa,</l>
     <l n="131">posponendo il piacer de li occhi belli,</l>
     <l n="132">ne' quai mirando mio disio ha posa;</l>
    </lg>
    <lg n="45">
     <l n="133">ma chi s'avvede che i vivi suggelli</l>
     <l n="134">d'ogne bellezza più fanno più suso,</l>
     <l n="135">e ch'io non m'era lì rivolto a quelli,</l>
    </lg>
    <lg n="46">
     <l n="136">escusar puommi di quel ch'io m'accuso</l>
     <l n="137">per escusarmi, e vedermi dir vero:</l>
     <l n="138">ché 'l piacer santo non è qui dischiuso,</l>
    </lg>
    <lg n="47">
     <l n="139">perché si fa, montando, più sincero.</l>
    </lg>
   </lg>
  </body>
 </text>
</TEI>