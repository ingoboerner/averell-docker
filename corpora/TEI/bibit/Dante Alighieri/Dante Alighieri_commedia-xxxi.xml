<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXXI</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXXI</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In forma dunque di candida rosa</l>
     <l n="2">mi si mostrava la milizia santa</l>
     <l n="3">che nel suo sangue Cristo fece sposa;</l>
    </lg>
    <lg n="2">
     <l n="4">ma l'altra, che volando vede e canta</l>
     <l n="5">la gloria di colui che la 'nnamora</l>
     <l n="6">e la bontà che la fece cotanta,</l>
    </lg>
    <lg n="3">
     <l n="7">sì come schiera d'ape, che s'infiora</l>
     <l n="8">una fïata e una si ritorna</l>
     <l n="9">là dove suo laboro s'insapora,</l>
    </lg>
    <lg n="4">
     <l n="10">nel gran fior discendeva che s'addorna</l>
     <l n="11">di tante foglie, e quindi risaliva</l>
     <l n="12">là dove 'l süo amor sempre soggiorna.</l>
    </lg>
    <lg n="5">
     <l n="13">Le facce tutte avean di fiamma viva</l>
     <l n="14">e l'ali d'oro, e l'altro tanto bianco,</l>
     <l n="15">che nulla neve a quel termine arriva.</l>
    </lg>
    <lg n="6">
     <l n="16">Quando scendean nel fior, di banco in banco</l>
     <l n="17">porgevan de la pace e de l'ardore</l>
     <l n="18">ch'elli acquistavan ventilando il fianco.</l>
    </lg>
    <lg n="7">
     <l n="19">Né l'interporsi tra 'l disopra e 'l fiore</l>
     <l n="20">di tanta moltitudine volante</l>
     <l n="21">impediva la vista e lo splendore:</l>
    </lg>
    <lg n="8">
     <l n="22">ché la luce divina è penetrante</l>
     <l n="23">per l'universo secondo ch'è degno,</l>
     <l n="24">sì che nulla le puote essere ostante.</l>
    </lg>
    <lg n="9">
     <l n="25">Questo sicuro e gaudïoso regno,</l>
     <l n="26">frequente in gente antica e in novella,</l>
     <l n="27">viso e amore avea tutto ad un segno.</l>
    </lg>
    <lg n="10">
     <l n="28">Oh trina luce che 'n unica stella</l>
     <l n="29">scintillando a lor vista, sì li appaga!</l>
     <l n="30">guarda qua giuso a la nostra procella!</l>
    </lg>
    <lg n="11">
     <l n="31">Se i barbari, venendo da tal plaga</l>
     <l n="32">che ciascun giorno d'Elice si cuopra,</l>
     <l n="33">rotante col suo figlio ond'ella è vaga,</l>
    </lg>
    <lg n="12">
     <l n="34">veggendo Roma e l'ardüa sua opra,</l>
     <l n="35">stupefaciensi, quando Laterano</l>
     <l n="36">a le cose mortali andò di sopra;</l>
    </lg>
    <lg n="13">
     <l n="37">ïo, che al divino da l'umano,</l>
     <l n="38">a l'etterno dal tempo era venuto,</l>
     <l n="39">e di Fiorenza in popol giusto e sano,</l>
    </lg>
    <lg n="14">
     <l n="40">di che stupor dovea esser compiuto!</l>
     <l n="41">Certo tra esso e 'l gaudio mi facea</l>
     <l n="42">libito non udire e starmi muto.</l>
    </lg>
    <lg n="15">
     <l n="43">E quasi peregrin che si ricrea</l>
     <l n="44">nel tempio del suo voto riguardando,</l>
     <l n="45">e spera già ridir com'ello stea,</l>
    </lg>
    <lg n="16">
     <l n="46">su per la viva luce passeggiando,</l>
     <l n="47">menava ïo li occhi per li gradi,</l>
     <l n="48">mo sù, mo giù e mo recirculando.</l>
    </lg>
    <lg n="17">
     <l n="49">Vedëa visi a carità süadi,</l>
     <l n="50">d'altrui lume fregiati e di suo riso,</l>
     <l n="51">e atti ornati di tutte onestadi.</l>
    </lg>
    <lg n="18">
     <l n="52">La forma general di paradiso</l>
     <l n="53">già tutta mïo sguardo avea compresa,</l>
     <l n="54">in nulla parte ancor fermato fiso;</l>
    </lg>
    <lg n="19">
     <l n="55">e volgeami con voglia rïaccesa</l>
     <l n="56">per domandar la mia donna di cose</l>
     <l n="57">di che la mente mia era sospesa.</l>
    </lg>
    <lg n="20">
     <l n="58">Uno intendëa, e altro mi rispuose:</l>
     <l n="59">credea veder Beatrice e vidi un sene</l>
     <l n="60">vestito con le genti glorïose.</l>
    </lg>
    <lg n="21">
     <l n="61">Diffuso era per li occhi e per le gene</l>
     <l n="62">di benigna letizia, in atto pio</l>
     <l n="63">quale a tenero padre si convene.</l>
    </lg>
    <lg n="22">
     <l n="64">E "Ov'è ella?", sùbito diss'io.</l>
     <l n="65">Ond'elli: "A terminar lo tuo disiro</l>
     <l n="66">mosse Beatrice me del loco mio;</l>
    </lg>
    <lg n="23">
     <l n="67">e se riguardi sù nel terzo giro</l>
     <l n="68">dal sommo grado, tu la rivedrai</l>
     <l n="69">nel trono che suoi merti le sortiro".</l>
    </lg>
    <lg n="24">
     <l n="70">Sanza risponder, li occhi sù levai,</l>
     <l n="71">e vidi lei che si facea corona</l>
     <l n="72">reflettendo da sé li etterni rai.</l>
    </lg>
    <lg n="25">
     <l n="73">Da quella regïon che più sù tona</l>
     <l n="74">occhio mortale alcun tanto non dista,</l>
     <l n="75">qualunque in mare più giù s'abbandona,</l>
    </lg>
    <lg n="26">
     <l n="76">quanto lì da Beatrice la mia vista;</l>
     <l n="77">ma nulla mi facea, ché süa effige</l>
     <l n="78">non discendëa a me per mezzo mista.</l>
    </lg>
    <lg n="27">
     <l n="79">"O donna in cui la mia speranza vige,</l>
     <l n="80">e che soffristi per la mia salute</l>
     <l n="81">in inferno lasciar le tue vestige,</l>
    </lg>
    <lg n="28">
     <l n="82">di tante cose quant'i' ho vedute,</l>
     <l n="83">dal tuo podere e da la tua bontate</l>
     <l n="84">riconosco la grazia e la virtute.</l>
    </lg>
    <lg n="29">
     <l n="85">Tu m'hai di servo tratto a libertate</l>
     <l n="86">per tutte quelle vie, per tutt'i modi</l>
     <l n="87">che di ciò fare avei la potestate.</l>
    </lg>
    <lg n="30">
     <l n="88">La tua magnificenza in me custodi,</l>
     <l n="89">sì che l'anima mia, che fatt'hai sana,</l>
     <l n="90">piacente a te dal corpo si disnodi".</l>
    </lg>
    <lg n="31">
     <l n="91">Così orai; e quella, sì lontana</l>
     <l n="92">come parea, sorrise e riguardommi;</l>
     <l n="93">poi si tornò a l'etterna fontana.</l>
    </lg>
    <lg n="32">
     <l n="94">E 'l santo sene: "Acciò che tu assommi</l>
     <l n="95">perfettamente", disse, "il tuo cammino,</l>
     <l n="96">a che priego e amor santo mandommi,</l>
    </lg>
    <lg n="33">
     <l n="97">vola con li occhi per questo giardino;</l>
     <l n="98">ché veder lui t'acconcerà lo sguardo</l>
     <l n="99">più al montar per lo raggio divino.</l>
    </lg>
    <lg n="34">
     <l n="100">E la regina del cielo, ond'ïo ardo</l>
     <l n="101">tutto d'amor, ne farà ogne grazia,</l>
     <l n="102">però ch'i' sono il suo fedel Bernardo".</l>
    </lg>
    <lg n="35">
     <l n="103">Qual è colui che forse di Croazia</l>
     <l n="104">viene a veder la Veronica nostra,</l>
     <l n="105">che per l'antica fame non sen sazia,</l>
    </lg>
    <lg n="36">
     <l n="106">ma dice nel pensier, fin che si mostra:</l>
     <l n="107">"Segnor mio Iesù Cristo, Dio verace,</l>
     <l n="108">or fu sì fatta la sembianza vostra?";</l>
    </lg>
    <lg n="37">
     <l n="109">tal era io mirando la vivace</l>
     <l n="110">carità di colui che 'n questo mondo,</l>
     <l n="111">contemplando, gustò di quella pace.</l>
    </lg>
    <lg n="38">
     <l n="112">"Figliuol di grazia, quest'esser giocondo",</l>
     <l n="113">cominciò elli, "non ti sarà noto,</l>
     <l n="114">tenendo li occhi pur qua giù al fondo;</l>
    </lg>
    <lg n="39">
     <l n="115">ma guarda i cerchi infino al più remoto,</l>
     <l n="116">tanto che veggi seder la regina</l>
     <l n="117">cui questo regno è suddito e devoto".</l>
    </lg>
    <lg n="40">
     <l n="118">Io levai li occhi; e come da mattina</l>
     <l n="119">la parte orïental de l'orizzonte</l>
     <l n="120">soverchia quella dove 'l sol declina,</l>
    </lg>
    <lg n="41">
     <l n="121">così, quasi di valle andando a monte</l>
     <l n="122">con li occhi, vidi parte ne lo stremo</l>
     <l n="123">vincer di lume tutta l'altra fronte.</l>
    </lg>
    <lg n="42">
     <l n="124">E come quivi ove s'aspetta il temo</l>
     <l n="125">che mal guidò Fetonte, più s'infiamma,</l>
     <l n="126">e quinci e quindi il lume si fa scemo,</l>
    </lg>
    <lg n="43">
     <l n="127">così quella pacifica oriafiamma</l>
     <l n="128">nel mezzo s'avvivava, e d'ogne parte</l>
     <l n="129">per igual modo allentava la fiamma;</l>
    </lg>
    <lg n="44">
     <l n="130">e a quel mezzo, con le penne sparte,</l>
     <l n="131">vid'io più di mille angeli festanti,</l>
     <l n="132">ciascun distinto di fulgore e d'arte.</l>
    </lg>
    <lg n="45">
     <l n="133">Vidi a lor giochi quivi e a lor canti</l>
     <l n="134">ridere una bellezza, che letizia</l>
     <l n="135">era ne li occhi a tutti li altri santi;</l>
    </lg>
    <lg n="46">
     <l n="136">e s'io avessi in dir tanta divizia</l>
     <l n="137">quanta ad imaginar, non ardirei</l>
     <l n="138">lo minimo tentar di sua delizia.</l>
    </lg>
    <lg n="47">
     <l n="139">Bernardo, come vide li occhi miei</l>
     <l n="140">nel caldo suo caler fissi e attenti,</l>
     <l n="141">li suoi con tanto affetto volse a lei,</l>
    </lg>
    <lg n="48">
     <l n="142">che ' miei di rimirar fé più ardenti.</l>
    </lg>
   </lg>
  </body>
 </text>
</TEI>