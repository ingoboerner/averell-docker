<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - III</title>
    <author>Dante Alighieri</author>
   </titleStmt>
   <extent>
    <measure unit="stanza">44</measure>
    <measure unit="line">130</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - III</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quel sol che pria d'amor mi scaldò 'l petto,</l>
     <l n="2">di bella verità m'avea scoverto,</l>
     <l n="3">provando e riprovando, il dolce aspetto;</l>
    </lg>
    <lg n="2">
     <l n="4">e io, per confessar corretto e certo</l>
     <l n="5">me stesso, tanto quanto si convenne</l>
     <l n="6">leva' il capo a proferer più erto;</l>
    </lg>
    <lg n="3">
     <l n="7">ma visïone apparve che ritenne</l>
     <l n="8">a sé me tanto stretto, per vedersi,</l>
     <l n="9">che di mia confession non mi sovvenne.</l>
    </lg>
    <lg n="4">
     <l n="10">Quali per vetri trasparenti e tersi,</l>
     <l n="11">o ver per acque nitide e tranquille,</l>
     <l n="12">non sì profonde che i fondi sien persi,</l>
    </lg>
    <lg n="5">
     <l n="13">tornan d'i nostri visi le postille</l>
     <l n="14">debili sì, che perla in bianca fronte</l>
     <l n="15">non vien men forte a le nostre pupille;</l>
    </lg>
    <lg n="6">
     <l n="16">tali vid'io più facce a parlar pronte;</l>
     <l n="17">per ch'io dentro a l'error contrario corsi</l>
     <l n="18">a quel ch'accese amor tra l'omo e 'l fonte.</l>
    </lg>
    <lg n="7">
     <l n="19">Sùbito sì com'io di lor m'accorsi,</l>
     <l n="20">quelle stimando specchiati sembianti,</l>
     <l n="21">per veder di cui fosser, li occhi torsi;</l>
    </lg>
    <lg n="8">
     <l n="22">e nulla vidi, e ritorsili avanti</l>
     <l n="23">dritti nel lume de la dolce guida,</l>
     <l n="24">che, sorridendo, ardea ne li occhi santi.</l>
    </lg>
    <lg n="9">
     <l n="25">"Non ti maravigliar perch'io sorrida",</l>
     <l n="26">mi disse, "appresso il tuo püeril coto,</l>
     <l n="27">poi sopra 'l vero ancor lo piè non fida,</l>
    </lg>
    <lg n="10">
     <l n="28">ma te rivolve, come suole, a vòto:</l>
     <l n="29">vere sustanze son ciò che tu vedi,</l>
     <l n="30">qui rilegate per manco di voto.</l>
    </lg>
    <lg n="11">
     <l n="31">Però parla con esse e odi e credi;</l>
     <l n="32">ché la verace luce che le appaga</l>
     <l n="33">da sé non lascia lor torcer li piedi".</l>
    </lg>
    <lg n="12">
     <l n="34">E io a l'ombra che parea più vaga</l>
     <l n="35">di ragionar, drizza'mi, e cominciai,</l>
     <l n="36">quasi com'uom cui troppa voglia smaga:</l>
    </lg>
    <lg n="13">
     <l n="37">"O ben creato spirito, che a' rai</l>
     <l n="38">di vita etterna la dolcezza senti</l>
     <l n="39">che, non gustata, non s'intende mai,</l>
    </lg>
    <lg n="14">
     <l n="40">grazïoso mi fia se mi contenti</l>
     <l n="41">del nome tuo e de la vostra sorte".</l>
     <l n="42">Ond'ella, pronta e con occhi ridenti:</l>
    </lg>
    <lg n="15">
     <l n="43">"La nostra carità non serra porte</l>
     <l n="44">a giusta voglia, se non come quella</l>
     <l n="45">che vuol simile a sé tutta sua corte.</l>
    </lg>
    <lg n="16">
     <l n="46">I' fui nel mondo vergine sorella;</l>
     <l n="47">e se la mente tua ben sé riguarda,</l>
     <l n="48">non mi ti celerà l'esser più bella,</l>
    </lg>
    <lg n="17">
     <l n="49">ma riconoscerai ch'i' son Piccarda,</l>
     <l n="50">che, posta qui con questi altri beati,</l>
     <l n="51">beata sono in la spera più tarda.</l>
    </lg>
    <lg n="18">
     <l n="52">Li nostri affetti, che solo infiammati</l>
     <l n="53">son nel piacer de lo Spirito Santo,</l>
     <l n="54">letizian del suo ordine formati.</l>
    </lg>
    <lg n="19">
     <l n="55">E questa sorte che par giù cotanto,</l>
     <l n="56">però n'è data, perché fuor negletti</l>
     <l n="57">li nostri voti, e vòti in alcun canto".</l>
    </lg>
    <lg n="20">
     <l n="58">Ond'io a lei: "Ne' mirabili aspetti</l>
     <l n="59">vostri risplende non so che divino</l>
     <l n="60">che vi trasmuta da' primi concetti:</l>
    </lg>
    <lg n="21">
     <l n="61">però non fui a rimembrar festino;</l>
     <l n="62">ma or m'aiuta ciò che tu mi dici,</l>
     <l n="63">sì che raffigurar m'è più latino.</l>
    </lg>
    <lg n="22">
     <l n="64">Ma dimmi: voi che siete qui felici,</l>
     <l n="65">disiderate voi più alto loco</l>
     <l n="66">per più vedere e per più farvi amici?".</l>
    </lg>
    <lg n="23">
     <l n="67">Con quelle altr'ombre pria sorrise un poco;</l>
     <l n="68">da indi mi rispuose tanto lieta,</l>
     <l n="69">ch'arder parea d'amor nel primo foco:</l>
    </lg>
    <lg n="24">
     <l n="70">"Frate, la nostra volontà quïeta</l>
     <l n="71">virtù di carità, che fa volerne</l>
     <l n="72">sol quel ch'avemo, e d'altro non ci asseta.</l>
    </lg>
    <lg n="25">
     <l n="73">Se disïassimo esser più superne,</l>
     <l n="74">foran discordi li nostri disiri</l>
     <l n="75">dal voler di colui che qui ne cerne;</l>
    </lg>
    <lg n="26">
     <l n="76">che vedrai non capere in questi giri,</l>
     <l n="77">s'essere in carità è qui necesse,</l>
     <l n="78">e se la sua natura ben rimiri.</l>
    </lg>
    <lg n="27">
     <l n="79">Anzi è formale ad esto beato esse </l>
     <l n="80">tenersi dentro a la divina voglia,</l>
     <l n="81">per ch'una fansi nostre voglie stesse;</l>
    </lg>
    <lg n="28">
     <l n="82">sì che, come noi sem di soglia in soglia</l>
     <l n="83">per questo regno, a tutto il regno piace</l>
     <l n="84">com'a lo re che 'n suo voler ne 'nvoglia.</l>
    </lg>
    <lg n="29">
     <l n="85">E 'n la sua volontade è nostra pace:</l>
     <l n="86">ell'è quel mare al qual tutto si move</l>
     <l n="87">ciò ch'ella crïa o che natura face".</l>
    </lg>
    <lg n="30">
     <l n="88">Chiaro mi fu allor come ogne dove</l>
     <l n="89">in cielo è paradiso, etsi la grazia</l>
     <l n="90">del sommo ben d'un modo non vi piove.</l>
    </lg>
    <lg n="31">
     <l n="91">Ma sì com'elli avvien, s'un cibo sazia</l>
     <l n="92">e d'un altro rimane ancor la gola,</l>
     <l n="93">che quel si chere e di quel si ringrazia,</l>
    </lg>
    <lg n="32">
     <l n="94">così fec'io con atto e con parola,</l>
     <l n="95">per apprender da lei qual fu la tela</l>
     <l n="96">onde non trasse infino a co la spuola.</l>
    </lg>
    <lg n="33">
     <l n="97">"Perfetta vita e alto merto inciela</l>
     <l n="98">donna più sù", mi disse, "a la cui norma</l>
     <l n="99">nel vostro mondo giù si veste e vela,</l>
    </lg>
    <lg n="34">
     <l n="100">perché fino al morir si vegghi e dorma</l>
     <l n="101">con quello sposo ch'ogne voto accetta</l>
     <l n="102">che caritate a suo piacer conforma.</l>
    </lg>
    <lg n="35">
     <l n="103">Dal mondo, per seguirla, giovinetta</l>
     <l n="104">fuggi'mi, e nel suo abito mi chiusi</l>
     <l n="105">e promisi la via de la sua setta.</l>
    </lg>
    <lg n="36">
     <l n="106">Uomini poi, a mal più ch'a bene usi,</l>
     <l n="107">fuor mi rapiron de la dolce chiostra:</l>
     <l n="108">Iddio si sa qual poi mia vita fusi.</l>
    </lg>
    <lg n="37">
     <l n="109">E quest'altro splendor che ti si mostra</l>
     <l n="110">da la mia destra parte e che s'accende</l>
     <l n="111">di tutto il lume de la spera nostra,</l>
    </lg>
    <lg n="38">
     <l n="112">ciò ch'io dico di me, di sé intende;</l>
     <l n="113">sorella fu, e così le fu tolta</l>
     <l n="114">di capo l'ombra de le sacre bende.</l>
    </lg>
    <lg n="39">
     <l n="115">Ma poi che pur al mondo fu rivolta</l>
     <l n="116">contra suo grado e contra buona usanza,</l>
     <l n="117">non fu dal vel del cor già mai disciolta.</l>
    </lg>
    <lg n="40">
     <l n="118">Quest'è la luce de la gran Costanza</l>
     <l n="119">che del secondo vento di Soave</l>
     <l n="120">generò 'l terzo e l'ultima possanza".</l>
    </lg>
    <lg n="41">
     <l n="121">Così parlommi, e poi cominciò "Ave, </l>
     <l n="122"> Maria" cantando, e cantando vanio</l>
     <l n="123">come per acqua cupa cosa grave.</l>
    </lg>
    <lg n="42">
     <l n="124">La vista mia, che tanto lei seguio</l>
     <l n="125">quanto possibil fu, poi che la perse,</l>
     <l n="126">volsesi al segno di maggior disio,</l>
    </lg>
    <lg n="43">
     <l n="127">e a Beatrice tutta si converse;</l>
     <l n="128">ma quella folgorò nel mïo sguardo</l>
     <l n="129">sì che da prima il viso non sofferse;</l>
    </lg>
    <lg n="44">
     <l n="130">e ciò mi fece a dimandar più tardo.</l>
    </lg>
   </lg>
  </body>
 </text>
</TEI>