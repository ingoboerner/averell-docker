<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Egloghe - III</title>
    <author>Dante Alighieri</author>
   </titleStmt>
   <extent>
    <measure unit="stanza">3</measure>
    <measure unit="line">97</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_egloghe-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Egloghe - III</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Egloghe - III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Forte sub inriguos colles, ubi Sarpina Rheno</l>
     <l n="2">obvia fit, viridi niveos interlita crines</l>
     <l n="3">nympha procax, fueram nativo conditus antro.</l>
     <l n="4">Frondentes ripas tondebant sponte iuvenci,</l>
     <l n="5">mollia carpebant agne, dumosa capelle.</l>
     <l n="6">Quid facerem?–Nam solus eram, puer, incola silve;</l>
     <l n="7">irruerant alii causis adigentibus urbem,</l>
     <l n="8">nec tum Nisa michi nec respondebat Alexis,</l>
     <l n="9">suetus uterque comes.–Calamos moderabar ydraules</l>
     <l n="10">falce recurvella, cuncte solamina, quando</l>
     <l n="11">litoris Adriaci resonantem Tityron umbra,</l>
     <l n="12">qua dense longo pretexunt ordine pinus</l>
     <l n="13">pascua, porrecte celo genioque locali,</l>
     <l n="14">alida myrtetis et humi florentibus herbis,</l>
     <l n="15">quaque nec arentes aries fluvialis arenas</l>
     <l n="16">esse sinit, molli dum postulat equora villo,</l>
     <l n="17">retulit ipse michi flantis leve sibilus Euri,</l>
     <l n="18">quo vocalis odor per Menala celsa profusus</l>
     <l n="19">balsamat auditus et lac distillat in ora,</l>
     <l n="20">quale nec a longo meminerunt tempore mulsum</l>
     <l n="21">custodes gregium, quanquam tamen Archades omnes.</l>
     <l n="22">Archades exultant audito carmine Nymphe</l>
     <l n="23">pastoresque, boves et oves hirteque capelle</l>
     <l n="24">arrectisque onagri decursant auribus ipsi:</l>
     <l n="25">ipsi etiam Fauni saliunt de colle Licei.</l>
     <l n="26">Et mecum: «Si cantat oves et Tityrus hircos</l>
     <l n="27">aut armenta trahit, quianam civile canebas</l>
     <l n="28">urbe sedens carmen? Quando hoc Benacia quondam</l>
     <l n="29">pastorale sonans detrivit fistula labrum,</l>
     <l n="30">audiat in silvis et te cantare bubulcum».</l>
     <l n="31">Nec mora: depostis calamis maioribus inter,</l>
     <l n="32">arripio tenues et labris flantibus hysco.</l>
    </lg>
    <lg n="2">
     <l n="33">«A, divine senex, a sic eris alter ab illo!</l>
     <l n="34">Alter es, aut idem, Samio si credere vati</l>
     <l n="35">sic liceat Mopso, sicut liceat Melibeo.</l>
     <l n="36">Eheu, pulvereo quod stes in tegmine scabro</l>
     <l n="37">et merito indignans singultes pascua Sarni</l>
     <l n="38">rapta tuis gregibus, ingrate dedecus urbi,</l>
     <l n="39">humectare genas lacrimarum flumine Mopso</l>
     <l n="40">parce tuo, nec te crucia crudelis et illum,</l>
     <l n="41">cuius amor tantum, tantum complectitur, inquam,</l>
     <l n="42">iam te, blande senex, quanto circumligat ulmum</l>
     <l n="43">proceram vitis per centum vincula nexu.</l>
     <l n="44">O si quando sacros iterum pavescere canos</l>
     <l n="45">fonte tuo videas et ab ipsa Phillide pexos,</l>
     <l n="46">quam visando tuas tegetes miraberis uvas!</l>
     <l n="47">Ast intermedium pariat ne tedia tempus</l>
     <l n="48">letitie, spectare potes quibus otior antris</l>
     <l n="49">et mecum pausare. Simul cantabimus ambo:</l>
     <l n="50">ipse levi calamo, sed tu gravitate magistrum</l>
     <l n="51">firmius insinuans, ne quem sua deserat etas.</l>
     <l n="52">Ut venias, locus ipse vocat: fons humidus intus</l>
     <l n="53">antra rigat, que saxa tegunt, virgulta flabellant;</l>
     <l n="54">circiter origanum redolet; quoque causa soporis</l>
     <l n="55">herba papaveris est, oblivia, qualiter aiunt,</l>
     <l n="56">grata creans; serpylla tibi substernet Alexis,</l>
     <l n="57">quem Corydon vocet ipse rogem; tibi Nisa lavabit</l>
     <l n="58">ipsa pedes accinta libens cenamque parabit;</l>
     <l n="59">Testilis hec inter piperino pulvere fungos</l>
     <l n="60">condiet, et permixta doment multa allia, si quos</l>
     <l n="61">forsitan inprudens Melibeus legerit hortis;</l>
     <l n="62">ut comedas apium memorabunt mella susurri;</l>
     <l n="63">poma leges Niseque genas equantia mandes,</l>
     <l n="64">pluraque servabis nimio defensa decore.</l>
     <l n="65">Iamque superserpunt hedere radicibus antrum,</l>
     <l n="66">serta parata tibi. Nulla est cessura voluptas.</l>
     <l n="67">Huc ades: huc venient, qui te pervisere gliscent,</l>
     <l n="68">Parrhasii iuvenesque senes, et carmina leti</l>
     <l n="69">qui nova mirari cupiantque antiqua doceri.</l>
     <l n="70">Hi tibi silvestres capreas, hi tergora lincum</l>
     <l n="71">orbiculata ferent, tuus ut Melibeus amabat.</l>
     <l n="72">Huc ades, et nostros timeas ne, Tityre, saltus;</l>
     <l n="73">namque fidem celse concusso vertice pinus</l>
     <l n="74">glandifereque etiam quercusque arbusta dedere.</l>
     <l n="75">Non hic insidie, non hic iniuria, quantas</l>
     <l n="76">esse putas. Non ipse michi te fidis amanti?</l>
     <l n="77">Sunt forsan mea regna tibi despecta? Sed ipsi</l>
     <l n="78">di non erubuere cavis habitare sub antris:</l>
     <l n="79">testis Achilleus Chyron et pastor Apollo.</l>
     <l n="80">Mopse, quid es demens? Quia non permittet Iollas</l>
     <l n="81">comis et urbanus, dum sunt tua rustica dona,</l>
     <l n="82">hisque tabernaclis non est modo tutius antrum,</l>
     <l n="83">quis potius ludat. Sed te quis mentis anhelum</l>
     <l n="84">ardor agit, vel que pedibus nova nata cupido?</l>
     <l n="85">Miratur puerum virgo, puer ipse volucrem,</l>
     <l n="86">et volucris silvas et silve flamina verna;</l>
     <l n="87">Tityre, te Mopsus: miratio gignit amorem.</l>
     <l n="88">Me contempne: sitim Frigio Musone levabo,</l>
     <l n="89">scilicet–hoc nescis?–fluvio potabor avito.</l>
    </lg>
    <lg n="3">
     <l n="90">Quid tamen interea mugit mea bucula circum?</l>
     <l n="91">Quadrifluumne gravat coxis humentibus uber?</l>
     <l n="92">Sic reor: en propero situlas inplere capaces</l>
     <l n="93">lacte novo, quo dura queant mollescere crusta.</l>
     <l n="94">Ad mulctrale veni, si tot mandabimus illi</l>
     <l n="95">vascula, quot nobis promisit Tityrus ipse.</l>
     <l n="96">Sed lac pastori fors est mandare superbum».</l>
     <l n="97">Dum loquor, en comites, et sol de monte rotabat.</l>
    </lg>
   </lg>
  </body>
 </text>
</TEI>