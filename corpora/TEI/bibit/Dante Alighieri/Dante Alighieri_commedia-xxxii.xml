<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXXII</title>
    <author>Dante Alighieri</author>
   </titleStmt>
   <extent>
    <measure unit="stanza">51</measure>
    <measure unit="line">151</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXXII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Affetto al suo piacer, quel contemplante</l>
     <l n="2">libero officio di dottore assunse,</l>
     <l n="3">e cominciò queste parole sante:</l>
    </lg>
    <lg n="2">
     <l n="4">"La piaga che Maria richiuse e unse,</l>
     <l n="5">quella ch'è tanto bella da' suoi piedi</l>
     <l n="6">è colei che l'aperse e che la punse.</l>
    </lg>
    <lg n="3">
     <l n="7">Ne l'ordine che fanno i terzi sedi,</l>
     <l n="8">siede Rachel di sotto da costei</l>
     <l n="9">con Bëatrice, sì come tu vedi.</l>
    </lg>
    <lg n="4">
     <l n="10">Sarra e Rebecca, Iudìt e colei</l>
     <l n="11">che fu bisava al cantor che per doglia</l>
     <l n="12">del fallo disse "Miserere mei",</l>
    </lg>
    <lg n="5">
     <l n="13">puoi tu veder così di soglia in soglia</l>
     <l n="14">giù digradar, com'io ch'a proprio nome</l>
     <l n="15">vo per la rosa giù di foglia in foglia.</l>
    </lg>
    <lg n="6">
     <l n="16">E dal settimo grado in giù, sì come</l>
     <l n="17">infino ad esso, succedono Ebree,</l>
     <l n="18">dirimendo del fior tutte le chiome;</l>
    </lg>
    <lg n="7">
     <l n="19">perché, secondo lo sguardo che fée</l>
     <l n="20">la fede in Cristo, queste sono il muro</l>
     <l n="21">a che si parton le sacre scalee.</l>
    </lg>
    <lg n="8">
     <l n="22">Da questa parte onde 'l fiore è maturo</l>
     <l n="23">di tutte le sue foglie, sono assisi</l>
     <l n="24">quei che credettero in Cristo venturo;</l>
    </lg>
    <lg n="9">
     <l n="25">da l'altra parte onde sono intercisi</l>
     <l n="26">di vòti i semicirculi, si stanno</l>
     <l n="27">quei ch'a Cristo venuto ebber li visi.</l>
    </lg>
    <lg n="10">
     <l n="28">E come quinci il glorïoso scanno</l>
     <l n="29">de la donna del cielo e li altri scanni</l>
     <l n="30">di sotto lui cotanta cerna fanno,</l>
    </lg>
    <lg n="11">
     <l n="31">così di contra quel del gran Giovanni,</l>
     <l n="32">che sempre santo 'l diserto e 'l martiro</l>
     <l n="33">sofferse, e poi l'inferno da due anni;</l>
    </lg>
    <lg n="12">
     <l n="34">e sotto lui così cerner sortiro</l>
     <l n="35">Francesco, Benedetto e Augustino</l>
     <l n="36">e altri fin qua giù di giro in giro.</l>
    </lg>
    <lg n="13">
     <l n="37">Or mira l'alto proveder divino:</l>
     <l n="38">ché l'uno e l'altro aspetto de la fede</l>
     <l n="39">igualmente empierà questo giardino.</l>
    </lg>
    <lg n="14">
     <l n="40">E sappi che dal grado in giù che fiede</l>
     <l n="41">a mezzo il tratto le due discrezioni,</l>
     <l n="42">per nullo proprio merito si siede,</l>
    </lg>
    <lg n="15">
     <l n="43">ma per l'altrui, con certe condizioni:</l>
     <l n="44">ché tutti questi son spiriti asciolti</l>
     <l n="45">prima ch'avesser vere elezïoni.</l>
    </lg>
    <lg n="16">
     <l n="46">Ben te ne puoi accorger per li volti</l>
     <l n="47">e anche per le voci püerili,</l>
     <l n="48">se tu li guardi bene e se li ascolti.</l>
    </lg>
    <lg n="17">
     <l n="49">Or dubbi tu e dubitando sili;</l>
     <l n="50">ma io discioglierò 'l forte legame</l>
     <l n="51">in che ti stringon li pensier sottili.</l>
    </lg>
    <lg n="18">
     <l n="52">Dentro a l'ampiezza di questo reame</l>
     <l n="53">casüal punto non puote aver sito,</l>
     <l n="54">se non come tristizia o sete o fame:</l>
    </lg>
    <lg n="19">
     <l n="55">ché per etterna legge è stabilito</l>
     <l n="56">quantunque vedi, sì che giustamente</l>
     <l n="57">ci si risponde da l'anello al dito;</l>
    </lg>
    <lg n="20">
     <l n="58">e però questa festinata gente</l>
     <l n="59">a vera vita non è sine causa </l>
     <l n="60">intra sé qui più e meno eccellente.</l>
    </lg>
    <lg n="21">
     <l n="61">Lo rege per cui questo regno pausa</l>
     <l n="62">in tanto amore e in tanto diletto,</l>
     <l n="63">che nulla volontà è di più ausa,</l>
    </lg>
    <lg n="22">
     <l n="64">le menti tutte nel suo lieto aspetto</l>
     <l n="65">creando, a suo piacer di grazia dota</l>
     <l n="66">diversamente; e qui basti l'effetto.</l>
    </lg>
    <lg n="23">
     <l n="67">E ciò espresso e chiaro vi si nota</l>
     <l n="68">ne la Scrittura santa in quei gemelli</l>
     <l n="69">che ne la madre ebber l'ira commota.</l>
    </lg>
    <lg n="24">
     <l n="70">Però, secondo il color d'i capelli,</l>
     <l n="71">di cotal grazia l'altissimo lume</l>
     <l n="72">degnamente convien che s'incappelli.</l>
    </lg>
    <lg n="25">
     <l n="73">Dunque, sanza mercé di lor costume,</l>
     <l n="74">locati son per gradi differenti,</l>
     <l n="75">sol differendo nel primiero acume.</l>
    </lg>
    <lg n="26">
     <l n="76">Bastavasi ne' secoli recenti</l>
     <l n="77">con l'innocenza, per aver salute,</l>
     <l n="78">solamente la fede d'i parenti;</l>
    </lg>
    <lg n="27">
     <l n="79">poi che le prime etadi fuor compiute,</l>
     <l n="80">convenne ai maschi a l'innocenti penne</l>
     <l n="81">per circuncidere acquistar virtute;</l>
    </lg>
    <lg n="28">
     <l n="82">ma poi che 'l tempo de la grazia venne,</l>
     <l n="83">sanza battesmo perfetto di Cristo</l>
     <l n="84">tale innocenza là giù si ritenne.</l>
    </lg>
    <lg n="29">
     <l n="85">Riguarda omai ne la faccia che a Cristo</l>
     <l n="86">più si somiglia, ché la sua chiarezza</l>
     <l n="87">sola ti può disporre a veder Cristo".</l>
    </lg>
    <lg n="30">
     <l n="88">Io vidi sopra lei tanta allegrezza</l>
     <l n="89">piover, portata ne le menti sante</l>
     <l n="90">create a trasvolar per quella altezza,</l>
    </lg>
    <lg n="31">
     <l n="91">che quantunque io avea visto davante,</l>
     <l n="92">di tanta ammirazion non mi sospese,</l>
     <l n="93">né mi mostrò di Dio tanto sembiante;</l>
    </lg>
    <lg n="32">
     <l n="94">e quello amor che primo lì discese,</l>
     <l n="95">cantando "Ave, Maria, gratïa plena",</l>
     <l n="96">dinanzi a lei le sue ali distese.</l>
    </lg>
    <lg n="33">
     <l n="97">Rispuose a la divina cantilena</l>
     <l n="98">da tutte parti la beata corte,</l>
     <l n="99">sì ch'ogne vista sen fé più serena.</l>
    </lg>
    <lg n="34">
     <l n="100">"O santo padre, che per me comporte</l>
     <l n="101">l'esser qua giù, lasciando il dolce loco</l>
     <l n="102">nel qual tu siedi per etterna sorte,</l>
    </lg>
    <lg n="35">
     <l n="103">qual è quell'angel che con tanto gioco</l>
     <l n="104">guarda ne li occhi la nostra regina,</l>
     <l n="105">innamorato sì che par di foco?".</l>
    </lg>
    <lg n="36">
     <l n="106">Così ricorsi ancora a la dottrina</l>
     <l n="107">di colui ch'abbelliva di Maria,</l>
     <l n="108">come del sole stella mattutina.</l>
    </lg>
    <lg n="37">
     <l n="109">Ed elli a me: "Baldezza e leggiadria</l>
     <l n="110">quant'esser puote in angelo e in alma,</l>
     <l n="111">tutta è in lui; e sì volem che sia,</l>
    </lg>
    <lg n="38">
     <l n="112">perch'elli è quelli che portò la palma</l>
     <l n="113">giuso a Maria, quando 'l Figliuol di Dio</l>
     <l n="114">carcar si volse de la nostra salma.</l>
    </lg>
    <lg n="39">
     <l n="115">Ma vieni omai con li occhi sì com'io</l>
     <l n="116">andrò parlando, e nota i gran patrici</l>
     <l n="117">di questo imperio giustissimo e pio.</l>
    </lg>
    <lg n="40">
     <l n="118">Quei due che seggon là sù più felici</l>
     <l n="119">per esser propinquissimi ad Augusta,</l>
     <l n="120">son d'esta rosa quasi due radici:</l>
    </lg>
    <lg n="41">
     <l n="121">colui che da sinistra le s'aggiusta</l>
     <l n="122">è il padre per lo cui ardito gusto</l>
     <l n="123">l'umana specie tanto amaro gusta;</l>
    </lg>
    <lg n="42">
     <l n="124">dal destro vedi quel padre vetusto</l>
     <l n="125">di Santa Chiesa a cui Cristo le clavi</l>
     <l n="126">raccomandò di questo fior venusto.</l>
    </lg>
    <lg n="43">
     <l n="127">E quei che vide tutti i tempi gravi,</l>
     <l n="128">pria che morisse, de la bella sposa</l>
     <l n="129">che s'acquistò con la lancia e coi clavi,</l>
    </lg>
    <lg n="44">
     <l n="130">siede lungh'esso, e lungo l'altro posa</l>
     <l n="131">quel duca sotto cui visse di manna</l>
     <l n="132">la gente ingrata, mobile e retrosa.</l>
    </lg>
    <lg n="45">
     <l n="133">Di contr'a Pietro vedi sedere Anna,</l>
     <l n="134">tanto contenta di mirar sua figlia,</l>
     <l n="135">che non move occhio per cantare osanna;</l>
    </lg>
    <lg n="46">
     <l n="136">e contro al maggior padre di famiglia</l>
     <l n="137">siede Lucia, che mosse la tua donna</l>
     <l n="138">quando chinavi, a rovinar, le ciglia.</l>
    </lg>
    <lg n="47">
     <l n="139">Ma perché 'l tempo fugge che t'assonna,</l>
     <l n="140">qui farem punto, come buon sartore</l>
     <l n="141">che com'elli ha del panno fa la gonna;</l>
    </lg>
    <lg n="48">
     <l n="142">e drizzeremo li occhi al primo amore,</l>
     <l n="143">sì che, guardando verso lui, penètri</l>
     <l n="144">quant'è possibil per lo suo fulgore.</l>
    </lg>
    <lg n="49">
     <l n="145">Veramente, ne forse tu t'arretri</l>
     <l n="146">movendo l'ali tue, credendo oltrarti,</l>
     <l n="147">orando grazia conven che s'impetri</l>
    </lg>
    <lg n="50">
     <l n="148">grazia da quella che puote aiutarti;</l>
     <l n="149">e tu mi seguirai con l'affezione,</l>
     <l n="150">sì che dal dicer mio lo cor non parti".</l>
    </lg>
    <lg n="51">
     <l n="151">E cominciò questa santa orazione:</l>
    </lg>
   </lg>
  </body>
 </text>
</TEI>