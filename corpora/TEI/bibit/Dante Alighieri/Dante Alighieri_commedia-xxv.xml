<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXV</title>
    <author>Dante Alighieri</author>
   </titleStmt>
   <extent>
    <measure unit="stanza">47</measure>
    <measure unit="line">139</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXV</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se mai continga che 'l poema sacro</l>
     <l n="2">al quale ha posto mano e cielo e terra,</l>
     <l n="3">sì che m'ha fatto per molti anni macro,</l>
    </lg>
    <lg n="2">
     <l n="4">vinca la crudeltà che fuor mi serra</l>
     <l n="5">del bello ovile ov'io dormi' agnello,</l>
     <l n="6">nimico ai lupi che li danno guerra;</l>
    </lg>
    <lg n="3">
     <l n="7">con altra voce omai, con altro vello</l>
     <l n="8">ritornerò poeta, e in sul fonte</l>
     <l n="9">del mio battesmo prenderò 'l cappello;</l>
    </lg>
    <lg n="4">
     <l n="10">però che ne la fede, che fa conte</l>
     <l n="11">l'anime a Dio, quivi intra' io, e poi</l>
     <l n="12">Pietro per lei sì mi girò la fronte.</l>
    </lg>
    <lg n="5">
     <l n="13">Indi si mosse un lume verso noi</l>
     <l n="14">di quella spera ond'uscì la primizia</l>
     <l n="15">che lasciò Cristo d'i vicari suoi;</l>
    </lg>
    <lg n="6">
     <l n="16">e la mia donna, piena di letizia,</l>
     <l n="17">mi disse: "Mira, mira: ecco il barone</l>
     <l n="18">per cui là giù si vicita Galizia".</l>
    </lg>
    <lg n="7">
     <l n="19">Sì come quando il colombo si pone</l>
     <l n="20">presso al compagno, l'uno a l'altro pande,</l>
     <l n="21">girando e mormorando, l'affezione;</l>
    </lg>
    <lg n="8">
     <l n="22">così vid'ïo l'un da l'altro grande</l>
     <l n="23">principe glorïoso essere accolto,</l>
     <l n="24">laudando il cibo che là sù li prande.</l>
    </lg>
    <lg n="9">
     <l n="25">Ma poi che 'l gratular si fu assolto,</l>
     <l n="26">tacito coram me ciascun s'affisse, </l>
     <l n="27">ignito sì che vincëa 'l mio volto.</l>
    </lg>
    <lg n="10">
     <l n="28">Ridendo allora Bëatrice disse:</l>
     <l n="29">"Inclita vita per cui la larghezza</l>
     <l n="30">de la nostra basilica si scrisse,</l>
    </lg>
    <lg n="11">
     <l n="31">fa risonar la spene in questa altezza:</l>
     <l n="32">tu sai, che tante fiate la figuri,</l>
     <l n="33">quante Iesù ai tre fé più carezza".</l>
    </lg>
    <lg n="12">
     <l n="34">"Leva la testa e fa che t'assicuri:</l>
     <l n="35">che ciò che vien qua sù del mortal mondo,</l>
     <l n="36">convien ch'ai nostri raggi si maturi".</l>
    </lg>
    <lg n="13">
     <l n="37">Questo conforto del foco secondo</l>
     <l n="38">mi venne; ond'io leväi li occhi a' monti</l>
     <l n="39">che li 'ncurvaron pria col troppo pondo.</l>
    </lg>
    <lg n="14">
     <l n="40">"Poi che per grazia vuol che tu t'affronti</l>
     <l n="41">lo nostro Imperadore, anzi la morte,</l>
     <l n="42">ne l'aula più secreta co' suoi conti,</l>
    </lg>
    <lg n="15">
     <l n="43">sì che, veduto il ver di questa corte,</l>
     <l n="44">la spene, che là giù bene innamora,</l>
     <l n="45">in te e in altrui di ciò conforte,</l>
    </lg>
    <lg n="16">
     <l n="46">di' quel ch'ell'è, di' come se ne 'nfiora</l>
     <l n="47">la mente tua, e dì onde a te venne".</l>
     <l n="48">Così seguì 'l secondo lume ancora.</l>
    </lg>
    <lg n="17">
     <l n="49">E quella pïa che guidò le penne</l>
     <l n="50">de le mie ali a così alto volo,</l>
     <l n="51">a la risposta così mi prevenne:</l>
    </lg>
    <lg n="18">
     <l n="52">"La Chiesa militante alcun figliuolo</l>
     <l n="53">non ha con più speranza, com'è scritto</l>
     <l n="54">nel Sol che raggia tutto nostro stuolo:</l>
    </lg>
    <lg n="19">
     <l n="55">però li è conceduto che d'Egitto</l>
     <l n="56">vegna in Ierusalemme per vedere,</l>
     <l n="57">anzi che 'l militar li sia prescritto.</l>
    </lg>
    <lg n="20">
     <l n="58">Li altri due punti, che non per sapere</l>
     <l n="59">son dimandati, ma perch'ei rapporti</l>
     <l n="60">quanto questa virtù t'è in piacere,</l>
    </lg>
    <lg n="21">
     <l n="61">a lui lasc'io, ché non li saran forti</l>
     <l n="62">né di iattanza; ed elli a ciò risponda,</l>
     <l n="63">e la grazia di Dio ciò li comporti".</l>
    </lg>
    <lg n="22">
     <l n="64">Come discente ch'a dottor seconda</l>
     <l n="65">pronto e libente in quel ch'elli è esperto,</l>
     <l n="66">perché la sua bontà si disasconda,</l>
    </lg>
    <lg n="23">
     <l n="67">"Spene", diss'io, "è uno attender certo</l>
     <l n="68">de la gloria futura, il qual produce</l>
     <l n="69">grazia divina e precedente merto.</l>
    </lg>
    <lg n="24">
     <l n="70">Da molte stelle mi vien questa luce;</l>
     <l n="71">ma quei la distillò nel mio cor pria</l>
     <l n="72">che fu sommo cantor del sommo duce.</l>
    </lg>
    <lg n="25">
     <l n="73">"Sperino in te", ne la sua tëodia</l>
     <l n="74">dice, "color che sanno il nome tuo":</l>
     <l n="75">e chi nol sa, s'elli ha la fede mia?</l>
    </lg>
    <lg n="26">
     <l n="76">Tu mi stillasti, con lo stillar suo,</l>
     <l n="77">ne la pistola poi; sì ch'io son pieno,</l>
     <l n="78">e in altrui vostra pioggia repluo".</l>
    </lg>
    <lg n="27">
     <l n="79">Mentr' io diceva, dentro al vivo seno</l>
     <l n="80">di quello incendio tremolava un lampo</l>
     <l n="81">sùbito e spesso a guisa di baleno.</l>
    </lg>
    <lg n="28">
     <l n="82">Indi spirò: "L'amore ond'ïo avvampo</l>
     <l n="83">ancor ver' la virtù che mi seguette</l>
     <l n="84">infin la palma e a l'uscir del campo,</l>
    </lg>
    <lg n="29">
     <l n="85">vuol ch'io respiri a te che ti dilette</l>
     <l n="86">di lei; ed emmi a grato che tu diche</l>
     <l n="87">quello che la speranza ti 'mpromette".</l>
    </lg>
    <lg n="30">
     <l n="88">E io: "Le nove e le scritture antiche</l>
     <l n="89">pongon lo segno, ed esso lo mi addita,</l>
     <l n="90">de l'anime che Dio s'ha fatte amiche.</l>
    </lg>
    <lg n="31">
     <l n="91">Dice Isaia che ciascuna vestita</l>
     <l n="92">ne la sua terra fia di doppia vesta:</l>
     <l n="93">e la sua terra è questa dolce vita;</l>
    </lg>
    <lg n="32">
     <l n="94">e 'l tuo fratello assai vie più digesta,</l>
     <l n="95">là dove tratta de le bianche stole,</l>
     <l n="96">questa revelazion ci manifesta".</l>
    </lg>
    <lg n="33">
     <l n="97">E prima, appresso al fin d'este parole,</l>
     <l n="98"> "Sperent in te" di sopr'a noi s'udì; </l>
     <l n="99">a che rispuoser tutte le carole.</l>
    </lg>
    <lg n="34">
     <l n="100">Poscia tra esse un lume si schiarì</l>
     <l n="101">sì che, se 'l Cancro avesse un tal cristallo,</l>
     <l n="102">l'inverno avrebbe un mese d'un sol dì.</l>
    </lg>
    <lg n="35">
     <l n="103">E come surge e va ed entra in ballo</l>
     <l n="104">vergine lieta, sol per fare onore</l>
     <l n="105">a la novizia, non per alcun fallo,</l>
    </lg>
    <lg n="36">
     <l n="106">così vid'io lo schiarato splendore</l>
     <l n="107">venire a' due che si volgieno a nota</l>
     <l n="108">qual conveniesi al loro ardente amore.</l>
    </lg>
    <lg n="37">
     <l n="109">Misesi lì nel canto e ne la rota;</l>
     <l n="110">e la mia donna in lor tenea l'aspetto,</l>
     <l n="111">pur come sposa tacita e immota.</l>
    </lg>
    <lg n="38">
     <l n="112">"Questi è colui che giacque sopra 'l petto</l>
     <l n="113">del nostro pellicano, e questi fue</l>
     <l n="114">di su la croce al grande officio eletto".</l>
    </lg>
    <lg n="39">
     <l n="115">La donna mia così; né però piùe</l>
     <l n="116">mosser la vista sua di stare attenta</l>
     <l n="117">poscia che prima le parole sue.</l>
    </lg>
    <lg n="40">
     <l n="118">Qual è colui ch'adocchia e s'argomenta</l>
     <l n="119">di vedere eclissar lo sole un poco,</l>
     <l n="120">che, per veder, non vedente diventa;</l>
    </lg>
    <lg n="41">
     <l n="121">tal mi fec'ïo a quell'ultimo foco</l>
     <l n="122">mentre che detto fu: "Perché t'abbagli</l>
     <l n="123">per veder cosa che qui non ha loco?</l>
    </lg>
    <lg n="42">
     <l n="124">In terra è terra il mio corpo, e saragli</l>
     <l n="125">tanto con li altri, che 'l numero nostro</l>
     <l n="126">con l'etterno proposito s'agguagli.</l>
    </lg>
    <lg n="43">
     <l n="127">Con le due stole nel beato chiostro</l>
     <l n="128">son le due luci sole che saliro;</l>
     <l n="129">e questo apporterai nel mondo vostro".</l>
    </lg>
    <lg n="44">
     <l n="130">A questa voce l'infiammato giro</l>
     <l n="131">si quïetò con esso il dolce mischio</l>
     <l n="132">che si facea nel suon del trino spiro,</l>
    </lg>
    <lg n="45">
     <l n="133">sì come, per cessar fatica o rischio,</l>
     <l n="134">li remi, pria ne l'acqua ripercossi,</l>
     <l n="135">tutti si posano al sonar d'un fischio.</l>
    </lg>
    <lg n="46">
     <l n="136">Ahi quanto ne la mente mi commossi,</l>
     <l n="137">quando mi volsi per veder Beatrice,</l>
     <l n="138">per non poter veder, benché io fossi</l>
    </lg>
    <lg n="47">
     <l n="139">presso di lei, e nel mondo felice!</l>
    </lg>
   </lg>
  </body>
 </text>
</TEI>