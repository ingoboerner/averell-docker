<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XV</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XV</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Benigna volontade in che si liqua</l>
     <l n="2">sempre l'amor che drittamente spira,</l>
     <l n="3">come cupidità fa ne la iniqua,</l>
    </lg>
    <lg n="2">
     <l n="4">silenzio puose a quella dolce lira,</l>
     <l n="5">e fece quïetar le sante corde</l>
     <l n="6">che la destra del cielo allenta e tira.</l>
    </lg>
    <lg n="3">
     <l n="7">Come saranno a' giusti preghi sorde</l>
     <l n="8">quelle sustanze che, per darmi voglia</l>
     <l n="9">ch'io le pregassi, a tacer fur concorde?</l>
    </lg>
    <lg n="4">
     <l n="10">Bene è che sanza termine si doglia</l>
     <l n="11">chi, per amor di cosa che non duri</l>
     <l n="12">etternalmente, quello amor si spoglia.</l>
    </lg>
    <lg n="5">
     <l n="13">Quale per li seren tranquilli e puri</l>
     <l n="14">discorre ad ora ad or sùbito foco,</l>
     <l n="15">movendo li occhi che stavan sicuri,</l>
    </lg>
    <lg n="6">
     <l n="16">e pare stella che tramuti loco,</l>
     <l n="17">se non che da la parte ond'e' s'accende</l>
     <l n="18">nulla sen perde, ed esso dura poco:</l>
    </lg>
    <lg n="7">
     <l n="19">tale dal corno che 'n destro si stende</l>
     <l n="20">a piè di quella croce corse un astro</l>
     <l n="21">de la costellazion che lì resplende;</l>
    </lg>
    <lg n="8">
     <l n="22">né si partì la gemma dal suo nastro,</l>
     <l n="23">ma per la lista radial trascorse,</l>
     <l n="24">che parve foco dietro ad alabastro.</l>
    </lg>
    <lg n="9">
     <l n="25">Sì pïa l'ombra d'Anchise si porse,</l>
     <l n="26">se fede merta nostra maggior musa,</l>
     <l n="27">quando in Eliso del figlio s'accorse.</l>
    </lg>
    <lg n="10">
     <l n="28"> "O sanguis meus, o superinfusa </l>
     <l n="29"> gratïa Dei, sicut tibi cui </l>
     <l n="30"> bis unquam celi ianüa reclusa?".</l>
    </lg>
    <lg n="11">
     <l n="31">Così quel lume: ond'io m'attesi a lui;</l>
     <l n="32">poscia rivolsi a la mia donna il viso,</l>
     <l n="33">e quinci e quindi stupefatto fui;</l>
    </lg>
    <lg n="12">
     <l n="34">ché dentro a li occhi suoi ardeva un riso</l>
     <l n="35">tal, ch'io pensai co' miei toccar lo fondo</l>
     <l n="36">de la mia gloria e del mio paradiso.</l>
    </lg>
    <lg n="13">
     <l n="37">Indi, a udire e a veder giocondo,</l>
     <l n="38">giunse lo spirto al suo principio cose,</l>
     <l n="39">ch'io non lo 'ntesi, sì parlò profondo;</l>
    </lg>
    <lg n="14">
     <l n="40">né per elezïon mi si nascose,</l>
     <l n="41">ma per necessità, ché 'l suo concetto</l>
     <l n="42">al segno d'i mortal si soprapuose.</l>
    </lg>
    <lg n="15">
     <l n="43">E quando l'arco de l'ardente affetto</l>
     <l n="44">fu sì sfogato, che 'l parlar discese</l>
     <l n="45">inver' lo segno del nostro intelletto,</l>
    </lg>
    <lg n="16">
     <l n="46">la prima cosa che per me s'intese,</l>
     <l n="47">"Benedetto sia tu", fu, "trino e uno,</l>
     <l n="48">che nel mio seme se' tanto cortese!".</l>
    </lg>
    <lg n="17">
     <l n="49">E seguì: "Grato e lontano digiuno,</l>
     <l n="50">tratto leggendo del magno volume</l>
     <l n="51">du' non si muta mai bianco né bruno,</l>
    </lg>
    <lg n="18">
     <l n="52">solvuto hai, figlio, dentro a questo lume</l>
     <l n="53">in ch'io ti parlo, mercé di colei</l>
     <l n="54">ch'a l'alto volo ti vestì le piume.</l>
    </lg>
    <lg n="19">
     <l n="55">Tu credi che a me tuo pensier mei</l>
     <l n="56">da quel ch'è primo, così come raia</l>
     <l n="57">da l'un, se si conosce, il cinque e 'l sei;</l>
    </lg>
    <lg n="20">
     <l n="58">e però ch'io mi sia e perch'io paia</l>
     <l n="59">più gaudïoso a te, non mi domandi,</l>
     <l n="60">che alcun altro in questa turba gaia.</l>
    </lg>
    <lg n="21">
     <l n="61">Tu credi 'l vero; ché i minori e ' grandi</l>
     <l n="62">di questa vita miran ne lo speglio</l>
     <l n="63">in che, prima che pensi, il pensier pandi;</l>
    </lg>
    <lg n="22">
     <l n="64">ma perché 'l sacro amore in che io veglio</l>
     <l n="65">con perpetüa vista e che m'asseta</l>
     <l n="66">di dolce disïar, s'adempia meglio,</l>
    </lg>
    <lg n="23">
     <l n="67">la voce tua sicura, balda e lieta</l>
     <l n="68">suoni la volontà, suoni 'l disio,</l>
     <l n="69">a che la mia risposta è già decreta!".</l>
    </lg>
    <lg n="24">
     <l n="70">Io mi volsi a Beatrice, e quella udio</l>
     <l n="71">pria ch'io parlassi, e arrisemi un cenno</l>
     <l n="72">che fece crescer l'ali al voler mio.</l>
    </lg>
    <lg n="25">
     <l n="73">Poi cominciai così: "L'affetto e 'l senno,</l>
     <l n="74">come la prima equalità v'apparse,</l>
     <l n="75">d'un peso per ciascun di voi si fenno,</l>
    </lg>
    <lg n="26">
     <l n="76">però che 'l sol che v'allumò e arse,</l>
     <l n="77">col caldo e con la luce è sì iguali,</l>
     <l n="78">che tutte simiglianze sono scarse.</l>
    </lg>
    <lg n="27">
     <l n="79">Ma voglia e argomento ne' mortali,</l>
     <l n="80">per la cagion ch'a voi è manifesta,</l>
     <l n="81">diversamente son pennuti in ali;</l>
    </lg>
    <lg n="28">
     <l n="82">ond'io, che son mortal, mi sento in questa</l>
     <l n="83">disagguaglianza, e però non ringrazio</l>
     <l n="84">se non col core a la paterna festa.</l>
    </lg>
    <lg n="29">
     <l n="85">Ben supplico io a te, vivo topazio</l>
     <l n="86">che questa gioia prezïosa ingemmi,</l>
     <l n="87">perché mi facci del tuo nome sazio".</l>
    </lg>
    <lg n="30">
     <l n="88">"O fronda mia in che io compiacemmi</l>
     <l n="89">pur aspettando, io fui la tua radice":</l>
     <l n="90">cotal principio, rispondendo, femmi.</l>
    </lg>
    <lg n="31">
     <l n="91">Poscia mi disse: "Quel da cui si dice</l>
     <l n="92">tua cognazione e che cent'anni e piùe</l>
     <l n="93">girato ha 'l monte in la prima cornice,</l>
    </lg>
    <lg n="32">
     <l n="94">mio figlio fu e tuo bisavol fue:</l>
     <l n="95">ben si convien che la lunga fatica</l>
     <l n="96">tu li raccorci con l'opere tue.</l>
    </lg>
    <lg n="33">
     <l n="97">Fiorenza dentro da la cerchia antica,</l>
     <l n="98">ond'ella toglie ancora e terza e nona,</l>
     <l n="99">si stava in pace, sobria e pudica.</l>
    </lg>
    <lg n="34">
     <l n="100">Non avea catenella, non corona,</l>
     <l n="101">non gonne contigiate, non cintura</l>
     <l n="102">che fosse a veder più che la persona.</l>
    </lg>
    <lg n="35">
     <l n="103">Non faceva, nascendo, ancor paura</l>
     <l n="104">la figlia al padre, che 'l tempo e la dote</l>
     <l n="105">non fuggien quinci e quindi la misura.</l>
    </lg>
    <lg n="36">
     <l n="106">Non avea case di famiglia vòte;</l>
     <l n="107">non v'era giunto ancor Sardanapalo</l>
     <l n="108">a mostrar ciò che 'n camera si puote.</l>
    </lg>
    <lg n="37">
     <l n="109">Non era vinto ancora Montemalo</l>
     <l n="110">dal vostro Uccellatoio, che, com'è vinto</l>
     <l n="111">nel montar sù, così sarà nel calo.</l>
    </lg>
    <lg n="38">
     <l n="112">Bellincion Berti vid'io andar cinto</l>
     <l n="113">di cuoio e d'osso, e venir da lo specchio</l>
     <l n="114">la donna sua sanza 'l viso dipinto;</l>
    </lg>
    <lg n="39">
     <l n="115">e vidi quel d'i Nerli e quel del Vecchio</l>
     <l n="116">esser contenti a la pelle scoperta,</l>
     <l n="117">e le sue donne al fuso e al pennecchio.</l>
    </lg>
    <lg n="40">
     <l n="118">Oh fortunate! ciascuna era certa</l>
     <l n="119">de la sua sepultura, e ancor nulla</l>
     <l n="120">era per Francia nel letto diserta.</l>
    </lg>
    <lg n="41">
     <l n="121">L'una vegghiava a studio de la culla,</l>
     <l n="122">e, consolando, usava l'idïoma</l>
     <l n="123">che prima i padri e le madri trastulla;</l>
    </lg>
    <lg n="42">
     <l n="124">l'altra, traendo a la rocca la chioma,</l>
     <l n="125">favoleggiava con la sua famiglia</l>
     <l n="126">d'i Troiani, di Fiesole e di Roma.</l>
    </lg>
    <lg n="43">
     <l n="127">Saria tenuta allor tal maraviglia</l>
     <l n="128">una Cianghella, un Lapo Salterello,</l>
     <l n="129">qual or saria Cincinnato e Corniglia.</l>
    </lg>
    <lg n="44">
     <l n="130">A così riposato, a così bello</l>
     <l n="131">viver di cittadini, a così fida</l>
     <l n="132">cittadinanza, a così dolce ostello,</l>
    </lg>
    <lg n="45">
     <l n="133">Maria mi diè, chiamata in alte grida;</l>
     <l n="134">e ne l'antico vostro Batisteo</l>
     <l n="135">insieme fui cristiano e Cacciaguida.</l>
    </lg>
    <lg n="46">
     <l n="136">Moronto fu mio frate ed Eliseo;</l>
     <l n="137">mia donna venne a me di val di Pado,</l>
     <l n="138">e quindi il sopranome tuo si feo.</l>
    </lg>
    <lg n="47">
     <l n="139">Poi seguitai lo 'mperador Currado;</l>
     <l n="140">ed el mi cinse de la sua milizia,</l>
     <l n="141">tanto per bene ovrar li venni in grado.</l>
    </lg>
    <lg n="48">
     <l n="142">Dietro li andai incontro a la nequizia</l>
     <l n="143">di quella legge il cui popolo usurpa,</l>
     <l n="144">per colpa d'i pastor, vostra giustizia.</l>
    </lg>
    <lg n="49">
     <l n="145">Quivi fu' io da quella gente turpa</l>
     <l n="146">disviluppato dal mondo fallace,</l>
     <l n="147">lo cui amor molt'anime deturpa;</l>
    </lg>
    <lg n="50">
     <l n="148">e venni dal martiro a questa pace".</l>
    </lg>
   </lg>
  </body>
 </text>
</TEI>