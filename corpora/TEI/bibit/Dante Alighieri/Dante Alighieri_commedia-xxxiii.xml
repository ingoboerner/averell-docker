<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XXXIII</title>
    <author>Dante Alighieri</author>
   </titleStmt>
   <extent>
    <measure unit="stanza">49</measure>
    <measure unit="line">145</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XXXIII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Vergine Madre, figlia del tuo figlio,</l>
     <l n="2">umile e alta più che creatura,</l>
     <l n="3">termine fisso d'etterno consiglio,</l>
    </lg>
    <lg n="2">
     <l n="4">tu se' colei che l'umana natura</l>
     <l n="5">nobilitasti sì, che 'l suo fattore</l>
     <l n="6">non disdegnò di farsi sua fattura.</l>
    </lg>
    <lg n="3">
     <l n="7">Nel ventre tuo si raccese l'amore,</l>
     <l n="8">per lo cui caldo ne l'etterna pace</l>
     <l n="9">così è germinato questo fiore.</l>
    </lg>
    <lg n="4">
     <l n="10">Qui se' a noi meridïana face</l>
     <l n="11">di caritate, e giuso, intra ' mortali,</l>
     <l n="12">se' di speranza fontana vivace.</l>
    </lg>
    <lg n="5">
     <l n="13">Donna, se' tanto grande e tanto vali,</l>
     <l n="14">che qual vuol grazia e a te non ricorre,</l>
     <l n="15">sua disïanza vuol volar sanz'ali.</l>
    </lg>
    <lg n="6">
     <l n="16">La tua benignità non pur soccorre</l>
     <l n="17">a chi domanda, ma molte fïate</l>
     <l n="18">liberamente al dimandar precorre.</l>
    </lg>
    <lg n="7">
     <l n="19">In te misericordia, in te pietate,</l>
     <l n="20">in te magnificenza, in te s'aduna</l>
     <l n="21">quantunque in creatura è di bontate.</l>
    </lg>
    <lg n="8">
     <l n="22">Or questi, che da l'infima lacuna</l>
     <l n="23">de l'universo infin qui ha vedute</l>
     <l n="24">le vite spiritali ad una ad una,</l>
    </lg>
    <lg n="9">
     <l n="25">supplica a te, per grazia, di virtute</l>
     <l n="26">tanto, che possa con li occhi levarsi</l>
     <l n="27">più alto verso l'ultima salute.</l>
    </lg>
    <lg n="10">
     <l n="28">E io, che mai per mio veder non arsi</l>
     <l n="29">più ch'i' fo per lo suo, tutti miei prieghi</l>
     <l n="30">ti porgo, e priego che non sieno scarsi,</l>
    </lg>
    <lg n="11">
     <l n="31">perché tu ogne nube li disleghi</l>
     <l n="32">di sua mortalità co' prieghi tuoi,</l>
     <l n="33">sì che 'l sommo piacer li si dispieghi.</l>
    </lg>
    <lg n="12">
     <l n="34">Ancor ti priego, regina, che puoi</l>
     <l n="35">ciò che tu vuoli, che conservi sani,</l>
     <l n="36">dopo tanto veder, li affetti suoi.</l>
    </lg>
    <lg n="13">
     <l n="37">Vinca tua guardia i movimenti umani:</l>
     <l n="38">vedi Beatrice con quanti beati</l>
     <l n="39">per li miei prieghi ti chiudon le mani!".</l>
    </lg>
    <lg n="14">
     <l n="40">Li occhi da Dio diletti e venerati,</l>
     <l n="41">fissi ne l'orator, ne dimostraro</l>
     <l n="42">quanto i devoti prieghi le son grati;</l>
    </lg>
    <lg n="15">
     <l n="43">indi a l'etterno lume s'addrizzaro,</l>
     <l n="44">nel qual non si dee creder che s'invii</l>
     <l n="45">per creatura l'occhio tanto chiaro.</l>
    </lg>
    <lg n="16">
     <l n="46">E io ch'al fine di tutt'i disii</l>
     <l n="47">appropinquava, sì com'io dovea,</l>
     <l n="48">l'ardor del desiderio in me finii.</l>
    </lg>
    <lg n="17">
     <l n="49">Bernardo m'accennava, e sorridea,</l>
     <l n="50">perch'io guardassi suso; ma io era</l>
     <l n="51">già per me stesso tal qual ei volea:</l>
    </lg>
    <lg n="18">
     <l n="52">ché la mia vista, venendo sincera,</l>
     <l n="53">e più e più intrava per lo raggio</l>
     <l n="54">de l'alta luce che da sé è vera.</l>
    </lg>
    <lg n="19">
     <l n="55">Da quinci innanzi il mio veder fu maggio</l>
     <l n="56">che 'l parlar mostra, ch'a tal vista cede,</l>
     <l n="57">e cede la memoria a tanto oltraggio.</l>
    </lg>
    <lg n="20">
     <l n="58">Qual è colüi che sognando vede,</l>
     <l n="59">che dopo 'l sogno la passione impressa</l>
     <l n="60">rimane, e l'altro a la mente non riede,</l>
    </lg>
    <lg n="21">
     <l n="61">cotal son io, ché quasi tutta cessa</l>
     <l n="62">mia visïone, e ancor mi distilla</l>
     <l n="63">nel core il dolce che nacque da essa.</l>
    </lg>
    <lg n="22">
     <l n="64">Così la neve al sol si disigilla;</l>
     <l n="65">così al vento ne le foglie levi</l>
     <l n="66">si perdea la sentenza di Sibilla.</l>
    </lg>
    <lg n="23">
     <l n="67">O somma luce che tanto ti levi</l>
     <l n="68">da' concetti mortali, a la mia mente</l>
     <l n="69">ripresta un poco di quel che parevi,</l>
    </lg>
    <lg n="24">
     <l n="70">e fa la lingua mia tanto possente,</l>
     <l n="71">ch'una favilla sol de la tua gloria</l>
     <l n="72">possa lasciare a la futura gente;</l>
    </lg>
    <lg n="25">
     <l n="73">ché, per tornare alquanto a mia memoria</l>
     <l n="74">e per sonare un poco in questi versi,</l>
     <l n="75">più si conceperà di tua vittoria.</l>
    </lg>
    <lg n="26">
     <l n="76">Io credo, per l'acume ch'io soffersi</l>
     <l n="77">del vivo raggio, ch'i' sarei smarrito,</l>
     <l n="78">se li occhi miei da lui fossero aversi.</l>
    </lg>
    <lg n="27">
     <l n="79">E' mi ricorda ch'io fui più ardito</l>
     <l n="80">per questo a sostener, tanto ch'i' giunsi</l>
     <l n="81">l'aspetto mio col valore infinito.</l>
    </lg>
    <lg n="28">
     <l n="82">Oh abbondante grazia ond'io presunsi</l>
     <l n="83">ficcar lo viso per la luce etterna,</l>
     <l n="84">tanto che la veduta vi consunsi!</l>
    </lg>
    <lg n="29">
     <l n="85">Nel suo profondo vidi che s'interna,</l>
     <l n="86">legato con amore in un volume,</l>
     <l n="87">ciò che per l'universo si squaderna:</l>
    </lg>
    <lg n="30">
     <l n="88">sustanze e accidenti e lor costume</l>
     <l n="89">quasi conflati insieme, per tal modo</l>
     <l n="90">che ciò ch'i' dico è un semplice lume.</l>
    </lg>
    <lg n="31">
     <l n="91">La forma universal di questo nodo</l>
     <l n="92">credo ch'i' vidi, perché più di largo,</l>
     <l n="93">dicendo questo, mi sento ch'i' godo.</l>
    </lg>
    <lg n="32">
     <l n="94">Un punto solo m'è maggior letargo</l>
     <l n="95">che venticinque secoli a la 'mpresa</l>
     <l n="96">che fé Nettuno ammirar l'ombra d'Argo.</l>
    </lg>
    <lg n="33">
     <l n="97">Così la mente mia, tutta sospesa,</l>
     <l n="98">mirava fissa, immobile e attenta,</l>
     <l n="99">e sempre di mirar faceasi accesa.</l>
    </lg>
    <lg n="34">
     <l n="100">A quella luce cotal si diventa,</l>
     <l n="101">che volgersi da lei per altro aspetto</l>
     <l n="102">è impossibil che mai si consenta;</l>
    </lg>
    <lg n="35">
     <l n="103">però che 'l ben, ch'è del volere obietto,</l>
     <l n="104">tutto s'accoglie in lei, e fuor di quella</l>
     <l n="105">è defettivo ciò ch'è lì perfetto.</l>
    </lg>
    <lg n="36">
     <l n="106">Omai sarà più corta mia favella,</l>
     <l n="107">pur a quel ch'io ricordo, che d'un fante</l>
     <l n="108">che bagni ancor la lingua a la mammella.</l>
    </lg>
    <lg n="37">
     <l n="109">Non perché più ch'un semplice sembiante</l>
     <l n="110">fosse nel vivo lume ch'io mirava,</l>
     <l n="111">che tal è sempre qual s'era davante;</l>
    </lg>
    <lg n="38">
     <l n="112">ma per la vista che s'avvalorava</l>
     <l n="113">in me guardando, una sola parvenza,</l>
     <l n="114">mutandom'io, a me si travagliava.</l>
    </lg>
    <lg n="39">
     <l n="115">Ne la profonda e chiara sussistenza</l>
     <l n="116">de l'alto lume parvermi tre giri</l>
     <l n="117">di tre colori e d'una contenenza;</l>
    </lg>
    <lg n="40">
     <l n="118">e l'un da l'altro come iri da iri</l>
     <l n="119">parea reflesso, e 'l terzo parea foco</l>
     <l n="120">che quinci e quindi igualmente si spiri.</l>
    </lg>
    <lg n="41">
     <l n="121">Oh quanto è corto il dire e come fioco</l>
     <l n="122">al mio concetto! e questo, a quel ch'i' vidi,</l>
     <l n="123">è tanto, che non basta a dicer "poco".</l>
    </lg>
    <lg n="42">
     <l n="124">O luce etterna che sola in te sidi,</l>
     <l n="125">sola t'intendi, e da te intelletta</l>
     <l n="126">e intendente te ami e arridi!</l>
    </lg>
    <lg n="43">
     <l n="127">Quella circulazion che sì concetta</l>
     <l n="128">pareva in te come lume reflesso,</l>
     <l n="129">da li occhi miei alquanto circunspetta,</l>
    </lg>
    <lg n="44">
     <l n="130">dentro da sé, del suo colore stesso,</l>
     <l n="131">mi parve pinta de la nostra effige:</l>
     <l n="132">per che 'l mio viso in lei tutto era messo.</l>
    </lg>
    <lg n="45">
     <l n="133">Qual è 'l geomètra che tutto s'affige</l>
     <l n="134">per misurar lo cerchio, e non ritrova,</l>
     <l n="135">pensando, quel principio ond'elli indige,</l>
    </lg>
    <lg n="46">
     <l n="136">tal era io a quella vista nova:</l>
     <l n="137">veder voleva come si convenne</l>
     <l n="138">l'imago al cerchio e come vi s'indova;</l>
    </lg>
    <lg n="47">
     <l n="139">ma non eran da ciò le proprie penne:</l>
     <l n="140">se non che la mia mente fu percossa</l>
     <l n="141">da un fulgore in che sua voglia venne.</l>
    </lg>
    <lg n="48">
     <l n="142">A l'alta fantasia qui mancò possa;</l>
     <l n="143">ma già volgeva il mio disio e 'l velle,</l>
     <l n="144">sì come rota ch'igualmente è mossa,</l>
    </lg>
    <lg n="49">
     <l n="145">l'amor che move il sole e l'altre stelle.</l>
    </lg>
   </lg>
  </body>
 </text>
</TEI>