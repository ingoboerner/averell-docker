<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - VI</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - VI</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">"Poscia che Costantin l'aquila volse</l>
     <l n="2">contr'al corso del ciel, ch'ella seguio</l>
     <l n="3">dietro a l'antico che Lavina tolse,</l>
    </lg>
    <lg n="2">
     <l n="4">cento e cent'anni e più l'uccel di Dio</l>
     <l n="5">ne lo stremo d'Europa si ritenne,</l>
     <l n="6">vicino a' monti de' quai prima uscìo;</l>
    </lg>
    <lg n="3">
     <l n="7">e sotto l'ombra de le sacre penne</l>
     <l n="8">governò 'l mondo lì di mano in mano,</l>
     <l n="9">e, sì cangiando, in su la mia pervenne.</l>
    </lg>
    <lg n="4">
     <l n="10">Cesare fui e son Iustinïano,</l>
     <l n="11">che, per voler del primo amor ch'i' sento,</l>
     <l n="12">d'entro le leggi trassi il troppo e 'l vano.</l>
    </lg>
    <lg n="5">
     <l n="13">E prima ch'io a l'ovra fossi attento,</l>
     <l n="14">una natura in Cristo esser, non piùe,</l>
     <l n="15">credea, e di tal fede era contento;</l>
    </lg>
    <lg n="6">
     <l n="16">ma 'l benedetto Agapito, che fue</l>
     <l n="17">sommo pastore, a la fede sincera</l>
     <l n="18">mi dirizzò con le parole sue.</l>
    </lg>
    <lg n="7">
     <l n="19">Io li credetti; e ciò che 'n sua fede era,</l>
     <l n="20">vegg'io or chiaro sì, come tu vedi</l>
     <l n="21">ogne contradizione e falsa e vera.</l>
    </lg>
    <lg n="8">
     <l n="22">Tosto che con la Chiesa mossi i piedi,</l>
     <l n="23">a Dio per grazia piacque di spirarmi</l>
     <l n="24">l'alto lavoro, e tutto 'n lui mi diedi;</l>
    </lg>
    <lg n="9">
     <l n="25">e al mio Belisar commendai l'armi,</l>
     <l n="26">cui la destra del ciel fu sì congiunta,</l>
     <l n="27">che segno fu ch'i' dovessi posarmi.</l>
    </lg>
    <lg n="10">
     <l n="28">Or qui a la question prima s'appunta</l>
     <l n="29">la mia risposta; ma sua condizione</l>
     <l n="30">mi stringe a seguitare alcuna giunta,</l>
    </lg>
    <lg n="11">
     <l n="31">perché tu veggi con quanta ragione</l>
     <l n="32">si move contr'al sacrosanto segno</l>
     <l n="33">e chi 'l s'appropria e chi a lui s'oppone.</l>
    </lg>
    <lg n="12">
     <l n="34">Vedi quanta virtù l'ha fatto degno</l>
     <l n="35">di reverenza; e cominciò da l'ora</l>
     <l n="36">che Pallante morì per darli regno.</l>
    </lg>
    <lg n="13">
     <l n="37">Tu sai ch'el fece in Alba sua dimora</l>
     <l n="38">per trecento anni e oltre, infino al fine</l>
     <l n="39">che i tre a' tre pugnar per lui ancora.</l>
    </lg>
    <lg n="14">
     <l n="40">E sai ch'el fé dal mal de le Sabine</l>
     <l n="41">al dolor di Lucrezia in sette regi,</l>
     <l n="42">vincendo intorno le genti vicine.</l>
    </lg>
    <lg n="15">
     <l n="43">Sai quel ch'el fé portato da li egregi</l>
     <l n="44">Romani incontro a Brenno, incontro a Pirro,</l>
     <l n="45">incontro a li altri principi e collegi;</l>
    </lg>
    <lg n="16">
     <l n="46">onde Torquato e Quinzio, che dal cirro</l>
     <l n="47">negletto fu nomato, i Deci e ' Fabi</l>
     <l n="48">ebber la fama che volontier mirro.</l>
    </lg>
    <lg n="17">
     <l n="49">Esso atterrò l'orgoglio de li Aràbi</l>
     <l n="50">che di retro ad Anibale passaro</l>
     <l n="51">l'alpestre rocce, Po, di che tu labi.</l>
    </lg>
    <lg n="18">
     <l n="52">Sott'esso giovanetti trïunfaro</l>
     <l n="53">Scipïone e Pompeo; e a quel colle</l>
     <l n="54">sotto 'l qual tu nascesti parve amaro.</l>
    </lg>
    <lg n="19">
     <l n="55">Poi, presso al tempo che tutto 'l ciel volle</l>
     <l n="56">redur lo mondo a suo modo sereno,</l>
     <l n="57">Cesare per voler di Roma il tolle.</l>
    </lg>
    <lg n="20">
     <l n="58">E quel che fé da Varo infino a Reno,</l>
     <l n="59">Isara vide ed Era e vide Senna</l>
     <l n="60">e ogne valle onde Rodano è pieno.</l>
    </lg>
    <lg n="21">
     <l n="61">Quel che fé poi ch'elli uscì di Ravenna</l>
     <l n="62">e saltò Rubicon, fu di tal volo,</l>
     <l n="63">che nol seguiteria lingua né penna.</l>
    </lg>
    <lg n="22">
     <l n="64">Inver' la Spagna rivolse lo stuolo,</l>
     <l n="65">poi ver' Durazzo, e Farsalia percosse</l>
     <l n="66">sì ch'al Nil caldo si sentì del duolo.</l>
    </lg>
    <lg n="23">
     <l n="67">Antandro e Simeonta, onde si mosse,</l>
     <l n="68">rivide e là dov'Ettore si cuba;</l>
     <l n="69">e mal per Tolomeo poscia si scosse.</l>
    </lg>
    <lg n="24">
     <l n="70">Da indi scese folgorando a Iuba;</l>
     <l n="71">onde si volse nel vostro occidente,</l>
     <l n="72">ove sentia la pompeana tuba.</l>
    </lg>
    <lg n="25">
     <l n="73">Di quel che fé col baiulo seguente,</l>
     <l n="74">Bruto con Cassio ne l'inferno latra,</l>
     <l n="75">e Modena e Perugia fu dolente.</l>
    </lg>
    <lg n="26">
     <l n="76">Piangene ancor la trista Cleopatra,</l>
     <l n="77">che, fuggendoli innanzi, dal colubro</l>
     <l n="78">la morte prese subitana e atra.</l>
    </lg>
    <lg n="27">
     <l n="79">Con costui corse infino al lito rubro;</l>
     <l n="80">con costui puose il mondo in tanta pace,</l>
     <l n="81">che fu serrato a Giano il suo delubro.</l>
    </lg>
    <lg n="28">
     <l n="82">Ma ciò che 'l segno che parlar mi face</l>
     <l n="83">fatto avea prima e poi era fatturo</l>
     <l n="84">per lo regno mortal ch'a lui soggiace,</l>
    </lg>
    <lg n="29">
     <l n="85">diventa in apparenza poco e scuro,</l>
     <l n="86">se in mano al terzo Cesare si mira</l>
     <l n="87">con occhio chiaro e con affetto puro;</l>
    </lg>
    <lg n="30">
     <l n="88">ché la viva giustizia che mi spira,</l>
     <l n="89">li concedette, in mano a quel ch'i' dico,</l>
     <l n="90">gloria di far vendetta a la sua ira.</l>
    </lg>
    <lg n="31">
     <l n="91">Or qui t'ammira in ciò ch'io ti replìco:</l>
     <l n="92">poscia con Tito a far vendetta corse</l>
     <l n="93">de la vendetta del peccato antico.</l>
    </lg>
    <lg n="32">
     <l n="94">E quando il dente longobardo morse</l>
     <l n="95">la Santa Chiesa, sotto le sue ali</l>
     <l n="96">Carlo Magno, vincendo, la soccorse.</l>
    </lg>
    <lg n="33">
     <l n="97">Omai puoi giudicar di quei cotali</l>
     <l n="98">ch'io accusai di sopra e di lor falli,</l>
     <l n="99">che son cagion di tutti vostri mali.</l>
    </lg>
    <lg n="34">
     <l n="100">L'uno al pubblico segno i gigli gialli</l>
     <l n="101">oppone, e l'altro appropria quello a parte,</l>
     <l n="102">sì ch'è forte a veder chi più si falli.</l>
    </lg>
    <lg n="35">
     <l n="103">Faccian li Ghibellin, faccian lor arte</l>
     <l n="104">sott'altro segno, ché mal segue quello</l>
     <l n="105">sempre chi la giustizia e lui diparte;</l>
    </lg>
    <lg n="36">
     <l n="106">e non l'abbatta esto Carlo novello</l>
     <l n="107">coi Guelfi suoi, ma tema de li artigli</l>
     <l n="108">ch'a più alto leon trasser lo vello.</l>
    </lg>
    <lg n="37">
     <l n="109">Molte fïate già pianser li figli</l>
     <l n="110">per la colpa del padre, e non si creda</l>
     <l n="111">che Dio trasmuti l'arme per suoi gigli!</l>
    </lg>
    <lg n="38">
     <l n="112">Questa picciola stella si correda</l>
     <l n="113">d'i buoni spirti che son stati attivi</l>
     <l n="114">perché onore e fama li succeda:</l>
    </lg>
    <lg n="39">
     <l n="115">e quando li disiri poggian quivi,</l>
     <l n="116">sì disvïando, pur convien che i raggi</l>
     <l n="117">del vero amore in sù poggin men vivi.</l>
    </lg>
    <lg n="40">
     <l n="118">Ma nel commensurar d'i nostri gaggi</l>
     <l n="119">col merto è parte di nostra letizia,</l>
     <l n="120">perché non li vedem minor né maggi.</l>
    </lg>
    <lg n="41">
     <l n="121">Quindi addolcisce la viva giustizia</l>
     <l n="122">in noi l'affetto sì, che non si puote</l>
     <l n="123">torcer già mai ad alcuna nequizia.</l>
    </lg>
    <lg n="42">
     <l n="124">Diverse voci fanno dolci note;</l>
     <l n="125">così diversi scanni in nostra vita</l>
     <l n="126">rendon dolce armonia tra queste rote.</l>
    </lg>
    <lg n="43">
     <l n="127">E dentro a la presente margarita</l>
     <l n="128">luce la luce di Romeo, di cui</l>
     <l n="129">fu l'ovra grande e bella mal gradita.</l>
    </lg>
    <lg n="44">
     <l n="130">Ma i Provenzai che fecer contra lui</l>
     <l n="131">non hanno riso; e però mal cammina</l>
     <l n="132">qual si fa danno del ben fare altrui.</l>
    </lg>
    <lg n="45">
     <l n="133">Quattro figlie ebbe, e ciascuna reina,</l>
     <l n="134">Ramondo Beringhiere, e ciò li fece</l>
     <l n="135">Romeo, persona umìle e peregrina.</l>
    </lg>
    <lg n="46">
     <l n="136">E poi il mosser le parole biece</l>
     <l n="137">a dimandar ragione a questo giusto,</l>
     <l n="138">che li assegnò sette e cinque per diece.</l>
    </lg>
    <lg n="47">
     <l n="139">Indi partissi povero e vetusto;</l>
     <l n="140">e se 'l mondo sapesse il cor ch'elli ebbe</l>
     <l n="141">mendicando sua vita a frusto a frusto,</l>
    </lg>
    <lg n="48">
     <l n="142">assai lo loda, e più lo loderebbe".</l>
    </lg>
   </lg>
  </body>
 </text>
</TEI>