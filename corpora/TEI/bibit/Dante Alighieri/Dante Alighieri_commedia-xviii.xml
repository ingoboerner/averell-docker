<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XVIII</title>
    <author>Dante Alighieri</author>
   </titleStmt>
   <extent>
    <measure unit="stanza">46</measure>
    <measure unit="line">136</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XVIII</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Già si godeva solo del suo verbo</l>
     <l n="2">quello specchio beato, e io gustava</l>
     <l n="3">lo mio, temprando col dolce l'acerbo;</l>
    </lg>
    <lg n="2">
     <l n="4">e quella donna ch'a Dio mi menava</l>
     <l n="5">disse: "Muta pensier; pensa ch'i' sono</l>
     <l n="6">presso a colui ch'ogne torto disgrava".</l>
    </lg>
    <lg n="3">
     <l n="7">Io mi rivolsi a l'amoroso suono</l>
     <l n="8">del mio conforto; e qual io allor vidi</l>
     <l n="9">ne li occhi santi amor, qui l'abbandono:</l>
    </lg>
    <lg n="4">
     <l n="10">non perch'io pur del mio parlar diffidi,</l>
     <l n="11">ma per la mente che non può redire</l>
     <l n="12">sovra sé tanto, s'altri non la guidi.</l>
    </lg>
    <lg n="5">
     <l n="13">Tanto poss'io di quel punto ridire,</l>
     <l n="14">che, rimirando lei, lo mio affetto</l>
     <l n="15">libero fu da ogne altro disire,</l>
    </lg>
    <lg n="6">
     <l n="16">fin che 'l piacere etterno, che diretto</l>
     <l n="17">raggiava in Bëatrice, dal bel viso</l>
     <l n="18">mi contentava col secondo aspetto.</l>
    </lg>
    <lg n="7">
     <l n="19">Vincendo me col lume d'un sorriso,</l>
     <l n="20">ella mi disse: "Volgiti e ascolta;</l>
     <l n="21">ché non pur ne' miei occhi è paradiso".</l>
    </lg>
    <lg n="8">
     <l n="22">Come si vede qui alcuna volta</l>
     <l n="23">l'affetto ne la vista, s'elli è tanto,</l>
     <l n="24">che da lui sia tutta l'anima tolta,</l>
    </lg>
    <lg n="9">
     <l n="25">così nel fiammeggiar del folg¢r santo,</l>
     <l n="26">a ch'io mi volsi, conobbi la voglia</l>
     <l n="27">in lui di ragionarmi ancora alquanto.</l>
    </lg>
    <lg n="10">
     <l n="28">El cominciò: "In questa quinta soglia</l>
     <l n="29">de l'albero che vive de la cima</l>
     <l n="30">e frutta sempre e mai non perde foglia,</l>
    </lg>
    <lg n="11">
     <l n="31">spiriti son beati, che giù, prima</l>
     <l n="32">che venissero al ciel, fuor di gran voce,</l>
     <l n="33">sì ch'ogne musa ne sarebbe opima.</l>
    </lg>
    <lg n="12">
     <l n="34">Però mira ne' corni de la croce:</l>
     <l n="35">quello ch'io nomerò, lì farà l'atto</l>
     <l n="36">che fa in nube il suo foco veloce".</l>
    </lg>
    <lg n="13">
     <l n="37">Io vidi per la croce un lume tratto</l>
     <l n="38">dal nomar Iosuè, com'el si feo;</l>
     <l n="39">né mi fu noto il dir prima che 'l fatto.</l>
    </lg>
    <lg n="14">
     <l n="40">E al nome de l'alto Macabeo</l>
     <l n="41">vidi moversi un altro roteando,</l>
     <l n="42">e letizia era ferza del paleo.</l>
    </lg>
    <lg n="15">
     <l n="43">Così per Carlo Magno e per Orlando</l>
     <l n="44">due ne seguì lo mio attento sguardo,</l>
     <l n="45">com'occhio segue suo falcon volando.</l>
    </lg>
    <lg n="16">
     <l n="46">Poscia trasse Guiglielmo e Rinoardo</l>
     <l n="47">e 'l duca Gottifredi la mia vista</l>
     <l n="48">per quella croce, e Ruberto Guiscardo.</l>
    </lg>
    <lg n="17">
     <l n="49">Indi, tra l'altre luci mota e mista,</l>
     <l n="50">mostrommi l'alma che m'avea parlato</l>
     <l n="51">qual era tra i cantor del cielo artista.</l>
    </lg>
    <lg n="18">
     <l n="52">Io mi rivolsi dal mio destro lato</l>
     <l n="53">per vedere in Beatrice il mio dovere,</l>
     <l n="54">o per parlare o per atto, segnato;</l>
    </lg>
    <lg n="19">
     <l n="55">e vidi le sue luci tanto mere,</l>
     <l n="56">tanto gioconde, che la sua sembianza</l>
     <l n="57">vinceva li altri e l'ultimo solere.</l>
    </lg>
    <lg n="20">
     <l n="58">E come, per sentir più dilettanza</l>
     <l n="59">bene operando, l'uom di giorno in giorno</l>
     <l n="60">s'accorge che la sua virtute avanza,</l>
    </lg>
    <lg n="21">
     <l n="61">sì m'accors'io che 'l mio girare intorno</l>
     <l n="62">col cielo insieme avea cresciuto l'arco,</l>
     <l n="63">veggendo quel miracol più addorno.</l>
    </lg>
    <lg n="22">
     <l n="64">E qual è 'l trasmutare in picciol varco</l>
     <l n="65">di tempo in bianca donna, quando 'l volto</l>
     <l n="66">suo si discarchi di vergogna il carco,</l>
    </lg>
    <lg n="23">
     <l n="67">tal fu ne li occhi miei, quando fui vòlto,</l>
     <l n="68">per lo candor de la temprata stella</l>
     <l n="69">sesta, che dentro a sé m'avea ricolto.</l>
    </lg>
    <lg n="24">
     <l n="70">Io vidi in quella giovïal facella</l>
     <l n="71">lo sfavillar de l'amor che lì era</l>
     <l n="72">segnare a li occhi miei nostra favella.</l>
    </lg>
    <lg n="25">
     <l n="73">E come augelli surti di rivera,</l>
     <l n="74">quasi congratulando a lor pasture,</l>
     <l n="75">fanno di sé or tonda or altra schiera,</l>
    </lg>
    <lg n="26">
     <l n="76">sì dentro ai lumi sante creature</l>
     <l n="77">volitando cantavano, e faciensi</l>
     <l n="78">or D, or I, or L in sue figure.</l>
    </lg>
    <lg n="27">
     <l n="79">Prima, cantando, a sua nota moviensi;</l>
     <l n="80">poi, diventando l'un di questi segni,</l>
     <l n="81">un poco s'arrestavano e taciensi.</l>
    </lg>
    <lg n="28">
     <l n="82">O diva Pegasëa che li 'ngegni</l>
     <l n="83">fai glorïosi e rendili longevi,</l>
     <l n="84">ed essi teco le cittadi e ' regni,</l>
    </lg>
    <lg n="29">
     <l n="85">illustrami di te, sì ch'io rilevi</l>
     <l n="86">le lor figure com'io l'ho concette:</l>
     <l n="87">paia tua possa in questi versi brevi!</l>
    </lg>
    <lg n="30">
     <l n="88">Mostrarsi dunque in cinque volte sette</l>
     <l n="89">vocali e consonanti; e io notai</l>
     <l n="90">le parti sì, come mi parver dette.</l>
    </lg>
    <lg n="31">
     <l n="91"> "DILIGITE IUSTITIAM", primai</l>
     <l n="92">fur verbo e nome di tutto 'l dipinto;</l>
     <l n="93"> "QUI IUDICATIS TERRAM", fur sezzai. </l>
    </lg>
    <lg n="32">
     <l n="94">Poscia ne l'emme del vocabol quinto</l>
     <l n="95">rimasero ordinate; sì che Giove</l>
     <l n="96">pareva argento lì d'oro distinto.</l>
    </lg>
    <lg n="33">
     <l n="97">E vidi scendere altre luci dove</l>
     <l n="98">era il colmo de l'emme, e lì quetarsi</l>
     <l n="99">cantando, credo, il ben ch'a sé le move.</l>
    </lg>
    <lg n="34">
     <l n="100">Poi, come nel percuoter d'i ciocchi arsi</l>
     <l n="101">surgono innumerabili faville,</l>
     <l n="102">onde li stolti sogliono agurarsi,</l>
    </lg>
    <lg n="35">
     <l n="103">resurger parver quindi più di mille</l>
     <l n="104">luci e salir, qual assai e qual poco,</l>
     <l n="105">sì come 'l sol che l'accende sortille;</l>
    </lg>
    <lg n="36">
     <l n="106">e quïetata ciascuna in suo loco,</l>
     <l n="107">la testa e 'l collo d'un'aguglia vidi</l>
     <l n="108">rappresentare a quel distinto foco.</l>
    </lg>
    <lg n="37">
     <l n="109">Quei che dipinge lì, non ha chi 'l guidi;</l>
     <l n="110">ma esso guida, e da lui si rammenta</l>
     <l n="111">quella virtù ch'è forma per li nidi.</l>
    </lg>
    <lg n="38">
     <l n="112">L'altra bëatitudo, che contenta</l>
     <l n="113">pareva prima d'ingigliarsi a l'emme,</l>
     <l n="114">con poco moto seguitò la 'mprenta.</l>
    </lg>
    <lg n="39">
     <l n="115">O dolce stella, quali e quante gemme</l>
     <l n="116">mi dimostraro che nostra giustizia</l>
     <l n="117">effetto sia del ciel che tu ingemme!</l>
    </lg>
    <lg n="40">
     <l n="118">Per ch'io prego la mente in che s'inizia</l>
     <l n="119">tuo moto e tua virtute, che rimiri</l>
     <l n="120">ond'esce il fummo che 'l tuo raggio vizia;</l>
    </lg>
    <lg n="41">
     <l n="121">sì ch'un'altra fïata omai s'adiri</l>
     <l n="122">del comperare e vender dentro al templo</l>
     <l n="123">che si murò di segni e di martìri.</l>
    </lg>
    <lg n="42">
     <l n="124">O milizia del ciel cu' io contemplo,</l>
     <l n="125">adora per color che sono in terra</l>
     <l n="126">tutti svïati dietro al malo essemplo!</l>
    </lg>
    <lg n="43">
     <l n="127">Già si solea con le spade far guerra;</l>
     <l n="128">ma or si fa togliendo or qui or quivi</l>
     <l n="129">lo pan che 'l pïo Padre a nessun serra.</l>
    </lg>
    <lg n="44">
     <l n="130">Ma tu che sol per cancellare scrivi,</l>
     <l n="131">pensa che Pietro e Paulo, che moriro</l>
     <l n="132">per la vigna che guasti, ancor son vivi.</l>
    </lg>
    <lg n="45">
     <l n="133">Ben puoi tu dire: "I' ho fermo 'l disiro</l>
     <l n="134">sì a colui che volle viver solo</l>
     <l n="135">e che per salti fu tratto al martiro,</l>
    </lg>
    <lg n="46">
     <l n="136">ch'io non conosco il pescator né Polo".</l>
    </lg>
   </lg>
  </body>
 </text>
</TEI>