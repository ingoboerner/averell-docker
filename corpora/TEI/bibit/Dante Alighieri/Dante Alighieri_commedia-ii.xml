<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - II</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - II</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O voi che siete in piccioletta barca,</l>
     <l n="2">desiderosi d'ascoltar, seguiti</l>
     <l n="3">dietro al mio legno che cantando varca,</l>
    </lg>
    <lg n="2">
     <l n="4">tornate a riveder li vostri liti:</l>
     <l n="5">non vi mettete in pelago, ché forse,</l>
     <l n="6">perdendo me, rimarreste smarriti.</l>
    </lg>
    <lg n="3">
     <l n="7">L'acqua ch'io prendo già mai non si corse;</l>
     <l n="8">Minerva spira, e conducemi Appollo,</l>
     <l n="9">e nove Muse mi dimostran l'Orse.</l>
    </lg>
    <lg n="4">
     <l n="10">Voialtri pochi che drizzaste il collo</l>
     <l n="11">per tempo al pan de li angeli, del quale</l>
     <l n="12">vivesi qui ma non sen vien satollo,</l>
    </lg>
    <lg n="5">
     <l n="13">metter potete ben per l'alto sale</l>
     <l n="14">vostro navigio, servando mio solco</l>
     <l n="15">dinanzi a l'acqua che ritorna equale.</l>
    </lg>
    <lg n="6">
     <l n="16">Que' glorïosi che passaro al Colco</l>
     <l n="17">non s'ammiraron come coi farete,</l>
     <l n="18">quando Ias¢n vider fatto bifolco.</l>
    </lg>
    <lg n="7">
     <l n="19">La concreata e perpetüa sete</l>
     <l n="20">del deïforme regno cen portava</l>
     <l n="21">veloci quasi come 'l ciel vedete.</l>
    </lg>
    <lg n="8">
     <l n="22">Beatrice in suso, e io in lei guardava;</l>
     <l n="23">e forse in tanto in quanto un quadrel posa</l>
     <l n="24">e vola e da la noce si dischiava,</l>
    </lg>
    <lg n="9">
     <l n="25">giunto mi vidi ove mirabil cosa</l>
     <l n="26">mi torse il viso a sé; e però quella</l>
     <l n="27">cui non potea mia cura essere ascosa,</l>
    </lg>
    <lg n="10">
     <l n="28">volta ver' me, sì lieta come bella,</l>
     <l n="29">" Drizza la mente in Dio grata", mi disse,</l>
     <l n="30">"che n'ha congiunti con la prima stella".</l>
    </lg>
    <lg n="11">
     <l n="31">Parev' a me che nube ne coprisse</l>
     <l n="32">lucida, spessa, solida e pulita,</l>
     <l n="33">quasi adamante che lo sol ferisse.</l>
    </lg>
    <lg n="12">
     <l n="34">Per entro sé l'etterna margarita</l>
     <l n="35">ne ricevette, com'acqua recepe</l>
     <l n="36">raggio di luce permanendo unita.</l>
    </lg>
    <lg n="13">
     <l n="37">S'io era corpo, e qui non si concepe</l>
     <l n="38">com'una dimensione altra patio,</l>
     <l n="39">ch'esser convien se corpo in corpo repe,</l>
    </lg>
    <lg n="14">
     <l n="40">accender ne dovria più il disio</l>
     <l n="41">di veder quella essenza in che si vede</l>
     <l n="42">come nostra natura e Dio s'unio.</l>
    </lg>
    <lg n="15">
     <l n="43">Lì si vedrà ciò che tenem per fede,</l>
     <l n="44">non dimostrato, ma fia per sé noto</l>
     <l n="45"> a guisa del ver primo che l'uom crede.</l>
    </lg>
    <lg n="16">
     <l n="46">Io rispuosi: "Madonna, sì devoto</l>
     <l n="47">com'esser posso più, ringrazio lui</l>
     <l n="48">lo qual dal mortal mondo m'ha remoto.</l>
    </lg>
    <lg n="17">
     <l n="49">Ma ditemi: che son li segni bui</l>
     <l n="50">di questo corpo, che là giuso in terra</l>
     <l n="51">fan di Cain favoleggiare altrui?".</l>
    </lg>
    <lg n="18">
     <l n="52">Ella sorrise alquanto, e poi: "S'elli erra</l>
     <l n="53">l'oppinïon", mi disse, "d' mortali</l>
     <l n="54">dove chiave di senso no diserra,</l>
    </lg>
    <lg n="19">
     <l n="55">certo non ti dovrien punger li strali</l>
     <l n="56">d'ammirazione omai, poi dietro ai sensi</l>
     <l n="57">vedi che la ragione ha corte l'ali.</l>
    </lg>
    <lg n="20">
     <l n="58">Ma dimmi quel che tu da te ne pensi".</l>
     <l n="59">E io: "Ciò che n'appar qua sù diverso</l>
     <l n="60">credo che fanno i corpi rari e densi".</l>
    </lg>
    <lg n="21">
     <l n="61">Ed ella: "Certo assai vedrai sommerso</l>
     <l n="62">nel falso il creder tuo, se bene ascolti</l>
     <l n="63">l'argomentar ch'io li farò avverso.</l>
    </lg>
    <lg n="22">
     <l n="64"> La spera ottava vi dimostra molti</l>
     <l n="65">lumi, li quali e nel quale e nel quanto</l>
     <l n="66">notar si posson di diversi volti.</l>
    </lg>
    <lg n="23">
     <l n="67">Se raro e denso ciò facesser tanto,</l>
     <l n="68">una sola virtù sarebbe in tutti,</l>
     <l n="69">più e men distribuita e altrettanto.</l>
    </lg>
    <lg n="24">
     <l n="70">Virtù diverse esser convegnon frutti</l>
     <l n="71">di princìpi formali, e quei, for ch'uno,</l>
     <l n="72">seguiterieno a tua ragion distrutti.</l>
    </lg>
    <lg n="25">
     <l n="73">Ancor, se raro fosse di quel bruno</l>
     <l n="74">cagion che tu dimandi, o d'oltre in parte</l>
     <l n="75">fora di sua materia sì digiuno</l>
    </lg>
    <lg n="26">
     <l n="76">esto pianeto, o, sì come comparte</l>
     <l n="77">lo grasso e 'l magro un corpo, così questo</l>
     <l n="78">nel suo volume cangerebbe carte.</l>
    </lg>
    <lg n="27">
     <l n="79">Se 'l primo fosse, fora manifesto</l>
     <l n="80">ne l'eclissi del sol, per trasparere</l>
     <l n="81">lo lume come in altro raro ingesto.</l>
    </lg>
    <lg n="28">
     <l n="82">Questo non è: però è da vedere</l>
     <l n="83">de l'altro; e s'elli avvien ch'io l'altro cassi,</l>
     <l n="84">falsificato fia lo tuo parere.</l>
    </lg>
    <lg n="29">
     <l n="85">S'elli è che questo raro non trapassi,</l>
     <l n="86">esser conviene un termine da onde</l>
     <l n="87">lo suo contrario più passar non lassi;</l>
    </lg>
    <lg n="30">
     <l n="88">e indi l'altrui raggio si rifonde</l>
     <l n="89">così come color torna per vetro</l>
     <l n="90">lo qual di retro a sé piombo nasconde.</l>
    </lg>
    <lg n="31">
     <l n="91">Or dirai tu ch'el si dimostra tetro</l>
     <l n="92">ivi lo raggio più che in altre parti,</l>
     <l n="93">per esser lì refratto più a retro.</l>
    </lg>
    <lg n="32">
     <l n="94">Da questa istanza può deliberarti</l>
     <l n="95">esperïenza, se già mai la provi,</l>
     <l n="96">ch'esser suol fonte ai rivi di vostr'arti.</l>
    </lg>
    <lg n="33">
     <l n="97">Tre specchi prenderai; e i due rimovi</l>
     <l n="98">da te d'un modo, e l'altro, più rimosso,</l>
     <l n="99">tr'ambo li primi li occhi tuoi ritrovi.</l>
    </lg>
    <lg n="34">
     <l n="100">Rivolto ad essi, fa che dopo il dosso</l>
     <l n="101">ti stea un lume che i tre specchi accenda</l>
     <l n="102">e torni a te da tutti ripercosso.</l>
    </lg>
    <lg n="35">
     <l n="103">Ben che nel quanto tanto non ti stenda</l>
     <l n="104">la vista più lontana, lì vedrai</l>
     <l n="105">come convien ch'igualmente risplenda.</l>
    </lg>
    <lg n="36">
     <l n="106">Or, come ai colpi de li caldi rai</l>
     <l n="107">de la neve riman nudo il suggetto</l>
     <l n="108">e dal colore e dal freddo primai,</l>
    </lg>
    <lg n="37">
     <l n="109">così rimaso te ne l'intelletto</l>
     <l n="110">voglio informar di luce sì vivace,</l>
     <l n="111">che ti tremolerà nel suo aspetto.</l>
    </lg>
    <lg n="38">
     <l n="112">Dentro dal ciel de la divina pace</l>
     <l n="113">si gira un corpo ne la cui virtute</l>
     <l n="114">l'esser di tutto suo contento giace.</l>
    </lg>
    <lg n="39">
     <l n="115">Lo ciel seguente, c'ha tante vedute,</l>
     <l n="116">quell'esser parte per diverse essenze,</l>
     <l n="117">da lui distratte e da lui contenute.</l>
    </lg>
    <lg n="40">
     <l n="118">Li altri giron per varie differenze</l>
     <l n="119">le distinzion che dentro da sé hanno</l>
     <l n="120">dispongono a lor fine e lor semenze.</l>
    </lg>
    <lg n="41">
     <l n="121">Questi organi del mondo così vanno,</l>
     <l n="122">come tu vedi omai, di grado in grado,</l>
     <l n="123">che di sù prendono e di sotto fanno.</l>
    </lg>
    <lg n="42">
     <l n="124">Riguarda bene omai sì com'io vado</l>
     <l n="125">per questo loco al vero che disiri,</l>
     <l n="126">sì che poi sappi sol tener lo guado.</l>
    </lg>
    <lg n="43">
     <l n="127">Lo moto e la virtù d'i santi giri,</l>
     <l n="128">come dal fabbro l'arte del martello,</l>
     <l n="129">da' beati motori convien che spiri;</l>
    </lg>
    <lg n="44">
     <l n="130">e 'l ciel cui tanti lumi fanno bello,</l>
     <l n="131">de la mente profonda che lui volve</l>
     <l n="132">prende l'image e fassene suggello.</l>
    </lg>
    <lg n="45">
     <l n="133">E come l'alma dentro a vostra polve</l>
     <l n="134">per differenti membra e conformate</l>
     <l n="135">a diverse potenze si risolve,</l>
    </lg>
    <lg n="46">
     <l n="136">così l'intelligenza sua bontate</l>
     <l n="137">multiplicata per le stelle spiega,</l>
     <l n="138">girando sé sovra sua unitate.</l>
    </lg>
    <lg n="47">
     <l n="139">Virtù diversa fa diversa lega</l>
     <l n="140">col prezïoso corpo ch'ella avviva,</l>
     <l n="141">nel qual, sì come vita in voi, si lega.</l>
    </lg>
    <lg n="48">
     <l n="142">Per la natura lieta onde deriva,</l>
     <l n="143">la virtù mista per lo corpo luce</l>
     <l n="144">come letizia per pupilla viva.</l>
    </lg>
    <lg n="49">
     <l n="145">Da essa vien ciò che da luce a luce</l>
     <l n="146">par differente, non da denso e raro;</l>
     <l n="147">essa è formal principio che produce,</l>
    </lg>
    <lg n="50">
     <l n="148">conforme a sua bontà, lo turbo e 'l chiaro.</l>
    </lg>
   </lg>
  </body>
 </text>
</TEI>