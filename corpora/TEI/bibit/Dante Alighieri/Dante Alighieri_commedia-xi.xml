<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XI</title>
    <author>Dante Alighieri</author>
   </titleStmt>
   <extent>
    <measure unit="stanza">47</measure>
    <measure unit="line">139</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XI</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O insensata cura de' mortali,</l>
     <l n="2">quanto son difettivi silogismi</l>
     <l n="3">quei che ti fanno in basso batter l'ali!</l>
    </lg>
    <lg n="2">
     <l n="4">Chi dietro a iura, e chi ad amforismi</l>
     <l n="5">sen giva, e chi seguendo sacerdozio,</l>
     <l n="6">e chi regnar per forza o per sofismi,</l>
    </lg>
    <lg n="3">
     <l n="7">e chi rubare, e chi civil negozio,</l>
     <l n="8">chi nel diletto de la carne involto</l>
     <l n="9">s'affaticava e chi si dava a l'ozio,</l>
    </lg>
    <lg n="4">
     <l n="10">quando, da tutte queste cose sciolto,</l>
     <l n="11">con Bëatrice m'era suso in cielo</l>
     <l n="12">cotanto gloriosamente accolto.</l>
    </lg>
    <lg n="5">
     <l n="13">Poi che ciascuno fu tornato ne lo</l>
     <l n="14">punto del cerchio in che avanti s'era,</l>
     <l n="15">fermossi, come a candellier candelo.</l>
    </lg>
    <lg n="6">
     <l n="16">E io senti' dentro a quella lumera</l>
     <l n="17">che pria m'avea parlato, sorridendo</l>
     <l n="18">incominciar, faccendosi più mera:</l>
    </lg>
    <lg n="7">
     <l n="19">"Così com'io del suo raggio resplendo,</l>
     <l n="20">sì, riguardando ne la luce etterna,</l>
     <l n="21">li tuoi pensieri onde cagioni apprendo.</l>
    </lg>
    <lg n="8">
     <l n="22">Tu dubbi, e hai voler che si ricerna</l>
     <l n="23">in sì aperta e 'n sì distesa lingua</l>
     <l n="24">lo dicer mio, ch'al tuo sentir si sterna,</l>
    </lg>
    <lg n="9">
     <l n="25">ove dinanzi dissi "U' ben s'impingua",</l>
     <l n="26">e là u' dissi: "Non nacque il secondo";</l>
     <l n="27">e qui è uopo che ben si distingua.</l>
    </lg>
    <lg n="10">
     <l n="28">La provedenza, che governa il mondo</l>
     <l n="29">con quel consiglio nel quale ogne aspetto</l>
     <l n="30">creato è vinto pria che vada al fondo,</l>
    </lg>
    <lg n="11">
     <l n="31">però che andasse ver' lo suo diletto</l>
     <l n="32">la sposa di colui ch'ad alte grida</l>
     <l n="33">disposò lei col sangue benedetto,</l>
    </lg>
    <lg n="12">
     <l n="34">in sé sicura e anche a lui più fida,</l>
     <l n="35">due principi ordinò in suo favore,</l>
     <l n="36">che quinci e quindi le fosser per guida.</l>
    </lg>
    <lg n="13">
     <l n="37">L'un fu tutto serafico in ardore;</l>
     <l n="38">l'altro per sapïenza in terra fue</l>
     <l n="39">di cherubica luce uno splendore.</l>
    </lg>
    <lg n="14">
     <l n="40">De l'un dirò, però che d'amendue</l>
     <l n="41">si dice l'un pregiando, qual ch'om prende,</l>
     <l n="42">perch'ad un fine fur l'opere sue.</l>
    </lg>
    <lg n="15">
     <l n="43">Intra Tupino e l'acqua che discende</l>
     <l n="44">del colle eletto dal beato Ubaldo,</l>
     <l n="45">fertile costa d'alto monte pende,</l>
    </lg>
    <lg n="16">
     <l n="46">onde Perugia sente freddo e caldo</l>
     <l n="47">da Porta Sole; e di rietro le piange</l>
     <l n="48">per grave giogo Nocera con Gualdo.</l>
    </lg>
    <lg n="17">
     <l n="49">Di questa costa, là dov'ella frange</l>
     <l n="50">più sua rattezza, nacque al mondo un sole,</l>
     <l n="51">come fa questo tal volta di Gange.</l>
    </lg>
    <lg n="18">
     <l n="52">Però chi d'esso loco fa parole,</l>
     <l n="53">non dica Ascesi, ché direbbe corto,</l>
     <l n="54">ma Orïente, se proprio dir vuole.</l>
    </lg>
    <lg n="19">
     <l n="55">Non era ancor molto lontan da l'orto,</l>
     <l n="56">ch'el cominciò a far sentir la terra</l>
     <l n="57">de la sua gran virtute alcun conforto;</l>
    </lg>
    <lg n="20">
     <l n="58">ché per tal donna, giovinetto, in guerra</l>
     <l n="59">del padre corse, a cui, come a la morte,</l>
     <l n="60">la porta del piacer nessun diserra;</l>
    </lg>
    <lg n="21">
     <l n="61">e dinanzi a la sua spirital corte</l>
     <l n="62">e coram patre le si fece unito; </l>
     <l n="63">poscia di dì in dì l'amò più forte.</l>
    </lg>
    <lg n="22">
     <l n="64">Questa, privata del primo marito,</l>
     <l n="65">millecent'anni e più dispetta e scura</l>
     <l n="66">fino a costui si stette sanza invito;</l>
    </lg>
    <lg n="23">
     <l n="67">né valse udir che la trovò sicura</l>
     <l n="68">con Amiclate, al suon de la sua voce,</l>
     <l n="69">colui ch'a tutto 'l mondo fé paura;</l>
    </lg>
    <lg n="24">
     <l n="70">né valse esser costante né feroce,</l>
     <l n="71">sì che, dove Maria rimase giuso,</l>
     <l n="72">ella con Cristo pianse in su la croce.</l>
    </lg>
    <lg n="25">
     <l n="73">Ma perch'io non proceda troppo chiuso,</l>
     <l n="74">Francesco e Povertà per questi amanti</l>
     <l n="75">prendi oramai nel mio parlar diffuso.</l>
    </lg>
    <lg n="26">
     <l n="76">La lor concordia e i lor lieti sembianti,</l>
     <l n="77">amore e maraviglia e dolce sguardo</l>
     <l n="78">facieno esser cagion di pensier santi;</l>
    </lg>
    <lg n="27">
     <l n="79">tanto che 'l venerabile Bernardo</l>
     <l n="80">si scalzò prima, e dietro a tanta pace</l>
     <l n="81">corse e, correndo, li parve esser tardo.</l>
    </lg>
    <lg n="28">
     <l n="82">Oh ignota ricchezza! oh ben ferace!</l>
     <l n="83">Scalzasi Egidio, scalzasi Silvestro</l>
     <l n="84">dietro a lo sposo, sì la sposa piace.</l>
    </lg>
    <lg n="29">
     <l n="85">Indi sen va quel padre e quel maestro</l>
     <l n="86">con la sua donna e con quella famiglia</l>
     <l n="87">che già legava l'umile capestro.</l>
    </lg>
    <lg n="30">
     <l n="88">Né li gravò viltà di cuor le ciglia</l>
     <l n="89">per esser fi' di Pietro Bernardone,</l>
     <l n="90">né per parer dispetto a maraviglia;</l>
    </lg>
    <lg n="31">
     <l n="91">ma regalmente sua dura intenzione</l>
     <l n="92">ad Innocenzio aperse, e da lui ebbe</l>
     <l n="93">primo sigillo a sua religïone.</l>
    </lg>
    <lg n="32">
     <l n="94">Poi che la gente poverella crebbe</l>
     <l n="95">dietro a costui, la cui mirabil vita</l>
     <l n="96">meglio in gloria del ciel si canterebbe,</l>
    </lg>
    <lg n="33">
     <l n="97">di seconda corona redimita</l>
     <l n="98">fu per Onorio da l'Etterno Spiro</l>
     <l n="99">la santa voglia d'esto archimandrita.</l>
    </lg>
    <lg n="34">
     <l n="100">E poi che, per la sete del martiro,</l>
     <l n="101">ne la presenza del Soldan superba</l>
     <l n="102">predicò Cristo e li altri che 'l seguiro,</l>
    </lg>
    <lg n="35">
     <l n="103">e per trovare a conversione acerba</l>
     <l n="104">troppo la gente e per non stare indarno,</l>
     <l n="105">redissi al frutto de l'italica erba,</l>
    </lg>
    <lg n="36">
     <l n="106">nel crudo sasso intra Tevero e Arno</l>
     <l n="107">da Cristo prese l'ultimo sigillo,</l>
     <l n="108">che le sue membra due anni portarno.</l>
    </lg>
    <lg n="37">
     <l n="109">Quando a colui ch'a tanto ben sortillo</l>
     <l n="110">piacque di trarlo suso a la mercede</l>
     <l n="111">ch'el meritò nel suo farsi pusillo,</l>
    </lg>
    <lg n="38">
     <l n="112">a' frati suoi, sì com'a giuste rede,</l>
     <l n="113">raccomandò la donna sua più cara,</l>
     <l n="114">e comandò che l'amassero a fede;</l>
    </lg>
    <lg n="39">
     <l n="115">e del suo grembo l'anima preclara</l>
     <l n="116">mover si volle, tornando al suo regno,</l>
     <l n="117">e al suo corpo non volle altra bara.</l>
    </lg>
    <lg n="40">
     <l n="118">Pensa oramai qual fu colui che degno</l>
     <l n="119">collega fu a mantener la barca</l>
     <l n="120">di Pietro in alto mar per dritto segno;</l>
    </lg>
    <lg n="41">
     <l n="121">e questo fu il nostro patrïarca;</l>
     <l n="122">per che qual segue lui, com'el comanda,</l>
     <l n="123">discerner puoi che buone merce carca.</l>
    </lg>
    <lg n="42">
     <l n="124">Ma 'l suo pecuglio di nova vivanda</l>
     <l n="125">è fatto ghiotto, sì ch'esser non puote</l>
     <l n="126">che per diversi salti non si spanda;</l>
    </lg>
    <lg n="43">
     <l n="127">e quanto le sue pecore remote</l>
     <l n="128">e vagabunde più da esso vanno,</l>
     <l n="129">più tornano a l'ovil di latte vòte.</l>
    </lg>
    <lg n="44">
     <l n="130">Ben son di quelle che temono 'l danno</l>
     <l n="131">e stringonsi al pastor; ma son sì poche,</l>
     <l n="132">che le cappe fornisce poco panno.</l>
    </lg>
    <lg n="45">
     <l n="133">Or, se le mie parole non son fioche,</l>
     <l n="134">se la tua audïenza è stata attenta,</l>
     <l n="135">se ciò ch'è detto a la mente revoche,</l>
    </lg>
    <lg n="46">
     <l n="136">in parte fia la tua voglia contenta,</l>
     <l n="137">perché vedrai la pianta onde si scheggia,</l>
     <l n="138">e vedra' il corrègger che argomenta</l>
    </lg>
    <lg n="47">
     <l n="139">"U' ben s'impingua, se non si vaneggia".</l>
    </lg>
   </lg>
  </body>
 </text>
</TEI>