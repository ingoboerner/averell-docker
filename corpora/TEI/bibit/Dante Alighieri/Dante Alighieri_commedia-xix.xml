<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - XIX</title>
    <author>Dante Alighieri</author>
   </titleStmt>
   <extent>
    <measure unit="stanza">50</measure>
    <measure unit="line">148</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - XIX</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parea dinanzi a me con l'ali aperte</l>
     <l n="2">la bella image che nel dolce frui </l>
     <l n="3">liete facevan l'anime conserte;</l>
    </lg>
    <lg n="2">
     <l n="4">parea ciascuna rubinetto in cui</l>
     <l n="5">raggio di sole ardesse sì acceso,</l>
     <l n="6">che ne' miei occhi rifrangesse lui.</l>
    </lg>
    <lg n="3">
     <l n="7">E quel che mi convien ritrar testeso,</l>
     <l n="8">non portò voce mai, né scrisse incostro,</l>
     <l n="9">né fu per fantasia già mai compreso;</l>
    </lg>
    <lg n="4">
     <l n="10">ch'io vidi e anche udi' parlar lo rostro,</l>
     <l n="11">e sonar ne la voce e "io" e "mio",</l>
     <l n="12">quand'era nel concetto e "noi" e "nostro".</l>
    </lg>
    <lg n="5">
     <l n="13">E cominciò: "Per esser giusto e pio</l>
     <l n="14">son io qui essaltato a quella gloria</l>
     <l n="15">che non si lascia vincere a disio;</l>
    </lg>
    <lg n="6">
     <l n="16">e in terra lasciai la mia memoria</l>
     <l n="17">sì fatta, che le genti lì malvage</l>
     <l n="18">commendan lei, ma non seguon la storia".</l>
    </lg>
    <lg n="7">
     <l n="19">Così un sol calor di molte brage</l>
     <l n="20">si fa sentir, come di molti amori</l>
     <l n="21">usciva solo un suon di quella image.</l>
    </lg>
    <lg n="8">
     <l n="22">Ond'io appresso: "O perpetüi fiori</l>
     <l n="23">de l'etterna letizia, che pur uno</l>
     <l n="24">parer mi fate tutti vostri odori,</l>
    </lg>
    <lg n="9">
     <l n="25">solvetemi, spirando, il gran digiuno</l>
     <l n="26">che lungamente m'ha tenuto in fame,</l>
     <l n="27">non trovandoli in terra cibo alcuno.</l>
    </lg>
    <lg n="10">
     <l n="28">Ben so io che, se 'n cielo altro reame</l>
     <l n="29">la divina giustizia fa suo specchio,</l>
     <l n="30">che 'l vostro non l'apprende con velame.</l>
    </lg>
    <lg n="11">
     <l n="31">Sapete come attento io m'apparecchio</l>
     <l n="32">ad ascoltar; sapete qual è quello</l>
     <l n="33">dubbio che m'è digiun cotanto vecchio".</l>
    </lg>
    <lg n="12">
     <l n="34">Quasi falcone ch'esce del cappello,</l>
     <l n="35">move la testa e con l'ali si plaude,</l>
     <l n="36">voglia mostrando e faccendosi bello,</l>
    </lg>
    <lg n="13">
     <l n="37">vid'io farsi quel segno, che di laude</l>
     <l n="38">de la divina grazia era contesto,</l>
     <l n="39">con canti quai si sa chi là sù gaude.</l>
    </lg>
    <lg n="14">
     <l n="40">Poi cominciò: "Colui che volse il sesto</l>
     <l n="41">a lo stremo del mondo, e dentro ad esso</l>
     <l n="42">distinse tanto occulto e manifesto,</l>
    </lg>
    <lg n="15">
     <l n="43">non poté suo valor sì fare impresso</l>
     <l n="44">in tutto l'universo, che 'l suo verbo</l>
     <l n="45">non rimanesse in infinito eccesso.</l>
    </lg>
    <lg n="16">
     <l n="46">E ciò fa certo che 'l primo superbo,</l>
     <l n="47">che fu la somma d'ogne creatura,</l>
     <l n="48">per non aspettar lume, cadde acerbo;</l>
    </lg>
    <lg n="17">
     <l n="49">e quinci appar ch'ogne minor natura</l>
     <l n="50">è corto recettacolo a quel bene</l>
     <l n="51">che non ha fine e sé con sé misura.</l>
    </lg>
    <lg n="18">
     <l n="52">Dunque vostra veduta, che convene</l>
     <l n="53">essere alcun de' raggi de la mente</l>
     <l n="54">di che tutte le cose son ripiene,</l>
    </lg>
    <lg n="19">
     <l n="55">non pò da sua natura esser possente</l>
     <l n="56">tanto, che suo principio non discerna</l>
     <l n="57">molto di là da quel che l'è parvente.</l>
    </lg>
    <lg n="20">
     <l n="58">Però ne la giustizia sempiterna</l>
     <l n="59">la vista che riceve il vostro mondo,</l>
     <l n="60">com'occhio per lo mare, entro s'interna;</l>
    </lg>
    <lg n="21">
     <l n="61">che, ben che da la proda veggia il fondo,</l>
     <l n="62">in pelago nol vede; e nondimeno</l>
     <l n="63">èli, ma cela lui l'esser profondo.</l>
    </lg>
    <lg n="22">
     <l n="64">Lume non è, se non vien dal sereno</l>
     <l n="65">che non si turba mai; anzi è tenèbra</l>
     <l n="66">od ombra de la carne o suo veleno.</l>
    </lg>
    <lg n="23">
     <l n="67">Assai t'è mo aperta la latebra</l>
     <l n="68">che t'ascondeva la giustizia viva,</l>
     <l n="69">di che facei question cotanto crebra;</l>
    </lg>
    <lg n="24">
     <l n="70">ché tu dicevi: "Un uom nasce a la riva</l>
     <l n="71">de l'Indo, e quivi non è chi ragioni</l>
     <l n="72">di Cristo né chi legga né chi scriva;</l>
    </lg>
    <lg n="25">
     <l n="73">e tutti suoi voleri e atti buoni</l>
     <l n="74">sono, quanto ragione umana vede,</l>
     <l n="75">sanza peccato in vita o in sermoni.</l>
    </lg>
    <lg n="26">
     <l n="76">Muore non battezzato e sanza fede:</l>
     <l n="77">ov'è questa giustizia che 'l condanna?</l>
     <l n="78">ov'è la colpa sua, se ei non crede?".</l>
    </lg>
    <lg n="27">
     <l n="79">Or tu chi se', che vuo' sedere a scranna,</l>
     <l n="80">per giudicar di lungi mille miglia</l>
     <l n="81">con la veduta corta d'una spanna?</l>
    </lg>
    <lg n="28">
     <l n="82">Certo a colui che meco s'assottiglia,</l>
     <l n="83">se la Scrittura sovra voi non fosse,</l>
     <l n="84">da dubitar sarebbe a maraviglia.</l>
    </lg>
    <lg n="29">
     <l n="85">Oh terreni animali! oh menti grosse!</l>
     <l n="86">La prima volontà, ch'è da sé buona,</l>
     <l n="87">da sé, ch'è sommo ben, mai non si mosse.</l>
    </lg>
    <lg n="30">
     <l n="88">Cotanto è giusto quanto a lei consuona:</l>
     <l n="89">nullo creato bene a sé la tira,</l>
     <l n="90">ma essa, radïando, lui cagiona".</l>
    </lg>
    <lg n="31">
     <l n="91">Quale sovresso il nido si rigira</l>
     <l n="92">poi c'ha pasciuti la cicogna i figli,</l>
     <l n="93">e come quel ch'è pasto la rimira;</l>
    </lg>
    <lg n="32">
     <l n="94">cotal si fece, e sì leväi i cigli,</l>
     <l n="95">la benedetta imagine, che l'ali</l>
     <l n="96">movea sospinte da tanti consigli.</l>
    </lg>
    <lg n="33">
     <l n="97">Roteando cantava, e dicea: "Quali</l>
     <l n="98">son le mie note a te, che non le 'ntendi,</l>
     <l n="99">tal è il giudicio etterno a voi mortali".</l>
    </lg>
    <lg n="34">
     <l n="100">Poi si quetaro quei lucenti incendi</l>
     <l n="101">de lo Spirito Santo ancor nel segno</l>
     <l n="102">che fé i Romani al mondo reverendi,</l>
    </lg>
    <lg n="35">
     <l n="103">esso ricominciò: "A questo regno</l>
     <l n="104">non salì mai chi non credette 'n Cristo,</l>
     <l n="105">né pria né poi ch'el si chiavasse al legno.</l>
    </lg>
    <lg n="36">
     <l n="106">Ma vedi: molti gridan "Cristo, Cristo!",</l>
     <l n="107">che saranno in giudicio assai men prope </l>
     <l n="108">a lui, che tal che non conosce Cristo;</l>
    </lg>
    <lg n="37">
     <l n="109">e tai Cristian dannerà l'Etïòpe,</l>
     <l n="110">quando si partiranno i due collegi,</l>
     <l n="111">l'uno in etterno ricco e l'altro inòpe.</l>
    </lg>
    <lg n="38">
     <l n="112">Che poran dir li Perse a' vostri regi,</l>
     <l n="113">come vedranno quel volume aperto</l>
     <l n="114">nel qual si scrivon tutti suoi dispregi?</l>
    </lg>
    <lg n="39">
     <l n="115">Lì si vedrà, tra l'opere d'Alberto,</l>
     <l n="116">quella che tosto moverà la penna,</l>
     <l n="117">per che 'l regno di Praga fia diserto.</l>
    </lg>
    <lg n="40">
     <l n="118">Lì si vedrà il duol che sovra Senna</l>
     <l n="119">induce, falseggiando la moneta,</l>
     <l n="120">quel che morrà di colpo di cotenna.</l>
    </lg>
    <lg n="41">
     <l n="121">Lì si vedrà la superbia ch'asseta,</l>
     <l n="122">che fa lo Scotto e l'Inghilese folle,</l>
     <l n="123">sì che non può soffrir dentro a sua meta.</l>
    </lg>
    <lg n="42">
     <l n="124">Vedrassi la lussuria e 'l viver molle</l>
     <l n="125">di quel di Spagna e di quel di Boemme,</l>
     <l n="126">che mai valor non conobbe né volle.</l>
    </lg>
    <lg n="43">
     <l n="127">Vedrassi al Ciotto di Ierusalemme</l>
     <l n="128">segnata con un i la sua bontate,</l>
     <l n="129">quando 'l contrario segnerà un emme.</l>
    </lg>
    <lg n="44">
     <l n="130">Vedrassi l'avarizia e la viltate</l>
     <l n="131">di quei che guarda l'isola del foco,</l>
     <l n="132">ove Anchise finì la lunga etate;</l>
    </lg>
    <lg n="45">
     <l n="133">e a dare ad intender quanto è poco,</l>
     <l n="134">la sua scrittura fian lettere mozze,</l>
     <l n="135">che noteranno molto in parvo loco.</l>
    </lg>
    <lg n="46">
     <l n="136">E parranno a ciascun l'opere sozze</l>
     <l n="137">del barba e del fratel, che tanto egregia</l>
     <l n="138">nazione e due corone han fatte bozze.</l>
    </lg>
    <lg n="47">
     <l n="139">E quel di Portogallo e di Norvegia</l>
     <l n="140">lì si conosceranno, e quel di Rascia</l>
     <l n="141">che male ha visto il conio di Vinegia.</l>
    </lg>
    <lg n="48">
     <l n="142">Oh beata Ungheria, se non si lascia</l>
     <l n="143">più malmenare! e beata Navarra,</l>
     <l n="144">se s'armasse del monte che la fascia!</l>
    </lg>
    <lg n="49">
     <l n="145">E creder de' ciascun che già, per arra</l>
     <l n="146">di questo, Niccosïa e Famagosta</l>
     <l n="147">per la lor bestia si lamenti e garra,</l>
    </lg>
    <lg n="50">
     <l n="148">che dal fianco de l'altre non si scosta".</l>
    </lg>
   </lg>
  </body>
 </text>
</TEI>