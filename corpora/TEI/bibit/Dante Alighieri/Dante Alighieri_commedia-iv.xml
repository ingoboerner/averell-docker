<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Commedia - IV</title>
    <author>Dante Alighieri</author>
   </titleStmt>
   <extent>
    <measure unit="stanza">48</measure>
    <measure unit="line">142</measure>
   </extent>
   <publicationStmt>
    <publisher>UNED University</publisher>
    <idno>Dante Alighieri_commedia-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Commedia - IV</title>
     <author>Dante Alighieri</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Commedia - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Intra due cibi, distanti e moventi</l>
     <l n="2">d'un modo, prima si morria di fame,</l>
     <l n="3">che liber'omo l'un recasse ai denti;</l>
    </lg>
    <lg n="2">
     <l n="4">sì si starebbe un agno intra due brame</l>
     <l n="5">di fieri lupi, igualmente temendo;</l>
     <l n="6">sì si starebbe un cane intra due dame:</l>
    </lg>
    <lg n="3">
     <l n="7">per che, s'i' mi tacea, me non riprendo,</l>
     <l n="8">da li miei dubbi d'un modo sospinto,</l>
     <l n="9">poi ch'era necessario, né commendo.</l>
    </lg>
    <lg n="4">
     <l n="10">Io mi tacea, ma 'l mio disir dipinto</l>
     <l n="11">m'era nel viso, e 'l dimandar con ello,</l>
     <l n="12">più caldo assai che per parlar distinto.</l>
    </lg>
    <lg n="5">
     <l n="13">Fé sì Beatrice qual fé Danïello,</l>
     <l n="14">Nabuccodonosor levando d'ira,</l>
     <l n="15">che l'avea fatto ingiustamente fello;</l>
    </lg>
    <lg n="6">
     <l n="16">e disse: "Io veggio ben come ti tira</l>
     <l n="17">uno e altro disio, sì che tua cura</l>
     <l n="18">sé stessa lega sì che fuor non spira.</l>
    </lg>
    <lg n="7">
     <l n="19">Tu argomenti: "Se 'l buon voler dura,</l>
     <l n="20">la vïolenza altrui per qual ragione</l>
     <l n="21">di meritar mi scema la misura?".</l>
    </lg>
    <lg n="8">
     <l n="22">Ancor di dubitar ti dà cagione</l>
     <l n="23">parer tornarsi l'anime a le stelle,</l>
     <l n="24">secondo la sentenza di Platone.</l>
    </lg>
    <lg n="9">
     <l n="25">Queste son le question che nel tuo velle </l>
     <l n="26">pontano igualmente; e però pria</l>
     <l n="27">tratterò quella che più ha di felle.</l>
    </lg>
    <lg n="10">
     <l n="28">D'i Serafin colui che più s'india,</l>
     <l n="29">Moïsè, Samuel, e quel Giovanni</l>
     <l n="30">che prender vuoli, io dico, non Maria,</l>
    </lg>
    <lg n="11">
     <l n="31">non hanno in altro cielo i loro scanni</l>
     <l n="32">che questi spirti che mo t'appariro,</l>
     <l n="33">né hanno a l'esser lor più o meno anni;</l>
    </lg>
    <lg n="12">
     <l n="34">ma tutti fanno bello il primo giro,</l>
     <l n="35">e differentemente han dolce vita</l>
     <l n="36">per sentir più e men l'etterno spiro.</l>
    </lg>
    <lg n="13">
     <l n="37">Qui si mostraro, non perché sortita</l>
     <l n="38">sia questa spera lor, ma per far segno</l>
     <l n="39">de la celestïal c'ha men salita.</l>
    </lg>
    <lg n="14">
     <l n="40">Così parlar conviensi al vostro ingegno,</l>
     <l n="41">però che solo da sensato apprende</l>
     <l n="42">ciò che fa poscia d'intelletto degno.</l>
    </lg>
    <lg n="15">
     <l n="43">Per questo la Scrittura condescende</l>
     <l n="44">a vostra facultate, e piedi e mano</l>
     <l n="45">attribuisce a Dio, e altro intende;</l>
    </lg>
    <lg n="16">
     <l n="46">e Santa Chiesa con aspetto umano</l>
     <l n="47">Gabrïel e Michel vi rappresenta,</l>
     <l n="48">e l'altro che Tobia rifece sano.</l>
    </lg>
    <lg n="17">
     <l n="49">Quel che Timeo de l'anime argomenta</l>
     <l n="50">non è simile a ciò che qui si vede,</l>
     <l n="51">però che, come dice, par che senta.</l>
    </lg>
    <lg n="18">
     <l n="52">Dice che l'alma a la sua stella riede,</l>
     <l n="53">credendo quella quindi esser decisa</l>
     <l n="54">quando natura per forma la diede;</l>
    </lg>
    <lg n="19">
     <l n="55">e forse sua sentenza è d'altra guisa</l>
     <l n="56">che la voce non suona, ed esser puote</l>
     <l n="57">con intenzion da non esser derisa.</l>
    </lg>
    <lg n="20">
     <l n="58">S'elli intende tornare a queste ruote</l>
     <l n="59">l'onor de la influenza e 'l biasmo, forse</l>
     <l n="60">in alcun vero suo arco percuote.</l>
    </lg>
    <lg n="21">
     <l n="61">Questo principio, male inteso, torse</l>
     <l n="62">già tutto il mondo quasi, sì che Giove,</l>
     <l n="63">Mercurio e Marte a nominar trascorse.</l>
    </lg>
    <lg n="22">
     <l n="64">L'altra dubitazion che ti commove</l>
     <l n="65">ha men velen, però che sua malizia</l>
     <l n="66">non ti poria menar da me altrove.</l>
    </lg>
    <lg n="23">
     <l n="67">Parere ingiusta la nostra giustizia</l>
     <l n="68">ne li occhi d'i mortali, è argomento</l>
     <l n="69">di fede e non d'eretica nequizia.</l>
    </lg>
    <lg n="24">
     <l n="70">Ma perché puote vostro accorgimento</l>
     <l n="71">ben penetrare a questa veritate,</l>
     <l n="72">come disiri, ti farò contento.</l>
    </lg>
    <lg n="25">
     <l n="73">Se vïolenza è quando quel che pate</l>
     <l n="74">nïente conferisce a quel che sforza,</l>
     <l n="75">non fuor quest'alme per essa scusate:</l>
    </lg>
    <lg n="26">
     <l n="76">ché volontà, se non vuol, non s'ammorza,</l>
     <l n="77">ma fa come natura face in foco,</l>
     <l n="78">se mille volte vïolenza il torza.</l>
    </lg>
    <lg n="27">
     <l n="79">Per che, s'ella si piega assai o poco,</l>
     <l n="80">segue la forza; e così queste fero</l>
     <l n="81">possendo rifuggir nel santo loco.</l>
    </lg>
    <lg n="28">
     <l n="82">Se fosse stato lor volere intero,</l>
     <l n="83">come tenne Lorenzo in su la grada,</l>
     <l n="84">e fece Muzio a la sua man severo,</l>
    </lg>
    <lg n="29">
     <l n="85">così l'avria ripinte per la strada</l>
     <l n="86">ond'eran tratte, come fuoro sciolte;</l>
     <l n="87">ma così salda voglia è troppo rada.</l>
    </lg>
    <lg n="30">
     <l n="88">E per queste parole, se ricolte</l>
     <l n="89">l'hai come dei, è l'argomento casso</l>
     <l n="90">che t'avria fatto noia ancor più volte.</l>
    </lg>
    <lg n="31">
     <l n="91">Ma or ti s'attraversa un altro passo</l>
     <l n="92">dinanzi a li occhi, tal che per te stesso</l>
     <l n="93">non usciresti: pria saresti lasso.</l>
    </lg>
    <lg n="32">
     <l n="94">Io t'ho per certo ne la mente messo</l>
     <l n="95">ch'alma beata non poria mentire,</l>
     <l n="96">però ch'è sempre al primo vero appresso;</l>
    </lg>
    <lg n="33">
     <l n="97">e poi potesti da Piccarda udire</l>
     <l n="98">che l'affezion del vel Costanza tenne;</l>
     <l n="99">sì ch'ella par qui meco contradire.</l>
    </lg>
    <lg n="34">
     <l n="100">Molte fïate già, frate, addivenne</l>
     <l n="101">che, per fuggir periglio, contra grato</l>
     <l n="102">si fé di quel che far non si convenne;</l>
    </lg>
    <lg n="35">
     <l n="103">come Almeone, che, di ciò pregato</l>
     <l n="104">dal padre suo, la propria madre spense,</l>
     <l n="105">per non perder pietà si fé spietato.</l>
    </lg>
    <lg n="36">
     <l n="106">A questo punto voglio che tu pense</l>
     <l n="107">che la forza al voler si mischia, e fanno</l>
     <l n="108">sì che scusar non si posson l'offense.</l>
    </lg>
    <lg n="37">
     <l n="109">Voglia assoluta non consente al danno;</l>
     <l n="110">ma consentevi in tanto in quanto teme,</l>
     <l n="111">se si ritrae, cadere in più affanno.</l>
    </lg>
    <lg n="38">
     <l n="112">Però, quando Piccarda quello spreme,</l>
     <l n="113">de la voglia assoluta intende, e io</l>
     <l n="114">de l'altra; sì che ver diciamo insieme".</l>
    </lg>
    <lg n="39">
     <l n="115">Cotal fu l'ondeggiar del santo rio</l>
     <l n="116">ch'uscì del fonte ond'ogne ver deriva;</l>
     <l n="117">tal puose in pace uno e altro disio.</l>
    </lg>
    <lg n="40">
     <l n="118">"O amanza del primo amante, o diva",</l>
     <l n="119">diss'io appresso, "il cui parlar m'inonda</l>
     <l n="120">e scalda sì, che più e più m'avviva,</l>
    </lg>
    <lg n="41">
     <l n="121">non è l'affezion mia tanto profonda,</l>
     <l n="122">che basti a render voi grazia per grazia;</l>
     <l n="123">ma quei che vede e puote a ciò risponda.</l>
    </lg>
    <lg n="42">
     <l n="124">Io veggio ben che già mai non si sazia</l>
     <l n="125">nostro intelletto, se 'l ver non lo illustra</l>
     <l n="126">di fuor dal qual nessun vero si spazia.</l>
    </lg>
    <lg n="43">
     <l n="127">Posasi in esso, come fera in lustra,</l>
     <l n="128">tosto che giunto l'ha; e giugner puollo:</l>
     <l n="129">se non, ciascun disio sarebbe frustra.</l>
    </lg>
    <lg n="44">
     <l n="130">Nasce per quello, a guisa di rampollo,</l>
     <l n="131">a piè del vero il dubbio; ed è natura</l>
     <l n="132">ch'al sommo pinge noi di collo in collo.</l>
    </lg>
    <lg n="45">
     <l n="133">Questo m'invita, questo m'assicura</l>
     <l n="134">con reverenza, donna, a dimandarvi</l>
     <l n="135">d'un'altra verità che m'è oscura.</l>
    </lg>
    <lg n="46">
     <l n="136">Io vo' saper se l'uom può sodisfarvi</l>
     <l n="137">ai voti manchi sì con altri beni,</l>
     <l n="138">ch'a la vostra statera non sien parvi.</l>
    </lg>
    <lg n="47">
     <l n="139">Beatrice mi guardò con li occhi pieni</l>
     <l n="140">di faville d'amor così divini,</l>
     <l n="141">che, vinta, mia virtute diè le reni,</l>
    </lg>
    <lg n="48">
     <l n="142">e quasi mi perdei con li occhi chini.</l>
    </lg>
   </lg>
  </body>
 </text>
</TEI>