<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - ALLA MUSA </title>
    <author>Giuseppe Parini</author>
   </titleStmt>
   <extent>
    <measure unit="stanza">25</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-alla-musa</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - ALLA MUSA </title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - ALLA MUSA </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te il mercadante, che con ciglio asciutto</l>
     <l n="2">Fugge i figli e la moglie ovunque il chiama</l>
     <l n="3">Dura avarizia nel remoto flutto,</l>
     <l n="4">Musa, non ama.</l>
    </lg>
    <lg n="2">
     <l n="5">Nè quei, cui l'alma ambiziosa rode</l>
     <l n="6">Fulgida cura; onde salir più agogna;</l>
     <l n="7">E la molto fra il dì temuta frode</l>
     <l n="8">Torbido sogna.</l>
    </lg>
    <lg n="3">
     <l n="9">Nè giovane, che pari a tauro irrompa</l>
     <l n="10">Ove a la cieca più Venere piace:</l>
     <l n="11">Nè donna, che d'amanti osi gran pompa</l>
     <l n="12">Spiegar procace.</l>
    </lg>
    <lg n="4">
     <l n="13">Sai tu, vergine dea, chi la parola</l>
     <l n="14">Modulata da te gusta od imita;</l>
     <l n="15">Onde ingenuo piacer sgorga, e consola</l>
     <l n="16">L'umana vita?</l>
    </lg>
    <lg n="5">
     <l n="17">Colui, cui diede il ciel placido senso</l>
     <l n="18">E puri affetti e semplice costume;</l>
     <l n="19">Che di sè pago e dell'avito censo</l>
     <l n="20">Più non presume.</l>
    </lg>
    <lg n="6">
     <l n="21">Che spesso al faticoso ozio de' grandi</l>
     <l n="22">E all'urbano clamor s'invola, e vive</l>
     <l n="23">Ove spande natura influssi blandi</l>
     <l n="24">O in colli o in rive.</l>
    </lg>
    <lg n="7">
     <l n="25">E in stuol d'amici numerato e casto,</l>
     <l n="26">Tra parco e delicato al desco asside;</l>
     <l n="27">E la splendida turba e il vano fasto</l>
     <l n="28">Lieto deride.</l>
    </lg>
    <lg n="8">
     <l n="29">Che a i buoni, ovunque sia, dona favore;</l>
     <l n="30">E cerca il vero; e il bello ama innocente;</l>
     <l n="31">E passa l'età sua tranquilla, il core</l>
     <l n="32">Sano e la mente.</l>
    </lg>
    <lg n="9">
     <l n="33">Dunque perchè quella sì grata un giorno</l>
     <l n="34">Del Giovin, cui diè nome il dio di Delo,</l>
     <l n="35">Cetra si tace; e le fa lenta intorno</l>
     <l n="36">Polvere velo?</l>
    </lg>
    <lg n="10">
     <l n="37">Ben mi sovvien quando, modesto il ciglio,</l>
     <l n="38">Ei già scendendo a me giudice fea</l>
     <l n="39">Me de' suoi carmi: e a me chiedea consiglio:</l>
     <l n="40">E lode avea.</l>
    </lg>
    <lg n="11">
     <l n="41">Ma or non più. Chi sa? Simile a rosa</l>
     <l n="42">Tutta fresca e vermiglia al sol, che nasce,</l>
     <l n="43">Tutto forse di lui l'eletta Sposa</l>
     <l n="44">L'animo pasce.</l>
    </lg>
    <lg n="12">
     <l n="45">E di bellezza, di virtù, di raro</l>
     <l n="46">Amor, di grazie, di pudor natìo</l>
     <l n="47">L'occupa sì, ch'ei cede ogni già caro</l>
     <l n="48">Studio all'oblìo.</l>
    </lg>
    <lg n="13">
     <l n="49">Musa, mentr'ella il vago crine annoda</l>
     <l n="50">A lei t'appressa; e con vezzoso dito</l>
     <l n="51">A lei premi l'orecchio; e dille: e t'oda.</l>
     <l n="52">Anco il marito.</l>
    </lg>
    <lg n="14">
     <l n="53">Giovinetta crudel, perchè mi togli</l>
     <l n="54">Tutto il mio d'Adda, e di mie cure il pregio,</l>
     <l n="55">E la speme concetta, e i dolci orgogli</l>
     <l n="56">D'alunno egregio?</l>
    </lg>
    <lg n="15">
     <l n="57">Costui di me, de' genj miei si accese</l>
     <l n="58">Pria che di te. Codeste forme infanti</l>
     <l n="59">Erano ancor, quando vaghezza il prese</l>
     <l n="60">De' nostri canti.</l>
    </lg>
    <lg n="16">
     <l n="61">Ei t'era ignoto ancor quando a me piacque.</l>
     <l n="62">Io di mia man per l'ombra, e per la lieve</l>
     <l n="63">Aura de' lauri l'avviai ver l'acque,</l>
     <l n="64">Che al par di neve</l>
    </lg>
    <lg n="17">
     <l n="65">Bianche le spume, scaturir dall'alto</l>
     <l n="66">Fece Aganippe il bel destrier, che ha l'ale:</l>
     <l n="67">Onde chi beve io tra i celesti esalto</l>
     <l n="68">E fo immortale.</l>
    </lg>
    <lg n="18">
     <l n="69">Io con le nostre il volsi arti divine</l>
     <l n="70">Al decente, al gentile, al raro, al bello:</l>
     <l n="71">Fin che tu stessa gli apparisti al fine</l>
     <l n="72">Caro modello.</l>
    </lg>
    <lg n="19">
     <l n="73">E, se nobil per lui fiamma fu desta</l>
     <l n="74">Nel tuo petto non conscio: e s'ei nodrìa</l>
     <l n="75">Nobil fiamma per te, sol opra è questa</l>
     <l n="76">Del cielo e mia.</l>
    </lg>
    <lg n="20">
     <l n="77">Ecco già l'ale il nono mese or scioglie</l>
     <l n="78">Da che sua fosti, e già, deh ti sia salvo,</l>
     <l n="79">Te chiaramente in fra le madri accoglie</l>
     <l n="80">Il giovin alvo.</l>
    </lg>
    <lg n="21">
     <l n="81">Lascia che a me solo un momento ei torni;</l>
     <l n="82">E novo entro al tuo cor sorgere affetto,</l>
     <l n="83">E novo sentirai da i versi adorni</l>
     <l n="84">Piover diletto.</l>
    </lg>
    <lg n="22">
     <l n="85">Però ch'io stessa, il gomito posando</l>
     <l n="86">Di tua seggiola al dorso, a lui col suono</l>
     <l n="87">De la soave andrò tibia spirando</l>
     <l n="88">Facile tono.</l>
    </lg>
    <lg n="23">
     <l n="89">Onde rapito, ei canterà che sposo</l>
     <l n="90">Già felice il rendesti, e amante amato;</l>
     <l n="91">E tosto il renderai dal grembo ascoso</l>
     <l n="92">Padre beato.</l>
    </lg>
    <lg n="24">
     <l n="93">Scenderà in tanto dall'eterea mole</l>
     <l n="94">Giuno, che i preghi de le incinte ascolta.</l>
     <l n="95">E vergin io de la Memoria prole</l>
     <l n="96">Nel velo avvolta</l>
    </lg>
    <lg n="25">
     <l n="97">Uscirò co' bei carmi; e andrò gentile</l>
     <l n="98">Dono a farne al Parini, Italo cigno,</l>
     <l n="99">Che a i buoni amico, alto disdegna il vile</l>
     <l n="100">Volgo maligno.</l>
    </lg>
   </lg>
  </body>
 </text>
</TEI>