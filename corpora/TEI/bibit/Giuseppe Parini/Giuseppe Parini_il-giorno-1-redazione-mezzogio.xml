<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il giorno (1 redazione) - Mezzogiorno</title>
    <author>Giuseppe Parini</author>
   </titleStmt>
   <extent>
    <measure unit="stanza">47</measure>
    <measure unit="line">1376</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_il-giorno-1-redazione-mezzogio</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il giorno (1 redazione) - Mezzogiorno</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il giorno (1 redazione) - Mezzogiorno</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ardirò ancor tra i desinari illustri</l>
     <l n="2">Sul Meriggio innoltrarmi umil Cantore,</l>
     <l n="3">Poichè troppa di te cura mi punge,</l>
     <l n="4">Signor, ch'io spero un dì veder maestro</l>
     <l n="5">E dittator di graziosi modi</l>
     <l n="6">All'alma gioventù che Italia onora.</l>
    </lg>
    <lg n="2">
     <l n="7">Tal fra le tazze e i coronati vini,</l>
     <l n="8">Onde all'ospite suo fe' lieta pompa</l>
     <l n="9">La Punica Regina, i canti alzava</l>
     <l n="10">Jopa crinito: e la Regina intanto</l>
     <l n="11">Da' begli occhi stranieri iva beendo</l>
     <l n="12">L'oblivion del misero Sichèo.</l>
     <l n="13">E tale allor che l'orba Itaca in vano</l>
     <l n="14">Chiedea a Nettun la prole di Laerte,</l>
     <l n="15">Femio s'udìa co' versi e con la cetra</l>
     <l n="16">La facil mensa rallegrar de' Proci</l>
     <l n="17">Cui dell'errante Ulisse i pingui agnelli</l>
     <l n="18">E i petrosi licori, e la consorte</l>
     <l n="19">Invitavano al pranzo. Amici or piega,</l>
     <l n="20">Giovin Signore, al mio cantar gli orecchi</l>
     <l n="21">Or che tra nuove Elise, e novi Proci,</l>
     <l n="22">E tra fedeli ancor Penelopèe,</l>
     <l n="23">Ti guidano a la mensa i versi miei.</l>
    </lg>
    <lg n="3">
     <l n="24">Già dal meriggio ardente il sol fuggendo</l>
     <l n="25">Verge all'occaso: e i piccioli mortali</l>
     <l n="26">Dominati dal tempo escon di novo</l>
     <l n="27">A popolar le vie ch'all'oriente</l>
     <l n="28">Volgon ombra già grande: a te null'altro</l>
     <l n="29">Dominator fuor che te stesso è dato.</l>
    </lg>
    <lg n="4">
     <l n="30">Alfin di consigliarsi al fido speglio</l>
     <l n="31">La tua Dama cessò. Quante uopo è volte</l>
     <l n="32">Chiedette, e rimandò novelli ornati;</l>
     <l n="33">Quante convien de le agitate ognora</l>
     <l n="34">Damigelle or con vezzi or con garriti</l>
     <l n="35">Rovesciò la fortuna; a se medesma</l>
     <l n="36">Quante volte convien piacque e dispiacque;</l>
     <l n="37">E quante volte è d'uopo a sè ragione</l>
     <l n="38">Fece, e a' suoi lodatori. I mille intorno</l>
     <l n="39">Dispersi arnesi alfin raccolse in uno</l>
     <l n="40">La consapevol del suo cor ministra;</l>
     <l n="41">Alfin velata d'un leggier zendado</l>
     <l n="42">È l'ara tutelar di sua beltate;</l>
     <l n="43">E la seggiola sacra, un po' rimossa,</l>
     <l n="44">Languidetta l'accoglie. Intorno ad essa</l>
     <l n="45">Pochi giovani eroi van rimembrando</l>
     <l n="46">I cari lacci altrui, mentre da lungi</l>
     <l n="47">Ad altra intorno i cari lacci vostri</l>
     <l n="48">Pochi giovani eroi van rimembrando.</l>
    </lg>
    <lg n="5">
     <l n="49">Il marito gentil queto sorride</l>
     <l n="50">A le lor celie; o s'ei si cruccia alquanto,</l>
     <l n="51">Del tuo lungo tardar solo si cruccia.</l>
     <l n="52">Nulla però di lui cura te prenda</l>
     <l n="53">Oggi, o Signore, e s'egli a par del vulgo</l>
     <l n="54">Prostrò l'anima imbelle, e non sdegnosse</l>
     <l n="55">Di chiamarsi marito, a par del vulgo</l>
     <l n="56">Senta la fame esercitargl'in petto</l>
     <l n="57">Lo stimol fier degli oziosi sughi</l>
     <l n="58">Avidi d'esca: o s'a un marito alcuna</l>
     <l n="59">D'anima generosa orma rimane,</l>
     <l n="60">Ad altra mensa il piè rivolga; e d'altra</l>
     <l n="61">Dama al fianco s'assida il cui marito</l>
     <l n="62">Pranzi altrove lontan d'un'altra a lato</l>
     <l n="63">Ch'abbia lungi lo sposo: e così nuove</l>
     <l n="64">Anella intrecci a la catena immensa</l>
     <l n="65">Onde, alternando, Amor l'anime annoda.</l>
    </lg>
    <lg n="6">
     <l n="66">Ma sia che vuol, tu baldanzoso innoltra</l>
     <l n="67">Ne le stanze più interne: ecco precorre</l>
     <l n="68">Per annunciarti al gabinetto estremo</l>
     <l n="69">Il noto stropiccìo de' piedi tuoi.</l>
     <l n="70">Già lo Sposo t'incontra. In un baleno</l>
     <l n="71">Sfugge dall'altrui man l'accorta mano</l>
     <l n="72">De la tua Dama: e il suo bel labbro intanto</l>
     <l n="73">T'apparecchia un sorriso. Ognun s'arretra</l>
     <l n="74">Che conosce i tuoi dritti, e si conforta</l>
     <l n="75">Con le adulte speranze a te lasciando</l>
     <l n="76">Libero e scarco il più beato seggio.</l>
     <l n="77">Tal colà dove infra gelose mura</l>
     <l n="78">Bizanzio ed Ispaàn guardano il fiore</l>
     <l n="79">De la beltà che il popolato Egèo</l>
     <l n="80">Manda, e l'Armeno, e il Tartaro, e il Circasso</l>
     <l n="81">Per delizia d'un solo, a bear entra</l>
     <l n="82">L'ardente sposa il grave Munsulmano.</l>
     <l n="83">Tra 'l maestoso passeggiar gli ondeggiano</l>
     <l n="84">Le late spalle, e sopra l'alta testa</l>
     <l n="85">Le avvolte fasce: dall'arcato ciglio</l>
     <l n="86">Ei volge intorno imperioso il guardo;</l>
     <l n="87">E vede al su' apparire umil chinarsi,</l>
     <l n="88">E il piè ritrar l'effeminata, occhiuta</l>
     <l n="89">Turba, che sorridendo egli dispregia.</l>
    </lg>
    <lg n="7">
     <l n="90">Ora imponi, o Signor, che tutte a schiera</l>
     <l n="91">Si dispongan tue grazie; e a la tua Dama</l>
     <l n="92">Quanto elegante esser più puoi ti mostra.</l>
     <l n="93">Tengasi al fianco la sinistra mano</l>
     <l n="94">Sotto il breve giubbon celata; e l'altra</l>
     <l n="95">Sul finissimo lin posi, e s'asconda</l>
     <l n="96">Vicino al cor: sublime alzisi 'l petto,</l>
     <l n="97">Sorgan gli omeri entrambi, e verso lei</l>
     <l n="98">Piega il duttile collo; ai lati stringi</l>
     <l n="99">Le labbra un poco; ver lo mezzo acute</l>
     <l n="100">Rendile alquanto, e da la bocca poi</l>
     <l n="101">Compendiata in guisa tal sen esca</l>
     <l n="102">Un non inteso mormorìo. La destra</l>
     <l n="103">Ella intanto ti porga: e molle caschi</l>
     <l n="104">Sopra i tiepidi avorj un doppio bacio.</l>
     <l n="105">Siedi tu poscia; e d'una man trascina</l>
     <l n="106">Più presso a lei la seggioletta. Ognuno</l>
     <l n="107">Tacciasi; ma tu sol curvato alquanto</l>
     <l n="108">Seco susurra ignoti detti a cui</l>
     <l n="109">Concordin vicendevoli sorrisi,</l>
     <l n="110">E sfavillar di cupidette luci</l>
     <l n="111">Che amor dimostri, o che lo finga almeno.</l>
    </lg>
    <lg n="8">
     <l n="112">Ma rimembra, o Signor, che troppo nuoce</l>
     <l n="113">Negli amorosi cor lunga e ostinata</l>
     <l n="114">Tranquillità. Su l'oceàno ancora</l>
     <l n="115">Perigliosa è la calma: oh quante volte</l>
     <l n="116">Dall'immobile prora il buon nocchiere</l>
     <l n="117">Invocò la tempesta! e sì crudele</l>
     <l n="118">Soccorso ancor gli fu negato; e giacque</l>
     <l n="119">Affamato assetato estenuato</l>
     <l n="120">Dal velenoso aere stagnante oppresso</l>
     <l n="121">Tra l'inutile ciurma al suol languendo.</l>
     <l n="122">Però ti giovi de la scorsa notte</l>
     <l n="123">Ricordar le vicende; e con obliqui</l>
     <l n="124">Motti pungerl'alquanto, o se nel volto</l>
     <l n="125">Paga più che non suole accor fu vista</l>
     <l n="126">Il novello straniere; e co' bei labbri</l>
     <l n="127">Semiaperti aspettar, quasi marina</l>
     <l n="128">Conca, la soavissima rugiada</l>
     <l n="129">De' novi accenti: o se cupida troppo</l>
     <l n="130">Col guardo accompagnò di loggia in loggia</l>
     <l n="131">Il seguace di Marte, idol vegliante</l>
     <l n="132">De' feminili voti, a la cui chioma</l>
     <l n="133">Col lauro trionfal s'avvolgon mille</l>
     <l n="134">E mille frondi dell'Idalio mirto.</l>
    </lg>
    <lg n="9">
     <l n="135">Colpevole o innocente allor la bella</l>
     <l n="136">Dama improviso adombrerà la fronte</l>
     <l n="137">D'un nuvoletto di verace sdegno</l>
     <l n="138">O simulato; e la nevosa spalla</l>
     <l n="139">Scoterà un poco; e premerà col dente</l>
     <l n="140">L'infimo labbro: e volgeransi alfine</l>
     <l n="141">Gli altri a bear le sue parole estreme.</l>
     <l n="142">Fors'anco rintuzzar di tue querele</l>
     <l n="143">Saprà l'agrezza; e sovvenir faratti</l>
     <l n="144">Le visite furtive ai tetti, ai cocchi</l>
     <l n="145">Ed a le logge de le mogli illustri</l>
     <l n="146">Di ricchi cittadini a cui sovente,</l>
     <l n="147">Per calle che il piacer mostra, piegarsi</l>
     <l n="148">La maestà di cavalier non sdegna.</l>
    </lg>
    <lg n="10">
     <l n="149">Felice te, se mesta e disdegnosa</l>
     <l n="150">La conduci a la mensa; e s'ivi puoi</l>
     <l n="151">Solo piegarla a comportar de' cibi</l>
     <l n="152">La nausea universal. Sorridan pure</l>
     <l n="153">A le vostre dolcissime querele</l>
     <l n="154">I convitati; e l'un l'altro percota</l>
     <l n="155">Col gomito maligno: ah nondimeno</l>
     <l n="156">Come fremon lor alme; e quanta invidia</l>
     <l n="157">Ti portan, te veggendo unico scopo</l>
     <l n="158">Di sì bell'ire! Al solo Sposo è dato</l>
     <l n="159">Nodrir nel cor magnanima quiete,</l>
     <l n="160">Mostrar nel volto ingenuo riso, e tanto</l>
     <l n="161">Docil fidanza ne le innocue luci.</l>
    </lg>
    <lg n="11">
     <l n="162">O tre fiate avventurosi e quattro</l>
     <l n="163">Voi del nostro buon secolo mariti</l>
     <l n="164">Quanto diversi da' vostr'avi! Un tempo</l>
     <l n="165">Uscìa d'Averno con viperei crini,</l>
     <l n="166">Con torbid'occhi irrequieti, e fredde</l>
     <l n="167">Tenaci branche un indomabil mostro</l>
     <l n="168">Che ansando e anelando intorno giva</l>
     <l n="169">Ai nuziali letti; e tutto empiea</l>
     <l n="170">Di sospetto e di fremito e di sangue.</l>
     <l n="171">Allor gli antri domestici, le selve,</l>
     <l n="172">L'onde, le rupi alto ulular s'udièno</l>
     <l n="173">Di feminili strida: allor le belle</l>
     <l n="174">Dame con mani incrocicchiate, e luci</l>
     <l n="175">Pavide al ciel, tremando lagrimando,</l>
     <l n="176">Tra la pompa feral de le lugubri</l>
     <l n="177">Sale vedean dal truce sposo offrirsi</l>
     <l n="178">Le tazze attossicate o i nudi stili.</l>
     <l n="179">Ahi pazza Italia! Il tuo furor medesmo</l>
     <l n="180">Oltre l'alpi, oltre 'l mar destò le risa</l>
     <l n="181">Presso agli emoli tuoi che di gelosa</l>
     <l n="182">Titol ti diero; e t'è serbato ancora</l>
     <l n="183">Ingiustamente. Non di cieco amore</l>
     <l n="184">Vicendevol desire, alterno impulso,</l>
     <l n="185">Non di costume simiglianza or guida</l>
     <l n="186">Gl'incauti sposi al talamo bramato</l>
     <l n="187">Ma la Prudenza coi canuti padri</l>
     <l n="188">Siede librando il molt'oro, e i divini</l>
     <l n="189">Antiquissimi sangui: e allor che l'uno</l>
     <l n="190">Bene all'altro risponde, ecco Imenèo</l>
     <l n="191">Scoter sua face; e unirsi al freddo sposo,</l>
     <l n="192">Di lui non già, ma de le nozze amante</l>
     <l n="193">La freddissima vergine che in core</l>
     <l n="194">Già volge i riti del Bel Mondo; e lieta</l>
     <l n="195">L'indifferenza maritale affronta.</l>
     <l n="196">Così non fien de la crudel Megera</l>
     <l n="197">Più temuti gli sdegni. Oltre Pirene</l>
     <l n="198">Contenda or pur le desiate porte</l>
     <l n="199">Ai gravi amanti; e di feminee risse</l>
     <l n="200">Turbi Oriente: Italia oggi si ride</l>
     <l n="201">Di quello ond'era già derisa; tanto</l>
     <l n="202">Puote una sola età volger le menti.</l>
    </lg>
    <lg n="12">
     <l n="203">Ma già rimbomba d'una in altra sala</l>
     <l n="204">Il tuo nome, o Signor; di già l'udìro</l>
     <l n="205">L'ime officine ove al volubil tatto</l>
     <l n="206">Degl'ingenui palati arduo s'appresta</l>
     <l n="207">Solletico che molle i nervi scota,</l>
     <l n="208">E varia seco voluttà conduca</l>
     <l n="209">Fino al core dell'alma. In bianche spoglie</l>
     <l n="210">S'affrettano a compir la nobil opra</l>
     <l n="211">Prodi ministri: e lor sue leggi detta</l>
     <l n="212">Una gran mente del paese uscita</l>
     <l n="213">Ove Colbert, e Richelieu fur chiari.</l>
     <l n="214">Forse con tanta maestade in fronte</l>
     <l n="215">Presso a le navi ond'Ilio arse e cadèo,</l>
     <l n="216">Per gli ospiti famosi il grande Achille</l>
     <l n="217">Disegnava la cena: e seco intanto</l>
     <l n="218">Le vivande cocean sui lenti fochi</l>
     <l n="219">Pàtroclo fido, e il guidator di carri</l>
     <l n="220">Automedonte. O tu sagace mastro</l>
     <l n="221">Di lusinghe al palato udrai fra poco</l>
     <l n="222">Sonar le lodi tue dall'alta mensa.</l>
     <l n="223">Chi fia che ardisca di trovar pur macchia</l>
     <l n="224">Nel tuo lavoro? Il tuo Signor farassi</l>
     <l n="225">Campion de le tue glorie; e male a quanti</l>
     <l n="226">Cercator di conviti oseran motto</l>
     <l n="227">Pronunciar contro te; chè sul cocente</l>
     <l n="228">Meriggio andran peregrinando poi</l>
     <l n="229">Miseri e stanchi, e non avran cui piaccia</l>
     <l n="230">Più popolar con le lor bocche i pranzi.</l>
    </lg>
    <lg n="13">
     <l n="231">Imbandita è la mensa. In piè d'un salto</l>
     <l n="232">Alzati e porgi, almo Signor, la mano</l>
     <l n="233">A la tua Dama; e lei dolce cadente</l>
     <l n="234">Sopra di te col tuo valor sostieni,</l>
     <l n="235">E al pranzo l'accompagna. I convitati</l>
     <l n="236">Vengan dopo di voi; quindi 'l marito</l>
     <l n="237">Ultimo segua. O prole alta di numi</l>
     <l n="238">Non vergognate di donar voi anco</l>
     <l n="239">Pochi momenti al cibo: in voi non fia</l>
     <l n="240">Vil opra il pasto; a quei soltanto è vile,</l>
     <l n="241">Che il duro irresistibile bisogno</l>
     <l n="242">Stimola e caccia. All'impeto di quello</l>
     <l n="243">Cedan l'orso, la tigre, il falco, il nibbio,</l>
     <l n="244">L'orca, il delfino, e quant'altri mortali</l>
     <l n="245">Vivon quaggiù; ma voi con rosee labbra</l>
     <l n="246">La sola Voluttade inviti al pasto,</l>
     <l n="247">La sola Voluttà che le celesti</l>
     <l n="248">Mense imbandisce, e al nèttare convita</l>
     <l n="249">I viventi per sè Dei sempiterni.</l>
    </lg>
    <lg n="14">
     <l n="250">Forse vero non è; ma un giorno è fama,</l>
     <l n="251">Che fur gli uomini eguali; e ignoti nomi</l>
     <l n="252">Fur Plebe, e Nobiltade. Al cibo, al bere,</l>
     <l n="253">All'accoppiarsi d'ambo i sessi, al sonno</l>
     <l n="254">Un istinto medesmo, un'egual forza</l>
     <l n="255">Sospingeva gli umani: e niun consiglio</l>
     <l n="256">Niuna scelta d'obbietti o lochi o tempi</l>
     <l n="257">Era lor conceduta. A un rivo stesso,</l>
     <l n="258">A un medesimo frutto, a una stess'ombra</l>
     <l n="259">Convenivano insieme i primi padri</l>
     <l n="260">Del tuo sangue, o Signore, e i primi padri</l>
     <l n="261">De la plebe spregiata. I medesm'antri</l>
     <l n="262">Il medesimo suolo offrieno loro</l>
     <l n="263">Il riposo, e l'albergo; e a le lor membra</l>
     <l n="264">I medesmi animai le irsute vesti.</l>
     <l n="265">Sol'una cura a tutti era comune</l>
     <l n="266">Di sfuggire il dolore, e ignota cosa</l>
     <l n="267">Era il desire agli uman petti ancora.</l>
    </lg>
    <lg n="15">
     <l n="268">L'uniforme degli uomini sembianza</l>
     <l n="269">Spiacque a' Celesti: e a variar la Terra</l>
     <l n="270">Fu spedito il Piacer. Quale già i numi</l>
     <l n="271">D'Ilio sui campi, tal l'amico Genio,</l>
     <l n="272">Lieve lieve per l'aere labendo</l>
     <l n="273">S'avvicina a la Terra; e questa ride</l>
     <l n="274">Di riso ancor non conosciuto. Ei move,</l>
     <l n="275">E l'aura estiva del cadente rivo,</l>
     <l n="276">E dei clivi odorosi a lui blandisce</l>
     <l n="277">Le vaghe membra, e lentamente sdrucciola</l>
     <l n="278">Sul tondeggiar dei muscoli gentile.</l>
     <l n="279">Gli s'aggiran d'intorno i Vezzi e i Giochi,</l>
     <l n="280">E come ambrosia, le lusinghe scorrongli</l>
     <l n="281">Da le fraghe del labbro: e da le luci</l>
     <l n="282">Socchiuse, languidette, umide fuori</l>
     <l n="283">Di tremulo fulgore escon scintille</l>
     <l n="284">Ond'arde l'aere che scendendo ei varca.</l>
    </lg>
    <lg n="16">
     <l n="285">Alfin sul dorso tuo sentisti, o Terra,</l>
     <l n="286">Sua prim'orma stamparsi; e tosto un lento</l>
     <l n="287">Fremere soavissimo si sparse</l>
     <l n="288">Di cosa in cosa; e ognor crescendo, tutte</l>
     <l n="289">Di natura le viscere commosse:</l>
     <l n="290">Come nell'arsa state il tuono s'ode</l>
     <l n="291">Che di lontano mormorando viene;</l>
     <l n="292">E col profondo suon di monte in monte</l>
     <l n="293">Sorge; e la valle, e la foresta intorno</l>
     <l n="294">Mugon del fragoroso alto rimbombo,</l>
     <l n="295">Finchè poi cade la feconda pioggia</l>
     <l n="296">Che gli uomini e le fere e i fiori e l'erbe</l>
     <l n="297">Ravviva riconforta allegra e abbella.</l>
    </lg>
    <lg n="17">
     <l n="298">Oh beati tra gli altri, oh cari al cielo</l>
     <l n="299">Viventi a cui con miglior man Titano</l>
     <l n="300">Formò gli organi illustri, e meglio tese,</l>
     <l n="301">E di fluido agilissimo inondolli!</l>
     <l n="302">Voi l'ignoto solletico sentiste</l>
     <l n="303">Del celeste motore. In voi ben tosto</l>
     <l n="304">Le voglie fermentàr, nacque il desio.</l>
     <l n="305">Voi primieri scopriste il buono, il meglio;</l>
     <l n="306">E con foga dolcissima correste</l>
     <l n="307">A possederli. Allor quel de' due sessi,</l>
     <l n="308">Che necessario in prima era soltanto,</l>
     <l n="309">D'amabile, e di bello il nome ottenne.</l>
     <l n="310">Al giudizio di Paride voi deste</l>
     <l n="311">Il primo esempio: tra feminei volti</l>
     <l n="312">A distinguer s'apprese; e voi sentiste</l>
     <l n="313">Primamente le grazie. A voi tra mille</l>
     <l n="314">Sapor fur noti i più soavi: allora</l>
     <l n="315">Fu il vin preposto all'onda; e il vin s'elesse</l>
     <l n="316">Figlio de' tralci più riarsi, e posti</l>
     <l n="317">A più fervido sol, ne' più sublimi</l>
     <l n="318">Colli dove più zolfo il suolo impingua.</l>
     <l n="319">Così l'Uom si divise: e fu il Signore</l>
     <l n="320">Dai Volgari distinto a cui nel seno</l>
     <l n="321">Troppo languìr l'ebeti fibre, inette</l>
     <l n="322">A rimbalzar sotto i soavi colpi</l>
     <l n="323">De la nova cagione onde fur tocche:</l>
     <l n="324">E quasi bovi, al suol curvati ancora</l>
     <l n="325">Dinanzi al pungol del bisogno andàro;</l>
     <l n="326">E tra la servitute, e la viltade,</l>
     <l n="327">E 'l travaglio, e l'inopia a viver nati,</l>
     <l n="328">Ebber nome di Plebe. Or tu Signore</l>
     <l n="329">Che feltrato per mille invitte reni</l>
     <l n="330">Sangue racchiudi, poichè in altra etade</l>
     <l n="331">Arte, forza, o fortuna i padri tuoi</l>
     <l n="332">Grandi rendette, poichè il tempo alfine</l>
     <l n="333">Lor divisi tesori in te raccolse,</l>
     <l n="334">Del tuo senso gioisci, a te dai numi</l>
     <l n="335">Concessa parte: e l'umil vulgo intanto</l>
     <l n="336">Dell'industria donato, ora ministri</l>
     <l n="337">A te i piaceri tuoi nato a recarli</l>
     <l n="338">Su la mensa real, non a gioirne.</l>
    </lg>
    <lg n="18">
     <l n="339">Ecco la Dama tua s'asside al desco:</l>
     <l n="340">Tu la man le abbandona; e mentre il servo</l>
     <l n="341">La seggiola avanzando, all'agil fianco</l>
     <l n="342">La sottopon, sì che lontana troppo</l>
     <l n="343">Ella non sia, nè da vicin col petto</l>
     <l n="344">Prema troppo la mensa, un picciol salto</l>
     <l n="345">Spicca, e chino raccogli a lei del lembo</l>
     <l n="346">Il diffuso volume. A lato poscia</l>
     <l n="347">Di lei tu siedi: a cavalier gentile</l>
     <l n="348">Il fianco abbandonar de la sua Dama</l>
     <l n="349">Non fia lecito mai, se già non sorge</l>
     <l n="350">Strana cagione a meritar, ch'egli usi</l>
     <l n="351">Tanta licenza. Un Nume ebber gli antichi</l>
     <l n="352">Immobil sempre, e ch'allo stesso padre</l>
     <l n="353">Degli Dei non cedette, allor ch'ei venne</l>
     <l n="354">Il Campidoglio ad abitar, sebbene</l>
     <l n="355">E Giuno e Febo e Venere e Gradivo</l>
     <l n="356">E tutti gli altri Dei da le lor sedi</l>
     <l n="357">Per riverenza del Tonante uscìro.</l>
    </lg>
    <lg n="19">
     <l n="358">Indistinto ad ognaltro il loco sia</l>
     <l n="359">Presso al nobile desco: e s'alcun arde</l>
     <l n="360">Ambizioso di brillar fra gli altri,</l>
     <l n="361">Brilli altramente. Oh come i varj ingegni</l>
     <l n="362">La libertà del genial convito</l>
     <l n="363">Desta ed infiamma! Ivi il gentil Motteggio,</l>
     <l n="364">Maliziosetto svolazzando intorno,</l>
     <l n="365">Reca su l'ali fuggitive ed agita</l>
     <l n="366">Ora i raccolti da la fama errori</l>
     <l n="367">De le belle lontane, ora d'amante</l>
     <l n="368">O di marito i semplici costumi:</l>
     <l n="369">E gode di mirare il queto sposo</l>
     <l n="370">Rider primiero, e di crucciar con lievi</l>
     <l n="371">Minacce in cor de la sua fida sposa</l>
     <l n="372">I timidi segreti. Ivi abbracciata</l>
     <l n="373">Co' festivi Racconti intorno gira</l>
     <l n="374">L'elegante Licenza: or nuda appare</l>
     <l n="375">Come le Grazie; or con leggiadro velo</l>
     <l n="376">Solletica vie meglio; e s'affatica</l>
     <l n="377">Di richiamar de le matrone al volto</l>
     <l n="378">Quella rosa gentil che fu già un tempo</l>
     <l n="379">Onor di belle donne, all'Amor cara</l>
     <l n="380">E cara all'Onestade; ora ne' campi</l>
     <l n="381">Cresce solinga, e tra i selvaggi scherzi</l>
     <l n="382">A le rozze villane il viso adorna.</l>
    </lg>
    <lg n="20">
     <l n="383">Già s'avanza la mensa. In mille guise</l>
     <l n="384">E di mille sapor, di color mille</l>
     <l n="385">La variata eredità degli avi</l>
     <l n="386">Scherza ne' piatti; e giust'ordine serba.</l>
     <l n="387">Forse a la Dama di sua man le dapi</l>
     <l n="388">Piacerà ministrar, che novo pregio</l>
     <l n="389">Acquisteran da lei. Veloce il ferro</l>
     <l n="390">Che forbito ti attende al destro lato</l>
     <l n="391">Nudo fuor esca; e come quel di Marte,</l>
     <l n="392">Scintillando lampeggi: indi la punta</l>
     <l n="393">Fra due dita ne stringi, e chino a lei</l>
     <l n="394">Tu il presenta, o Signore. Or si vedranno</l>
     <l n="395">De la candida mano all'opra intenta</l>
     <l n="396">I muscoli giocar soavi e molli:</l>
     <l n="397">E le grazie, piegandosi dintorno,</l>
     <l n="398">Vestiran nuove forme, or da le dita</l>
     <l n="399">Fuggevoli scorrendo, ora su l'alto</l>
     <l n="400">De' bei nodi insensibili aleggiando,</l>
     <l n="401">Et or de le pozzette in sen cadendo,</l>
     <l n="402">Che dei nodi al confin v'impresse Amore.</l>
     <l n="403">Mille baci di freno impazienti</l>
     <l n="404">Ecco sorgon dal labbro ai convitati;</l>
     <l n="405">Già s'arrischian, già volano, già un guardo</l>
     <l n="406">Sfugge dagli occhi tuoi, che i vanni audaci</l>
     <l n="407">Fulmina, et arde, e tue ragion difende.</l>
     <l n="408">Sol de la fida sposa a cui se' caro</l>
     <l n="409">Il tranquillo marito immoto siede:</l>
     <l n="410">E nulla impression l'agita e scuote</l>
     <l n="411">Di brama, o di timor; però che Imene</l>
     <l n="412">Da capo a piè fatollo. Imene or porta</l>
     <l n="413">Non più serti di rose avvolti al crine,</l>
     <l n="414">Ma stupido papavero grondante</l>
     <l n="415">Di crassa onda Letèa: Imene, e il Sonno</l>
     <l n="416">Oggi han pari le insegne. Oh come spesso</l>
     <l n="417">La Dama dilicata invoca il Sonno</l>
     <l n="418">Che al talamo presieda, e seco invece</l>
     <l n="419">Trova Imenèo; e stupida rimane</l>
     <l n="420">Quasi al meriggio stanca villanella</l>
     <l n="421">Che tra l'erbe innocenti adagia il fianco</l>
     <l n="422">Queta e sicura; e d'improviso vede</l>
     <l n="423">Un serpe; e balza in piedi inorridita;</l>
     <l n="424">E le rigide man stende, e ritragge</l>
     <l n="425">Il gomito, e l'anelito sospende;</l>
     <l n="426">E immota e muta, e con le labbra aperte</l>
     <l n="427">Obliquamente il guarda! Oh come spesso</l>
     <l n="428">Incauto amante a la sua lunga pena</l>
     <l n="429">Cercò sollievo: et invocar credendo</l>
     <l n="430">Imene, ahi folle! invocò il Sonno; e questi</l>
     <l n="431">Di fredda oblivion l'alma gli asperse;</l>
     <l n="432">E d'invincibil noja, e di torpente</l>
     <l n="433">Indifferenza gli ricinse il core.</l>
    </lg>
    <lg n="21">
     <l n="434">Ma se a la Dama dispensar non piace</l>
     <l n="435">Le vivande, o non giova, allor tu stesso</l>
     <l n="436">Il bel lavoro imprendi. Agli occhi altrui</l>
     <l n="437">Più brillerà così l'enorme gemma,</l>
     <l n="438">Dolc'esca agli usurai, che quella osàro</l>
     <l n="439">A le promesse di Signor preporre</l>
     <l n="440">Villanamente: ed osservati fieno</l>
     <l n="441">I manichetti, la più nobil opra</l>
     <l n="442">Che tessesse giammai Anglica Aracne.</l>
     <l n="443">Invidieran tua dilicata mano</l>
     <l n="444">I convitati; inarcheran le ciglia</l>
     <l n="445">Sul difficil lavoro, e d'oggi in poi</l>
     <l n="446">Ti fia ceduto il trinciator coltello</l>
     <l n="447">Che al cadetto guerrier serban le mense.</l>
    </lg>
    <lg n="22">
     <l n="448">Teco son io, Signor; già intendo e veggo</l>
     <l n="449">Felice osservatore i detti e i motti</l>
     <l n="450">De' Semidei che coronando stanno</l>
     <l n="451">E con vario costume ornan la mensa.</l>
     <l n="452">Or chi è quell'eroe che tanta parte</l>
     <l n="453">Colà ingombra di loco, e mangia e fiuta</l>
     <l n="454">E guata e de le altrui cure ridendo</l>
     <l n="455">Sì superba di ventre agita mole?</l>
     <l n="456">Oh di mente acutissima dotate</l>
     <l n="457">Mamme del suo palato! oh da mortali</l>
     <l n="458">Invidiabil anima che siede</l>
     <l n="459">Tra la mirabil lor testura; e quindi</l>
     <l n="460">L'ultimo del piacer deliquio sugge!</l>
     <l n="461">Chi più saggio di lui penètra e intende</l>
     <l n="462">La natura migliore; o chi più industre</l>
     <l n="463">Converte a suo piacer l'aria, la terra,</l>
     <l n="464">E 'l ferace di mostri ondoso abisso?</l>
     <l n="465">Qualor s'accosta al desco altrui, paventano</l>
     <l n="466">Suo gusto inesorabile le smilze</l>
     <l n="467">Ombre de' padri, che per l'aria lievi</l>
     <l n="468">S'aggirano vegliando ancora intorno</l>
     <l n="469">Ai ceduti tesori: e piangon lasse</l>
     <l n="470">Le mal spese vigilie, i sobrj pasti,</l>
     <l n="471">Le in preda all'aquilon case, le antique</l>
     <l n="472">Digiune rozze, gli scommessi cocchj</l>
     <l n="473">Forte assordanti per stridente ferro</l>
     <l n="474">Le piazze e i tetti: e lamentando vanno</l>
     <l n="475">Gl'invan nudati rustici, le fami</l>
     <l n="476">Mal desiate, e de le sacre toghe</l>
     <l n="477">L'armata in vano autorità sul vulgo.</l>
    </lg>
    <lg n="23">
     <l n="478">Chi siede a lui vicin? Per certo il caso</l>
     <l n="479">Congiunse accorto i due leggiadri estremi</l>
     <l n="480">Perchè doppio spettacolo campeggi;</l>
     <l n="481">E l'un dell'altro al par più lustri e splenda.</l>
     <l n="482">Falcato Dio degli orti a cui la Greca</l>
     <l n="483">Làmsaco d'asinelli offrir solea</l>
     <l n="484">Vittima degna, al giovine seguace</l>
     <l n="485">Del sapiente di Samo i doni tuoi</l>
     <l n="486">Reca sul desco: egli ozioso siede</l>
     <l n="487">Dispregiando le carni; e le narici</l>
     <l n="488">Schifo raggrinza, in nauseanti rughe</l>
     <l n="489">Ripiega i labbri, e poco pane intanto</l>
     <l n="490">Rumina lentamente. Altro giammai</l>
     <l n="491">A la squallida fame eroe non seppe</l>
     <l n="492">Durar sì forte: nè lassezza il vinse</l>
     <l n="493">Nè deliquio giammai nè febbre ardente;</l>
     <l n="494">Tanto importa lo aver scarze le membra,</l>
     <l n="495">Singolare il costume, e nel bel mondo</l>
     <l n="496">Onor di filosofico talento.</l>
     <l n="497">Qual anima è volgar la sua pietade</l>
     <l n="498">All'Uom riserbi; e facile ribrezzo</l>
     <l n="499">Dèstino in lui del suo simìle i danni,</l>
     <l n="500">I bisogni, e le piaghe. Il cor di lui</l>
     <l n="501">Sdegna comune affetto; e i dolci moti</l>
     <l n="502">A più lontano limite sospinge.</l>
     <l n="503">“Pera colui che prima osò la mano</l>
     <l n="504">Armata alzar su l'innocente agnella,</l>
     <l n="505">E sul placido bue: nè il truculento</l>
     <l n="506">Cor gli piegàro i teneri belati</l>
     <l n="507">Nè i pietosi mugiti nè le molli</l>
     <l n="508">Lingue lambenti tortuosamente</l>
     <l n="509">La man che il loro fato, ahimè, stringea”.</l>
     <l n="510">Tal ei parla, o Signore; e sorge intanto</l>
     <l n="511">Al suo pietoso favellar dagli occhi</l>
     <l n="512">De la tua Dama dolce lagrimetta</l>
     <l n="513">Pari a le stille tremule, brillanti</l>
     <l n="514">Che a la nova stagion gemendo vanno</l>
     <l n="515">Dai palmiti di Bacco entro commossi</l>
     <l n="516">Al tiepido spirar de le prim'aure</l>
     <l n="517">Fecondatrici. Or le sovviene il giorno,</l>
     <l n="518">Ahi fero giorno! allor che la sua bella</l>
     <l n="519">Vergine cuccia de le Grazie alunna,</l>
     <l n="520">Giovenilmente vezzeggiando, il piede</l>
     <l n="521">Villan del servo con l'eburneo dente</l>
     <l n="522">Segnò di lieve nota: ed egli audace</l>
     <l n="523">Con sacrilego piè lanciolla: e quella</l>
     <l n="524">Tre volte rotolò; tre volte scosse</l>
     <l n="525">Gli scompigliati peli, e da le molli</l>
     <l n="526">Nari soffiò la polvere rodente.</l>
     <l n="527">Indi i gemiti alzando: aita aita</l>
     <l n="528">Parea dicesse; e da le aurate volte</l>
     <l n="529">A lei l'impietosita Eco rispose:</l>
     <l n="530">E dagl'infimi chiostri i mesti servi</l>
     <l n="531">Asceser tutti; e da le somme stanze</l>
     <l n="532">Le damigelle pallide tremanti</l>
     <l n="533">Precipitàro. Accorse ognuno; il volto</l>
     <l n="534">Fu spruzzato d'essenze a la tua Dama;</l>
     <l n="535">Ella rinvenne alfin: l'ira, il dolore</l>
     <l n="536">L'agitavano ancor; fulminei sguardi</l>
     <l n="537">Gettò sul servo, e con languida voce</l>
     <l n="538">Chiamò tre volte la sua cuccia: e questa</l>
     <l n="539">Al sen le corse; in suo tenor vendetta</l>
     <l n="540">Chieder sembrolle: e tu vendetta avesti</l>
     <l n="541">Vergine cuccia de le grazie alunna.</l>
     <l n="542">L'empio servo tremò; con gli occhi al suolo</l>
     <l n="543">Udì la sua condanna. A lui non valse</l>
     <l n="544">Merito quadrilustre; a lui non valse</l>
     <l n="545">Zelo d'arcani uficj: in van per lui</l>
     <l n="546">Fu pregato e promesso; ei nudo andonne</l>
     <l n="547">Dell'assisa spogliato ond'era un giorno</l>
     <l n="548">Venerabile al vulgo. In van novello</l>
     <l n="549">Signor sperò; chè le pietose dame</l>
     <l n="550">Inorridìro, e del misfatto atroce</l>
     <l n="551">Odiàr l'autore. Il misero si giacque</l>
     <l n="552">Con la squallida prole, e con la nuda</l>
     <l n="553">Consorte a lato su la via spargendo</l>
     <l n="554">Al passeggiere inutile lamento:</l>
     <l n="555">E tu vergine cuccia, idol placato</l>
     <l n="556">Da le vittime umane, isti superba.</l>
    </lg>
    <lg n="24">
     <l n="557">Fia tua cura, o Signore, or che più ferve</l>
     <l n="558">La mensa, di vegliar su i cibi; e pronto</l>
     <l n="559">Scoprir qual d'essi a la tua Dama è caro:</l>
     <l n="560">O qual di raro augel, di stranio pesce</l>
     <l n="561">Parte le aggrada. Il tuo coltello Amore</l>
     <l n="562">Anatomico renda, Amor che tutte</l>
     <l n="563">Degli animali noverar le membra</l>
     <l n="564">Puote; e discerner sa qual abbian tutte</l>
     <l n="565">Uso, e natura. Più d'ognaltra cosa</l>
     <l n="566">Però ti caglia rammentar mai sempre</l>
     <l n="567">Qual più cibo le nuoca, o qual più giovi;</l>
     <l n="568">E l'un rapisci a lei, l'altro concedi</l>
     <l n="569">Come d'uopo ti par. Serbala, oh dio,</l>
     <l n="570">Serbala ai cari figlj. Essi dal giorno</l>
     <l n="571">Che le alleviàro il dilicato fianco</l>
     <l n="572">Non la rivider più: d'ignobil petto</l>
     <l n="573">Esaurirono i vasi, e la ricolma</l>
     <l n="574">Nitidezza serbàro al sen materno.</l>
     <l n="575">Sgridala, se a te par, ch'avida troppo</l>
     <l n="576">Agogni al cibo; e le ricorda i mali</l>
     <l n="577">Che forse avranno altra cagione, e ch'ella</l>
     <l n="578">Al cibo imputerà nel dì venturo.</l>
     <l n="579">Nè al cucinier perdona a cui non calse</l>
     <l n="580">Tanta salute. A te sui servi altrui</l>
     <l n="581">Ragion donossi in quel felice istante</l>
     <l n="582">Che la noia, o l'amor vi strinser ambo</l>
     <l n="583">In dolce nodo; e dier ordini e leggi.</l>
     <l n="584">Per te sgravato d'odioso incarco</l>
     <l n="585">Ti fia grato colui che dritto vanta</l>
     <l n="586">D'impor novo cognome a la tua Dama;</l>
     <l n="587">E pinte trascinar su gli aurei cocchi</l>
     <l n="588">Giunte a quelle di lei le proprie insegne:</l>
     <l n="589">Dritto illustre per lui, e ch'altri seco</l>
     <l n="590">Audace non tentò divider mai.</l>
    </lg>
    <lg n="25">
     <l n="591">Ma non sempre, o Signor, tue cure fieno</l>
     <l n="592">A la Dama rivolte: anco talora</l>
     <l n="593">Ti fia lecito aver qualche riposo;</l>
     <l n="594">E de la quercia trionfale all'ombra</l>
     <l n="595">Te de la polve olimpica tergendo,</l>
     <l n="596">Al vario ragionar degli altri eroi</l>
     <l n="597">Porgere orecchio, e il tuo sermone ai loro</l>
     <l n="598">Ozioso mischiar. Già scote un d'essi</l>
     <l n="599">Le architettate del bel crine anella</l>
     <l n="600">Su l'orecchio ondeggianti; e ad ogni scossa,</l>
     <l n="601">De' convitati a le narici manda</l>
     <l n="602">Vezzoso nembo d'arabi profumi.</l>
     <l n="603">Allo spirto di lui l'alma Natura</l>
     <l n="604">Fu prodiga così, che più non seppe</l>
     <l n="605">Di che il volto abbellirgli; e all'Arte disse:</l>
     <l n="606">Compisci 'l mio lavoro; e l'Arte suda</l>
     <l n="607">Sollecita d'intorno all'opra illustre.</l>
     <l n="608">Molli tinture, preziose linfe,</l>
     <l n="609">Polvi, pastiglie, dilicati unguenti</l>
     <l n="610">Tutto arrischia per lui. Quanto di novo,</l>
     <l n="611">E mostruoso più sa tesser spola,</l>
     <l n="612">O bulino intagliar Francese ed Anglo</l>
     <l n="613">A lui primo concede. Oh lui beato,</l>
     <l n="614">Che primo può di non più viste forme</l>
     <l n="615">Tabacchiera mostrar! l'etica invidia</l>
     <l n="616">I Grandi eguali a lui lacera, e mangia;</l>
     <l n="617">Ed ei pago di sè, superbamente</l>
     <l n="618">Crudo fa loro balenar su gli occhi</l>
     <l n="619">L'ultima gloria onde Parigi ornollo.</l>
     <l n="620">Forse altera così d'Egitto in faccia</l>
     <l n="621">Vaga Prole di Semele apparisti</l>
     <l n="622">I giocondi rubini alto levando</l>
     <l n="623">Del grappolo primiero: e tal tu forse</l>
     <l n="624">Tessalico garzon mostrasti a Jolco</l>
     <l n="625">L'auree lane rapite al fero Drago.</l>
    </lg>
    <lg n="26">
     <l n="626">Vedi, o Signor, quanto magnanim'ira</l>
     <l n="627">Nell'eroe che vicino all'altro siede</l>
     <l n="628">A quel novo spettacolo si desta:</l>
     <l n="629">Vedi come s'affanna, e sembra il cibo</l>
     <l n="630">Obliar declamando. Al certo al certo</l>
     <l n="631">Il nemico è a le porte: ohimè i Penati</l>
     <l n="632">Tremano, e in forse è la civil salute.</l>
     <l n="633">Ah no; più grave a lui, più preziosa</l>
     <l n="634">Cura lo infiamma: “Oh depravati ingegni</l>
     <l n="635">Degli artefici nostri! In van si spera</l>
     <l n="636">Dall'inerte lor man lavoro industre,</l>
     <l n="637">Felice invenzion d'uom nobil degna:</l>
     <l n="638">Chi sa intrecciar, chi sa pulir fermaglio</l>
     <l n="639">A nobile calzar? chi tesser drappo</l>
     <l n="640">Soffribil tanto, che d'ornar presuma</l>
     <l n="641">Le membra di signor che un lustro a pena</l>
     <l n="642">Di feudo conti? In van s'adopra e stanca</l>
     <l n="643">Chi 'l genio lor bituminoso e crasso</l>
     <l n="644">Osa destar. Di là dall'alpi è forza</l>
     <l n="645">Ricercar l'eleganza: e chi giammai</l>
     <l n="646">Fuor che il Genio di Francia osato avrebbe</l>
     <l n="647">Su i menomi lavori i Grechi ornati</l>
     <l n="648">Recar felicemente? Andò romito</l>
     <l n="649">Il Bongusto finora spaziando</l>
     <l n="650">Su le auguste cornici, e su gli eccelsi</l>
     <l n="651">Timpani de le moli al Nume sacre,</l>
     <l n="652">E agli uomini scettrati; oggi ne scende</l>
     <l n="653">Vago alfin di condurre i gravi fregi</l>
     <l n="654">Infra le man di cavalieri e dame:</l>
     <l n="655">Tosto forse il vedrem trascinar anco</l>
     <l n="656">Su molli veli, e nuziali doni</l>
     <l n="657">Le Greche travi; e docile trastullo</l>
     <l n="658">Fien de la Moda le colonne, e gli archi</l>
     <l n="659">Ove sedeano i secoli canuti”.</l>
    </lg>
    <lg n="27">
     <l n="660">Commercio alto gridar, gridar commercio</l>
     <l n="661">All'altro lato de la mensa or odi</l>
     <l n="662">Con fanatica voce: e tra 'l fragore</l>
     <l n="663">D'un peregrino d'eloquenza fiume,</l>
     <l n="664">Di bella novità stampate al conio</l>
     <l n="665">Le forme apprendi, onde assai meglio poi</l>
     <l n="666">Brillantati i pensier picchin la mente.</l>
     <l n="667">Tu pur grida commercio; e la tua Dama</l>
     <l n="668">Anco un motto ne dica. Empiono è vero</l>
     <l n="669">Il nostro suol di Cerere i favori,</l>
     <l n="670">Che tra i folti di biade immensi campi</l>
     <l n="671">Move sublime; e fuor ne mostra a pena</l>
     <l n="672">Tra le spighe confuso il crin dorato.</l>
     <l n="673">Bacco, e Vertunno i lieti poggi intorno</l>
     <l n="674">Ne coronan di poma: e Pale amica</l>
     <l n="675">Latte ne preme a larga mano, e tonde</l>
     <l n="676">Candidi velli, e per li prati pasce</l>
     <l n="677">Mille al palato uman vittime sacre:</l>
     <l n="678">Cresce fecondo il lin soave cura</l>
     <l n="679">Del verno rusticale; e d'infinita</l>
     <l n="680">Serie ne cinge le campagne il tanto</l>
     <l n="681">Per la morte di Tisbe arbor famoso.</l>
     <l n="682">Che vale or ciò? Su le natie lor balze</l>
     <l n="683">Rodan le capre; ruminando il bue</l>
     <l n="684">Lungo i prati natii vada; e la plebe</l>
     <l n="685">Non dissimile a lor, si nutra e vesta</l>
     <l n="686">De le fatiche sue; ma a le grand'alme</l>
     <l n="687">Di troppo agevol ben schife Cillenio</l>
     <l n="688">Il comodo presenti a cui le miglia</l>
     <l n="689">Pregio acquistino, e l'oro; e d'ogn'intorno:</l>
     <l n="690">Commercio risonar s'oda, commercio.</l>
     <l n="691">Tale dai letti de la molle rosa</l>
     <l n="692">Sìbari ancor gridar soleva; i lumi</l>
     <l n="693">Disdegnando volgea dai campi aviti,</l>
     <l n="694">Troppo per lei ignobil cura; e mentre</l>
     <l n="695">Cartagin dura a le fatiche, e Tiro,</l>
     <l n="696">Pericolando per l'immenso sale,</l>
     <l n="697">Con l'oro altrui le voluttà cambiava,</l>
     <l n="698">Sìbari si volgea sull'altro lato;</l>
     <l n="699">E non premute ancor rose cercando,</l>
     <l n="700">Pur di commercio novellava, e d'arti.</l>
    </lg>
    <lg n="28">
     <l n="701">Nè senza i miei precetti, e senza scorta</l>
     <l n="702">Inerudito andrai, Signor, qualora</l>
     <l n="703">Il perverso destin dal fianco amato</l>
     <l n="704">T'allontani a la mensa. Avvien sovente,</l>
     <l n="705">Che un Grande illustre or l'alpi, or l'oceàno</l>
     <l n="706">Varca, e scende in Ausonia, orribil ceffo</l>
     <l n="707">Per natura o per arte, a cui Ciprigna</l>
     <l n="708">Rose le nari; e sale impuro e crudo</l>
     <l n="709">Snudò i denti ineguali. Ora il distingue</l>
     <l n="710">Risibil gobba, or furiosi sguardi,</l>
     <l n="711">Obliqui o loschi; or rantoloso avvolge</l>
     <l n="712">Tra le tumide fauci ampio volume</l>
     <l n="713">Di voce che gorgoglia, ed esce alfine</l>
     <l n="714">Come da inverso fiasco onda che goccia.</l>
     <l n="715">Or d'avi or di cavalli ora di Frini</l>
     <l n="716">Instancabile parla, or de' Celesti</l>
     <l n="717">Le folgori deride. Aurei monili,</l>
     <l n="718">E gemme e nastri gloriose pompe</l>
     <l n="719">L'ingombran tutto; e gran titolo suona</l>
     <l n="720">Dinanzi a lui. Qual più tra noi risplende</l>
     <l n="721">Inclita stirpe, che onorar non voglia</l>
     <l n="722">D'un ospite sì degno i lari suoi?</l>
     <l n="723">Ei però sederà de la tua Dama</l>
     <l n="724">Al fianco ancora: e tu lontan da Giuno</l>
     <l n="725">Tra i Silvani capripedi n'andrai</l>
     <l n="726">Presso al marito; e pranzerai negletto</l>
     <l n="727">Col popol folto degli Dei minori.</l>
    </lg>
    <lg n="29">
     <l n="728">Ma negletto non già dagli occhi andrai</l>
     <l n="729">De la Dama gentil, che a te rivolti</l>
     <l n="730">Incontreranno i tuoi. L'aere a quell'urto</l>
     <l n="731">Arderà di faville: e Amor con l'ali</l>
     <l n="732">L'agiterà. Nel fortunato incontro</l>
     <l n="733">I messaggier pacifici dell'alma</l>
     <l n="734">Cambieran lor novelle, e alternamente</l>
     <l n="735">Spinti, rifluiranno a voi con dolce</l>
     <l n="736">Delizioso tremito sui cori.</l>
     <l n="737">Tu le ubbidisci allora, o se t'invita</l>
     <l n="738">Le vivande a gustar che a lei vicine</l>
     <l n="739">L'ordin dispose, o se a te chiede in vece</l>
     <l n="740">Quella che innanzi a te sue voglie punge</l>
     <l n="741">Non col soave odor, ma con le nove</l>
     <l n="742">Leggiadre forme onde abbellir la seppe</l>
     <l n="743">Dell'ammirato cucinier la mano.</l>
     <l n="744">Con la mente si pascono gli Dei</l>
     <l n="745">Sopra le nubi del brillante Olimpo:</l>
     <l n="746">E le labbra immortali irrita e move</l>
     <l n="747">Non la materia, ma il divin lavoro.</l>
    </lg>
    <lg n="30">
     <l n="748">Nè intento meno ad ubbidir sarai</l>
     <l n="749">I cenni del bel guardo allor che quella</l>
     <l n="750">Di licor peregrino ai labbri accosta</l>
     <l n="751">Colmo bicchiere a lo cui orlo intorno</l>
     <l n="752">Serpe dorata striscia; o a cui vermiglia</l>
     <l n="753">Cera la base impronta, e par, che dica:</l>
     <l n="754">Lungi o labbra profane: al labbro solo</l>
     <l n="755">De la Diva che qui soggiorna e regna</l>
     <l n="756">Il castissimo calice si serbi:</l>
     <l n="757">Nè cavalier con l'alito maschile</l>
     <l n="758">Osi appannarne il nitido cristallo,</l>
     <l n="759">Nè dama convitata unqua presuma</l>
     <l n="760">Di porvi i labbri; e sien pur casti e puri,</l>
     <l n="761">E quant'esser si può cari all'amore.</l>
     <l n="762">Nessun'altra è di lei più pura cosa;</l>
     <l n="763">Chi macchiarla oserà? Le Ninfe in vano</l>
     <l n="764">Da le arenose loro urne versando</l>
     <l n="765">Cento limpidi rivi, al candor primo</l>
     <l n="766">Tornar vorrièno il profanato vaso</l>
     <l n="767">E degno farlo di salir di novo</l>
     <l n="768">A le labbra celesti, a cui non lice</l>
     <l n="769">Inviolate approssimarsi ai vasi</l>
     <l n="770">Che convitati cavalieri, e dame</l>
     <l n="771">Convitate macchiar coi labbri loro.</l>
     <l n="772">Tu ai cenni del bel guardo, e de la mano</l>
     <l n="773">Che reggendo il bicchier, sospesa ondeggia,</l>
     <l n="774">Affettuoso attendi. I guardi tuoi</l>
     <l n="775">Sfavillando di gioja, accolgan lieti</l>
     <l n="776">Il brindisi segreto; e tu ti accingi</l>
     <l n="777">In simil modo a tacita risposta.</l>
    </lg>
    <lg n="31">
     <l n="778">Immortal come voi la nostra Musa</l>
     <l n="779">Brindisi grida all'uno, e all'altro amante;</l>
     <l n="780">All'altrui fida sposa a cui se' caro,</l>
     <l n="781">E a te, Signor, sua dolce cura e nostra.</l>
     <l n="782">Come annoso licor Lièo vi mesce,</l>
     <l n="783">Tale Amore a voi mesca eterna gioja</l>
     <l n="784">Non gustata al marito, e da coloro</l>
     <l n="785">Invidiata che gustata l'hanno.</l>
     <l n="786">Veli con l'ali sue sagace oblìo</l>
     <l n="787">Le alterne infedeltà che un cor dall'altro</l>
     <l n="788">Potrièno un giorno separar per sempre</l>
     <l n="789">E sole agli occhi vostri Amor discopra</l>
     <l n="790">Le alterne infedeltà che in ambo i cori</l>
     <l n="791">Ventilar possan le cedenti fiamme.</l>
     <l n="792">Un sempiterno indissolubil nodo</l>
     <l n="793">acute;uguri ai vostri cor volgar cantore;</l>
     <l n="794">Nostra nobile Musa a voi desia</l>
     <l n="795">Sol fin che piace a voi durevol nodo.</l>
     <l n="796">Duri fin che a voi piace; e non si sciolga</l>
     <l n="797">Senza che Fama sopra l'ali immense</l>
     <l n="798">Tolga l'alta novella, e grande n'empia</l>
     <l n="799">Col reboàto dell'aperta tromba</l>
     <l n="800">L'ampia cittade, e dell'Enotria i monti</l>
     <l n="801">E le piagge sonanti, e s'esser puote,</l>
     <l n="802">La bianca Teti, e Guadiana, e Tule.</l>
     <l n="803">Il mattutino gabinetto, il corso,</l>
     <l n="804">Il teatro, la mensa in vario stile</l>
     <l n="805">Ne ragionin gran tempo: ognun ne chieda</l>
     <l n="806">Il dolente marito; ed ei dall'alto</l>
     <l n="807">La lamentabil favola cominci.</l>
     <l n="808">Tal su le scene ove agitar solea</l>
     <l n="809">L'ombre tinte di sangue Argo piagnente,</l>
     <l n="810">Squallido messo al palpitante coro</l>
     <l n="811">Narrava, come furiando Edipo</l>
     <l n="812">Al talamo corresse incestuoso;</l>
     <l n="813">Come le porte rovescionne, e come</l>
     <l n="814">Al subito spettacolo ristè</l>
     <l n="815">Quando vicina del nefando letto</l>
     <l n="816">Vide in un corpo solo e sposa e madre</l>
     <l n="817">Pender strozzata; e del fatale uncino</l>
     <l n="818">Le mani armossi; e con le proprie mani</l>
     <l n="819">A sè le care luci da la testa</l>
     <l n="820">Con le man proprie misero strapposse.</l>
    </lg>
    <lg n="32">
     <l n="821">Ecco volge al suo fine il pranzo illustre.</l>
     <l n="822">Già Como, e Dionisio al desco intorno</l>
     <l n="823">Rapidissimamente in danza girano</l>
     <l n="824">Con la libera Gioja: ella saltando,</l>
     <l n="825">Or questo or quel dei convitati lieve</l>
     <l n="826">Tocca col dito; e al suo toccar scoppiettano</l>
     <l n="827">Brillanti vivacissime scintille</l>
     <l n="828">Ch'altre ne destan poi. Sonan le risa;</l>
     <l n="829">E il clamoroso disputar s'accende.</l>
     <l n="830">La nobil vanità punge le menti;</l>
     <l n="831">E l'Amor di sè sol, baldo scorrendo,</l>
     <l n="832">Porge un scettro a ciascuno, e dice: Regna.</l>
     <l n="833">Questi i concilj di Bellona, e quegli</l>
     <l n="834">Penetra i tempj de la Pace. Un guida</l>
     <l n="835">I condottieri: ai consiglier consiglio</l>
     <l n="836">L'altro dona, e divide e capovolge</l>
     <l n="837">Con seste ardite il pelago e la terra.</l>
     <l n="838">Qual di Pallade l'arti e de le Muse</l>
     <l n="839">Giudica e libra: qual ne scopre acuto</l>
     <l n="840">L'alte cagioni; e i gran principj abbatte</l>
     <l n="841">Cui creò la natura, e che tiranni</l>
     <l n="842">Sopra il senso degli uomini regnàro</l>
     <l n="843">Gran tempo in Grecia; e ne la Tosca terra</l>
     <l n="844">Rinacquer poi più poderosi e forti.</l>
    </lg>
    <lg n="33">
     <l n="845">Cotanto adunque di sapere è dato</l>
     <l n="846">A nobil mente? Oh letto, oh specchio, oh mensa,</l>
     <l n="847">Oh corso, oh scena, oh feudi, oh sangue, oh avi,</l>
     <l n="848">Che per voi non s'apprende? Or tu Signore,</l>
     <l n="849">Col volo ardito del felice ingegno</l>
     <l n="850">T'ergi sopra d'ognaltro. Il campo è questo</l>
     <l n="851">Ove splender più dei: nulla scienza,</l>
     <l n="852">Sia quant'esser si vuole arcana e grande,</l>
     <l n="853">Ti spaventi giammai. Se cosa udisti,</l>
     <l n="854">O leggesti al mattino onde tu possa</l>
     <l n="855">Gloria sperar; qual cacciator che segue</l>
     <l n="856">Circuendo la fera, e sì la guida</l>
     <l n="857">E volge di lontan, che a poco a poco</l>
     <l n="858">S'avvicina a le insidie, e dentro piomba;</l>
     <l n="859">Tal tu il sermone altrui volgi sagace</l>
     <l n="860">Finchè là cada ove spiegar ti giovi</l>
     <l n="861">Il tuo novo tesor. Se nova forma</l>
     <l n="862">Del parlare apprendesti, allor ti piaccia</l>
     <l n="863">Materia espor che, favellando, ammetta</l>
     <l n="864">La nova gemma: e poi che il punto hai colto,</l>
     <l n="865">Ratto la scopri, e sfolgorando abbaglia</l>
     <l n="866">Qual altra è mente che superba andasse</l>
     <l n="867">Di squisita eloquenza ai gran convivj.</l>
     <l n="868">In simil guisa il favoloso amante</l>
     <l n="869">Dell'animosa vergin di Dordona</l>
     <l n="870">Ai cavalier che l'assalien superbi</l>
     <l n="871">Usar lasciava ogni lor possa ed arte;</l>
     <l n="872">Poi nel miglior de la terribil pugna</l>
     <l n="873">Svelava il don dell'amoroso Mago:</l>
     <l n="874">E quei sorpresi dall'immensa luce</l>
     <l n="875">Cadeano ciechi e soggiogati a terra.</l>
     <l n="876">Se alcun di Zoroastro, e d'Archimede</l>
     <l n="877">Discepol sederà teco a la mensa,</l>
     <l n="878">A lui ti volgi: seco lui ragiona;</l>
     <l n="879">Suo linguaggio ne apprendi, e quello poi</l>
     <l n="880">Quas'innato a te fosse, alto ripeti:</l>
     <l n="881">Nè paventar quel che l'antica fama</l>
     <l n="882">Narrò de' suoi compagni. Oggi la diva</l>
     <l n="883">Urania il crin compose: e gl'irti alunni</l>
     <l n="884">Smarriti vergognosi balbettanti</l>
     <l n="885">Trasse da le lor cave ove pur dianzi</l>
     <l n="886">Col profondo silenzio e con la notte</l>
     <l n="887">Tenean consiglio: indi le serve braccia</l>
     <l n="888">Fornien di leve onnipotenti ond'alto</l>
     <l n="889">Salisser poi piramidi, obelischi</l>
     <l n="890">Ad eternar de' popoli superbi</l>
     <l n="891">I gravi casi: oppur con feri dicchi</l>
     <l n="892">Stavan contro i gran letti; o di pignone</l>
     <l n="893">Audace armati spaventosamente</l>
     <l n="894">Cozzavan con la piena, e giù a traverso</l>
     <l n="895">Spezzate, dissipate rovesciavano</l>
     <l n="896">Le tetre corna, decima fatica</l>
     <l n="897">D'Ercole invitto. Ora i selvaggi amici</l>
     <l n="898">Urania incivilì: baldi e leggiadri</l>
     <l n="899">Nel gran mondo li guida o tra 'l clamore</l>
     <l n="900">De' frequenti convivj, oppur tra i vezzi</l>
     <l n="901">De' gabinetti ove a la docil Dama,</l>
     <l n="902">E al saggio Cavalier mostran qual via</l>
     <l n="903">Venere tenga; e in quante forme o quali</l>
     <l n="904">Suo volto lucidissimo si cambj.</l>
    </lg>
    <lg n="34">
     <l n="905">Nè del Poeta temerai, che beffi</l>
     <l n="906">Con satira indiscreta i detti tuoi;</l>
     <l n="907">Nè che a maligne risa esponer osa</l>
     <l n="908">Tuo talento immortal. Voi l'innalzaste</l>
     <l n="909">All'alta mensa: e tra la vostra luce</l>
     <l n="910">Beato l'avvolgeste; e de le Muse</l>
     <l n="911">A dispetto e d'Apollo, al sacro coro</l>
     <l n="912">L'ascriveste de' Vati. Egli 'l suo Pindo</l>
     <l n="913">Feo de la mensa: e guai a lui, se quinci</l>
     <l n="914">Le Dee sdegnate giù precipitando</l>
     <l n="915">Con le forchette il cacciano. Meschino!</l>
     <l n="916">Più non potria su le dolenti membra</l>
     <l n="917">Del suo infermo Signor chiedere aita</l>
     <l n="918">Da la bona Salute; o con alate</l>
     <l n="919">Odi ringraziar, nè tesser Inni</l>
     <l n="920">Al barbato figliuol di Febo intonso:</l>
     <l n="921">Più del giorno natale i chiari albori</l>
     <l n="922">Salutar non potrebbe, e l'auree frecce</l>
     <l n="923">Nomi-sempiternanti all'arco imporre:</l>
     <l n="924">Non più gli urti festevoli, o sul naso</l>
     <l n="925">L'elegante scoccar d'illustri dita</l>
     <l n="926">Fora dato sperare. A lui tu dunque</l>
     <l n="927">Non isdegna, o Signor, volger talvolta</l>
     <l n="928">Tu' amabil voce: a lui declama i versi</l>
     <l n="929">Del dilicato cortigian d'Augusto,</l>
     <l n="930">O di quel che tra Venere, e Lièo</l>
     <l n="931">Pinse Trimalcion. La Moda impone,</l>
     <l n="932">Ch'Arbitro, o Flacco a un bello spirto ingombri</l>
     <l n="933">Spesso le tasche. Il vostro amico vate</l>
     <l n="934">T'udrà, maravigliando, il sermon prisco</l>
     <l n="935">Or sciogliere or frenar qual più ti piace:</l>
     <l n="936">E per la sua faretra, e per li cento</l>
     <l n="937">Destrier focosi che in Arcadia pasce</l>
     <l n="938">Ti giurerà, che di Donato al paro</l>
     <l n="939">Il difficil sermone intendi e gusti.</l>
    </lg>
    <lg n="35">
     <l n="940">Cotesto ancor di rammentar fia tempo</l>
     <l n="941">I novi Sofi, che la Gallia, e l'Alpe</l>
     <l n="942">Esecrando persegue: e dir qual arse</l>
     <l n="943">De' volumi infelici, e andò macchiato</l>
     <l n="944">D'infame nota: e quale asilo appresti</l>
     <l n="945">Filosofia al morbido Aristippo</l>
     <l n="946">Del secol nostro; e qual ne appresti al novo</l>
     <l n="947">Diogene dell'auro spregiatore,</l>
     <l n="948">E della opinione de' mortali.</l>
     <l n="949">Lor volumi famosi a te verranno</l>
     <l n="950">Da le fiamme fuggendo a gran giornate</l>
     <l n="951">Per calle obliquo, e compri a gran tesoro</l>
     <l n="952">O da cortese man prestati, fièno</l>
     <l n="953">Lungo ornamento a lo tuo speglio innanzi.</l>
     <l n="954">Poichè scorsi gli avrai pochi momenti</l>
     <l n="955">Specchiandoti, e a la man garrendo indotta</l>
     <l n="956">Del parrucchier; poichè t'avran la sera</l>
     <l n="957">Conciliato il facil sonno, allora</l>
     <l n="958">A la toilette passeran di quella</l>
     <l n="959">Che comuni ha con te studj e licèo</l>
     <l n="960">Ove togato in cattedra elegante</l>
     <l n="961">Siede interprete Amor. Ma fia la mensa</l>
     <l n="962">Il favorevol loco ove al sol esca</l>
     <l n="963">De' brevi studj il glorioso frutto.</l>
    </lg>
    <lg n="36">
     <l n="964">Qui ti segnalerai co' novi Sofi</l>
     <l n="965">Schernendo il fren che i creduli maggiori</l>
     <l n="966">Atto solo stimàr l'impeto folle</l>
     <l n="967">A vincer de' mortali, a stringer forte</l>
     <l n="968">Nodo fra questi, e a sollevar lor speme</l>
     <l n="969">Con penne oltre natura alto volanti.</l>
     <l n="970">Chi por freno oserà d'almo Signore</l>
     <l n="971">A la mente od al cor? Paventi il vulgo</l>
     <l n="972">Oltre natura: il debole Prudente</l>
     <l n="973">Rispetti il vulgo; e quei, cui dona il vulgo</l>
     <l n="974">Titol di Saggio, mediti romito</l>
     <l n="975">Il Ver celato; e alfin cada adorando</l>
     <l n="976">La sacra nebbia che lo avvolge intorno.</l>
     <l n="977">Ma il mio Signor, com'aquila sublime</l>
     <l n="978">Dietro ai Sofi novelli il volo spieghi.</l>
     <l n="979">Perchè più generoso il volo sia,</l>
     <l n="980">Voli senz'ale ancor; nè degni 'l tergo</l>
     <l n="981">Affaticar con penne. Applauda intanto</l>
     <l n="982">Tutta la mensa al tuo poggiare ardito.</l>
     <l n="983">Te con lo sguardo, e con l'orecchio beva</l>
     <l n="984">La Dama dalle tue labbra rapita:</l>
     <l n="985">Con cenno approvator vezzosa il capo</l>
     <l n="986">Pieghi sovente: e il calcolo, e la massa,</l>
     <l n="987">E l'inversa ragion sonino ancora</l>
     <l n="988">Su la bocca amorosa. Or più non odia</l>
     <l n="989">De le scole il sermone Amor maestro;</l>
     <l n="990">Ma l'accademia e i portici passeggia</l>
     <l n="991">De' filosofi al fianco, e con la molle</l>
     <l n="992">Mano accarezza le cadenti barbe.</l>
    </lg>
    <lg n="37">
     <l n="993">Ma guardati, o Signor, guardati oh dio</l>
     <l n="994">Dal tossico mortal che fuora esala</l>
     <l n="995">Dai volumi famosi; e occulto poi</l>
     <l n="996">Sa, per le luci penetrato all'alma,</l>
     <l n="997">Gir serpendo nei cori; e con fallace</l>
     <l n="998">Lusinghevole stil corromper tenta</l>
     <l n="999">Il generoso de le stirpi orgoglio</l>
     <l n="1000">Che ti scevra dal vulgo. Udrai da quelli,</l>
     <l n="1001">Che ciascun de' mortali all'altro è pari;</l>
     <l n="1002">Che caro a la Natura, e caro al Cielo</l>
     <l n="1003">È non meno di te colui che regge</l>
     <l n="1004">I tuoi destrieri, e quei ch'ara i tuoi campi;</l>
     <l n="1005">E che la tua pietade, e il tuo rispetto</l>
     <l n="1006">Dovrien fino a costor scender vilmente.</l>
     <l n="1007">Folli sogni d'infermo! Intatti lascia</l>
     <l n="1008">Così strani consiglj; e sol ne apprendi</l>
     <l n="1009">Quel che la dolce voluttà rinfranca,</l>
     <l n="1010">Quel che scioglie i desiri, e quel che nutre</l>
     <l n="1011">La libertà magnanima. Tu questo</l>
     <l n="1012">Reca solo a la mensa: e sol da questo</l>
     <l n="1013">Cerca plausi ed onor. Così dell'api</l>
     <l n="1014">L'industrioso popolo ronzando,</l>
     <l n="1015">Gira di fiore in fior, di prato in prato;</l>
     <l n="1016">E i dissimili sughi raccogliendo,</l>
     <l n="1017">Tesoreggia nell'arnie: un giorno poi</l>
     <l n="1018">Ne van colme le pàtere dorate</l>
     <l n="1019">Sopra l'ara de' numi; e d'ogn'intorno</l>
     <l n="1020">Ribocca la fragrante alma dolcezza.</l>
    </lg>
    <lg n="38">
     <l n="1021">Or versa pur dall'odorato grembo</l>
     <l n="1022">I tuoi doni o Pomona; e l'ampie colma</l>
     <l n="1023">Tazze che d'oro e di color diversi</l>
     <l n="1024">Fregiò il Sàssone industre; il fine è giunto</l>
     <l n="1025">De la mensa divina. E tu dai greggi</l>
     <l n="1026">Rustica Pale coronata vieni</l>
     <l n="1027">Di melissa olezzante e di ginebro;</l>
     <l n="1028">E co' lavori tuoi di presso latte</l>
     <l n="1029">Vergognando t'accosta a chi ti chiede,</l>
     <l n="1030">Ma deporli non osa. In su la mensa</l>
     <l n="1031">Potrien deposti le celesti nari</l>
     <l n="1032">Commover troppo, e con volgare olezzo</l>
     <l n="1033">Gli stomachi agitar. Torreggin solo</l>
     <l n="1034">Su' ripiegati lini in varie forme</l>
     <l n="1035">I latti tuoi cui di serbato verno</l>
     <l n="1036">Rassodarono i sali, e reser atti</l>
     <l n="1037">A dilettar con subito rigore</l>
     <l n="1038">Di convitato cavalier le labbra.</l>
    </lg>
    <lg n="39">
     <l n="1039">Tu, Signor, che farai poichè fie posto</l>
     <l n="1040">Fine a la mensa, e che lieve puntando</l>
     <l n="1041">La tua Dama gentil fatto avrà cenno,</l>
     <l n="1042">Che di sorger è tempo? In piè d'un salto</l>
     <l n="1043">Balza prima di tutti; a lei t'accosta,</l>
     <l n="1044">La seggiola rimovi, la man porgi;</l>
     <l n="1045">Guidala in altra stanza, e più non soffri,</l>
     <l n="1046">Che lo stagnante de le dapi odore</l>
     <l n="1047">Il cèlabro le offenda. Ivi con gli altri</l>
     <l n="1048">Gratissimo vapor t'invita, ond'empie</l>
     <l n="1049">L'aria il caffè che preparato fuma</l>
     <l n="1050">In tavola minor cui vela ed orna</l>
     <l n="1051">Indica tela. Ridolente gomma</l>
     <l n="1052">Quinci arde intanto; e va lustrando e purga</l>
     <l n="1053">L'aere profano, e fuor caccia del cibo</l>
     <l n="1054">Le volanti reliquie. Egri mortali</l>
     <l n="1055">Cui la miseria e la fidanza un giorno</l>
     <l n="1056">Sul meriggio guidàro a queste porte;</l>
     <l n="1057">Tumultuosa, ignuda, atroce folla</l>
     <l n="1058">Di tronche membra, e di squallide facce,</l>
     <l n="1059">E di bare e di grucce, ora da lungi</l>
     <l n="1060">Vi confortate; e per le aperte nari</l>
     <l n="1061">Del divin pranzo il nèttare beete</l>
     <l n="1062">Che favorevol aura a voi conduce:</l>
     <l n="1063">Ma non osate i limitari illustri</l>
     <l n="1064">Assediar, fastidioso offrendo</l>
     <l n="1065">Spettacolo di mali a chi ci regna.</l>
    </lg>
    <lg n="40">
     <l n="1066">Or la piccola tazza a te conviene</l>
     <l n="1067">Apprestare, o Signor, che i lenti sorsi</l>
     <l n="1068">Ministri poi de la tua Dama ai labbri:</l>
     <l n="1069">Or memore avvertir s'ella più goda,</l>
     <l n="1070">O sobria o liberal, temprar col dolce</l>
     <l n="1071">La bollente bevanda; o se più forse</l>
     <l n="1072">L'ami così, come sorbir la suole</l>
     <l n="1073">Barbara sposa, allor che, molle assisa</l>
     <l n="1074">Su' broccati di Persia, al suo signore</l>
     <l n="1075">Con le dita pieghevoli 'l selvoso</l>
     <l n="1076">Mento vezzeggia, e la svelata fronte</l>
     <l n="1077">Alzando, il guarda; e quelli sguardi han possa</l>
     <l n="1078">Di far che a poco a poco di man cada</l>
     <l n="1079">Al suo signore la fumante canna.</l>
    </lg>
    <lg n="41">
     <l n="1080">Mentre il labbro, e la man v'occupa, e scalda</l>
     <l n="1081">L'odorosa bevanda, altere cose</l>
     <l n="1082">Macchinerà tua infaticabil mente.</l>
     <l n="1083">Qual coppia di destrieri oggi de' il carro</l>
     <l n="1084">Guidar de la tua Dama; o l'alte moli</l>
     <l n="1085">Che su le fredde piagge educa il Cimbro;</l>
     <l n="1086">O quei che abbeverò la Drava, o quelli</l>
     <l n="1087">Che a le vigili guardie un dì fuggìro</l>
     <l n="1088">Da la stirpe Campana. Oggi qual meglio</l>
     <l n="1089">Si convenga ornamento ai dorsi alteri:</l>
     <l n="1090">Se semplici e negletti; o se pomposi</l>
     <l n="1091">Di ricche nappe e variate stringhe</l>
     <l n="1092">Andran su l'alto collo i crin volando;</l>
     <l n="1093">E sotto a cuoi vermigli e ad auree fibbie</l>
     <l n="1094">Ondeggeranno li ritondi fianchi.</l>
     <l n="1095">Quale oggi cocchio trionfanti al corso</l>
     <l n="1096">Vi porterà: se quel cui l'oro copre;</l>
     <l n="1097">O quel su le cui tavole pesanti</l>
     <l n="1098">Saggio pennello i dilicati finse</l>
     <l n="1099">Studj dell'ago, onde si fregia il capo</l>
     <l n="1100">E il bel sen la tua Dama; e pieni vetri</l>
     <l n="1101">Di freschissima linfa e di fior varj</l>
     <l n="1102">Gli diede a trascinar. Cotanta mole</l>
     <l n="1103">Di cose a un tempo sol nell'alta mente</l>
     <l n="1104">Rivolgerai: poi col supremo auriga</l>
     <l n="1105">Arduo consiglio ne terrai, non senza</l>
     <l n="1106">Qualche lieve garrir con la tua Dama.</l>
     <l n="1107">Servi le leggi tue l'auriga: e intanto</l>
     <l n="1108">Altre v'occupin cure. Il gioco puote</l>
     <l n="1109">Ora il tempo ingannare: ed altri ancora</l>
     <l n="1110">Forse ingannar potrà. Tu il gioco eleggi</l>
     <l n="1111">Che due soltanto a un tavoliere ammetta;</l>
     <l n="1112">Tale Amor ti consiglia. Occulto ardea</l>
     <l n="1113">Già di ninfa gentil misero amante</l>
     <l n="1114">Cui null'altra eloquenza usar con lei,</l>
     <l n="1115">Fuor che quella degli occhi era concesso;</l>
     <l n="1116">Poichè il rozzo marito ad Argo eguale</l>
     <l n="1117">Vigilava mai sempre; e quasi biscia</l>
     <l n="1118">Ora piegando, or allungando il collo,</l>
     <l n="1119">Ad ogni verbo con gli orecchi acuti</l>
     <l n="1120">Era presente. Oimè, come con cenni,</l>
     <l n="1121">O con notata tavola giammai</l>
     <l n="1122">O con servi sedotti a la sua ninfa</l>
     <l n="1123">Chieder pace ed aita? Ogni d'Amore</l>
     <l n="1124">Stratagemma finissimo vinceva</l>
     <l n="1125">La gelosìa del rustico marito.</l>
     <l n="1126">Che più lice sperare? Al tempio ei corre</l>
     <l n="1127">Del nume accorto che le serpi intreccia</l>
     <l n="1128">All'aurea verga, e il capo e le calcagna</l>
     <l n="1129">D'ali fornisce. A lui si prostra umìle;</l>
     <l n="1130">E in questa guisa, lagrimando, il prega.</l>
     <l n="1131">“O propizio agli amanti, o buon figliuolo</l>
     <l n="1132">De la candida Maja, o tu che d'Argo</l>
     <l n="1133">Deludesti i cent'occhi, e a lui rapisti</l>
     <l n="1134">La guardata giovenca, i preghi accetta</l>
     <l n="1135">D'un amante infelice; e a me concedi</l>
     <l n="1136">Se non gli occhi ingannar, gli orecchi almeno</l>
     <l n="1137">D'un marito importuno”. Ecco si scote</l>
     <l n="1138">Il divin simulacro, a lui si china,</l>
     <l n="1139">Con la verga pacifica la fronte</l>
     <l n="1140">Gli percote tre volte: e il lieto amante</l>
     <l n="1141">Sente dettarsi ne la mente un gioco</l>
     <l n="1142">Che i mariti assordisce. A lui diresti,</l>
     <l n="1143">Che l'ali del suo piè concesse ancora</l>
     <l n="1144">Il supplicato Dio; cotanto ei vola</l>
     <l n="1145">Velocissimamente a la sua donna.</l>
     <l n="1146">Là bipartita tavola prepara</l>
     <l n="1147">Ov'ebano, ed avorio intarsiati</l>
     <l n="1148">Regnan sul piano; e partono alternando</l>
     <l n="1149">In dodici magioni ambe le sponde.</l>
     <l n="1150">Quindici nere d'ebano girelle</l>
     <l n="1151">E d'avorio bianchissimo altrettante</l>
     <l n="1152">Stan divise in due parti; e moto e norma</l>
     <l n="1153">Da due dadi gittati attendon, pronte</l>
     <l n="1154">Ad occupar le case, e quinci e quindi</l>
     <l n="1155">Pugnar contrarie. Oh cara a la Fortuna</l>
     <l n="1156">Quella che corre innanzi all'altre, e seco</l>
     <l n="1157">Ha la compagna, onde il nemico assalto</l>
     <l n="1158">Forte sostenga! Oh giocator felice</l>
     <l n="1159">Chi pria l'estrema casa occupa; e l'altro</l>
     <l n="1160">De le proprie magioni ordin riempie</l>
     <l n="1161">Con doppio segno, e quindi poi, securo,</l>
     <l n="1162">Da la falange il suo rival combatte;</l>
     <l n="1163">E in proprio ben rivolge i colpi ostili.</l>
     <l n="1164">Al tavolier s'assidono ambidue,</l>
     <l n="1165">L'amante cupidissimo, e la ninfa:</l>
     <l n="1166">Quella occupa una sponda, e questi l'altra.</l>
     <l n="1167">Il marito col gomito s'appoggia</l>
     <l n="1168">All'un de' lati: ambi gli orecchi tende;</l>
     <l n="1169">E sotto al tavolier di quando in quando</l>
     <l n="1170">Guata con gli occhi. Or l'agitar dei dadi</l>
     <l n="1171">Entro ai sonanti bossoli comincia;</l>
     <l n="1172">Ora il picchiar de' bossoli sul piano;</l>
     <l n="1173">Ora il vibrar, lo sparpagliar, l'urtare,</l>
     <l n="1174">Il cozzar de' due dadi; or de le mosse</l>
     <l n="1175">Pedine il martellar. Torcesi e freme</l>
     <l n="1176">Sbalordito il geloso: a fuggir pensa,</l>
     <l n="1177">Ma rattienlo il sospetto. Il romor cresce</l>
     <l n="1178">Il rombazzo, il frastono, il rovinìo.</l>
     <l n="1179">Ei più regger non puote; in piedi balza,</l>
     <l n="1180">E con ambe le man tura gli orecchi.</l>
     <l n="1181">Tu vincesti o Mercurio: il cauto amante</l>
     <l n="1182">Poco disse, e la bella intese assai.</l>
    </lg>
    <lg n="42">
     <l n="1183">Tal ne la ferrea età quando gli sposi</l>
     <l n="1184">Folle superstizion chiamava all'armi</l>
     <l n="1185">Giocato fu. Ma poi che l'aureo fulse</l>
     <l n="1186">Secol di novo, e che del prisco errore</l>
     <l n="1187">Si spogliàro i mariti, al sol diletto</l>
     <l n="1188">La Dama, e il Cavalier volsero il gioco</l>
     <l n="1189">Che la necessità scoperto avea.</l>
     <l n="1190">Fu superfluo il romor: di molle panno</l>
     <l n="1191">La tavola vestissi, e de' patenti</l>
     <l n="1192">Bossoli 'l sen: lo schiamazzìo molesto</l>
     <l n="1193">Tal rintuzzossi; e durò al gioco il nome</l>
     <l n="1194">Che ancor l'antico strepito dinòta.</l>
    </lg>
    <lg n="43">
     <l n="1195">Già de le fere, e degli augelli il giorno,</l>
     <l n="1196">E de' pesci notanti, e de' fior varj,</l>
     <l n="1197">Degli alberi, e del vulgo al suo fin corre.</l>
     <l n="1198">Di sotto al guardo dell'immenso Febo</l>
     <l n="1199">Sfugge l'un Mondo; e a berne i vivi raggi</l>
     <l n="1200">Cuba s'affretta, e il Messico, e l'altrice</l>
     <l n="1201">Di molte perle California estrema.</l>
     <l n="1202">Già da' maggiori colli, e da l'eccelse</l>
     <l n="1203">Torri il Sol manda gli ultimi saluti</l>
     <l n="1204">All'Italia, fuggente; e par, che brami</l>
     <l n="1205">Rivederti, o Signore, anzi che l'Alpe,</l>
     <l n="1206">O l'Appennino, o il mar curvo ti celi</l>
     <l n="1207">Agli occhi suoi. Altro finor non vide,</l>
     <l n="1208">Che di falcato mietitore i fianchi</l>
     <l n="1209">Su le campagne tue piegati e lassi,</l>
     <l n="1210">E su le armate mura or fronti or spalle</l>
     <l n="1211">Carche di ferro, e su le aeree capre</l>
     <l n="1212">Degli edificj tuoi man scabre e arsicce,</l>
     <l n="1213">E villan polverosi innanzi ai carri</l>
     <l n="1214">Gravi del tuo ricolto, e sui canali</l>
     <l n="1215">E sui fertili laghi irsute braccia</l>
     <l n="1216">Di remigante che le alterne merci</l>
     <l n="1217">Al tuo comodo guida ed al tuo lusso,</l>
     <l n="1218">Tutt'ignobili oggetti. Or colui vegga,</l>
     <l n="1219">Che da tutti servito, a nullo serve.</l>
    </lg>
    <lg n="44">
     <l n="1220">Già di cocchi frequente il Corso splende:</l>
     <l n="1221">E di mille che là volano rote</l>
     <l n="1222">Rimbombano le vie. Fiero per nova</l>
     <l n="1223">Scoperta biga il giovine leggiadro</l>
     <l n="1224">Che cesse al carpentier gli avìti campi</l>
     <l n="1225">Là si scorge tra i primi. All'un de' lati</l>
     <l n="1226">Sdrajasi tutto: e de le stese gambe</l>
     <l n="1227">La snellezza dispiega. A lui nel seno</l>
     <l n="1228">La conoscenza del suo merto abbonda;</l>
     <l n="1229">E con gentil sorriso arde e balena</l>
     <l n="1230">Su la vetta del labbro; o da le ciglia,</l>
     <l n="1231">Disdegnando, de' cocchi signoreggia</l>
     <l n="1232">La turba inferior: soave intanto</l>
     <l n="1233">Egli alza il mento, e il gomito protende;</l>
     <l n="1234">E mollemente la man ripiegando,</l>
     <l n="1235">I merletti finissimi su l'alto</l>
     <l n="1236">Petto si ricompon con le due dita.</l>
     <l n="1237">Quinci vien l'altro che pur oggi al cocchio</l>
     <l n="1238">Dai casali pervenne, e già s'ascrive</l>
     <l n="1239">Al concilio de' numi. Egli oggi impara</l>
     <l n="1240">A conoscere il vulgo, e già da quello</l>
     <l n="1241">Mille miglia lontan sente rapirsi</l>
     <l n="1242">Per lo spazio de' cieli. A lui davanti</l>
     <l n="1243">Ossequiosi cadono i cristalli</l>
     <l n="1244">De' generosi cocchi oltrepassando;</l>
     <l n="1245">E il lusingano ancor perchè sostegno</l>
     <l n="1246">Sia de la pompa loro. Altri ne viene</l>
     <l n="1247">Che di compro pur or titol si vanta;</l>
     <l n="1248">E pur s'affaccia, e pur gli orecchi porge,</l>
     <l n="1249">E pur sembragli udir da tutti i labbri</l>
     <l n="1250">Sonar le glorie sue: Mal abbia il lungo</l>
     <l n="1251">De le rote stridore, e il calpestìo</l>
     <l n="1252">De' ferrati cavalli, e l'aura, e il vento</l>
     <l n="1253">Che il bel tenor de le bramate voci</l>
     <l n="1254">Scender non lascia a dilettargli 'l core.</l>
     <l n="1255">Di momento in momento il fragor cresce,</l>
     <l n="1256">E la folla con esso. Ecco le vaghe</l>
     <l n="1257">A cui gli amanti per lo dì solenne</l>
     <l n="1258">Mendicarono i cocchi. Ecco le gravi</l>
     <l n="1259">Matrone che gran tempo arser di zelo</l>
     <l n="1260">Contro al bel Mondo, e dell'ignoto Corso</l>
     <l n="1261">La scelerata polvere dannàro;</l>
     <l n="1262">Ma poi che la vivace amabil prole</l>
     <l n="1263">Crebbe, e invitar sembrò con gli occhi Imene,</l>
     <l n="1264">Cessero alfine; e le tornite braccia,</l>
     <l n="1265">E del sorgente petto i rugiadosi</l>
     <l n="1266">Frutti prudentemente al guardo aprìro</l>
     <l n="1267">Dei nipoti di Giano. Affrettan quindi</l>
     <l n="1268">Le belle cittadine, ora è più lustri</l>
     <l n="1269">Note a la Fama, poi che ai tetti loro</l>
     <l n="1270">Dedussero gli Dei; e sepper meglio,</l>
     <l n="1271">E in più tragico stil da la toilette</l>
     <l n="1272">Ai loro amici declamar l'istoria</l>
     <l n="1273">De' rotti amori; ed agitar repente</l>
     <l n="1274">Con celebrata convulsion la mensa,</l>
     <l n="1275">Il teatro, e la danza. Il lor ventaglio</l>
     <l n="1276">Irrequieto sempre or quinci or quindi</l>
     <l n="1277">Con variata eloquenza esce e saluta.</l>
     <l n="1278">Convolgonsi le belle: or su l'un fianco</l>
     <l n="1279">Or su l'altro si posano tentennano</l>
     <l n="1280">Volteggiano si rizzan, sul cuscino</l>
     <l n="1281">Ricadono pesanti, e la lor voce</l>
     <l n="1282">Acuta scorre d'uno in altro cocchio.</l>
    </lg>
    <lg n="45">
     <l n="1283">Ma ecco alfin che le divine spose</l>
     <l n="1284">Degl'Italici eroi vengono anch'esse.</l>
     <l n="1285">Io le conosco ai messaggier volanti</l>
     <l n="1286">Che le annuncian da lungi, ed urtan fieri,</l>
     <l n="1287">E rompono la folla; io le conosco</l>
     <l n="1288">Da la turba de' servi al vomer tolti,</l>
     <l n="1289">Perchè oziosi poi diretro pendano</l>
     <l n="1290">Al carro trionfal con alte braccia.</l>
     <l n="1291">Male a Giuno ed a Pallade Minerva</l>
     <l n="1292">E a Cinzia e a Citerea mischiarvi osate</l>
     <l n="1293">Voi pettorute Naiadi e Napee</l>
     <l n="1294">Vane di picciol fonte o d'umil selva</l>
     <l n="1295">Che agli Egipani vostri in guardia diede</l>
     <l n="1296">Giove dall'alto. Vostr'incerti sguardi,</l>
     <l n="1297">Vostra frequente inane maraviglia,</l>
     <l n="1298">E l'aria alpestre ancor de' vostri moti</l>
     <l n="1299">Vi tradiscono, ahi lasse, e rendon vana</l>
     <l n="1300">La multiplice in fronte ai palafreni</l>
     <l n="1301">Pendente nappa, ch'usurpar tentaste,</l>
     <l n="1302">E la divisa onde copriste il mozzo</l>
     <l n="1303">E il cucinier che la seguace corte</l>
     <l n="1304">Accrebber stanchi, e i miseri lasciàro</l>
     <l n="1305">Canuti padri di famiglia soli</l>
     <l n="1306">Ne la muta magion serbati a chiave.</l>
     <l n="1307">Troppo da voi diverse esse ne vanno</l>
     <l n="1308">Ritte negli alti cocchi alteramente;</l>
     <l n="1309">E a la turba volgare che si prostra</l>
     <l n="1310">Non badan punto: a voi talor si volge</l>
     <l n="1311">Lor guardo negligente, e par, che dica:</l>
     <l n="1312">Tu ignota mi sei; o nel mirarvi</l>
     <l n="1313">Col compagno susurrano ridendo.</l>
    </lg>
    <lg n="46">
     <l n="1314">Le giovinette madri degli eroi</l>
     <l n="1315">Tutto empierono il Corso, e tutte han seco</l>
     <l n="1316">Un giovinetto eroe, o un giovin padre</l>
     <l n="1317">D'altri futuri eroi, che a la toilette</l>
     <l n="1318">A la mensa, al teatro, al corso, al gioco</l>
     <l n="1319">Segnaleransi un giorno; e fien cantati,</l>
     <l n="1320">S'io scorgo l'avvenir, da tromba eguale</l>
     <l n="1321">A quella che a me diede Apollo, e disse:</l>
     <l n="1322">Canta gli Achilli tuoi, canta gli Augusti</l>
     <l n="1323">Del secol tuo. Sol tu manchi, o Pupilla</l>
     <l n="1324">Del più nobile mondo: ora ne vieni,</l>
     <l n="1325">E del rallegratore de le cose</l>
     <l n="1326">Rallegra or tu la moribonda luce.</l>
    </lg>
    <lg n="47">
     <l n="1327">Già d'untuosa polvere novella</l>
     <l n="1328">Di propria man la tabacchiera empisti</l>
     <l n="1329">A la tua Dama, e di novelli odori</l>
     <l n="1330">Il cristallo dorato; ed al suo crine</l>
     <l n="1331">La bionda che svanìo polve tornasti</l>
     <l n="1332">Con piuma dilicata; e adatto al giorno</l>
     <l n="1333">Le scegliesti 'l ventaglio: al pronto cocchio</l>
     <l n="1334">Di tua man la guidasti, e già con essa</l>
     <l n="1335">Precipitosamente al Corso arrivi.</l>
     <l n="1336">Il memore cocchier serbi quel loco</l>
     <l n="1337">Che voi dianzi sceglieste, e voi non osi</l>
     <l n="1338">Tra le ignobili rote esporre al vulgo,</l>
     <l n="1339">Se star fermi vi piace, od oltre scorra,</l>
     <l n="1340">Se di scorrer v'aggrada. Uscir del cocchio</l>
     <l n="1341">Ti fia lecito ancor. T'accolgan pronti</l>
     <l n="1342">Allo scendere i servi. Ancora un salto</l>
     <l n="1343">Spicca; e rassetta i rincrespati panni,</l>
     <l n="1344">E le trine sul petto: un po' t'inchina,</l>
     <l n="1345">Ed ai lievi calzàri un guardo volgi;</l>
     <l n="1346">Ergiti, e marcia dimenando il fianco.</l>
     <l n="1347">Il Corso misurar potrai soletto,</l>
     <l n="1348">S'ami di passeggiare; anco potrai</l>
     <l n="1349">Dell'altrui Dame avvicinarti al cocchio,</l>
     <l n="1350">E inerpicarti, et introdurvi 'l capo</l>
     <l n="1351">E le spalle e le braccia, e mezzo ancora</l>
     <l n="1352">Dentro versarti. Ivi sonar tant'alto</l>
     <l n="1353">Fa le tue risa, che da lunge gli oda</l>
     <l n="1354">La tua Dama, e si turbi, ed interrompa</l>
     <l n="1355">Il celiar degli eroi che accorser tosto</l>
     <l n="1356">Tra 'l dubbio giorno a custodir la bella</l>
     <l n="1357">Che solinga lasciasti. O sommi numi</l>
     <l n="1358">Sospendete la Notte; e i fatti egregi</l>
     <l n="1359">Del mio Giovin Signor splender lasciate</l>
     <l n="1360">Al chiaro giorno. Ma la Notte segue</l>
     <l n="1361">Sue leggi inviolabili, e declina</l>
     <l n="1362">Con tacit'ombra sopra l'emispero;</l>
     <l n="1363">E il rugiadoso piè lenta movendo,</l>
     <l n="1364">Rimescola i color varj infiniti,</l>
     <l n="1365">E via gli spazza con l'immenso lembo</l>
     <l n="1366">Di cosa in cosa: e suora de la morte</l>
     <l n="1367">Un aspetto indistinto, un solo volto</l>
     <l n="1368">Al suolo, ai vegetanti, agli animali,</l>
     <l n="1369">A i grandi, ed a la plebe equa permette;</l>
     <l n="1370">E i nudi insieme, ed i dipinti visi</l>
     <l n="1371">De le belle confonde, e i cenci e l'oro.</l>
     <l n="1372">Nè veder mi concede all'aer cieco</l>
     <l n="1373">Qual de' cocchi si parta, o qual rimanga</l>
     <l n="1374">Solo all'ombre segrete; e a me di mano</l>
     <l n="1375">Toglie il pennello; e il mio Signore avvolge</l>
     <l n="1376">Per entro al tenebroso umido velo.</l>
    </lg>
   </lg>
  </body>
 </text>
</TEI>