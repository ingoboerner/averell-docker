<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA SALUBRITÀ DELL'ARIA</title>
    <author>Giuseppe Parini</author>
   </titleStmt>
   <extent>
    <measure unit="stanza">22</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-salubrita-dell-aria</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA SALUBRITÀ DELL'ARIA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA SALUBRITÀ DELL'ARIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh beato terreno</l>
     <l n="2">Del vago Eupili mio,</l>
     <l n="3">Ecco al fin nel tuo seno</l>
     <l n="4">M'accogli; e del natìo</l>
     <l n="5">Aere mi circondi;</l>
     <l n="6">E il petto avido inondi.</l>
    </lg>
    <lg n="2">
     <l n="7">Già nel polmon capace</l>
     <l n="8">Urta sè stesso e scende</l>
     <l n="9">Quest'etere vivace,</l>
     <l n="10">Che gli egri spirti accende,</l>
     <l n="11">E le forze rintegra,</l>
     <l n="12">E l'animo rallegra.</l>
    </lg>
    <lg n="3">
     <l n="13">Però ch'austro scortese</l>
     <l n="14">Quì suoi vapor non mena:</l>
     <l n="15">E guarda il bel paese</l>
     <l n="16">Alta di monti schiena,</l>
     <l n="17">Cui sormontar non vale</l>
     <l n="18">Borea con rigid'ale.</l>
    </lg>
    <lg n="4">
     <l n="19">Nè quì giaccion paludi,</l>
     <l n="20">Che dall'impuro letto</l>
     <l n="21">Mandino a i capi ignudi</l>
     <l n="22">Nuvol di morbi infetto:</l>
     <l n="23">E il meriggio a' bei colli</l>
     <l n="24">Asciuga i dorsi molli.</l>
    </lg>
    <lg n="5">
     <l n="25">Pera colui che primo</l>
     <l n="26">A le triste oziose</l>
     <l n="27">Acque e al fetido limo</l>
     <l n="28">La mia cittade espose;</l>
     <l n="29">E per lucro ebbe a vile</l>
     <l n="30">La salute civile.</l>
    </lg>
    <lg n="6">
     <l n="31">Certo colui del fiume</l>
     <l n="32">Di Stige ora s'impaccia</l>
     <l n="33">Tra l'orribil bitume,</l>
     <l n="34">Onde alzando la faccia</l>
     <l n="35">Bestemmia il fango e l'acque,</l>
     <l n="36">Che radunar gli piacque.</l>
    </lg>
    <lg n="7">
     <l n="37">Mira dipinti in viso</l>
     <l n="38">Di mortali pallori</l>
     <l n="39">Entro al mal nato riso</l>
     <l n="40">I languenti cultori;</l>
     <l n="41">E trema o cittadino,</l>
     <l n="42">Che a te il soffri vicino.</l>
    </lg>
    <lg n="8">
     <l n="43">Io de' miei colli ameni</l>
     <l n="44">Nel bel clima innocente</l>
     <l n="45">Passerò i dì sereni</l>
     <l n="46">Tra la beata gente,</l>
     <l n="47">Che di fatiche onusta</l>
     <l n="48">È vegeta e robusta.</l>
    </lg>
    <lg n="9">
     <l n="49">Qui con la mente sgombra,</l>
     <l n="50">Di pure linfe asterso,</l>
     <l n="51">Sotto ad una fresc'ombra</l>
     <l n="52">Celebrerò col verso</l>
     <l n="53">I villan vispi e sciolti</l>
     <l n="54">Sparsi per li ricolti;</l>
    </lg>
    <lg n="10">
     <l n="55">E i membri non mai stanchi</l>
     <l n="56">Dietro al crescente pane;</l>
     <l n="57">E i baldanzosi fianchi</l>
     <l n="58">De le ardite villane;</l>
     <l n="59">E il bel volto giocondo</l>
     <l n="60">Fra il bruno e il rubicondo,</l>
    </lg>
    <lg n="11">
     <l n="61">Dicendo: Oh fortunate</l>
     <l n="62">Genti, che in dolci tempre</l>
     <l n="63">Quest'aura respirate</l>
     <l n="64">Rotta e purgata sempre</l>
     <l n="65">Da venti fuggitivi</l>
     <l n="66">E da limpidi rivi.</l>
    </lg>
    <lg n="12">
     <l n="67">Ben larga ancor natura</l>
     <l n="68">Fu a la città superba</l>
     <l n="69">Di cielo e d'aria pura:</l>
     <l n="70">Ma chi i bei doni or serba</l>
     <l n="71">Fra il lusso e l'avarizia</l>
     <l n="72">E la stolta pigrizia?</l>
    </lg>
    <lg n="13">
     <l n="73">Ahi non bastò che intorno</l>
     <l n="74">Putridi stagni avesse;</l>
     <l n="75">Anzi a turbarne il giorno</l>
     <l n="76">Sotto a le mura stesse</l>
     <l n="77">Trasse gli scelerati</l>
     <l n="78">Rivi a marcir su i prati</l>
    </lg>
    <lg n="14">
     <l n="79">E la comun salute</l>
     <l n="80">Sagrificossi al pasto</l>
     <l n="81">D'ambiziose mute,</l>
     <l n="82">Che poi con crudo fasto</l>
     <l n="83">Calchin per l'ampie strade</l>
     <l n="84">Il popolo che cade.</l>
    </lg>
    <lg n="15">
     <l n="85">A voi il timo e il croco</l>
     <l n="86">E la menta selvaggia</l>
     <l n="87">L'aere per ogni loco</l>
     <l n="88">De' varj atomi irraggia,</l>
     <l n="89">Che con soavi e cari</l>
     <l n="90">Sensi pungon le nari.</l>
    </lg>
    <lg n="16">
     <l n="91">Ma al piè de' gran palagi</l>
     <l n="92">Là il fimo alto fermenta;</l>
     <l n="93">E di sali malvagi</l>
     <l n="94">Ammorba l'aria lenta,</l>
     <l n="95">Che a stagnar si rimase</l>
     <l n="96">Tra le sublimi case.</l>
    </lg>
    <lg n="17">
     <l n="97">Quivi i lari plebei</l>
     <l n="98">Da le spregiate crete</l>
     <l n="99">D'umor fracidi e rei</l>
     <l n="100">Versan fonti indiscrete;</l>
     <l n="101">Onde il vapor s'aggira;</l>
     <l n="102">E col fiato s'inspira.</l>
    </lg>
    <lg n="18">
     <l n="103">Spenti animai, ridotti</l>
     <l n="104">Per le frequenti vie,</l>
     <l n="105">De gli aliti corrotti</l>
     <l n="106">Empion l'estivo die:</l>
     <l n="107">Spettacolo deforme</l>
     <l n="108">Del cittadin su l'orme!</l>
    </lg>
    <lg n="19">
     <l n="109">Nè a pena cadde il sole</l>
     <l n="110">Che vaganti latrine</l>
     <l n="111">Con spalancate gole</l>
     <l n="112">Lustran ogni confine</l>
     <l n="113">De la città, che desta</l>
     <l n="114">Beve l'aura molesta.</l>
    </lg>
    <lg n="20">
     <l n="115">Gridan le leggi è vero;</l>
     <l n="116">E Temi bieco guata:</l>
     <l n="117">Ma sol di sè pensiero</l>
     <l n="118">Ha l'inerzia privata.</l>
     <l n="119">Stolto! E mirar non vuoi</l>
     <l n="120">Ne' comun danni i tuoi?</l>
    </lg>
    <lg n="21">
     <l n="121">Ma dove ahi corro e vago</l>
     <l n="122">Lontano da le belle</l>
     <l n="123">Colline e dal bel lago</l>
     <l n="124">E dalle villanelle,</l>
     <l n="125">A cui sì vivo e schietto</l>
     <l n="126">Aere ondeggiar fa il petto?</l>
    </lg>
    <lg n="22">
     <l n="127">Va per negletta via</l>
     <l n="128">Ognor l'util cercando</l>
     <l n="129">La calda fantasìa,</l>
     <l n="130">Che sol felice è quando</l>
     <l n="131">L'utile unir può al vanto</l>
     <l n="132">Di lusinghevol canto.</l>
    </lg>
   </lg>
  </body>
 </text>
</TEI>