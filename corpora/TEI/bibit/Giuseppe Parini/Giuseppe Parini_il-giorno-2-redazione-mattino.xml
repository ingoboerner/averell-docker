<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il giorno (2 redazione) - Mattino</title>
    <author>Giuseppe Parini</author>
   </titleStmt>
   <extent>
    <measure unit="stanza">29</measure>
    <measure unit="line">1166</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_il-giorno-2-redazione-mattino</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il giorno (2 redazione) - Mattino</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il giorno (2 redazione) - Mattino</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sorge il mattino in compagnia dell'alba</l>
     <l n="2">Dinanzi al sol che di poi grande appare</l>
     <l n="3">Su l'estremo orizzonte a render lieti</l>
     <l n="4">Gli animali e le piante e i campi e l'onde.</l>
     <l n="5">Allora il buon villan sorge dal caro</l>
     <l n="6">Letto cui la fedel moglie e i minori</l>
     <l n="7">Suoi figlioletti intiepidìr la notte:</l>
     <l n="8">Poi sul dorso portando i sacri arnesi</l>
     <l n="9">Che prima ritrovò Cerere o Pale</l>
     <l n="10">Move seguendo i lenti bovi, e scote</l>
     <l n="11">Lungo il picciol sentier da i curvi rami</l>
     <l n="12">Fresca rugiada che di gemme al paro</l>
     <l n="13">La nascente del sol luce rifrange.</l>
     <l n="14">Allora sorge il fabbro, e la sonante</l>
     <l n="15">Officina riapre, e all'opre torna</l>
     <l n="16">L'altro dì non perfette; o se di chiave</l>
     <l n="17">Ardua e ferrati ingegni all'inquieto</l>
     <l n="18">Ricco l'arche assecura; o se d'argento</l>
     <l n="19">E d'oro incider vuol gioielli e vasi</l>
     <l n="20">Per ornamento a nova sposa o a mense.</l>
    </lg>
    <lg n="2">
     <l n="21">Ma che? Tu inorridisci e mostri in capo</l>
     <l n="22">Qual istrice pungente irti i capelli</l>
     <l n="23">Al suon di mie parole? Ah il tuo mattino</l>
     <l n="24">Signor questo non è. Tu col cadente</l>
     <l n="25">Sol non sedesti a parca cena, e al lume</l>
     <l n="26">Dell'incerto crepuscolo non gisti</l>
     <l n="27">Ieri a posar qual nei tugurj suoi</l>
     <l n="28">Entro a rigide coltri il vulgo vile.</l>
     <l n="29">A voi celeste prole a voi concilio</l>
     <l n="30">Almo di semidei altro concesse</l>
     <l n="31">Giove benigno: e con altr'arti e leggi</l>
     <l n="32">Per novo calle a me guidarvi è d'uopo.</l>
     <l n="33">Tu tra le veglie e le canore scene</l>
     <l n="34">E il patetico gioco oltre più assai</l>
     <l n="35">Producesti la notte: e stanco alfine</l>
     <l n="36">In aureo cocchio col fragor di calde</l>
     <l n="37">Precipitose rote e il calpestio</l>
     <l n="38">Di volanti corsier lunge agitasti</l>
     <l n="39">Il queto aere notturno; e le tenèbre</l>
     <l n="40">Con fiaccole superbe intorno apristi</l>
     <l n="41">Siccome allor che il Siculo terreno</l>
     <l n="42">Da l'uno a l'altro mar rimbombar fèo</l>
     <l n="43">Pluto col carro a cui splendeano innanzi</l>
     <l n="44">Le tede de le Furie anguicrinite.</l>
     <l n="45">Tal ritornasti a i gran palagi: e quivi</l>
     <l n="46">Cari conforti a te porgea la mensa</l>
     <l n="47">Cui ricoprien prurigginosi cibi</l>
     <l n="48">E licor lieti di Francesi colli</l>
     <l n="49">E d'Ispani e di Toschi o l'Ungarese</l>
     <l n="50">Bottiglia a cui di verdi ellere Bromio</l>
     <l n="51">Concedette corona, e disse: or siedi</l>
     <l n="52">De le mense reina. Alfine il Sonno</l>
     <l n="53">Ti sprimacciò di propria man le còltrici</l>
     <l n="54">Molle cedenti, ove te accolto il fido</l>
     <l n="55">Servo calò le ombrifere cortine:</l>
     <l n="56">E a te soavemente i lumi chiuse</l>
     <l n="57">Il gallo che li suole aprire altrui.</l>
     <l n="58">Dritto è però che a te gli stanchi sensi</l>
     <l n="59">Da i tenaci papaveri Morfèo</l>
     <l n="60">Prima non solva che già grande il giorno</l>
     <l n="61">Fra gli spiragli penetrar contenda</l>
     <l n="62">De le dorate imposte; e la parete</l>
     <l n="63">Pingano a stento in alcun lato i rai</l>
     <l n="64">Del sol ch'eccelso a te pende sul capo.</l>
    </lg>
    <lg n="3">
     <l n="65">Or qui principio le leggiadre cure</l>
     <l n="66">Denno aver del tuo giorno: e quindi io deggio</l>
     <l n="67">Sciorre il mio legno, e co' precetti miei</l>
     <l n="68">Te ad alte imprese ammaestrar cantando.</l>
     <l n="69">Già i valetti gentili udìr lo squillo</l>
     <l n="70">De' penduli metalli a cui da lunge</l>
     <l n="71">Moto improvviso la tua destra impresse;</l>
     <l n="72">E corser pronti a spalancar gli opposti</l>
     <l n="73">Schermi a la luce; e rigidi osservàro</l>
     <l n="74">Che con tua pena non osasse Febo</l>
     <l n="75">Entrar diretto a saettarte i lumi.</l>
     <l n="76">Ergi dunque il bel fianco, e sì ti appoggia</l>
     <l n="77">Alli origlier che lenti degradando</l>
     <l n="78">All'omero ti fan molle sostegno;</l>
     <l n="79">E coll'indice destro lieve lieve</l>
     <l n="80">Sovra gli occhi trascorri, e ne dilegua</l>
     <l n="81">Quel che riman de la Cimmeria nebbia;</l>
     <l n="82">Poi de' labbri formando un picciol arco</l>
     <l n="83">Dolce a vedersi tacito sbadiglia.</l>
     <l n="84">Ahi se te in sì vezzoso atto mirasse</l>
     <l n="85">Il duro capitan quando tra l'arme</l>
     <l n="86">Sgangherando la bocca un grido innalza</l>
     <l n="87">Lacerator di ben costrutti orecchi,</l>
     <l n="88">S'ei te mirasse allor, certo vergogna</l>
     <l n="89">Avria di sè più che Minerva il giorno</l>
     <l n="90">Che di flauto sonando al fonte scorse</l>
     <l n="91">Il turpe aspetto de le guance enfiate.</l>
    </lg>
    <lg n="4">
     <l n="92">Ma il damigel ben pettinato i crini</l>
     <l n="93">Ecco s'innoltra; e con sommessi accenti</l>
     <l n="94">Chiede qual più de le bevande usate</l>
     <l n="95">Sorbir tu goda in preziosa tazza.</l>
     <l n="96">Indiche merci son tazza e bevande:</l>
     <l n="97">Scegli qual più desii. S'oggi a te giova</l>
     <l n="98">Porger dolci a lo stomaco fomenti</l>
     <l n="99">Onde con legge il natural calore</l>
     <l n="100">V'arda temprato, e al digerir ti vaglia,</l>
     <l n="101">Tu il cioccolatte eleggi, onde tributo</l>
     <l n="102">Ti diè il Guatimalese e il Caribeo</l>
     <l n="103">Che di barbare penne avvolto ha il crine:</l>
     <l n="104">Ma se noiosa ipocondria ti opprime,</l>
     <l n="105">O troppo intorno a le divine membra</l>
     <l n="106">Adipe cresce, de' tuoi labbri onora</l>
     <l n="107">La nettarea bevanda ove abbronzato</l>
     <l n="108">Arde e fumica il grano a te d'Aleppo</l>
     <l n="109">Giunto e da Moca che di mille navi</l>
     <l n="110">Popolata mai sempre insuperbisce.</l>
     <l n="111">Certo fu d'uopo che da i prischi seggi</l>
     <l n="112">Uscisse un regno, e con audaci vele</l>
     <l n="113">Fra straniere procelle e novi mostri</l>
     <l n="114">E teme e rischi ed inumane fami</l>
     <l n="115">Superasse i confin per tanta etade</l>
     <l n="116">Inviolati ancora: e ben fu dritto</l>
     <l n="117">Se Pizzarro e Cortese umano sangue</l>
     <l n="118">Più non stimàr quel ch'oltre l'Oceàno</l>
     <l n="119">Scorrea le umane membra; e se tonando</l>
     <l n="120">E fulminando alfin spietatamente</l>
     <l n="121">Balzaron giù da i grandi aviti troni</l>
     <l n="122">Re Messicani e generosi Incassi,</l>
     <l n="123">Poi che nuove così venner delizie</l>
     <l n="124">O gemma de gli eroi al tuo palato.</l>
    </lg>
    <lg n="5">
     <l n="125">Cessi 'l cielo però che in quel momento</l>
     <l n="126">Che le scelte bevande a sorbir prendi,</l>
     <l n="127">Servo indiscreto a te improvviso annunci</l>
     <l n="128">O il villano sartor che non ben pago</l>
     <l n="129">D'aver teco diviso i ricchi drappi</l>
     <l n="130">Oso sia ancor con polizza infinita</l>
     <l n="131">Fastidirti la mente; o di lugùbri</l>
     <l n="132">Panni ravvolto il garrulo forense</l>
     <l n="133">Cui de' paterni tuoi campi e tesori</l>
     <l n="134">Il periglio s'affida; o il tuo castaldo</l>
     <l n="135">Che già con l'alba a la città discese</l>
     <l n="136">Bianco di gelo mattutin la chioma.</l>
     <l n="137">Così zotica pompa i tuoi maggiori</l>
     <l n="138">Al dì nascente si vedean dintorno:</l>
     <l n="139">Ma tu gran prole in cui si fèo scendendo</l>
     <l n="140">E più mobile il senso e più gentile</l>
     <l n="141">Ah sul primo tornar de' lievi spirti</l>
     <l n="142">All'uficio diurno ah non ferirli</l>
     <l n="143">D'imagini sì sconce. Or come i detti</l>
     <l n="144">Di costor soffrirai barbari e rudi;</l>
     <l n="145">Come il penoso articolar di voci</l>
     <l n="146">Smarrite titubanti al tuo cospetto;</l>
     <l n="147">E tra l'obliquo profondar d'inchini</l>
     <l n="148">Del calzar polveroso in su i tapeti</l>
     <l n="149">Le impresse orme indecenti? Ahimè che fatto</l>
     <l n="150">Il salutar licore agro e indigesto</l>
     <l n="151">Ne le viscere tue te allor faria</l>
     <l n="152">E in casa e fuori e nel teatro e al corso</l>
     <l n="153">Ruttar plebeiamente il giorno intero!</l>
    </lg>
    <lg n="6">
     <l n="154">Non fia che attenda già ch'altri lo annunci</l>
     <l n="155">Gradito ognor benchè improvviso il dolce</l>
     <l n="156">Mastro che il tuo bel piè come a lui piace</l>
     <l n="157">Guida e corregge. Egli all'entrar s'arresti</l>
     <l n="158">Ritto sul limitare, indi elevando</l>
     <l n="159">Ambe le spalle qual testudo il collo</l>
     <l n="160">Contragga alquanto, e ad un medesmo tempo</l>
     <l n="161">Il mento inchini, e con l'estrema falda</l>
     <l n="162">Del piumato cappello il labbro tocchi.</l>
     <l n="163">E non men di costui facile al letto</l>
     <l n="164">Del mio signor t'innoltra o tu che addestri</l>
     <l n="165">A modular con la flessibil voce</l>
     <l n="166">Soavi canti; e tu che insegni altrui</l>
     <l n="167">Come vibrar con maestrevol arco</l>
     <l n="168">Sul cavo legno armoniose fila.</l>
     <l n="169">Nè la squisita a terminar corona</l>
     <l n="170">Che segga intorno a te manchi o signore</l>
     <l n="171">Il precettor del tenero idioma</l>
     <l n="172">Che da la Senna de le Grazie madre</l>
     <l n="173">Pur ora a sparger di celeste ambrosia</l>
     <l n="174">Venne all'Italia nauseata i labbri.</l>
     <l n="175">All'apparir di lui l'Itale voci</l>
     <l n="176">Tronche cedano il campo al lor tiranno:</l>
     <l n="177">E a la nova inefabil melodia</l>
     <l n="178">De' sovrumani accenti odio ti nasca</l>
     <l n="179">Più grande in sen contro a le bocche impure</l>
     <l n="180">Ch'osan macchiarse ancor di quel sermone</l>
     <l n="181">Onde in Valchiusa fu lodata e pianta</l>
     <l n="182">Già la bella Francese; e i culti campi</l>
     <l n="183">All'orecchio de i re cantati furo</l>
     <l n="184">Lungo il fonte gentil da le bell'acque.</l>
    </lg>
    <lg n="7">
     <l n="185">Or te questa o signor leggiadra schiera</l>
     <l n="186">Al novo dì trattenga: e di tue voglie</l>
     <l n="187">Irresolute ancora or quegli or questi</l>
     <l n="188">Con piacevol discorso il vano adempia,</l>
     <l n="189">Mentre tu chiedi lor tra i lenti sorsi</l>
     <l n="190">Dell'ardente bevanda a qual cantore</l>
     <l n="191">Nel vicin verno si darà la palma</l>
     <l n="192">Sovra le scene; e s'egli è il ver che rieda</l>
     <l n="193">L'astuta Frine che ben cento folli</l>
     <l n="194">Milordi rimandò nudi al Tamigi;</l>
     <l n="195">O se il brillante danzator Narcisso</l>
     <l n="196">Torni pur anco ad agghiacciare i petti</l>
     <l n="197">De' palpitanti Italici mariti.</l>
     <l n="198">Così poi che gran pezzo a i novi albori</l>
     <l n="199">Del tuo mattin teco scherzato fia</l>
     <l n="200">Non senza aver da te rimosso in prima</l>
     <l n="201">L'ipocrita pudore e quella schifa</l>
     <l n="202">Che le accigliate gelide matrone</l>
     <l n="203">Chiaman modestia, alfine o a lor talento</l>
     <l n="204">O da te congedati escan costoro.</l>
     <l n="205">Doman quindi potrai o l'altro forse</l>
     <l n="206">Giorno a i precetti lor porgere orecchio</l>
     <l n="207">Se a' bei momenti tuoi cure minori</l>
     <l n="208">Porranno assedio. A voi divina schiatta</l>
     <l n="209">Più assai che a noi mortali il ciel concesse</l>
     <l n="210">Domabile midollo entro al cerèbro,</l>
     <l n="211">Sì che breve lavoro unir vi puote</l>
     <l n="212">Ampio tesor d'ogni scienza ed arte.</l>
     <l n="213">Il vulgo intanto a cui non lice il velo</l>
     <l n="214">Aprir de' venerabili misterj</l>
     <l n="215">Fie pago assai poi che vedrà sovente</l>
     <l n="216">Ire o tornar dal tuo palagio i primi</l>
     <l n="217">D'arte maestri; e con aperte fauci</l>
     <l n="218">Stupefatto berà le tue sentenze.</l>
    </lg>
    <lg n="8">
     <l n="219">Ma già vegg'io che le oziose lane</l>
     <l n="220">Premer non sai più lungamente: e in vano</l>
     <l n="221">Te l'ignavo tepor lusinga e molce,</l>
     <l n="222">Però che te più gloriosi affanni</l>
     <l n="223">Aspettan l'ore ad illustrar del giorno.</l>
     <l n="224">O voi dunque del primo ordine servi</l>
     <l n="225">Che di nobil signor ministri al fianco</l>
     <l n="226">Siete incontaminati, or dunque voi</l>
     <l n="227">Al mio divino Achille al mio Rinaldo</l>
     <l n="228">L'armi apprestate. Ed ecco in un baleno</l>
     <l n="229">I damigelli a' cenni tuoi star pronti.</l>
     <l n="230">Già ferve il gran lavoro. Altri ti veste</l>
     <l n="231">La serica zimarra ove bei fregi</l>
     <l n="232">Diramansi Chinesi; altri se il chiede</l>
     <l n="233">Più la stagione a te le membra copre</l>
     <l n="234">Di stese infino al piè tiepide pelli;</l>
     <l n="235">Questi al fianco ti cinge il bianco lino</l>
     <l n="236">Che sciorinato poi cada e difenda</l>
     <l n="237">I calzonetti; e quei d'alto curvando</l>
     <l n="238">Il cristallino rostro in su le mani</l>
     <l n="239">Ti versa onde odorate, e da le mani</l>
     <l n="240">In limpido bacin sotto le accoglie;</l>
     <l n="241">Quale il sapon del redivivo muschio</l>
     <l n="242">Olezzante all'intorno; e qual ti porge</l>
     <l n="243">Il macinato di quell'arbor frutto</l>
     <l n="244">Che a Rodope fu già vaga donzella,</l>
     <l n="245">E piagne in van sotto mutate spoglie</l>
     <l n="246">Demofoonte ancor Demofoonte;</l>
     <l n="247">Un di soavi essenze intrisa spugna</l>
     <l n="248">Onde tergere i denti; e l'altro appresta</l>
     <l n="249">Onde imbiancar le guance util licore.</l>
    </lg>
    <lg n="9">
     <l n="250">Assai Signore a te pensasti: or volgi</l>
     <l n="251">L'alta mente per poco ad altri obbietti</l>
     <l n="252">Non men degni di te. Sai che compagna</l>
     <l n="253">Con cui partir de la giornata illustre</l>
     <l n="254">I travagli e le glorie il ciel destina</l>
     <l n="255">Al giovane signore. Impallidisci?</l>
     <l n="256">Ahi non parlo di nozze. Antiquo e vieto</l>
     <l n="257">Dottor sarei se così folle io dessi</l>
     <l n="258">A te consiglio. Di tant'alte doti</l>
     <l n="259">Già non orni così lo spirto e i membri</l>
     <l n="260">Perchè in mezzo a la fulgida carriera</l>
     <l n="261">Tu il tuo corso interrompa, e fuora uscendo</l>
     <l n="262">Di cotesto a ragion detto bel mondo,</l>
     <l n="263">In tra i severi di famiglia padri</l>
     <l n="264">Relegato ti giacci a nodi avvinto</l>
     <l n="265">Di giorno in giorno più noiosi e fatto</l>
     <l n="266">Ignobil fabbro de la razza umana.</l>
     <l n="267">D'altra parte il marito ahi quanto spiace,</l>
     <l n="268">E lo stomaco move a i delicati</l>
     <l n="269">Del vostr'orbe felice abitatori</l>
     <l n="270">Qualor de' semplicetti avoli nostri</l>
     <l n="271">Portar osa in ridevole trionfo</l>
     <l n="272">La rimbambita fè la pudicizia</l>
     <l n="273">Severi nomi. E qual non suole a forza</l>
     <l n="274">Entro a' melati petti eccitar bile</l>
     <l n="275">Quando i computi vili del castaldo</l>
     <l n="276">Le vendemmie i ricolti i pedagoghi</l>
     <l n="277">Di que' sì dolci suoi bambini altrui</l>
     <l n="278">Gongolando ricorda; e non vergogna</l>
     <l n="279">Di mischiar cotai fole a peregrini</l>
     <l n="280">Subbietti a nuove del dir forme a sciolti</l>
     <l n="281">Da volgar fren concetti, onde s'avviva</l>
     <l n="282">De' begli spirti il conversar sublime.</l>
     <l n="283">Non però tu senza compagna andrai;</l>
     <l n="284">Chè tra le fide altrui giovani spose</l>
     <l n="285">Una te n'offre inviolabil rito</l>
     <l n="286">Del bel mondo onde sei parte sì cara.</l>
    </lg>
    <lg n="10">
     <l n="287">Tempo fu già che il pargoletto Amore</l>
     <l n="288">Dato era in guardia al suo fratello Imene;</l>
     <l n="289">Tanto la madre lor temea che il cieco</l>
     <l n="290">Incauto nume perigliando gisse</l>
     <l n="291">Misero e solo per oblique vie;</l>
     <l n="292">E che, bersaglio a gl'indiscreti colpi</l>
     <l n="293">Di senza guida e senza freno arciere,</l>
     <l n="294">Immaturo al suo fin corresse il seme</l>
     <l n="295">Uman che nato è a dominar la terra.</l>
     <l n="296">Quindi la prole mal secura all'altra</l>
     <l n="297">In cura dato avea sì lor dicendo:</l>
     <l n="298">Ite o figli del par; tu più possente</l>
     <l n="299">Il dardo scocca, e tu più cauto il reggi</l>
     <l n="300">A certa meta. Così ognor congiunta</l>
     <l n="301">Iva la dolce coppia; e in un sol regno,</l>
     <l n="302">E d'un nodo comun l'alme strignea.</l>
     <l n="303">Allora fu che il sol mai sempre uniti</l>
     <l n="304">Vedea un pastore ed una pastorella</l>
     <l n="305">Starsi al prato a la selva al colle al fonte:</l>
     <l n="306">E la suora di lui vedeali poi</l>
     <l n="307">Uniti ancor nel talamo beato</l>
     <l n="308">Ch'ambo gli amici numi a piene mani</l>
     <l n="309">Gareggiando spargean di gigli e rose.</l>
     <l n="310">Ma che non puote anco in divini petti</l>
     <l n="311">Se mai s'accende ambizion d'impero?</l>
     <l n="312">Crebber l'ali ad Amor, crebbe l'ardire;</l>
     <l n="313">Onde a brev'aere prima indi securo</l>
     <l n="314">A vie maggior fidossi, e fiero alfine</l>
     <l n="315">Entrò nell'alto, e il grande arco crollando</l>
     <l n="316">E il capo risonar fece a quel moto</l>
     <l n="317">Il duro acciar che a tergo la faretra</l>
     <l n="318">Gli empie, e gridò: solo regnar vogl'io.</l>
     <l n="319">Disse, e volto a la madre: Amore adunque</l>
     <l n="320">Il più possente in fra gli dei, il primo</l>
     <l n="321">Di Citerea figliuol ricever leggi,</l>
     <l n="322">E dal minor german ricever leggi</l>
     <l n="323">Vile alunno anzi servo? Or dunque Amore</l>
     <l n="324">Non oserà fuor ch'una unica volta</l>
     <l n="325">Fiedere un'alma come questo schifo</l>
     <l n="326">Da me pur chiede? E non potrò giammai</l>
     <l n="327">Da poi ch'io strinsi un laccio anco disciorlo</l>
     <l n="328">A mio talento, e se m'aggrada, un altro</l>
     <l n="329">Strignerne ancora? E lascerò pur ch'egli</l>
     <l n="330">Di suoi unguenti impece a me i miei dardi</l>
     <l n="331">Perchè men velenosi e men crudeli</l>
     <l n="332">Scendano a i petti? Or via perchè non togli</l>
     <l n="333">A me da le mie man quest'arco e queste</l>
     <l n="334">Armi da le mie spalle, e ignudo lasci</l>
     <l n="335">Quasi rifiuto de gli dei Cupido?</l>
     <l n="336">Oh il bel viver che fia quando tu solo</l>
     <l n="337">Regni in mio loco! Oh il bel vederti, lasso!</l>
     <l n="338">Studiarti a torre da le languid'alme</l>
     <l n="339">La stanchezza e il fastidio, e spander gelo</l>
     <l n="340">Di foco in vece! Or genitrice intendi:</l>
     <l n="341">Vaglio e vo' regnar solo. A tuo piacere</l>
     <l n="342">Tra noi parti l'impero, ond'io con teco</l>
     <l n="343">Abbia omai pace; e in compagnia d'Imene</l>
     <l n="344">Me non veggan mai più le umane genti.</l>
     <l n="345">Amor qui tacque; e minaccioso in atto</l>
     <l n="346">Parve all'Idalia dea chieder risposta.</l>
     <l n="347">Ella tenta placarlo, e preghi e pianti</l>
     <l n="348">Sparge ma in van; tal ch'a i due figli volta</l>
     <l n="349">Con questo dir pose al contender fine:</l>
     <l n="350">Poi che nulla tra voi pace esser puote,</l>
     <l n="351">Si dividano i regni: e perchè l'uno</l>
     <l n="352">Sia dall'altro fratello ognor disgiunto</l>
     <l n="353">Sien diversi tra voi e il tempo e l'opra.</l>
     <l n="354">Tu che di strali altero a fren non cedi</l>
     <l n="355">L'alme ferisci, e tutto il giorno impera;</l>
     <l n="356">E tu che di fior placidi hai corona</l>
     <l n="357">Le salme accoppia, e con l'ardente face</l>
     <l n="358">Regna la notte. Or quindi almo Signore</l>
     <l n="359">Venne il rito gentil che ai freddi sposi</l>
     <l n="360">Le tenebre concede e de le spose</l>
     <l n="361">Le caste membra; e a voi beata gente</l>
     <l n="362">E di più nobil mondo il cor di queste</l>
     <l n="363">E il dominio del dì largo destina.</l>
    </lg>
    <lg n="11">
     <l n="364">Dunque ascolta i miei detti, e meco apprendi</l>
     <l n="365">Quai tu deggia il mattin cure a la bella</l>
     <l n="366">Che spontanea o pregata a te si diede</l>
     <l n="367">In tua dama quel dì lieto che a fida</l>
     <l n="368">Carta, nè senza testimoni furo</l>
     <l n="369">A vicenda commessi i patti santi</l>
     <l n="370">E le condizion del caro nodo.</l>
     <l n="371">Già la dama gentile i vaghi rai</l>
     <l n="372">Al novo giorno aperse; e suo primiero</l>
     <l n="373">Pensier fu dove teco ir più convenga</l>
     <l n="374">A vegliar questa sera; e gravemente</l>
     <l n="375">Consultò con lo sposo a lei vicino,</l>
     <l n="376">O a baciarle la man pur dianzi ammesso.</l>
     <l n="377">Ora è tempo o Signor che il fido servo</l>
     <l n="378">E il più accorto tra' tuoi voli al palagio</l>
     <l n="379">Di lei chiedendo se tranquilli sonni</l>
     <l n="380">Dormìo la notte; e se d'immagin liete</l>
     <l n="381">Le fu Mòrfeo cortese. È ver che ieri</l>
     <l n="382">Al partir l'ammirasti in viso tinta</l>
     <l n="383">Di freschissime rose; e più che mai</l>
     <l n="384">Viva e snella balzar teco dal cocchio;</l>
     <l n="385">E la vigile tua mano per vezzo</l>
     <l n="386">Ricusar sorridendo allor che l'ampie</l>
     <l n="387">Scale salì del maritale albergo:</l>
     <l n="388">Ma ciò non basti ad acquetarti; e mai</l>
     <l n="389">Non obliar sì giusti ufici. Ahi quanti</l>
     <l n="390">Genj malvagi fra l'orror notturno</l>
     <l n="391">Godono uscire, ed empier di perigli</l>
     <l n="392">La placida quiete de' viventi!</l>
     <l n="393">Poria, tolgalo il cielo, il picciol cane</l>
     <l n="394">Con latrato improvviso i cari sogni</l>
     <l n="395">Troncar de la tua dama; ond'ella, scossa</l>
     <l n="396">Da subito capriccio, a rannicchiarse</l>
     <l n="397">Astretta fosse di sudor gelato</l>
     <l n="398">E la fronte bagnando e il guancial molle.</l>
     <l n="399">Anco poria colui che sì de' tristi</l>
     <l n="400">Come de' lieti sogni è genitore,</l>
     <l n="401">Crearle in mente di nemiche idee</l>
     <l n="402">In un congiunte orribile chimera;</l>
     <l n="403">Tal che agitata e in ansioso affanno</l>
     <l n="404">Gridar tentasse, e non però potesse</l>
     <l n="405">Aprire a i gridi tra le fauci il varco.</l>
     <l n="406">Sovente ancor de la passata sera</l>
     <l n="407">La perduta nel gioco aurea moneta</l>
     <l n="408">Non men che al cavalier suole a la dama</l>
     <l n="409">Lunga vigilia cagionar: talora</l>
     <l n="410">Nobile invidia de la bella amica</l>
     <l n="411">Vagheggiata da molti: e talor breve</l>
     <l n="412">Gelosia n'è cagione. A questo aggiugni</l>
     <l n="413">Gl'importuni mariti i quai nel capo</l>
     <l n="414">Ravvolgendosi ancor le viete usanze,</l>
     <l n="415">Poi che cessero ad altri il giorno, quasi</l>
     <l n="416">Aggian fatto gran cosa, aman d'Imene</l>
     <l n="417">Con superstizion serbare i dritti,</l>
     <l n="418">E dell'ombra notturna esser tiranni,</l>
     <l n="419">Ahi con qual noia de le caste spose</l>
     <l n="420">Ch'indi preveggon fra non molto il fiore</l>
     <l n="421">Di lor fresca beltade a sè rapito.</l>
    </lg>
    <lg n="12">
     <l n="422">Mentre che il fido messagger sen rieda</l>
     <l n="423">Magnanimo signor già non starai</l>
     <l n="424">Ozioso però. Nel campo amato</l>
     <l n="425">Pur in questo momento il buon cultore</l>
     <l n="426">Suda e incallisce al vomere la mano</l>
     <l n="427">Lieto che i suoi sudor ti fruttin poi</l>
     <l n="428">Dorati cocchi e pellegrine mense.</l>
     <l n="429">Ora per te l'industre artier sta fiso</l>
     <l n="430">Allo scarpello all'asce al subbio all'ago:</l>
     <l n="431">Ed ora in tuo favor contende o veglia</l>
     <l n="432">Il ministro di Temi. Ecco te pure</l>
     <l n="433">La tavoletta or chiama. Ivi i bei pregi</l>
     <l n="434">De la natura accrescerai con l'arte,</l>
     <l n="435">Ond'oggi, uscendo, del beante aspetto</l>
     <l n="436">Beneficar potrai le genti, e grato</l>
     <l n="437">Ricompensar di sue fatiche il mondo.</l>
    </lg>
    <lg n="13">
     <l n="438">Ogni cosa è già pronta. All'un de' lati</l>
     <l n="439">Crepitar s'odon le fiammanti brage</l>
     <l n="440">Ove si scalda industrioso e vario</l>
     <l n="441">Di ferri arnese a moderar del fronte</l>
     <l n="442">Gl'indocili capei. Stuolo d'Amori</l>
     <l n="443">Invisibil sul foco agita i vanni,</l>
     <l n="444">E per entro vi soffia alto gonfiando</l>
     <l n="445">Ambe le gote. Altri di lor v'appressa</l>
     <l n="446">Pauroso la destra; e prestamente</l>
     <l n="447">Ne rapisce un de' ferri: altri rapito</l>
     <l n="448">Tenta com'arda in su l'estrema cima</l>
     <l n="449">Sospendendol dell'ala; e cauto attende</l>
     <l n="450">Pur se la piuma si contragga o fume:</l>
     <l n="451">Altri un altro ne scote; e de le ceneri</l>
     <l n="452">Fuligginose il ripulisce e terge.</l>
     <l n="453">Tali a le vampe dell'Etnèa fucina,</l>
     <l n="454">Sorridente la madre, i vaghi Amori</l>
     <l n="455">Eran ministri all'ingegnoso fabbro:</l>
     <l n="456">E sotto a i colpi del martel frattanto</l>
     <l n="457">L'elmo sorgea del fondator Latino.</l>
    </lg>
    <lg n="14">
     <l n="458">All'altro lato con la man rosata</l>
     <l n="459">Como e di fiori inghirlandato il crine</l>
     <l n="460">I bissi scopre ove di Idalj arredi</l>
     <l n="461">Almo tesor la tavoletta espone.</l>
     <l n="462">Ivi e nappi eleganti e di canori</l>
     <l n="463">Cigni morbide piume; ivi raccolti</l>
     <l n="464">Di lucide odorate onde vapori;</l>
     <l n="465">Ivi di polvi fuggitive al tatto</l>
     <l n="466">Color diversi o ad imitar d'Apollo</l>
     <l n="467">L'aurato biondo o il biondo cenerino</l>
     <l n="468">Che de le sacre Muse in su le spalle</l>
     <l n="469">Casca ondeggiando tenero e gentile.</l>
     <l n="470">Che se a nobil eroe le fresche labbra</l>
     <l n="471">Repentino spirar di rigid'aura</l>
     <l n="472">Offese alquanto, v'è stemprato il seme</l>
     <l n="473">De la fredda cucurbita: e se mai</l>
     <l n="474">Pallidetto ei si scorga, è pronto all'uopo</l>
     <l n="475">Arcano a gli altri eroi vago cinabro.</l>
     <l n="476">Nè quando a un semideo spuntar sul volto</l>
     <l n="477">Pustula temeraria osa pur fosse,</l>
     <l n="478">Multiforme di nei copia vi manca,</l>
     <l n="479">Ond'ei l'asconda in sul momento, ed esca</l>
     <l n="480">Più periglioso a saettar co i guardi</l>
     <l n="481">Le belle inavvedute, a guerrier pari</l>
     <l n="482">Che, già poste le bende a la ferita,</l>
     <l n="483">Più glorioso e furibondo insieme</l>
     <l n="484">Sbaragliando le schiere entra nel folto.</l>
    </lg>
    <lg n="15">
     <l n="485">Ma già velocemente il mio Signore</l>
     <l n="486">Tre volte e quattro il gabinetto scorse</l>
     <l n="487">Col crin disciolto e su gli omeri sparso,</l>
     <l n="488">Quale a Cuma solea l'orribil maga</l>
     <l n="489">Quando agitata dal possente nume</l>
     <l n="490">Vaticinar s'udia. Così dal capo</l>
     <l n="491">Evaporar lasciò de gli olj sparsi</l>
     <l n="492">Il nocivo fermento e de le polvi</l>
     <l n="493">Che roder gli porien la molle cute,</l>
     <l n="494">O d'atroci emicranie a lui lo spirto</l>
     <l n="495">Trafigger lungamente. Or ecco avvolto</l>
     <l n="496">Tutto in candidi lini a la grand'opra</l>
     <l n="497">E più grave del dì s'appresta e siede.</l>
     <l n="498">Nembo dintorno a lui vola d'odori</l>
     <l n="499">Che a le varie manteche ama rapire</l>
     <l n="500">L'aura vagante lungo i vasi ugnendo</l>
     <l n="501">Le leggerissim'ale di farfalla:</l>
     <l n="502">E lo speglio patente a lui dinanzi</l>
     <l n="503">Altero sembra di raccor nel seno</l>
     <l n="504">L'imagin diva; e stassi a gli occhi suoi</l>
     <l n="505">Severo esplorator de la tua mano</l>
    </lg>
    <lg n="16">
     <l n="506">O di bel crin volubile architetto.</l>
     <l n="507">O di bel crin volubile architetto</l>
     <l n="508">Tu pria chiedi all'eroe qual più gli aggrade</l>
     <l n="509">Spargere al crin, se i gelsomini o il biondo</l>
     <l n="510">Fior d'arancio piuttosto o la giunchiglia</l>
     <l n="511">O l'ambra preziosa a gli avi nostri.</l>
     <l n="512">Ma se la sposa altrui cara all'eroe</l>
     <l n="513">Del talamo nuzial si lagna, e scosse</l>
     <l n="514">Pur or da lungo peso i casti lombi,</l>
     <l n="515">Ah fuggi allor tutti gli odori ah fuggi;</l>
     <l n="516">Chè micidial potresti a un sol momento</l>
     <l n="517">Più vite insidiar: semplici sieno</l>
     <l n="518">I tuoi balsami allor: nè oprarli ardisci</l>
     <l n="519">Pria che di lor deciso aggian le nari</l>
     <l n="520">Del mio signore e tuo. Pon mano poi</l>
     <l n="521">Al pettin liscio, e con l'ottuso dente</l>
     <l n="522">Lieve solca le chiome; indi animoso</l>
     <l n="523">Le turba e le scompiglia; e alfin da quella</l>
     <l n="524">Alta confusion traggi e dispiega,</l>
     <l n="525">Opra di tua gran mente, ordin superbo.</l>
     <l n="526">Io breve a te parlai; ma il tuo lavoro</l>
     <l n="527">Breve non fia però; nè al termin giunto</l>
     <l n="528">Prima sarà che da' più strani eventi</l>
     <l n="529">S'involva o tronchi all'alta impresa il filo.</l>
     <l n="530">Fisa i guardi a lo speglio; e là sovente</l>
     <l n="531">Il mio signor vedrai morder le labbra</l>
     <l n="532">Impaziente, ed arrossir nel volto.</l>
     <l n="533">Sovente ancor, se men dell'uso esperta</l>
     <l n="534">Parrà tua destra, del convulso piede</l>
     <l n="535">Udrai lo scalpitar breve e frequente,</l>
     <l n="536">Non senza un tronco articolar di voce</l>
     <l n="537">Che condanni e minacci. Anco t'aspetta</l>
     <l n="538">Veder talvolta il cavalier sublime</l>
     <l n="539">Furiando agitarsi, e destra e manca</l>
     <l n="540">Porsi a la chioma, e dissipar con l'ugne</l>
     <l n="541">Lo studio di molt'ore in un momento.</l>
     <l n="542">Che più? Se per tuo male un dì vaghezza</l>
     <l n="543">D'accordar ti prendesse al suo sembiante</l>
     <l n="544">Gli edifici del capo, e non curassi</l>
     <l n="545">Ricever leggi da colui che venne</l>
     <l n="546">Pur ier di Francia, ah quale atroce folgore,</l>
     <l n="547">Meschino! allor ti penderia sul capo?</l>
     <l n="548">Tu allor l'eroe vedresti ergers'in piedi,</l>
     <l n="549">E per gli occhi versando ira e dispetto</l>
     <l n="550">Mille strazj imprecarti, e scender fino</l>
     <l n="551">Ad usurpar le infami voci al vulgo</l>
     <l n="552">Per farti onta maggiore, e di bastone</l>
     <l n="553">Il tergo minacciarti, e violento</l>
     <l n="554">Rovesciare ogni cosa, al suol spargendo</l>
     <l n="555">Rotti cristalli e calamistri e vasi</l>
     <l n="556">E pettini ad un tempo. In simil guisa,</l>
     <l n="557">Se del tonante all'ara o de la Dea</l>
     <l n="558">Che ricovrò dal Nilo il turpe Phallo</l>
     <l n="559">Tauro spezzava i raddoppiati nodi</l>
     <l n="560">E libero fuggìa, vedeansi a terra</l>
     <l n="561">Cader tripodi tazze bende scuri</l>
     <l n="562">Litui coltelli, e d'orridi mugiti</l>
     <l n="563">Commosse rimbombar le arcate volte,</l>
     <l n="564">E d'ogni lato astanti e sacerdoti</l>
     <l n="565">Pallidi all'urto e all'impeto involarse</l>
     <l n="566">Del feroce animal che pria sì queto</l>
     <l n="567">Gìa di fior cinto; e sotto a la man sacra</l>
     <l n="568">Umiliava le dorate corna.</l>
     <l n="569">Tu non pertanto coraggioso e forte</l>
     <l n="570">Dura e ti serba a la miglior fortuna.</l>
     <l n="571">Quasi foco di paglia è foco d'ira</l>
     <l n="572">In nobil petto. Il tuo signor vedrai</l>
     <l n="573">Mansuefatto a te chieder perdono,</l>
     <l n="574">E sollevarti oltr'ogni altro mortale</l>
     <l n="575">Con preghi e scuse a niun altro concesse;</l>
     <l n="576">Tal che securo sacerdote a lui</l>
     <l n="577">Immolerai lui stesso, e pria d'ognaltro</l>
     <l n="578">Larga otterrai del tuo lavor mercede.</l>
    </lg>
    <lg n="17">
     <l n="579">Or Signore a te riedo. Ah non sia colpa</l>
     <l n="580">Dinanzi a te s'io travviai col verso</l>
     <l n="581">Breve parlando ad un mortal cui degni</l>
     <l n="582">Tu de gli arcani tuoi. Sai che a sua voglia</l>
     <l n="583">Questi ogni dì volge e governa i capi</l>
     <l n="584">De' semidei più chiari: e le matrone</l>
     <l n="585">Che da i sublimi cocchi alto disdegnano</l>
     <l n="586">Chinar lo sguardo a la pedestre turba,</l>
     <l n="587">Non disdegnan sovente entrar con lui</l>
     <l n="588">In festevoli motti allor ch'esposti</l>
     <l n="589">A la sua man sono i ridenti avorj</l>
     <l n="590">Del bel collo e del crin l'aureo volume.</l>
     <l n="591">Però m'odi benigno or ch'io t'apprendo</l>
     <l n="592">L'ore a passar più graziose intanto</l>
     <l n="593">Che il pettin creator doni a le chiome</l>
     <l n="594">Leggiadra o almen non più veduta forma.</l>
    </lg>
    <lg n="18">
     <l n="595">Breve libro elegante a te dinanzi</l>
     <l n="596">Tra gli arnesi vedrai che l'arte aduna</l>
     <l n="597">Per disputare a la natura il vanto</l>
     <l n="598">Del renderti sì caro a gli occhi altrui.</l>
     <l n="599">Ei ti lusingherà forse con liscia</l>
     <l n="600">Purpurea pelle onde vestito avrallo</l>
     <l n="601">O Mauritano conciatore o Siro:</l>
     <l n="602">E d'oro fregi delicati e vago</l>
     <l n="603">Mutabile color che il collo imite</l>
     <l n="604">De la colomba v'avrà sparso intorno</l>
     <l n="605">Squisito legator Batavo o Franco:</l>
     <l n="606">E forse incisa con venereo stile</l>
     <l n="607">Vi fia serie d'imagini interposta,</l>
     <l n="608">Lavor che vince la materia, e donde</l>
     <l n="609">Fia che nel cor ti si ridesti e viva</l>
     <l n="610">La stanca di piaceri ottusa voglia.</l>
     <l n="611">Or tu il libro gentil con lenta mano</l>
     <l n="612">Togli, e non senza sbadigliare un poco</l>
     <l n="613">Aprilo a caso o pur là dove il parta</l>
     <l n="614">Tra l'uno e l'altro foglio indice nastro.</l>
    </lg>
    <lg n="19">
     <l n="615">O de la Francia Proteo multiforme</l>
     <l n="616">Scrittor troppo biasmato e troppo a torto</l>
     <l n="617">Lodato ancor, che sai con novi modi</l>
     <l n="618">Imbandir ne' tuoi scritti eterno cibo</l>
     <l n="619">A i semplici palati, e se' maestro</l>
     <l n="620">Di color che a sè fingon di sapere,</l>
     <l n="621">Tu appresta al mio signor leggiadri studj</l>
     <l n="622">Con quella tua fanciulla all'Anglo infesta,</l>
     <l n="623">Onde l'Enrico tuo vinto è d'assai,</l>
     <l n="624">L'Enrico tuo che in vano abbatter tenta</l>
     <l n="625">L'Italian Goffredo ardito scoglio</l>
     <l n="626">Contro a la Senna d'ogni vanto altera.</l>
     <l n="627">Tu de la Francia onor, tu in mille scritti</l>
     <l n="628">Celebrata da' tuoi novella Aspasia</l>
     <l n="629">Taide novella a i facili sapienti</l>
     <l n="630">De la Gallica Atene i tuoi precetti</l>
     <l n="631">Tu pur detta al mio eroe: e a lui non meno</l>
     <l n="632">Pasci l'alto pensier tu che all'Italia,</l>
     <l n="633">Poi che rapìrle i tuoi l'oro e le gemme,</l>
     <l n="634">Invidiasti il fedo loto ancora</l>
     <l n="635">Onde macchiato è il Certaldese o l'altro</l>
     <l n="636">Per cui va sì famoso il pazzo Conte.</l>
     <l n="637">Questi o signore i tuoi studiati autori</l>
     <l n="638">Fieno e mill'altri che guidàro in Francia</l>
     <l n="639">I bendati Sultani i Regi Persi</l>
     <l n="640">E le peregrinanti Arabe dame,</l>
     <l n="641">O che con penna liberale a i cani</l>
     <l n="642">Ragion donàro e a i barbari sedili,</l>
     <l n="643">E dier feste e conviti e liete scene</l>
     <l n="644">A i polli ed alle gru d'amor maestre.</l>
     <l n="645">Oh pascol degno d'anima sublime</l>
     <l n="646">Oh chiara oh nobil mente! A te ben dritto</l>
     <l n="647">È che s'incurvi riverente il vulgo,</l>
     <l n="648">E gli oracoli attenda. Or chi fie dunque</l>
     <l n="649">Sì temerario che in suo cor ti beffe</l>
     <l n="650">Qualor partendo da sì gravi studj</l>
     <l n="651">Del tuo paese l'ignoranza accusi,</l>
     <l n="652">E tenti aprir col tuo felice raggio</l>
     <l n="653">La Gotica caliggine che annosa</l>
     <l n="654">Siede su gli occhi a le misere genti?</l>
     <l n="655">Così non mai ti venga estranea cura</l>
     <l n="656">Questi a troncar sì preziosi istanti</l>
     <l n="657">In cui del pari e a la dorata chioma</l>
     <l n="658">Splendor dai novo ed al celeste ingegno.</l>
    </lg>
    <lg n="20">
     <l n="659">Non pertanto avverrà che tu sospenda</l>
     <l n="660">Quindi a poco il versar de' libri amati,</l>
     <l n="661">E che ad altro ti volga. A te quest'ora</l>
     <l n="662">Condurrà il merciaiol che in patria or torna</l>
     <l n="663">Pronto inventor di lusinghiere fole</l>
     <l n="664">E liberal di forastieri nomi</l>
     <l n="665">A merci che non mai varcàro i monti.</l>
     <l n="666">Tu a lui credi ogni detto. E chi vuoi ch'ose</l>
     <l n="667">Unqua mentire ad un tuo pari in faccia?</l>
     <l n="668">Ei fia che venda se a te piace o cambi</l>
     <l n="669">Mille fregi e lavori a cui la moda</l>
     <l n="670">Di viver concedette un giorno intero</l>
     <l n="671">Tra le folte d'inezie illustri tasche:</l>
     <l n="672">Poi lieto se n'andrà con l'una mano</l>
     <l n="673">Pesante di molt'oro; e in cor gioiendo</l>
     <l n="674">Spregerà le bestemmie imprecatrici</l>
     <l n="675">E il gittato lavoro e i vani passi</l>
     <l n="676">Del calzolar diserto e del drappiere;</l>
     <l n="677">E dirà lor: ben degna pena avete</l>
     <l n="678">O troppo ancor religiosi servi</l>
     <l n="679">De la necessitade, antiqua è vero</l>
     <l n="680">Madre e donna dell'arti, or nondimeno</l>
     <l n="681">Fatta cenciosa e vile. Al suo possente</l>
     <l n="682">Amabil vincitor v'era assai meglio</l>
     <l n="683">O miseri ubbidire. Il lusso il lusso</l>
     <l n="684">Oggi sol puote dal ferace corno</l>
     <l n="685">Versar su l'arti a lui vassalle applausi</l>
     <l n="686">E non contesi mai premj e ricchezze.</l>
    </lg>
    <lg n="21">
     <l n="687">L'ore fien queste ancor che a te ne vegna</l>
     <l n="688">Il delicato miniator di belle</l>
     <l n="689">Che de la corte d'Amatunta uscìo</l>
     <l n="690">Stipendiato ministro atto a gli affari</l>
     <l n="691">Sollecitar dell'amorosa diva.</l>
     <l n="692">Or tu l'affretta impaziente e sprona</l>
     <l n="693">Sì ch'a te porga il desiato avorio</l>
     <l n="694">Che de le amate forme impresso ride,</l>
     <l n="695">Sia che il pennel cortese ivi dispieghi</l>
     <l n="696">L'alme sembianze del tuo viso, ond'aggia</l>
     <l n="697">Tacito pasco allor che te non vede</l>
     <l n="698">La pudica d'altrui sposa a te cara;</l>
     <l n="699">Sia che di lei medesma al vivo esprima</l>
     <l n="700">Il vago aspetto; o se ti piace ancora</l>
     <l n="701">D'altra beltà furtiva a te presenti</l>
     <l n="702">Con più largo confin le amiche membra.</l>
     <l n="703">Doman fie poi che la concessa imago</l>
     <l n="704">Entro arnese gentil per te si chiuda</l>
     <l n="705">Con opposto cristallo ove tu faccia</l>
     <l n="706">Sovente paragon di tua beltade</l>
     <l n="707">Con la beltà de la tua dama; o a i guardi</l>
     <l n="708">Degl'invidi la tolga, e in sen l'asconda</l>
     <l n="709">Sagace tabacchiera; o a te riluca</l>
     <l n="710">Sul minor dito in fra le gemme e l'oro;</l>
     <l n="711">O de le grazie del tuo viso desti</l>
     <l n="712">Soavi rimembranze al braccio avvolta</l>
     <l n="713">Dell'altrui fida sposa a cui se' caro.</l>
     <l n="714">Ed ecco alfin che a le tue luci appare</l>
     <l n="715">L'artificio compiuto. Or cauto osserva</l>
     <l n="716">Se bene il simulato al ver s'adegue,</l>
     <l n="717">Vie più rigido assai se il tuo sembiante</l>
     <l n="718">Esprimer denno i colorati punti</l>
     <l n="719">Che l'arte ivi dispose. Or brune troppo</l>
     <l n="720">A te parran le guance, or fia ch'ecceda</l>
     <l n="721">Mal frenata la bocca, or qual conviene</l>
     <l n="722">A camuso Etiòpe il naso fia.</l>
     <l n="723">Anco sovente d'accusar ti piaccia</l>
     <l n="724">Il dipintor che non atteggi ardito</l>
     <l n="725">L'agili membra e il dignitoso busto;</l>
     <l n="726">O che mal tra le leggi a la tua forma</l>
     <l n="727">Dia contorno o la posi o la panneggi.</l>
     <l n="728">È ver che tu del grande di Crotone</l>
     <l n="729">Non conosci la scola, e mai tua destra</l>
     <l n="730">Non abbassossi a la volgar matita</l>
     <l n="731">Che fu nell'altra età cara a' tuoi pari</l>
     <l n="732">Cui non gustate ancora eran più dolci</l>
     <l n="733">E più nobili cure a te serbate.</l>
     <l n="734">Ma che non puote quel d'ogni scienza</l>
     <l n="735">Gusto trionfator che all'ordin vostro</l>
     <l n="736">In vece di maestro il ciel concesse;</l>
     <l n="737">E d'onde a voi coniò le altere menti</l>
     <l n="738">Acciò che possan dell'uman confine</l>
     <l n="739">Oltre passar la paludosa nebbia;</l>
     <l n="740">E d'etere più puro abitatrici</l>
     <l n="741">Non fallibili scêrre il vero e il bello?</l>
     <l n="742">Però qual più ti par loda o riprendi</l>
     <l n="743">Non men fermo d'allor che a scranna siedi</l>
     <l n="744">Raffael giudicando o l'altro egregio</l>
     <l n="745">Che del gran nome suo l'Adige onora;</l>
     <l n="746">E a le tavole ignote i noti nomi</l>
     <l n="747">Grave comparti di color che primi</l>
     <l n="748">Furo nell'arte. Ah s'altri è sì procace</l>
     <l n="749">Ch'osi rider di te, costui pavente</l>
     <l n="750">L'augusta maestà del tuo cospetto,</l>
     <l n="751">Si volga a la parete, e mentre cerca</l>
     <l n="752">Por freno in van col morder de le labbra</l>
     <l n="753">A lo scrosciar de le importune risa</l>
     <l n="754">Che scoppian da' precordj, violenta</l>
     <l n="755">Convulsione a lui deforme il volto,</l>
     <l n="756">E lo affoghi aspra tosse e lo punisca</l>
     <l n="757">Di sua temerità. Ma tu non pensa</l>
     <l n="758">Ch'altri ardisca di te rider giammai;</l>
     <l n="759">E mai sempre imperterrito decidi.</l>
    </lg>
    <lg n="22">
     <l n="760">Or giunta è alfin del dotto pettin l'opra:</l>
     <l n="761">E il maestro elegante intorno spande</l>
     <l n="762">Da la man scossa polveroso nembo,</l>
     <l n="763">Onde a te innanzi tempo il crine imbianchi.</l>
     <l n="764">D'orribil piato risonar s'udìo</l>
     <l n="765">Già la corte d'Amore. I tardi vegli</l>
     <l n="766">Grinzuti osàr co' giovani nipoti</l>
     <l n="767">Contendere di grado in faccia al soglio</l>
     <l n="768">Del comune lor dio. Rise la fresca</l>
     <l n="769">Gioventude animosa; e d'agri motti</l>
     <l n="770">Libera punse la senil baldanza.</l>
     <l n="771">Gran tumulto nascea, se non che Amore</l>
     <l n="772">Ch'ogni diseguaglianza odia in sua corte</l>
     <l n="773">A spegner mosse i perigliosi sdegni:</l>
     <l n="774">E a quei che militando incanutìro</l>
     <l n="775">Suoi servi apprese a simular con arte</l>
     <l n="776">I duo bei fior che in giovanile gota</l>
     <l n="777">Educa e nudre di sua man natura:</l>
     <l n="778">Indi fe' cenno; e in un balen fur visti</l>
     <l n="779">Mille alati ministri alto volando</l>
     <l n="780">Scoter lor piume, onde fioccò leggera</l>
     <l n="781">Candida polve che a posar poi venne</l>
     <l n="782">Su le giovani chiome; e in bianco volse</l>
     <l n="783">E il biondo e il nero e l'odiato rosso.</l>
     <l n="784">L'occhio così nell'amorosa reggia</l>
     <l n="785">Più non distinse le due opposte etadi:</l>
     <l n="786">E solo vi restò giudice il tatto.</l>
     <l n="787">Tu pertanto o signor tu che se' il primo</l>
     <l n="788">Fregio ed onor dell'Acidalio regno</l>
     <l n="789">I sacri usi ne serba. Ecco che sparsa</l>
     <l n="790">Già da provvida man la bianca polve</l>
     <l n="791">In piccolo stanzin con l'aere pugna,</l>
     <l n="792">E de gli atomi suoi tutto riempie</l>
     <l n="793">Egualmente divisa. Or ti fa core,</l>
     <l n="794">E in seno a quella vorticosa nebbia</l>
     <l n="795">Animoso ti avventa. Oh bravo! oh forte!</l>
     <l n="796">Tale il grand'avo tuo tra il fumo e il foco</l>
     <l n="797">Orribile di Marte furiando</l>
     <l n="798">Gittossi allor che i palpitanti Lari</l>
     <l n="799">De la patria difese, e ruppe e in fuga</l>
     <l n="800">Mise l'oste feroce. Ei nondimeno</l>
     <l n="801">Fuligginoso il volto e d'atro sangue</l>
     <l n="802">Asperso e di sudore e co' capelli</l>
     <l n="803">Stracciati ed irti de la mischia uscìo</l>
     <l n="804">Spettacol fero a i cittadini stessi</l>
     <l n="805">Per sua man salvi; ove tu, assai più vago</l>
     <l n="806">E leggiadro a vederse in bianca spoglia</l>
     <l n="807">Scenderai quindi a poco a bear gli occhi</l>
     <l n="808">De la cara tua patria a cui dell'avo</l>
     <l n="809">Il forte braccio e il viso almo celeste</l>
     <l n="810">Del nipote dovean portar salute.</l>
    </lg>
    <lg n="23">
     <l n="811">Non vedi omai qual con solerte mano</l>
     <l n="812">Rechin di vesti a te pubblico arredo</l>
     <l n="813">I damigelli tuoi? Rodano e Senna</l>
     <l n="814">Le tesserono a gara; e qui cucille</l>
     <l n="815">Opulento sartor cui su lo scudo</l>
     <l n="816">Serpe intrecciato a forbici eleganti</l>
     <l n="817">Il titol di monsù: nè sol dà leggi</l>
     <l n="818">A la materia la stagion diverse,</l>
     <l n="819">Ma qual più si conviene al giorno e all'ora</l>
     <l n="820">Varj sono il lavoro e la ricchezza.</l>
     <l n="821">Vieni o fior de gli eroi vieni; e qual suole</l>
     <l n="822">Nel più dubbio de' casi alto monarca</l>
     <l n="823">Avanti al trono suo convocar lento</l>
     <l n="824">Di satrapi concilio a cui nell'ampia</l>
     <l n="825">Calvizie de la fronte il senno appare;</l>
     <l n="826">Tal di limpidi spegli a un cerchio in mezzo</l>
     <l n="827">Grave t'assidi, e lor sentenza ascolta.</l>
     <l n="828">Un giacendo al tuo piè mostri qual deggia</l>
     <l n="829">Liscia e piana salir su per le gambe</l>
     <l n="830">La docil calza: un sia presente al volto,</l>
     <l n="831">Un dietro al capo: e la percossa luce</l>
     <l n="832">Quinci e quindi tornando, a un tempo solo</l>
     <l n="833">Tutto al giudizio de' tuoi guardi esponga</l>
     <l n="834">L'apparato dell'arte. Intanto i servì</l>
     <l n="835">A te sudino intorno; e qual piegate</l>
     <l n="836">Le ginocchia in sul suol prono ti stringa</l>
     <l n="837">Il molle piè di lucidi fermagli;</l>
     <l n="838">E qual del biondo crin che i nodi eccede</l>
     <l n="839">Su le schiene ondeggiante in negro velo</l>
     <l n="840">I tesori raccoglia; e qual già pronto</l>
     <l n="841">Venga spiegando la nettarea veste.</l>
     <l n="842">Fortunato garzone a cui la moda</l>
     <l n="843">In fioriti canestri e di vermiglia</l>
     <l n="844">Seta coperti preparò tal copia</l>
     <l n="845">D'ornamenti e di pompe! Ella pur ieri</l>
     <l n="846">A te dono ne fèo. La notte intera</l>
     <l n="847">Faticaron per te cent'aghi e cento;</l>
     <l n="848">E di percossi e ripercossi ferri</l>
     <l n="849">Per le tacite case andò il rimbombo:</l>
     <l n="850">Ma non in van poi che di novo fasto</l>
     <l n="851">Oggi superbo nel bel mondo andrai;</l>
     <l n="852">E per entro l'invidia e lo stupore</l>
     <l n="853">Passerai de' tuoi pari eguale a un dio</l>
     <l n="854">Folto bisbiglio sollevando intorno.</l>
    </lg>
    <lg n="24">
     <l n="855">Figlie de la memoria inclite suore</l>
     <l n="856">Che invocate scendendo i feri nomi</l>
     <l n="857">De le squadre diverse e de gli eroi</l>
     <l n="858">Annoveraste a i grandi che cantàro</l>
     <l n="859">Achille Enea e il non minor Buglione,</l>
     <l n="860">Or m'è d'uopo di voi. Tropp'ardua impresa</l>
     <l n="861">E insuperabil senza vostr'aita</l>
     <l n="862">Fia ricordare al mio signor di quanti</l>
     <l n="863">Leggiadri arnesi graverà sue vesti</l>
     <l n="864">Pria che di sè nel mondo esca a far pompa.</l>
     <l n="865">Ma qual di tanti e sì leggiadri arnesi</l>
     <l n="866">Sì felice sarà che innanzi a gli altri</l>
     <l n="867">Signor venga a formar tua nobil soma?</l>
     <l n="868">Tutti importan del pari. Ecco l'astuccio</l>
     <l n="869">Di pelli rilucenti ornato e d'oro</l>
     <l n="870">Sdegnar la turba, e gli occhi tuoi primiero</l>
     <l n="871">Occupar di sua mole. Esso a cent'usi</l>
     <l n="872">Opportuno si vanta: e ad esso in grembo</l>
     <l n="873">Atta a gli orecchi a i denti a i peli all'ugne</l>
     <l n="874">Vien forbita famiglia. A i primi onori</l>
     <l n="875">Seco s'affretta d'odorifer'onda</l>
     <l n="876">Pieno cristal che a la tua vita in forse</l>
     <l n="877">Doni conforto allor che il vulgo ardisca</l>
     <l n="878">Troppo accosto vibrar da la vil salma</l>
     <l n="879">Fastidiosi effluvj a le tue nari.</l>
     <l n="880">Nè men pronto di quello e all'uopo stesso</l>
     <l n="881">L'imitante un cuscin purpureo drappo</l>
     <l n="882">Reca turgido il sen d'erbe odorate</l>
     <l n="883">Che l'aprica montagna in tuo favore</l>
     <l n="884">Al possente meriggio educa e scalda.</l>
     <l n="885">Ecco vien poi da cristallina rupe</l>
     <l n="886">Tolto nobil vasello. Indi traluce</l>
     <l n="887">Prezioso confetto ove a gli aromi</l>
     <l n="888">Stimolanti s'unì l'ambra o la terra</l>
     <l n="889">Che il Giappon manda a profumar de' grandi</l>
     <l n="890">L'etereo fiato, o quel che il Caramano</l>
     <l n="891">Fa gemer latte dall'inciso capo</l>
     <l n="892">De' papaveri suoi; perchè se mai</l>
     <l n="893">Non ben felice amor l'alma t'attrista,</l>
     <l n="894">Lene serpendo per li membri acquete</l>
     <l n="895">A te gli spirti, e ne la mente induca</l>
     <l n="896">Lieta stupidità che mille adune</l>
     <l n="897">Imagin dolci e al tuo desio conformi.</l>
     <l n="898">A tanto arredo il cannocchial succeda</l>
     <l n="899">E la chiusa tra l'oro Anglica lente.</l>
     <l n="900">Quel notturno favor ti presti allora</l>
     <l n="901">Che al teatro t'assidi, e t'avvicini</l>
     <l n="902">O i piè leggeri o le canore labbra</l>
     <l n="903">Da la scena remota; o con maligno</l>
     <l n="904">Guardo dell'alte vai logge spiando</l>
     <l n="905">Le abitate tenèbre; o miri altronde</l>
     <l n="906">Gli ognor nascenti e moribondi amori</l>
     <l n="907">De le tenere dame, onde s'appresti</l>
     <l n="908">All'eloquenza tua nel dì venturo</l>
     <l n="909">Lunga e grave materia. A te la lente</l>
     <l n="910">Nel giorno assista; e de gli sguardi tuoi</l>
     <l n="911">Economa presieda; e sì li parta</l>
     <l n="912">Che il mirato da te vada superbo,</l>
     <l n="913">Nè i mal visti accusarte osin giammai.</l>
     <l n="914">La lente ancor su l'occhio tuo sedendo</l>
     <l n="915">Irrefragabil giudice condanni</l>
     <l n="916">O approvi di Palladio i muri e gli archi</l>
     <l n="917">O di Tizian le tele: essa a le vesti</l>
     <l n="918">A i libri a i volti feminili applauda</l>
     <l n="919">Severa o li dispregi: e chi del senso</l>
     <l n="920">Comun sì privo fia che insorger osi</l>
     <l n="921">Contro al sentenziar de la tua lente?</l>
     <l n="922">Non per questa però sdegna o signore</l>
     <l n="923">Giunto a lo speglio in Gallico sermone</l>
     <l n="924">Il vezzoso giornal, non le notate</l>
     <l n="925">Eburnee tavolette a guardar preste</l>
     <l n="926">Tuoi sublimi pensier fin ch'abbian luce</l>
     <l n="927">Doman tra i belli spirti; e non isdegna</l>
     <l n="928">La picciola guaìna ove al tuo cenno</l>
     <l n="929">Mille ognora stan pronti argentei spilli.</l>
     <l n="930">Oh quante volte a cavalier sagace</l>
     <l n="931">Ho vedut'io le man render beate</l>
     <l n="932">Uno apprestato a tempo unico spillo!</l>
     <l n="933">Ma dove ahi dove inonorato e solo</l>
     <l n="934">Lasci 'l coltello a cui l'oro e l'acciaro</l>
     <l n="935">Donàr gemina lama, e a cui la madre</l>
     <l n="936">De la gemma più bella d'Anfitrite</l>
     <l n="937">Diè manico elegante, onde il colore</l>
     <l n="938">Con dolce variar l'iride imìta?</l>
     <l n="939">Verrà il tempo verrà che ne' superbi</l>
     <l n="940">Convivj ognaltro avanzerai per fama</l>
     <l n="941">D'esimio trinciatore; e i plausi e i gridi</l>
     <l n="942">De' tuoi gran pari ecciterai qualora,</l>
     <l n="943">Pollo o fagian con le forcine in alto</l>
     <l n="944">Sospeso, a un colpo il priverai dell'anca</l>
     <l n="945">Mirabilmente. Or qual più resta omai</l>
     <l n="946">Onde colmar tue tasche inclito ingombro?</l>
     <l n="947">Ecco a molti colori oro distinto,</l>
     <l n="948">Ecco nobil testuggine su cui</l>
     <l n="949">Voluttuose imagini lo sguardo</l>
     <l n="950">Invitan de gli eroi. Copia squisita</l>
     <l n="951">Di fumido rapè quivi è serbata</l>
     <l n="952">E di spagna oleoso, onde lontana</l>
     <l n="953">Pur come suol fastidioso insetto</l>
     <l n="954">Da te fugga la noia. Ecco che smaglia</l>
     <l n="955">Cupido a te di circondar le dita</l>
     <l n="956">Vivo splendor di preziose anella.</l>
     <l n="957">Ami la pietra ove si stanno ignude</l>
     <l n="958">Sculte le Grazie, e che il Giudeo ti fece</l>
     <l n="959">Creder opra d'Argivi allor ch'ei chiese</l>
     <l n="960">Tanto tesoro, e d'erudito il nome</l>
     <l n="961">Ti compartì prostrandosi a' tuoi piedi?</l>
     <l n="962">Vuoi tu i lieti rubini? O più t'aggrada</l>
     <l n="963">Sceglier quest'oggi l'Indico adamante</l>
     <l n="964">Là dove il lusso incantator costrinse</l>
     <l n="965">La fatica e il sudor di cento buoi</l>
     <l n="966">Che pria vagando per le tue campagne</l>
     <l n="967">Facean sotto a i lor piè nascere i beni?</l>
     <l n="968">Prendi o tutti o qual vuoi; ma l'aureo cerchio</l>
     <l n="969">Che sculto intorno è d'amorosi motti</l>
     <l n="970">Ognor teco si vegga, e il minor dito</l>
     <l n="971">Premati alquanto, e sovvenir ti faccia</l>
     <l n="972">Dell'altrui fida sposa a cui se' caro.</l>
     <l n="973">Vengane alfin de gli orioi gemmati</l>
     <l n="974">Venga il duplice pondo; e a te de l'ore</l>
     <l n="975">Che all'alte imprese dispensar conviene</l>
     <l n="976">Faccia rigida prova. Ohimè che vago</l>
     <l n="977">Arsenal minutissimo di cose</l>
     <l n="978">Ciondola quindi, e ripercosso insieme</l>
     <l n="979">Molce con soavissimo tintinno!</l>
     <l n="980">Ma v'hai tu il meglio? Ah sì che i miei precetti</l>
     <l n="981">Sagace prevenisti. Ecco risplende</l>
     <l n="982">Chiuso in breve cristallo il dolce pegno</l>
     <l n="983">Di fortunato amor: lungi o profani,</l>
     <l n="984">Chè a voi tant'oltre penetrar non lice.</l>
    </lg>
    <lg n="25">
     <l n="985">Compiuto è il gran lavoro. Odi Signore</l>
     <l n="986">Sonar già intorno la ferrata zampa</l>
     <l n="987">De' superbi corsier che irrequieti</l>
     <l n="988">Ne' grand'atrj sospinge arretra e volge</l>
     <l n="989">La disciplina dell'ardito auriga.</l>
     <l n="990">Sorgi e t'appresta a render baldi e lieti</l>
     <l n="991">Del tuo nobile incarco i bruti ancora.</l>
     <l n="992">Ma a possente signor scender non lice</l>
     <l n="993">Da le stanze superne infin che al gelo</l>
     <l n="994">O al meriggio non abbia il cocchier stanco</l>
     <l n="995">Durato un pezzo, onde l'uom servo intenda</l>
     <l n="996">Per quanto immensa via natura il parta</l>
     <l n="997">Dal suo signore. Or dunque i miei precetti</l>
     <l n="998">Io seguirò, chè varie al tuo mattino</l>
     <l n="999">Portar dee cure il variar de' giorni:</l>
     <l n="1000">Tu dolce intanto prenderai solazzo</l>
     <l n="1001">Ad agitar fra le tranquille dita</l>
     <l n="1002">Dell'oriolo i ciondoli vezzosi.</l>
    </lg>
    <lg n="26">
     <l n="1003">Signore al ciel non è cosa più cara</l>
     <l n="1004">Di tua salute: e troppo a noi mortali</l>
     <l n="1005">È il viver de' tuoi pari util tesoro.</l>
     <l n="1006">Uopo è talor che da gli egregi affanni</l>
     <l n="1007">T'allevj alquanto, e con pietosa mano</l>
     <l n="1008">Il teso per gran tempo arco rallente.</l>
     <l n="1009">Tu dunque allor che placida mattina</l>
     <l n="1010">Vestita riderà d'un bel sereno</l>
     <l n="1011">Esci pedestre, e le abbattute membra</l>
     <l n="1012">All'aura salutar snoda e rinfranca.</l>
     <l n="1013">Di nobil cuoio a te la gamba calzi</l>
     <l n="1014">Purpureo stivaletto, onde giammai</l>
     <l n="1015">Non profanin tuo piè la polve o il limo</l>
     <l n="1016">Che l'uom calpesta. A te s'avvolga intorno</l>
     <l n="1017">Veste leggiadra che sul fianco sciolta</l>
     <l n="1018">Sventoli andando; e le formose braccia</l>
     <l n="1019">Stringa in maniche anguste a cui vermiglio</l>
     <l n="1020">O cilestro ermesino orni gli estremi</l>
     <l n="1021">Del bel color che l'elitropio tigne</l>
     <l n="1022">O pur d'oriental candido bisso</l>
     <l n="1023">Voluminosa benda indi a te fasci</l>
     <l n="1024">La snella gola. E il crin... Ma il crin signore</l>
     <l n="1025">Forma non abbia ancor da la man dotta</l>
     <l n="1026">Dell'artefice suo; chè troppo fora,</l>
     <l n="1027">Ahi troppo grave error lasciar tant'opra</l>
     <l n="1028">De le licenziose aure in balìa.</l>
     <l n="1029">Nè senz'arte però vada negletto</l>
     <l n="1030">Su gli omeri a cader; ma o che natura</l>
     <l n="1031">A te il nodrisca; o che da ignote fronti</l>
     <l n="1032">Il più famoso parrucchier lo involi,</l>
     <l n="1033">E lo adatti al tuo capo, in sul tuo capo</l>
     <l n="1034">Ripiegato l'afferri e lo sospenda</l>
     <l n="1035">Con testugginei denti il pettin curvo.</l>
     <l n="1036">Ampio cappello alfin che il disco agguagli</l>
     <l n="1037">Del gran lume Febeo tutto ti copra,</l>
     <l n="1038">E allo sguardo profan tuo nume asconda.</l>
     <l n="1039">Poi che così le belle membra ornate</l>
     <l n="1040">Con artificj negligenti avrai,</l>
     <l n="1041">Esci soletto a respirar talora</l>
     <l n="1042">I mattutini fiati: e lieve canna</l>
     <l n="1043">Brandendo con la man, quasi baleno</l>
     <l n="1044">Le vie trascorri, e premi ed urta il vulgo</l>
     <l n="1045">Che s'oppone al tuo corso. In altra guisa</l>
     <l n="1046">Fora colpa l'uscir; però che andrièno</l>
     <l n="1047">Mal dal vulgo distinti i primi eroi.</l>
    </lg>
    <lg n="27">
     <l n="1048">Tal giorno ancora, o d'ogni giorno forse</l>
     <l n="1049">Fien qualch'ore serbate al molle ferro</l>
     <l n="1050">Che i peli a te rigermoglianti a pena</l>
     <l n="1051">D'in su la guancia miete; e par che invidj</l>
     <l n="1052">Ch'altri fuor che sè solo indaghi o scopra</l>
     <l n="1053">Unqua il tuo sesso. Arroge a questo il giorno</l>
     <l n="1054">Che di lavacro universal convienti</l>
     <l n="1055">Terger le vaghe membra. È ver che allora</l>
     <l n="1056">D'esser mortal dubiterai; ma innalza</l>
     <l n="1057">Tu allor la mente a i grandi aviti onori</l>
     <l n="1058">Che fino a te per secoli cotanti</l>
     <l n="1059">Misti scesero al chiaro altero sangue;</l>
     <l n="1060">E il pensier ubbioso al par di nebbia</l>
     <l n="1061">Per lo vasto vedrai aere smarrirsi</l>
     <l n="1062">A i raggi de la gloria onde t'investi;</l>
     <l n="1063">E di te pago sorgerai qual pria</l>
     <l n="1064">Gran semideo che a sè solo somiglia.</l>
     <l n="1065">Fama è così che il dì quinto le Fate</l>
     <l n="1066">Loro salma immortal vedean coprirsi</l>
     <l n="1067">Già d'orribili scaglie, e in feda serpe</l>
     <l n="1068">Volta strisciar sul suolo a sè facendo</l>
     <l n="1069">De le inarcate spire impeto e forza:</l>
     <l n="1070">Ma il primo sol le rivedea più belle</l>
     <l n="1071">Far beati gli amanti e a un volger d'occhi</l>
     <l n="1072">Mescere a voglia lor la terra e il mare.</l>
    </lg>
    <lg n="28">
     <l n="1073">Assai l'auriga bestemmiò finora</l>
     <l n="1074">I tuoi nobili indugi: assai la terra</l>
     <l n="1075">Calpestàro i cavalli. Or via veloce</l>
     <l n="1076">Reca o servo gentil, reca il cappello</l>
     <l n="1077">Ch'ornan fulgidi nodi: e tu frattanto</l>
     <l n="1078">Fero genio di Marte a guardar posto</l>
     <l n="1079">De la stirpe de' numi il caro fianco,</l>
     <l n="1080">Al mio giovan eroe cigni la spada</l>
     <l n="1081">Corta e lieve non già, ma qual richiede</l>
     <l n="1082">La stagion bellicosa al suol cadente,</l>
     <l n="1083">E di triplice taglio armata e d'else</l>
     <l n="1084">Immane. Quanto esser può mai sublime</l>
     <l n="1085">L'annoda pure onde la impugni all'uopo</l>
     <l n="1086">La destra furibonda in un momento.</l>
     <l n="1087">Nè disdegnar con le sanguigne dita</l>
     <l n="1088">Di ripulire ed ordinar quel nastro</l>
     <l n="1089">Onde l'else è superbo. Industre studio</l>
     <l n="1090">È di candida mano. Al mio signore</l>
     <l n="1091">Dianzi donollo, e gliel appese al brando</l>
     <l n="1092">L'altrui fida consorte a lui sì cara.</l>
     <l n="1093">Tal del famoso Artù vide la corte</l>
     <l n="1094">Le infiammate d'amor donzelle ardite</l>
     <l n="1095">Ornar di piume e di purpuree fasce</l>
     <l n="1096">I fatati guerrier; sì che poi lieti</l>
     <l n="1097">Correan mortale ad incontrar periglio</l>
     <l n="1098">In selve orrende fra i giganti e i mostri.</l>
    </lg>
    <lg n="29">
     <l n="1099">Volgi o invitto campion, volgi tu pure</l>
     <l n="1100">Il generoso piè dove la bella</l>
     <l n="1101">E de gli eguali tuoi scelto drappello</l>
     <l n="1102">Sbadigliando t'aspetta all'alte mense.</l>
     <l n="1103">Vieni, e godendo, nell'uscire il lungo</l>
     <l n="1104">Ordin superbo di tue stanze ammira.</l>
     <l n="1105">Or già siamo all'estreme: alza i bei lumi</l>
     <l n="1106">A le pendenti tavole vetuste</l>
     <l n="1107">Che a te de gli avi tuoi serbano ancora</l>
     <l n="1108">Gli atti e le forme. Quei che in duro dante</l>
     <l n="1109">Strigne le membra, e cui sì grande ingombra</l>
     <l n="1110">Traforato collar le grandi spalle,</l>
     <l n="1111">Fu di macchine autor; cinse d'invitte</l>
     <l n="1112">Mura i Penati; e da le nere torri</l>
     <l n="1113">Signoreggiando il mar, verso le aduste</l>
     <l n="1114">Spiagge la predatrice Africa spinse.</l>
     <l n="1115">Vedi quel magro a cui canuto e raro</l>
     <l n="1116">Pende il crin da la nuca, e l'altro a cui</l>
     <l n="1117">Su la guancia pienotta e sopra il mento</l>
     <l n="1118">Serpe triplice pelo? Ambo s'adornano</l>
     <l n="1119">Di toga magistral cadente a i piedi:</l>
     <l n="1120">L'uno a Temi fu sacro: entro a' Licei</l>
     <l n="1121">La gioventù pellegrinando ei trasse</l>
     <l n="1122">A gli oracoli suoi; indi sedette</l>
     <l n="1123">Nel senato de' padri; e le disperse</l>
     <l n="1124">Leggi raccolte, ne fe' parte al mondo:</l>
     <l n="1125">L'altro sacro ad Igeia. Non odi ancora</l>
     <l n="1126">Presso a un secol di vita il buon vegliardo</l>
     <l n="1127">Di lui narrar quel che da' padri suoi</l>
     <l n="1128">Nonagenarj udì, com'ei spargesse</l>
     <l n="1129">Su la plebe infelice oro e salute</l>
     <l n="1130">Pari a Febo suo nume? Ecco quel grande</l>
     <l n="1131">A cui sì fosco parruccon s'innalza</l>
     <l n="1132">Sopra la fronte spaziosa; e scende</l>
     <l n="1133">Di minuti botton serie infinita</l>
     <l n="1134">Lungo la veste. Ridi? Ei novi aperse</l>
     <l n="1135">Studj a la patria; ei di perenne aita</l>
     <l n="1136">I miseri dotò; portici e vie</l>
     <l n="1137">Stese per la cittade; e da gli ombrosi</l>
     <l n="1138">Lor lontani recessi a lei dedusse</l>
     <l n="1139">Le pure onde salubri, e ne' quadrivj</l>
     <l n="1140">E in mezzo a gli ampli fori alto le fece</l>
     <l n="1141">Salir scherzando a rinfrescar la state</l>
     <l n="1142">Madre di morbi popolari. Oh come</l>
     <l n="1143">Ardi a tal vista di beato orgoglio</l>
     <l n="1144">Magnanimo garzon! Folle! A cui parlo?</l>
     <l n="1145">Ei già più non m'ascolta: odiò que' ceffi</l>
     <l n="1146">Il suo guardo gentil: noia lui prese</l>
     <l n="1147">Di sì vieti racconti: e già s'affretta</l>
     <l n="1148">Giù per le scale impaziente. Addio</l>
     <l n="1149">De gli uomini delizia e di tua stirpe,</l>
     <l n="1150">E de la patria tua gloria e sostegno.</l>
     <l n="1151">Ecco che umìli in bipartita schiera</l>
     <l n="1152">T'accolgono i tuoi servi. Altri già pronto</l>
     <l n="1153">Via se ne corre ad annunciare al mondo</l>
     <l n="1154">Che tu vieni a bearlo; altri a le braccia</l>
     <l n="1155">Timido ti sostien mentre il dorato</l>
     <l n="1156">Cocchio tu sali, e tacito e severo</l>
     <l n="1157">Sur un canto ti sdrai. Apriti o vulgo</l>
     <l n="1158">E cedi il passo al trono ove s'asside</l>
     <l n="1159">Il mio signore. Ah te meschin s'ei perde</l>
     <l n="1160">Un sol per te de' preziosi istanti!</l>
     <l n="1161">Temi il non mai da legge o verga o fune</l>
     <l n="1162">Domabile cocchier: temi le rote</l>
     <l n="1163">Che già più volte le tue membra in giro</l>
     <l n="1164">Avvolser seco, e del tuo impuro sangue</l>
     <l n="1165">Corser macchiate, e il suol di lunga striscia,</l>
     <l n="1166">Spettacol miserabile! segnàro.</l>
    </lg>
   </lg>
  </body>
 </text>
</TEI>