<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - PIRAMO E TISBE </title>
    <author>Giuseppe Parini</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-piramo-e-tisbe</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - PIRAMO E TISBE </title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - PIRAMO E TISBE </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ahi qual fiero spettacolo</l>
     <l n="2">Vegg'io, che il cor mi fiede,</l>
     <l n="3">Sotto a la luna pallida,</l>
     <l n="4">Là di quel gelso al piede?</l>
    </lg>
    <lg n="2">
     <l n="5">Una donzella e un giovane</l>
     <l n="6">In loro età più acerba,</l>
     <l n="7">Ecco trafitti giacciono</l>
     <l n="8">Insanguinando l'erba.</l>
    </lg>
    <lg n="3">
     <l n="9">Oh dio, che orror! La misera</l>
     <l n="10">Sembra morir pur ora;</l>
     <l n="11">E il crudo acciar nel tiepido</l>
     <l n="12">Seno sta immerso ancora.</l>
    </lg>
    <lg n="4">
     <l n="13">L'altro comincia a spargere</l>
     <l n="14">Già le membra di gelo;</l>
     <l n="15">E ne la mano languida</l>
     <l n="16">Tien lacerato un velo.</l>
    </lg>
    <lg n="5">
     <l n="17">Ahi per gelosa furia</l>
     <l n="18">Un tanto error commise</l>
     <l n="19">Il dispietato giovane...</l>
     <l n="20">Ma chi lui stesso uccise?</l>
    </lg>
    <lg n="6">
     <l n="21">Intendo. Aperse un invido</l>
     <l n="22">Rivale i bianchi petti,</l>
     <l n="23">O un parente implacabile</l>
     <l n="24">Ai furtivi diletti.</l>
    </lg>
    <lg n="7">
     <l n="25">Indi fuggendo, il barbaro</l>
     <l n="26">Ferro lasciò confitto,</l>
     <l n="27">Che testimon del perfido</l>
     <l n="28">Esser potea delitto.</l>
    </lg>
    <lg n="8">
     <l n="29">Ma tu sorridi? Ingannomi</l>
     <l n="30">Forse nel mio pensiero?</l>
     <l n="31">Tu dal crudel mi libera</l>
     <l n="32">Dubbio; e mi spiega il vero.</l>
    </lg>
    <lg n="9">
     <l n="33">A te diè di conoscere</l>
     <l n="34">Le cose Apollo il vanto;</l>
     <l n="35">E dilettarne gli uomini</l>
     <l n="36">Col divino tuo canto.</l>
    </lg>
   </lg>
  </body>
 </text>
</TEI>