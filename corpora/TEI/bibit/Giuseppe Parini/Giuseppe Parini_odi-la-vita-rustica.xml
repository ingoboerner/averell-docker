<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA VITA RUSTICA</title>
    <author>Giuseppe Parini</author>
   </titleStmt>
   <extent>
    <measure unit="stanza">14</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-vita-rustica</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA VITA RUSTICA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA VITA RUSTICA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perchè turbarmi l'anima,</l>
     <l n="2">O d'oro e d'onor brame,</l>
     <l n="3">Se del mio viver Atropo</l>
     <l n="4">Presso è a troncar lo stame?</l>
     <l n="5">E già per me si piega</l>
     <l n="6">Sul remo il nocchier brun</l>
     <l n="7">Colà donde si niega</l>
     <l n="8">Che più ritorni alcun?</l>
    </lg>
    <lg n="2">
     <l n="9">Queste che ancor ne avanzano</l>
     <l n="10">Ore fugaci e meste,</l>
     <l n="11">Belle ci renda e amabili</l>
     <l n="12">La libertade agreste.</l>
     <l n="13">Quì Cerere ne manda</l>
     <l n="14">Le biade, e Bacco il vin:</l>
     <l n="15">Quì di fior s'inghirlanda</l>
     <l n="16">Bella innocenza il crin.</l>
    </lg>
    <lg n="3">
     <l n="17">So che felice stimasi</l>
     <l n="18">Il possessor d'un'arca,</l>
     <l n="19">Che Pluto abbia propizio</l>
     <l n="20">Di gran tesoro carca:</l>
     <l n="21">Ma so ancor che al potente</l>
     <l n="22">Palpita oppresso il cor</l>
     <l n="23">Sotto la man sovente</l>
     <l n="24">Del gelato timor.</l>
    </lg>
    <lg n="4">
     <l n="25">Me non nato a percotere</l>
     <l n="26">Le dure illustri porte</l>
     <l n="27">Nudo accorrà, ma libero</l>
     <l n="28">Il regno de la morte.</l>
     <l n="29">No, ricchezza nè onore</l>
     <l n="30">Con frode o con viltà</l>
     <l n="31">Il secol venditore</l>
     <l n="32">Mercar non mi vedrà.</l>
    </lg>
    <lg n="5">
     <l n="33">Colli beati e placidi,</l>
     <l n="34">Che il vago Èupili mio</l>
     <l n="35">Cingete con dolcissimo</l>
     <l n="36">Insensibil pendìo,</l>
     <l n="37">Dal bel rapirmi sento,</l>
     <l n="38">Che natura vi diè;</l>
     <l n="39">Ed esule contento</l>
     <l n="40">A voi rivolgo il piè.</l>
    </lg>
    <lg n="6">
     <l n="41">Già la quiete, a gli uomini</l>
     <l n="42">Sì sconosciuta, in seno</l>
     <l n="43">De le vostr'ombre apprestami</l>
     <l n="44">Caro albergo sereno:</l>
     <l n="45">E le cure e gli affanni</l>
     <l n="46">Quindi lunge volar</l>
     <l n="47">Scorgo, e gire i tiranni</l>
     <l n="48">Superbi ad agitar.</l>
    </lg>
    <lg n="7">
     <l n="49">In van con cerchio orribile,</l>
     <l n="50">Quasi campo di biade,</l>
     <l n="51">I lor palagi attorniano</l>
     <l n="52">Temute lance e spade;</l>
     <l n="53">Però ch'entro al lor petto</l>
     <l n="54">Penetra nondimen</l>
     <l n="55">Il trepido sospetto</l>
     <l n="56">Armato di velen.</l>
    </lg>
    <lg n="8">
     <l n="57">Qual porteranno invidia</l>
     <l n="58">A me, che di fior cinto</l>
     <l n="59">Tra la famiglia rustica</l>
     <l n="60">A nessun giogo avvinto,</l>
     <l n="61">Come solea in Anfriso</l>
     <l n="62">Febo pastor, vivrò;</l>
     <l n="63">E sempre con un viso</l>
     <l n="64">La cetra sonerò!</l>
    </lg>
    <lg n="9">
     <l n="65">Non fila d'oro nobili</l>
     <l n="66">D'illustre fabbro cura</l>
     <l n="67">Io scoterò, ma semplici</l>
     <l n="68">E care a la natura.</l>
     <l n="69">Quelle abbia il vate esperto</l>
     <l n="70">Nell'adulazion;</l>
     <l n="71">Chè la virtude e il merto</l>
     <l n="72">Daran legge al mio suon.</l>
    </lg>
    <lg n="10">
     <l n="73">Inni dal petto supplice</l>
     <l n="74">Alzerò spesso a i cieli,</l>
     <l n="75">Sì che lontan si volgano</l>
     <l n="76">I turbini crudeli;</l>
     <l n="77">E da noi lunge avvampi</l>
     <l n="78">L'aspro sdegno guerrier;</l>
     <l n="79">Nè ci calpesti i campi</l>
     <l n="80">L'inimico destrier.</l>
    </lg>
    <lg n="11">
     <l n="81">E, perchè a i numi il fulmine</l>
     <l n="82">Di man più facil cada,</l>
     <l n="83">Pingerò lor la misera</l>
     <l n="84">Sassonica contrada,</l>
     <l n="85">Che vide arse sue spiche</l>
     <l n="86">In un momento sol;</l>
     <l n="87">E gir mille fatiche</l>
     <l n="88">Col tetro fumo a vol.</l>
    </lg>
    <lg n="12">
     <l n="89">E te villan sollecito,</l>
     <l n="90">Che per nov'orme il tralcio</l>
     <l n="91">Saprai guidar frenandolo</l>
     <l n="92">Col pieghevole salcio:</l>
     <l n="93">E te, che steril parte</l>
     <l n="94">Del tuo terren, di più</l>
     <l n="95">Render farai, con arte</l>
     <l n="96">Che ignota al padre fu:</l>
    </lg>
    <lg n="13">
     <l n="97">Te co' miei carmi a i posteri</l>
     <l n="98">Farò passar felice:</l>
     <l n="99">Di te parlar più secoli</l>
     <l n="100">S'udirà la pendice.</l>
     <l n="101">E sotto l'alte piante</l>
     <l n="102">Vedransi a riverir</l>
     <l n="103">Le quete ossa compiante</l>
     <l n="104">I posteri venir.</l>
    </lg>
    <lg n="14">
     <l n="105">Tale a me pur concedasi</l>
     <l n="106">Chiuder campi beati</l>
     <l n="107">Nel vostro almo ricovero</l>
     <l n="108">I giorni fortunati.</l>
     <l n="109">Ah quella è vera fama</l>
     <l n="110">D'uom che lasciar può quì</l>
     <l n="111">Lunga ancor di sè brama</l>
     <l n="112">Dopo l'ultimo dì!</l>
    </lg>
   </lg>
  </body>
 </text>
</TEI>