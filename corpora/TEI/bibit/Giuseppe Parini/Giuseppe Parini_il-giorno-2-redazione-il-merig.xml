<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il giorno (2 redazione) - Il Meriggio</title>
    <author>Giuseppe Parini</author>
   </titleStmt>
   <extent>
    <measure unit="stanza">32</measure>
    <measure unit="line">1178</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_il-giorno-2-redazione-il-merig</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il giorno (2 redazione) - Il Meriggio</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il giorno (2 redazione) - Il Meriggio</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ardirò ancor fra i desinari illustri</l>
     <l n="2">Sul meriggio innoltrarmi umil cantore,</l>
     <l n="3">Poi che troppa di te cura mi punge</l>
     <l n="4">Signor, ch'io spero un dì veder maestro</l>
     <l n="5">E dittator di graziosi modi</l>
     <l n="6">All'alma gioventù che Italia onora.</l>
    </lg>
    <lg n="2">
     <l n="7">Tal fra le tazze e i coronati vini</l>
     <l n="8">Onde all'ospite suo fe' lieta pompa</l>
     <l n="9">La punica regina, i canti alzava</l>
     <l n="10">Jopa crinito; e la regina in tanto</l>
     <l n="11">Dal bel volto straniero iva beendo</l>
     <l n="12">L'oblivion del misero Sichèo:</l>
     <l n="13">E tale, allor che l'orba Itaca in vano</l>
     <l n="14">Chiedea a Nettun la prole di Laerte,</l>
     <l n="15">Femio s'udìa co' versi e con la cetra</l>
     <l n="16">La facil mensa rallegrar de' proci,</l>
     <l n="17">Cui dell'errante Ulisse i pingui agnelli</l>
     <l n="18">E i petrosi licori e la consorte</l>
     <l n="19">Convitavano in folla. Amici or china</l>
     <l n="20">Giovin Signore al mio cantar gli orecchi,</l>
     <l n="21">Or che tra nuove Elise e nuovi proci</l>
     <l n="22">E tra fedeli ancor Penelopèe</l>
     <l n="23">Ti guidano a la mensa i versi miei.</l>
    </lg>
    <lg n="3">
     <l n="24">Già dall'alto del cielo il sol fuggendo</l>
     <l n="25">Verge all'occaso: e i piccoli mortali</l>
     <l n="26">Dominati dal tempo escon di novo</l>
     <l n="27">A popolar le vie ch'all'oriente</l>
     <l n="28">Spandon ombra già grande. A te null'altro</l>
     <l n="29">Dominator fuor che te stesso è dato</l>
     <l n="30">Stirpe di numi: e il tuo meriggio è questo.</l>
    </lg>
    <lg n="4">
     <l n="31">Al fin di consigliarsi al fido speglio</l>
     <l n="32">La tua dama cessò. Cento già volte</l>
     <l n="33">O chiese o rimandò novelli ornati;</l>
     <l n="34">E cento ancor de le agitate ognora</l>
     <l n="35">Damigelle or con vezzi or con garriti</l>
     <l n="36">Rovesciò la fortuna. A sè medesma</l>
     <l n="37">Quante volte convien piacque e dispiacque;</l>
     <l n="38">E quante volte è duopo a sè ragione</l>
     <l n="39">Fece e a' suoi lodatori. I mille intorno</l>
     <l n="40">Dispersi arnesi al fin raccolse in uno</l>
     <l n="41">La consapevol del suo cor ministra:</l>
     <l n="42">Al fin velata di legger zendado</l>
     <l n="43">È l'ara tutelar di sua beltade:</l>
     <l n="44">E la seggiola sacra un po' rimossa</l>
     <l n="45">Languidetta l'accoglie. Intorno a lei</l>
     <l n="46">Pochi giovani eroi van rimembrando</l>
     <l n="47">I cari lacci altrui, mentre da lunge</l>
     <l n="48">Ad altra intorno i cari lacci vostri</l>
     <l n="49">Pochi giovani eroi van rimembrando.</l>
     <l n="50">Il marito gentil queto sorride</l>
     <l n="51">A le lor celie; o, s'ei si cruccia alquanto,</l>
     <l n="52">Del tuo lungo tardar solo si cruccia.</l>
     <l n="53">Nulla però di lui cura te prenda</l>
     <l n="54">Oggi o Signore. E s'ei del vulgo a paro</l>
     <l n="55">Prostrò l'animo imbelle; e non sdegnosse</l>
     <l n="56">Di chiamarsi marito, a par del vulgo</l>
     <l n="57">Senta la fame esercitargli in petto</l>
     <l n="58">Lo stimol fier de gli oziosi sughi</l>
     <l n="59">Avidi d'esca: o se a i mariti alcuno</l>
     <l n="60">D'anima generosa impeto resta,</l>
     <l n="61">Ad altra mensa il piè rivolga; e d'altra</l>
     <l n="62">Dama al fianco si assida, il cui marito</l>
     <l n="63">Pranzi altrove lontan d'un'altra al fianco</l>
     <l n="64">Che lungi abbia lo sposo: e così nuove</l>
     <l n="65">Anella intrecci a la catena immensa</l>
     <l n="66">onde alternando Amor l'anime avvince.</l>
    </lg>
    <lg n="5">
     <l n="67">Pur sia che vuol; tu baldanzoso innoltra</l>
     <l n="68">ne le stanze più interne. Ecco precorre</l>
     <l n="69">ad annunciarti al gabinetto estremo</l>
     <l n="70">Il noto scalpiccio de' piedi tuoi.</l>
     <l n="71">Già lo sposo t'incontra. In un baleno</l>
     <l n="72">Sfugge dall'altrui man l'accorta mano</l>
     <l n="73">De la tua dama: e il suo bel labbro in tanto</l>
     <l n="74">Ti apparecchia un sorriso. Ognun s'arretra</l>
     <l n="75">Che conosce tuoi dritti; e si conforta</l>
     <l n="76">Con le adulte speranze, a te lasciando</l>
     <l n="77">Libero e scarco il più beato seggio.</l>
     <l n="78">Tal, colà dove in fra gelose mura</l>
     <l n="79">Bizanzio ed Ispaàn guardano il fiore</l>
     <l n="80">De la beltà che il popolato Egèo</l>
     <l n="81">Manda e l'Armeno e il Tartaro e il Circasso</l>
     <l n="82">Per delizia d'un solo, a bear entra</l>
     <l n="83">L'ardente sposa il grave Musulmano.</l>
     <l n="84">Nel maestoso passeggiar gli ondeggiano</l>
     <l n="85">Le late spalle, e su per l'alta testa</l>
     <l n="86">Le avvolte fasce: dall'arcato ciglio</l>
     <l n="87">Intorno ei volge imperioso il guardo:</l>
     <l n="88">Ed ecco al suo apparire umìl chinarsi</l>
     <l n="89">E il piè ritrar l'effeminata occhiuta</l>
     <l n="90">Turba che d'alto sorridendo ei spregia.</l>
    </lg>
    <lg n="6">
     <l n="91">Or comanda o signor che tutte a schiera</l>
     <l n="92">Vengan le grazie tue; sì che a la dama</l>
     <l n="93">Quanto elegante esser più puoi ti mostri.</l>
     <l n="94">Tengasi al fianco la sinistra mano</l>
     <l n="95">Sotto al breve giubbon celata; e l'altra</l>
     <l n="96">Sul finissimo lin posi, e s'asconda</l>
     <l n="97">Vicino al cor; sublime alzisi il petto;</l>
     <l n="98">Sorgan gli omeri entrambi; a lei converso</l>
     <l n="99">Scenda il duttile collo; a i lati un poco</l>
     <l n="100">Stringansi i labbri; ver lo mezzo acuti</l>
     <l n="101">Escano alquanto; e da la bocca poi,</l>
     <l n="102">Compendiata in forma tal, sen fugga</l>
     <l n="103">Un non inteso mormorio. Qual fia</l>
     <l n="104">Che a tante di beltade arme possenti</l>
     <l n="105">Schermo si opponga? Ecco la destra ignuda</l>
     <l n="106">Già la bella ti cede. Or via la strigni;</l>
     <l n="107">E con soavi negligenze al labbro</l>
     <l n="108">Qual tua cosa l'appressa; e cader lascia</l>
     <l n="109">Sovra i tiepidi avorj un doppio bacio.</l>
     <l n="110">Siedi fra tanto; e d'una mano istrascica</l>
     <l n="111">Più a lei vicin la seggioletta. Ognaltro</l>
     <l n="112">Tacciasi; ma tu sol curvato alquanto</l>
     <l n="113">Seco susurra ignoti detti, a cui</l>
     <l n="114">Concordin vicendevoli sorrisi</l>
     <l n="115">E sfavillar di cupidette luci,</l>
     <l n="116">Che amor dimostri o che il somigli al meno.</l>
    </lg>
    <lg n="7">
     <l n="117">Ma rimembra o signor che troppo nuoce</l>
     <l n="118">In amoroso cor lunga e ostinata</l>
     <l n="119">Tranquillità. Nell'oceàno ancora</l>
     <l n="120">Perigliosa è la calma. Ahi quante volte</l>
     <l n="121">Dall'immobile prora il buon nocchiero</l>
     <l n="122">Invocò la tempesta; e sì crudele</l>
     <l n="123">Soccorso ancor gli fu negato; e giacque</l>
     <l n="124">Affamato assetato estenuato</l>
     <l n="125">Dal venenoso aere stagnante oppresso</l>
     <l n="126">Fra le inutili ciurme al suol languendo!</l>
     <l n="127">Dunque a te giovi de la scorsa notte</l>
     <l n="128">Ricordar le vicende; e con obliqui</l>
     <l n="129">Motti pugnerla alquanto, o se nel volto</l>
     <l n="130">Paga più che non suole accôr fu vista</l>
     <l n="131">Il novello straniero, e co' bei labbri</l>
     <l n="132">Semiaperti aspettar quasi marina</l>
     <l n="133">Conca la soavissima rugiada</l>
     <l n="134">De' novi accenti; o se cupida troppo</l>
     <l n="135">Col guardo accompagnò di loggia in loggia</l>
     <l n="136">L'almo alunno di Marte, idol vegliante</l>
     <l n="137">De' femminili voti, a la cui chioma</l>
     <l n="138">Col lauro trionfal mille s'avvolgono</l>
     <l n="139">E mille frondi dell'Idalio mirto.</l>
     <l n="140">Colpevole o innocente allor la bella</l>
     <l n="141">Dama improvviso adombrerà la fronte</l>
     <l n="142">D'un nuvoletto di verace sdegno</l>
     <l n="143">O simulato, e la nevosa spalla</l>
     <l n="144">Scoterà un poco; e volgeransi al fine</l>
     <l n="145">Gli altri a bear le sue parole estreme.</l>
     <l n="146">Fors'anco rintuzzar di tue rampogne</l>
     <l n="147">Saprà l'agrezza, e noverarti a punto</l>
     <l n="148">Le visite furtive a i cocchi a i tetti</l>
     <l n="149">E all'alte logge de le mogli illustri</l>
     <l n="150">Di ricchi popolari, a cui sovente</l>
     <l n="151">Scender per calle dal piacer segnato</l>
     <l n="152">La maestà di cavalier non teme.</l>
     <l n="153">Felice te, se mesta o disdegnosa</l>
     <l n="154">Tu la guidi a la mensa; o se tu puoi</l>
     <l n="155">Solo piegarla a tollerar de' cibi</l>
     <l n="156">La nausea universal! Sorridan pure</l>
     <l n="157">A le vostre dolcissime querele</l>
     <l n="158">I convitati; e l'un l'altro percota</l>
     <l n="159">Col gomito maligno. Ahi non di meno</l>
     <l n="160">Come fremon lor alme! e quanta invidia</l>
     <l n="161">Ti portan te mirando unico scopo</l>
     <l n="162">Di sì bell'ire! Al solo sposo è dato</l>
     <l n="163">In cor nodrir magnanima quiete,</l>
     <l n="164">Aprir nel volto ingenuo riso e tanto</l>
     <l n="165">Docil fidanza ne le innocue luci.</l>
    </lg>
    <lg n="8">
     <l n="166">Oh tre fiate avventurosi e quattro</l>
     <l n="167">Voi del nostro buon secolo mariti</l>
     <l n="168">Quanto diversi da' nostr'avi! Un tempo</l>
     <l n="169">Uscìa d'averno con viperei crini,</l>
     <l n="170">Con torbid'occhi irrequieti, e fredde</l>
     <l n="171">Tenaci branche un indomabil mostro,</l>
     <l n="172">Che ansando e anelando intorno giva</l>
     <l n="173">A i nuziali letti, e tutto empiea</l>
     <l n="174">Di sospetto e di fremito e di sangue.</l>
     <l n="175">Allor gli antri domestici le selve</l>
     <l n="176">L'onde le rupi alto ulular s'udièno</l>
     <l n="177">Di femminili stridi. Allor le belle</l>
     <l n="178">Dame con mani incrocicchiate, e luci</l>
     <l n="179">Pavide al ciel tremando lagrimando</l>
     <l n="180">Tra la pompa feral de le lugùbri</l>
     <l n="181">Sale vedean dal truce sposo offrirsi</l>
     <l n="182">Le tazze attossicate o i nudi stili.</l>
     <l n="183">Ahi pazza Italia, il tuo furor medesmo</l>
     <l n="184">Oltre l'alpe oltre il mar destò le risa</l>
     <l n="185">Presso a gli emuli tuoi, che di gelosa</l>
     <l n="186">Titol ti dièro; e t'è serbato ancora</l>
     <l n="187">Ingiustamente. Non di cieco amore</l>
     <l n="188">Vicendevol desire alterno impulso,</l>
     <l n="189">Non di costume simiglianza or guida</l>
     <l n="190">Giovani incauti al talamo bramato:</l>
     <l n="191">Ma la prudenza co i canuti padri</l>
     <l n="192">Siede librando il molto oro e i divini</l>
     <l n="193">Antiquissimi sangui: e allor che l'uno</l>
     <l n="194">Bene all'altro risponda, ecco Imenèo</l>
     <l n="195">Scoter sue faci; e unirsi al freddo sposo,</l>
     <l n="196">Di lui non già ma de le nozze amante</l>
     <l n="197">La freddissima vergine, che in core</l>
     <l n="198">Già i riti volge del bel mondo; e lieta</l>
     <l n="199">La indifferenza maritale affronta.</l>
     <l n="200">Così non fien de la crudel Megera</l>
     <l n="201">Più temuti gli sdegni. Oltre Pirene</l>
     <l n="202">Contenda or pur le desiate porte</l>
     <l n="203">A i gravi amanti; e di femminee risse</l>
     <l n="204">Turbi oriente. Italia oggi si ride</l>
     <l n="205">Di quello ond'era già derisa: tanto</l>
     <l n="206">Puote una sola età volger le menti.</l>
    </lg>
    <lg n="9">
     <l n="207">Ma già rimbomba d'una in altra sala</l>
     <l n="208">Signore il nome tuo. Di già l'udìro</l>
     <l n="209">L'ime officine ove al volubil tatto</l>
     <l n="210">De gl'ingenui palati arduo s'appresta</l>
     <l n="211">Solletico che molle i nervi scota</l>
     <l n="212">E varia seco voluttà conduca</l>
     <l n="213">Fino al centro dell'alma. In bianche spoglie</l>
     <l n="214">Affrettansi a compir la nobil opra</l>
     <l n="215">Gravi ministri: e lor sue leggi detta</l>
     <l n="216">Una gran mente del paese uscita</l>
     <l n="217">Ove Colberto e Risceliù fur chiari.</l>
     <l n="218">Forse con tanta maestade in fronte</l>
     <l n="219">Presso a le navi ond'Ilio arse e cadèo</l>
     <l n="220">A gli ospiti famosi il grande Achille</l>
     <l n="221">Disegnava la cena: e seco in tanto</l>
     <l n="222">Le vivande cocean su i lenti fochi</l>
     <l n="223">Pàtroclo fido e il guidator di carri</l>
     <l n="224">Automedonte. O tu sagace mastro</l>
     <l n="225">Di lusinghe al palato, udrai fra poco</l>
     <l n="226">Sonar le lodi tue dall'alta mensa.</l>
     <l n="227">Chi fia che ardisca di trovar mai fallo</l>
     <l n="228">Nel tuo lavoro? Il tuo signor fia tosto</l>
     <l n="229">Campion de le tue glorie: e male a quanti</l>
     <l n="230">Cercator di conviti oseran motto</l>
     <l n="231">Pronunciar contro a te; chè sul cocente</l>
     <l n="232">Meriggio andran peregrinando poi</l>
     <l n="233">Miseri e stanchi; e non avran cui piaccia</l>
     <l n="234">Più popolar de le lor bocche i pranzi.</l>
    </lg>
    <lg n="10">
     <l n="235">Imbandita è la mensa. In piè d'un salto</l>
     <l n="236">Alzati e porgi almo garzon la mano</l>
     <l n="237">A la tua dama; e lei dolce cadente</l>
     <l n="238">Sopra di te col tuo valor sostieni,</l>
     <l n="239">E al pranzo l'accompagna. I convitati</l>
     <l n="240">Vengan dopo di voi: quindi lo sposo</l>
     <l n="241">Ultimo segua. O prole alta di numi,</l>
     <l n="242">Non vergognate di donar voi anco</l>
     <l n="243">Brevi al cibo momenti. A voi non vile</l>
     <l n="244">Cura fia questa. A quei soltanto è vile</l>
     <l n="245">Che il duro irrefrenabile bisogno</l>
     <l n="246">Stimola e caccia. All'impeto di quello</l>
     <l n="247">Cedan l'orso la tigre il falco il nibbio</l>
     <l n="248">L'orca il delfino e quanti altri animanti</l>
     <l n="249">Crescon qua giù: ma voi con rosee labbra</l>
     <l n="250">La sola voluttade al pasto appelli,</l>
     <l n="251">La sola voluttà che le celesti</l>
     <l n="252">Mense apparecchia, e al nèttare convita</l>
     <l n="253">I viventi per sè dei sempiterni.</l>
    </lg>
    <lg n="11">
     <l n="254">Vero forse non è; ma un giorno è fama</l>
     <l n="255">Che fur gli uomini eguali: e ignoti nomi</l>
     <l n="256">Fur nobili e plebei. Al cibo al bere</l>
     <l n="257">All'accoppiarse d'ambo i sessi al sonno</l>
     <l n="258">Uno istinto medesmo un'egual forza</l>
     <l n="259">Sospingeva gli umani: e niun consiglio</l>
     <l n="260">Nulla scelta d'obbietti o lochi o tempi</l>
     <l n="261">Era lor conceduto. A un rivo stesso</l>
     <l n="262">A un medesimo frutto a una stess'ombra</l>
     <l n="263">Convenivano insieme i primi padri</l>
     <l n="264">Del tuo sangue o signore e i primi padri</l>
     <l n="265">De la plebe spregiata: e gli stess'antri</l>
     <l n="266">E il medesimo suol porgeano loro</l>
     <l n="267">Il riposo e l'albergo, e a le lor membra</l>
     <l n="268">I medesmi animai le irsute vesti.</l>
     <l n="269">Sola una cura a tutti era comune</l>
     <l n="270">Di sfuggire il dolore: e ignota cosa</l>
     <l n="271">Era il desire a gli uman petti ancora.</l>
     <l n="272">L'uniforme de gli uomini sembianza</l>
     <l n="273">Spiacque a' celesti: e a variar lor sorte</l>
     <l n="274">Il Piacer fu spedito. Ecco il bel Genio,</l>
     <l n="275">Qual già d'Ilio su i campi Iride o Giuno</l>
     <l n="276">A la terra s'appressa: e questa ride</l>
     <l n="277">Di riso ancor non conosciuto. Ei move</l>
     <l n="278">E l'aura estiva del cadente rivo</l>
     <l n="279">E dei clivi odorosi a lui blandisce</l>
     <l n="280">Le vaghe membra; e lenemente sdrucciola</l>
     <l n="281">Sul tondeggiar de' muscoli gentile.</l>
     <l n="282">A lui giran dintorno i vezzi e i giochi;</l>
     <l n="283">E come ambrosia le lusinghe scorrono</l>
     <l n="284">Da le fraghe del labbro; e da le luci</l>
     <l n="285">Socchiuse languidette umide fuora</l>
     <l n="286">Di tremulo fulgore escon scintille,</l>
     <l n="287">Ond'arde l'aere che scendendo ei varca.</l>
     <l n="288">Al fin sul dorso tuo sentisti o terra</l>
     <l n="289">Sua prima orma stamparsi: e tosto un lento</l>
     <l n="290">Fremere soavissimo si sparse</l>
     <l n="291">Di cosa in cosa; e ognor crescendo tutte</l>
     <l n="292">Di natura le viscere commosse:</l>
     <l n="293">Come nell'arsa state il tuono s'ode,</l>
     <l n="294">Che di lontano mormorando viene,</l>
     <l n="295">E col profondo suon di monte in monte</l>
     <l n="296">Sorge; e la valle e la foresta intorno</l>
     <l n="297">Mugon di smisurato alto rimbombo.</l>
     <l n="298">Oh beati fra gli altri e cari al cielo</l>
     <l n="299">Viventi a cui con miglior man Titàno</l>
     <l n="300">Formò gli organi egregi, e meglio tese</l>
     <l n="301">E di fluido agilissimo inondolli!</l>
     <l n="302">Voi l'ignoto solletico sentiste</l>
     <l n="303">Del celeste motore. In voi ben tosto</l>
     <l n="304">La voglia s'infiammò, nacque il desio:</l>
     <l n="305">Voi primieri scopriste il buono il meglio:</l>
     <l n="306">Voi con foga dolcissima correste</l>
     <l n="307">A possederli. Allor quel de i duo sessi,</l>
     <l n="308">Che necessario in prima era sol tanto,</l>
     <l n="309">D'amabile e di bello il nome ottenne.</l>
     <l n="310">Al giudizio di Paride fu dato</l>
     <l n="311">Il primo esempio: tra femminei volti</l>
     <l n="312">A distinguer s'apprese: e fur sentite</l>
     <l n="313">Primamente le grazie. Allor tra mille</l>
     <l n="314">Sapor fur noti i più soavi. Allora</l>
     <l n="315">Fu il vin preposto all'onda; e il vin si elesse</l>
     <l n="316">Figlio de' tralci più riarsi, e posti</l>
     <l n="317">A più fervido sol ne' più sublimi</l>
     <l n="318">Colli dove più zolfo il suolo impingua.</l>
     <l n="319">Così l'uom si divise: e fu il signore</l>
     <l n="320">Da i mortali distinto, a cui nel seno</l>
     <l n="321">Giacquero ancor l'èbeti fibre, inette</l>
     <l n="322">A rimbalzar sotto a i soavi colpi</l>
     <l n="323">De la nova cagione onde fur tocche;</l>
     <l n="324">E quasi bovi al suol curvati ancora</l>
     <l n="325">Dinanzi al pungol del bisogno andàro;</l>
     <l n="326">E tra la servitude e la viltade</l>
     <l n="327">E il travaglio e l'inopia a viver nati</l>
     <l n="328">Ebber nome di plebe. Or tu garzone</l>
     <l n="329">Che per mille feltrato invitte reni</l>
     <l n="330">Sangue racchiudi, poi che in altra etade</l>
     <l n="331">Arte forza o fortuna i padri tuoi</l>
     <l n="332">Grandi rendette; poi che il tempo al fine</l>
     <l n="333">Lor divisi tesori in te raccolse,</l>
     <l n="334">Godi de gli ozj tuoi a te da i numi</l>
     <l n="335">Concessa parte: e l'umil vulgo in tanto</l>
     <l n="336">Dell'industria donato a te ministri</l>
     <l n="337">Ora i piaceri tuoi, nato a recarli</l>
     <l n="338">Su la mensa regal, non a gioirne.</l>
    </lg>
    <lg n="12">
     <l n="339">Ecco splende il gran desco. In mille forme</l>
     <l n="340">E di mille sapor di color mille</l>
     <l n="341">La variata eredità de gli avi</l>
     <l n="342">Scherza in nobil di vasi ordin disposta.</l>
     <l n="343">Già la dama s'appressa: e già da i servi</l>
     <l n="344">Il morbido per lei seggio s'adatta.</l>
     <l n="345">Tu signor di tua mano all'agil fianco</l>
     <l n="346">Il sottopon sì che lontana troppo</l>
     <l n="347">Ella non sieda o da vicin col petto</l>
     <l n="348">Ahi di troppo non prema: indi un bel salto</l>
     <l n="349">Spicca, e chino raccogli a lei del lembo</l>
     <l n="350">Il diffuso volume: e al fin t'assidi</l>
     <l n="351">Prossimo a lei. A cavalier gentile</l>
     <l n="352">Il lato abbandonar de la sua dama</l>
     <l n="353">Non fia lecito mai; se già non sorge</l>
     <l n="354">Strana cagione a meritar ch'ei tolga</l>
     <l n="355">Tanta licenza. Un nume ebber gli antiqui</l>
     <l n="356">Immobil sempre, che al medesmo padre</l>
     <l n="357">De gli dei non cedette allor ch'ei scese</l>
     <l n="358">Il Campidoglio ad abitar, sebbene</l>
     <l n="359">E Giuno e Febo e Venere e Gradivo</l>
     <l n="360">E tutti gli altri dei da le lor sedi</l>
     <l n="361">Per riverenza del tonante uscìro.</l>
    </lg>
    <lg n="13">
     <l n="362">Indistinto ad ognaltro il loco sia</l>
     <l n="363">All'alta mensa intorno: e, s'alcun arde</l>
     <l n="364">Ambizioso di brillar fra gli altri,</l>
     <l n="365">Brilli altramente. Oh come i varj ingegni</l>
     <l n="366">La libertà del genial convito</l>
     <l n="367">Desta ed infiamma! Ivi il gentil motteggio,</l>
     <l n="368">Malizioso svolazzando reca</l>
     <l n="369">Sopra le penne fuggitive ed agita</l>
     <l n="370">Ora i raccolti da la fama errori</l>
     <l n="371">De le belle lontane, or de gli amanti</l>
     <l n="372">Or de' mariti i semplici costumi;</l>
     <l n="373">E gode di mirar l'intento sposo</l>
     <l n="374">Rider primiero, e di crucciar con lievi</l>
     <l n="375">Minacce in cor de la sua fida sposa</l>
     <l n="376">I timidi segreti. Ivi abbracciata</l>
     <l n="377">Co' festivi racconti esulta e scherza</l>
     <l n="378">L'elegante licenza. Or nuda appare</l>
     <l n="379">Come le Grazie; or con leggiadro velo</l>
     <l n="380">Solletica più scaltra; e pur fatica</l>
     <l n="381">Di richiamar de le matrone al volto</l>
     <l n="382">Quella rosa natia che caro fregio</l>
     <l n="383">Fu dell'avole nostre; ed or ne' campi</l>
     <l n="384">Cresce solinga; e tra i selvaggi scherzi</l>
     <l n="385">A le rozze villane il viso adorna.</l>
     <l n="386">Forse a la bella di sua man le dapi</l>
     <l n="387">Piacerà ministrar, che novi al senso</l>
     <l n="388">Gusti otterran da lei. Tu dunque il ferro,</l>
     <l n="389">Che forbito ti giace al destro lato,</l>
     <l n="390">Quasi spada sollecito snudando,</l>
     <l n="391">Fa che in alto lampeggi; e chino a lei</l>
     <l n="392">Magnanimo lo cedi. Or si vedranno</l>
     <l n="393">De la candida mano all'opra intenta</l>
     <l n="394">I muscoli giocar soavi e molli:</l>
     <l n="395">E le grazie piegandosi con essa</l>
     <l n="396">Vestiran nuove forme, or da le dita</l>
     <l n="397">Fuggevoli scorrendo, ora su l'alto</l>
     <l n="398">De' bei nodi insensibili aleggiando,</l>
     <l n="399">Ed or de le pozzette in sen cadendo</l>
     <l n="400">Che de' nodi al confin v'impresse Amore.</l>
     <l n="401">Mille baci di freno impazienti</l>
     <l n="402">Ecco sorgon dal labbro a i convitati:</l>
     <l n="403">Già s'arrischian già volano già un guardo</l>
     <l n="404">Sfugge da gli occhi tuoi, che i vanni audaci</l>
     <l n="405">Fulmina ed arde e tue ragion difende.</l>
     <l n="406">Sol de la fida sposa a cui se' caro</l>
     <l n="407">Il tranquillo marito immoto siede:</l>
     <l n="408">E nulla impression l'agita o move</l>
     <l n="409">Di brama o di timor; però che Imene</l>
     <l n="410">Da capo a piè fatollo. Imene or porta</l>
     <l n="411">Non più serti di rose al crine avvolti;</l>
     <l n="412">Ma stupido papavero grondante</l>
     <l n="413">Di crassa onda letèa, che solo insegna</l>
     <l n="414">Pur dianzi era del Sonno. Ahi quante volte</l>
     <l n="415">La dama delicata invoca il Sonno</l>
     <l n="416">Che al talamo presieda; e seco in vece</l>
     <l n="417">Trova Imenèo; e timida s'arretra</l>
     <l n="418">Quasi al meriggio stanca villanella,</l>
     <l n="419">Che fra l'erbe innocenti adagia il fianco</l>
     <l n="420">Lieta e secura; e di repente vede</l>
     <l n="421">Un serpe, e balza in piedi inorridita,</l>
     <l n="422">E le rigide man stende, e ritragge</l>
     <l n="423">Il cubito, e l'anelito sospende,</l>
     <l n="424">E immota e muta e con le labbra aperte</l>
     <l n="425">Il guarda obliquamente. Ahi quante volte</l>
     <l n="426">Incauto amante a la sua lunga pena</l>
     <l n="427">Cercò sollievo; e d'invocar credendo</l>
     <l n="428">Imène, ahi folle! invocò il Sonno: e questi</l>
     <l n="429">Di fredda oblivion l'alma gli asperse;</l>
     <l n="430">E d'invincibil noia e di torpente</l>
     <l n="431">Indifferenza gli ricinse il core.</l>
    </lg>
    <lg n="14">
     <l n="432">Ma se a la dama dispensar non piace</l>
     <l n="433">Le vivande o non giova, allor tu stesso</l>
     <l n="434">La bell'opra intraprendi. A gli occhi altrui</l>
     <l n="435">Più così smaglierà l'enorme gemma,</l>
     <l n="436">Dolc'esca a gli usurai che quella osàro</l>
     <l n="437">A le promesse di signor preporre</l>
     <l n="438">Villanamente: e contemplati fièno</l>
     <l n="439">I manichetti, la più nobil opra</l>
     <l n="440">Che tessesser giammai angliche Aracni.</l>
     <l n="441">Invidieran tua delicata mano</l>
     <l n="442">I convitati; inarcheran le ciglia</l>
     <l n="443">Al difficil lavoro: e d'oggi in poi</l>
     <l n="444">Ti fia ceduto il trinciator coltello</l>
     <l n="445">Che al cadetto guerrier serban le mense.</l>
     <l n="446">Sia tua cura fra tanto errar su i cibi</l>
     <l n="447">Con sollecita occhiata, e prontamente</l>
     <l n="448">Scoprir qual d'essi a la tua bella è caro;</l>
     <l n="449">E qual di raro augel, di stranio pesce</l>
     <l n="450">Parte le aggrada. Il tuo coltello Amore</l>
     <l n="451">Anatomico renda, Amor che tutte</l>
     <l n="452">De gli animanti annoverar le membra</l>
     <l n="453">Puote, e discerner sa qual aggian tutte</l>
     <l n="454">Uso e natura. Più d'ognaltra cosa</l>
     <l n="455">Però ti caglia rammentar mai sempre</l>
     <l n="456">Qual più cibo le noccia o qual più giovi;</l>
     <l n="457">E l'un rapisci a lei, l'altro concedi</l>
     <l n="458">Come d'uopo a te pare. Oh dio, la serba</l>
     <l n="459">Serbala a i cari figli. Essi, dal giorno</l>
     <l n="460">Che le alleviàro il delicato fianco</l>
     <l n="461">Non la rivider più: d'ignobil petto</l>
     <l n="462">Esaurirono i vasi: e la ricolma</l>
     <l n="463">Nitidezza lasciàro al sen materno.</l>
     <l n="464">Sgridala, se a te par ch'avida troppo</l>
     <l n="465">Al cibo agogni; e le ricorda i mali,</l>
     <l n="466">Che forse avranno altra cagione, e ch'ella</l>
     <l n="467">Al cibo imputerà nel dì venturo.</l>
     <l n="468">Nè al cucinier perdona, a cui non calse</l>
     <l n="469">Tanta salute. A te ne' servi altrui</l>
     <l n="470">Ragion fu data in quel beato istante</l>
     <l n="471">Che la noia e l'amore ambo vi strinse</l>
     <l n="472">In dolce nodo; e pose ordini e leggi.</l>
     <l n="473">Per te sgravato d'odioso incarco</l>
     <l n="474">Ti fia grato colui che dritto vanta</l>
     <l n="475">D'impor novo cognome a la tua dama;</l>
     <l n="476">E pinte strascinar su gli aurei cocchi</l>
     <l n="477">Giunte a quelle di lei le proprie insegne:</l>
     <l n="478">Dritto sacro a lui sol, ch'altri giammai</l>
     <l n="479">Audace non tentò divider seco.</l>
     <l n="480">Vedi come col guardo a te fa cenno</l>
     <l n="481">Pago ridendo, e a le tue leggi applaude;</l>
     <l n="482">Mentre l'alta forcina in tanto ei volge</l>
     <l n="483">Di gradite vivande al piatto ancora.</l>
    </lg>
    <lg n="15">
     <l n="484">Non però sempre a la tua bella intorno</l>
     <l n="485">Sudin gli studj tuoi. Anco tal volta</l>
     <l n="486">Fia lecito goder brevi riposi;</l>
     <l n="487">E de la quercia trionfale all'ombra,</l>
     <l n="488">Te de la polve olimpica tergendo,</l>
     <l n="489">Al vario ragionar de gli altri eroi</l>
     <l n="490">Porgere orecchio; e il tuo sermone a i loro</l>
     <l n="491">Frammischiar ozioso. Uno già scote</l>
     <l n="492">Le architettate del bel crine anella</l>
     <l n="493">Su la guancia ondeggianti; e ad ogni scossa</l>
     <l n="494">De' convitati a le narici manda</l>
     <l n="495">Vezzoso nembo d'Arabi profumi.</l>
     <l n="496">A lo spirto di lui l'alma natura</l>
     <l n="497">Fu prodiga così che più non seppe</l>
     <l n="498">Di che il volto abbellirgli; e all'arte disse:</l>
     <l n="499">Tu compi il mio lavoro: e l'arte suda</l>
     <l n="500">Sollecita dintorno all'opra illustre.</l>
     <l n="501">Molli tinture preziose linfe</l>
     <l n="502">Polvi pastiglie delicati unguenti</l>
     <l n="503">Tutto arrischia per lui. Quanto di novo</l>
     <l n="504">E mostruoso più sa tesser spola</l>
     <l n="505">O bulino intagliar gallico ed anglo</l>
     <l n="506">A lui primo concede. Oh lui beato</l>
     <l n="507">Che primo ancor di non più viste forme</l>
     <l n="508">Tabacchiera mostrò. L'etica invidia</l>
     <l n="509">I grandi eguali a lui lacera e mangia;</l>
     <l n="510">Ed ei pago di sè, superbamente</l>
     <l n="511">Crudo, fa loro balenar su gli occhi</l>
     <l n="512">L'ultima gloria onde Parigi ornollo.</l>
     <l n="513">Forse altera così d'Egitto in faccia</l>
     <l n="514">Vaga prole di Sèmele apparisti</l>
     <l n="515">I giocondi rubini alto levando</l>
     <l n="516">Del grappolo primiero: e tal tu forse</l>
     <l n="517">Tessalico garzon mostrasti a Jolco</l>
     <l n="518">L'auree lane rapite al fero drago.</l>
    </lg>
    <lg n="16">
     <l n="519">Or vedi or vedi qual magnanim'ira</l>
     <l n="520">Nell'eroe che dell'altro a canto siede</l>
     <l n="521">A sì novo spettacolo si desta!</l>
     <l n="522">Vedi quanto ei s'affanna; e il pasto sembra</l>
     <l n="523">Obliar declamando! Al certo al certo</l>
     <l n="524">Il nemico è a le porte. Oimè i Penati</l>
     <l n="525">Tremano e in forse è la civil salute!</l>
     <l n="526">Ma no; più grave a lui più preziosa</l>
     <l n="527">Cura lo infiamma. Oh depravato ingegno</l>
     <l n="528">De gli artefici nostri! In van si spera</l>
     <l n="529">Da la inerte lor man lavoro egregio</l>
     <l n="530">Felice invenzion d'uom nobil degna.</l>
     <l n="531">Chi sa intrecciar chi sa pulir fermaglio</l>
     <l n="532">A patrizio calzar; chi tesser drappo</l>
     <l n="533">Soffribil tanto che d'ornar presuma</l>
     <l n="534">I membri di signor che un lustro a pena</l>
     <l n="535">Conti di feudo? In van s'adopra e stanca</l>
     <l n="536">Chi la lor mente sonnolenta e crassa</l>
     <l n="537">Cerca destar: di là dall'alpi è d'uopo</l>
     <l n="538">Appellar l'eleganza: e chi giammai</l>
     <l n="539">Fuor che il genio di Francia osato avria</l>
     <l n="540">Su i menomi lavori i grechi ornati</l>
     <l n="541">Condur felicemente? Andò romito</l>
     <l n="542">Il bongusto finora spaziando</l>
     <l n="543">Per le auguste cornici e per gli eccelsi</l>
     <l n="544">Timpani de le moli a i numi sacre</l>
     <l n="545">O a gli uomini scettrati; ed or ne scende</l>
     <l n="546">Vago al fin d'agitar gli austeri fregi</l>
     <l n="547">Entro a le man di cavalieri e dame.</l>
     <l n="548">Ben tosto si vedrà strascinar anco</l>
     <l n="549">Fra i nuziali doni e i lievi veli</l>
     <l n="550">Le greche travi: e docile trastullo</l>
     <l n="551">Fien de la moda le colonne e gli archi</l>
     <l n="552">Ove sedeano i secoli canuti.</l>
    </lg>
    <lg n="17">
     <l n="553">Commercio alto gridar, gridar commercio</l>
     <l n="554">All'altro lato de la mensa or odi</l>
     <l n="555">Con fanatica voce: e tra il fragore</l>
     <l n="556">D'un peregrino d'eloquenza fiume</l>
     <l n="557">Di bella novità stampate al conio</l>
     <l n="558">Le forme apprendi, onde assai meglio poi</l>
     <l n="559">Brillantati i pensier picchin lo spirto.</l>
     <l n="560">Tu pur grida commercio: e un motto ancora</l>
     <l n="561">La tua bella ne dica. Empiono è vero</l>
     <l n="562">Il nostro suol di Cerere i favori,</l>
     <l n="563">Che per folti di biade immensi campi</l>
     <l n="564">Ergesi altera; e pur ne mostra a pena</l>
     <l n="565">Tra le spighe confuso il crin dorato.</l>
     <l n="566">Bacco e Vertunno i lieti poggi e il monte</l>
     <l n="567">Ne coronan di poma: e Pale amica</l>
     <l n="568">Latte ne preme a larga mano; e tonde</l>
     <l n="569">Candidi velli; e per li prati pasce</l>
     <l n="570">Mille al palato uman vittime sacre.</l>
     <l n="571">Sorge fecondo il lin soave cura</l>
     <l n="572">De' verni rusticali: e d'infinita</l>
     <l n="573">Serie ne cinge le campagne il tanto</l>
     <l n="574">Per la morte di Tisbe arbor famoso.</l>
     <l n="575">Che vale or ciò? Su le natie lor balze</l>
     <l n="576">Rodan le capre; ruminando il bue</l>
     <l n="577">Per li prati natii vada; e la plebe</l>
     <l n="578">Non dissimile a lor si nudra e vesta</l>
     <l n="579">De le fatiche sue: ma a le grand'alme</l>
     <l n="580">Di troppo agevol ben schife Cillenio</l>
     <l n="581">Il comodo ministri, a cui le miglia</l>
     <l n="582">Pregio acquistino e l'oro: e d'ogn'intorno</l>
     <l n="583">Commercio risonar s'oda commercio.</l>
     <l n="584">Tale da i letti de la molle rosa</l>
     <l n="585">Sìbari un dì gridar soleva; e i lumi</l>
     <l n="586">Disdegnando volgea da i frutti aviti</l>
     <l n="587">Troppo per lei ignobil cura; e mentre</l>
     <l n="588">Cartagin dura a le fatiche e Tiro</l>
     <l n="589">Pericolando per l'immenso sale</l>
     <l n="590">Con l'oro altrui le voluttà cambiava,</l>
     <l n="591">Sìbari si volgea su l'altro lato;</l>
     <l n="592">E non premute ancor rose cercando</l>
     <l n="593">Pur di commercio novellava e d'arti.</l>
    </lg>
    <lg n="18">
     <l n="594">Ma chi è quell'eroe che tanta parte</l>
     <l n="595">Colà ingombra di loco; e mangia e fiuta</l>
     <l n="596">E guata; e de le altrui fole ridendo</l>
     <l n="597">Sì superba di ventre agita mole?</l>
     <l n="598">Oh di mente acutissima dotate</l>
     <l n="599">Mamme del suo palato! Oh da' mortali</l>
     <l n="600">Invidiabil anima che siede</l>
     <l n="601">Fra l'ammiranda lor testura, e quindi</l>
     <l n="602">L'ultimo del piacer deliquio sugge!</l>
     <l n="603">Chi più acuto di lui penètra e intende</l>
     <l n="604">La natura migliore? O chi più industre</l>
     <l n="605">Converte a suo piacer l'aria la terra</l>
     <l n="606">E il ferace di mostri ondoso abisso?</l>
     <l n="607">Qualora ei viene al desco altrui paventano</l>
     <l n="608">Suo gusto inesorabile le smilze</l>
     <l n="609">Ombre de gli avi, che per l'aria lievi</l>
     <l n="610">Aggiransi vegliando ancor dintorno</l>
     <l n="611">A i ceduti tesori; e piangon lasse</l>
     <l n="612">Le mal spese vigilie, i sobrj pasti,</l>
     <l n="613">Le in preda all'aquilon case, le antique</l>
     <l n="614">Digiune rozze, gli scommessi cocchi</l>
     <l n="615">Forte assordanti per stridente ferro</l>
     <l n="616">Le piazze e i tetti: e lamentando vanno</l>
     <l n="617">Gl'in van nudati rustici, le fami</l>
     <l n="618">Mal desiate, e de le sacre toghe</l>
     <l n="619">L'armata in vano autorità sul vulgo.</l>
    </lg>
    <lg n="19">
     <l n="620">L'altro vicin chi fia? Per certo il caso</l>
     <l n="621">Congiunse accorto i duo leggiadri estremi,</l>
     <l n="622">Perchè doppio spettacolo campeggi;</l>
     <l n="623">E l'un dell'altro al par più lustri e splenda.</l>
     <l n="624">Falcato dio de gli orti, a cui la greca</l>
     <l n="625">Làmsaco d'asinelli offrir solea</l>
     <l n="626">Vittima degna, al giovane seguace</l>
     <l n="627">Del sapiente di Samo i doni tuoi</l>
     <l n="628">Reca sul desco. Egli ozioso siede</l>
     <l n="629">Aborrendo le carni; e le narici</l>
     <l n="630">Schifo raggrinza; e in nauseanti rughe</l>
     <l n="631">Ripiega i labbri; e poco pane in tanto</l>
     <l n="632">Rumina lentamente. Altro giammai</l>
     <l n="633">A la squallida inedia eroe non seppe</l>
     <l n="634">Durar sì forte: nè lassezza il vinse</l>
     <l n="635">Nè deliquio giammai nè febbre ardente:</l>
     <l n="636">Tanto importa lo aver scarze le membra</l>
     <l n="637">Singolare il costume e nel bel mondo</l>
     <l n="638">Onor di filosofico talento.</l>
     <l n="639">Qual anima è volgar la sua pietate</l>
     <l n="640">Serbi per l'uomo: e facile ribrezzo</l>
     <l n="641">Dèstino in lei del suo simìle i danni</l>
     <l n="642">O i bisogni o le piaghe. Il cor di questo</l>
     <l n="643">Sdegna comune affetto; e i dolci moti</l>
     <l n="644">A più lontano limite sospigne.</l>
     <l n="645">Pera colui che prima osò la mano</l>
     <l n="646">Armata alzar su l'innocente agnella</l>
     <l n="647">E sul placido bue: nè il truculento</l>
     <l n="648">Cor gli piegàro i teneri belati,</l>
     <l n="649">Nè i pietosi mugiti, nè le molli</l>
     <l n="650">Lingue lambenti tortuosamente</l>
     <l n="651">La man che il loro fato aimè stringea.</l>
    </lg>
    <lg n="20">
     <l n="652">Tal ei parla o signor: ma sorge in tanto</l>
     <l n="653">A quel pietoso favellar da gli occhi</l>
     <l n="654">De la tua dama dolce lagrimetta</l>
     <l n="655">Pari a le stille tremule brillanti,</l>
     <l n="656">Che a la nova stagion gemendo vanno</l>
     <l n="657">Da i palmiti di Bacco entro commossi</l>
     <l n="658">Al tiepido spirar de le prim'aure</l>
     <l n="659">Fecondatrici. Or le sovvien del giorno,</l>
     <l n="660">Ahi fero giorno! allor che la sua bella</l>
     <l n="661">Vergine cuccia de le Grazie alunna,</l>
     <l n="662">Giovanilmente vezzeggiando, il piede</l>
     <l n="663">Villan del servo con gli eburnei denti</l>
     <l n="664">Segnò di lieve nota: e questi audace</l>
     <l n="665">Col sacrilego piè lanciolla: ed ella</l>
     <l n="666">Tre volte rotolò; tre volte scosse</l>
     <l n="667">Lo scompigliato pelo, e da le vaghe</l>
     <l n="668">Nari soffiò la polvere rodente:</l>
     <l n="669">Indi i gemiti alzando, aita aita</l>
     <l n="670">Parea dicesse; e da le aurate volte</l>
     <l n="671">A lei la impietosita eco rispose;</l>
     <l n="672">E dall'infime chiostre i mesti servi</l>
     <l n="673">Asceser tutti; e da le somme stanze</l>
     <l n="674">Le damigelle pallide tremanti</l>
     <l n="675">Precipitàro. Accorse ognuno: il volto</l>
     <l n="676">Fu d'essenze spruzzato a la tua dama:</l>
     <l n="677">Ella rinvenne al fine. Ira e dolore</l>
     <l n="678">L'agitavano ancor: fulminei sguardi</l>
     <l n="679">Gettò sul servo; e con languida voce</l>
     <l n="680">Chiamò tre volte la sua cuccia: e questa</l>
     <l n="681">Al sen le corse; in suo tenor vendetta</l>
     <l n="682">Chieder sembrolle: e tu vendetta avesti</l>
     <l n="683">Vergine cuccia de le Grazie alunna.</l>
     <l n="684">L'empio servo tremò; con gli occhi al suolo</l>
     <l n="685">Udì la sua condanna. A lui non valse</l>
     <l n="686">Merito quadrilustre: a lui non valse</l>
     <l n="687">Zelo d'arcani ufici. Ei nudo andonne</l>
     <l n="688">De le assise spogliato onde pur dianzi</l>
     <l n="689">Era insigne a la plebe: e in van novello</l>
     <l n="690">Signor sperò; chè le pietose dame</l>
     <l n="691">Inorridìro; e del misfatto atroce</l>
     <l n="692">Odiàr l'autore. Il perfido si giacque</l>
     <l n="693">Con la squallida prole e con la nuda</l>
     <l n="694">Consorte a lato su la via spargendo</l>
     <l n="695">Al passeggero inutili lamenti:</l>
     <l n="696">E tu vergine cuccia idol placato</l>
     <l n="697">Da le vittime umane isti superba.</l>
    </lg>
    <lg n="21">
     <l n="698">Nè senza i miei precetti o senza scorta</l>
     <l n="699">Inerudito andrai signor, qualora</l>
     <l n="700">Il perverso destin dal fianco amato</l>
     <l n="701">Ti allontani a la mensa. Avvien sovente</l>
     <l n="702">Che con l'aio seguace o con l'amico</l>
     <l n="703">Un grande illustre or l'alpi or l'oceàno</l>
     <l n="704">Varchi e scenda in Ausonia, orribil ceffo</l>
     <l n="705">Per natura o per arte, a cui Ciprigna</l>
     <l n="706">Rose le nari; o sale impuro e crudo</l>
     <l n="707">Snudò i denti ineguali. Ora il distingue</l>
     <l n="708">Risibil gobba, or furiosi sguardi</l>
     <l n="709">Obliqui o loschi: or rantoloso avvolge</l>
     <l n="710">Fra le tumide fauci ampio volume</l>
     <l n="711">Di voce, che gorgoglia, ed esce al fine</l>
     <l n="712">Come da inverso fiasco onda che goccia;</l>
     <l n="713">Or d'avi or di cavalli ora di Frini</l>
     <l n="714">Instancabile parla; or de' celesti</l>
     <l n="715">Le folgori deride. Aurei monili</l>
     <l n="716">E nastri e gemme gloriose pompe</l>
     <l n="717">L'ingombran tutto: e gran titolo suona</l>
     <l n="718">Dinanzi a lui. Qual più tra noi risplende</l>
     <l n="719">Inclita stirpe ch'onorar non voglia</l>
     <l n="720">D'un ospite sì degno i Lari suoi?</l>
     <l n="721">Ei però col compagno ammessi fièno</l>
     <l n="722">Di Giuno a i fianchi: e tu lontan da lei</l>
     <l n="723">Co' Silvani capripedi n'andrai</l>
     <l n="724">Presso al marito; e pranzerai negletto</l>
     <l n="725">Fra il popol folto de gli dei minori.</l>
    </lg>
    <lg n="22">
     <l n="726">Ma negletto non già da gli occhi andrai</l>
     <l n="727">De la dama gentil, che a te rivolti</l>
     <l n="728">Incontreranno i tuoi. L'aere a quell'urto</l>
     <l n="729">Arderà di faville: e Amor con l'ali</l>
     <l n="730">L'agiterà. Nel fortunato incontro</l>
     <l n="731">I messagger pacifici dell'alma</l>
     <l n="732">Cambieran lor novelle: e alternamente</l>
     <l n="733">Spinti ritorneranno a voi con dolce</l>
     <l n="734">Delizioso tremito su i cori.</l>
     <l n="735">Allor tu le ubbidisci; o se t'invita</l>
     <l n="736">Le vivande a gustar, che a lei vicine</l>
     <l n="737">L'ordin dispose; o se a te chiede in vece</l>
     <l n="738">Quella che innanzi a te sue voglie pugne</l>
     <l n="739">Non col soave odor, ma con le nove</l>
     <l n="740">Leggiadre forme onde abbellir la seppe</l>
     <l n="741">Dell'ammirato cucinier la mano.</l>
     <l n="742">Con la mente si pascono le dive</l>
     <l n="743">Sopra le nubi del brillante Olimpo:</l>
     <l n="744">E lor labbra immortali irrita e move</l>
     <l n="745">Non la materia, ma il divin lavoro.</l>
     <l n="746">Nè allor men destro ad ubbidir sarai</l>
     <l n="747">Che di raro licor la bella strigne</l>
     <l n="748">Colmo bicchiere, a lo cui orlo intorno</l>
     <l n="749">Serpe striscia dorata; e par che dica:</l>
     <l n="750">Lungi o labbra profane: a i labbri solo</l>
     <l n="751">De la diva che qui soggiorna e regna</l>
     <l n="752">È il castissimo calice serbato:</l>
     <l n="753">Nè cavalier con alito maschile</l>
     <l n="754">Osi appannarne il nitido cristallo;</l>
     <l n="755">Nè dama convitata unqua presuma</l>
     <l n="756">I labbri apporvi; e sien pur casti e puri,</l>
     <l n="757">E quanto esser può mai cari all'Amore.</l>
     <l n="758">Tu al cenno de' bei guardi e de la destra,</l>
     <l n="759">Che reggendo il bicchier sospesa ondeggia</l>
     <l n="760">Affettuoso attendi. I lumi tuoi</l>
     <l n="761">Di gioia sfavillando accolgan pronti</l>
     <l n="762">Il brindisi segreto: e ti prepara</l>
     <l n="763">In simil modo a tacita risposta.</l>
    </lg>
    <lg n="23">
     <l n="764">Ecco d'estro già punta ecco la Musa</l>
     <l n="765">Brindisi grida all'uno e all'altro amante;</l>
     <l n="766">All'altrui fida sposa a cui se' caro,</l>
     <l n="767">E a te signor sua dolce cura e nostra.</l>
     <l n="768">Quale annoso licor Lièo vi mesce,</l>
     <l n="769">Tale Amore a voi mesca eterna gioia</l>
     <l n="770">Non gustata al marito, e da coloro</l>
     <l n="771">Invidiata che gustata l'hanno.</l>
     <l n="772">Veli con l'ali sue sagace oblio</l>
     <l n="773">Le alterne infedeltà che un cor dall'altro</l>
     <l n="774">Porieno un giorno separar per sempre:</l>
     <l n="775">E solo a gli occhi vostri Amor discopra</l>
     <l n="776">Le alterne infedeltà, che in ambo i petti</l>
     <l n="777">Ventilar ponno le cedenti fiamme.</l>
     <l n="778">Di sempiterno indissolubil nodo</l>
     <l n="779">Canti augurj per voi vano cantore:</l>
     <l n="780">Nostra nobile musa a voi desia</l>
     <l n="781">Sol quanto piace a voi durevol nodo.</l>
     <l n="782">Duri fin che a voi piace: e non si scioglia</l>
     <l n="783">Senza che Fama sopra l'ale immense</l>
     <l n="784">Tolga l'alta novella; e grande n'empia</l>
     <l n="785">Col reboato dell'aperta tromba</l>
     <l n="786">L'ampia cittade e dell'Enotria i monti,</l>
     <l n="787">E le piagge sonanti, e s'esser puote,</l>
     <l n="788">La bianca Teti e Guadiana e Tule.</l>
     <l n="789">Il mattutino gabinetto il corso</l>
     <l n="790">Il teatro e la mensa in vario stile</l>
     <l n="791">Ne ragionin gran tempo. Ognun ne chieda</l>
     <l n="792">Il dolente marito: ed ei dall'alto</l>
     <l n="793">La lamentabil favola cominci.</l>
     <l n="794">Tal su le scene, ove agitar solea</l>
     <l n="795">L'ombre tinte di sangue Argo piagnente,</l>
     <l n="796">Squallido messo al palpitante coro</l>
     <l n="797">Narrava come furiando Edipo</l>
     <l n="798">Al talamo sen corse incestuoso,</l>
     <l n="799">Come le porte rovescionne, come</l>
     <l n="800">Al subito spettacolo ristette</l>
     <l n="801">Quando vicina del nefando letto</l>
     <l n="802">Vide in un corpo solo e sposa e madre</l>
     <l n="803">Pender strozzata; e del fatale uncino</l>
     <l n="804">Le mani armosse; e con le proprie mani</l>
     <l n="805">A sè le care luci da la testa</l>
     <l n="806">Con le man proprie misero strapposse.</l>
    </lg>
    <lg n="24">
     <l n="807">Ma già volge al suo fine il pranzo illustre:</l>
     <l n="808">Già Como e Dionisio al desco intorno</l>
     <l n="809">Rapidissimamente in danza girano</l>
     <l n="810">Con la libera Gioia. Ella saltando</l>
     <l n="811">Or questo or quel de' convitati lieve</l>
     <l n="812">Tocca col dito: e al suo toccar scoppiettano</l>
     <l n="813">Brillanti vivacissime scintille,</l>
     <l n="814">Ch'altre ne destan poi. Sonan le risa:</l>
     <l n="815">Il clamoroso disputar s'accende:</l>
     <l n="816">La nobil vanità pugne le menti:</l>
     <l n="817">E l'amor di sè sol, baldo scorrendo,</l>
     <l n="818">Porge un scettro a ciascuno; e dice: regna.</l>
     <l n="819">Questi i concilj di Bellona, e quegli</l>
     <l n="820">Pènetra i tempj de la Pace. Un guida</l>
     <l n="821">I condottieri: a i consiglier consiglio</l>
     <l n="822">L'altro dona; e divide e capovolge</l>
     <l n="823">Con seste ardite il pelago e la terra.</l>
     <l n="824">Qual di Pallade l'arti e de le Muse</l>
     <l n="825">Giudica e libra; qual ne scopre acuto</l>
     <l n="826">L'alte cagioni; e i gran principj abbatte</l>
     <l n="827">Cui creò la natura, e che tiranni</l>
     <l n="828">Sopra il senso de gli uomini regnàro</l>
     <l n="829">Gran tempo in Grecia, e nel paese Tosco</l>
     <l n="830">Rinacquer poi più poderosi e forti.</l>
    </lg>
    <lg n="25">
     <l n="831">Cotanto adunque di saper fia dato</l>
     <l n="832">A nobil capo? Oh letti oh specchi oh mense</l>
     <l n="833">Oh corsi oh scene oh feudi oh sangue oh avi</l>
     <l n="834">Che per voi non s'apprende? Or tu signore</l>
     <l n="835">Co' voli arditi del felice ingegno</l>
     <l n="836">Sovra ognaltro t'innalza. Il campo è questo</l>
     <l n="837">Ove splender più dei. Nulla scienza,</l>
     <l n="838">Sia quant'esser mai puote arcana o grande,</l>
     <l n="839">Ti spaventi giammai. Se cosa udisti</l>
     <l n="840">O leggesti al mattino onde tu deggia</l>
     <l n="841">Gloria sperar; qual cacciator che segue</l>
     <l n="842">Circuendo la fera, e sì la guida</l>
     <l n="843">E volge di lontan che a poco a poco</l>
     <l n="844">A le insidie s'accosta e dentro piomba,</l>
     <l n="845">Tal tu il sermone altrui volgi sagace</l>
     <l n="846">Fin che là cada ove spiegar ti giove</l>
     <l n="847">Il tuo novo tesoro. E se pur ieri</l>
     <l n="848">Scesa in Italia pellegrina forma</l>
     <l n="849">Del parlar t'è già nota, allor tu studia</l>
     <l n="850">Materia espor che favellando ammetta</l>
     <l n="851">La nova gemma; e poi che il punto hai colto,</l>
     <l n="852">Ratto la scopri; e sfolgorando abbaglia</l>
     <l n="853">Qual altra è mente che superba andasse</l>
     <l n="854">Di squisita eloquenza a i gran convivj.</l>
     <l n="855">In simil guisa il favoloso mago,</l>
     <l n="856">Che fe' gran tempo desiar l'amante</l>
     <l n="857">All'animosa vergin di Dordona,</l>
     <l n="858">Da i cavalier che l'assalìen bizzarri</l>
     <l n="859">Oprar lasciava ogni lor possa ed arte;</l>
     <l n="860">Poi ecco in mezzo a la terribil pugna</l>
     <l n="861">Strappava il velo a lo incantato scudo;</l>
     <l n="862">E quei sorpresi dal bagliore immenso</l>
     <l n="863">Ciechi spingeva e soggiogati a terra.</l>
    </lg>
    <lg n="26">
     <l n="864">Talor di Zoroastro o d'Archimede</l>
     <l n="865">Discepol sederà teco a la mensa.</l>
     <l n="866">Tu a lui ti volgi, seco lui ragiona,</l>
     <l n="867">Suo linguaggio ne apprendi; e quello poi</l>
     <l n="868">Qual se innato a te fosse alto ripeti.</l>
     <l n="869">Nè paventar quel che l'antica fama</l>
     <l n="870">Narra de' lor compagni. Oggi la diva</l>
     <l n="871">Urania il crin compose; e gl'irti alunni</l>
     <l n="872">Smarriti vergognosi balbettanti</l>
     <l n="873">Trasse da le lor cave, ove già tempo</l>
     <l n="874">Col profondo silenzio e con la notte</l>
     <l n="875">Tenean consiglio: e le servili braccia</l>
     <l n="876">Fornìen di leve onnipotenti, ond'alto</l>
     <l n="877">Salisser poi piramidi obelischi</l>
     <l n="878">Ad eternar de' popoli superbi</l>
     <l n="879">I gravi casi: o pur con feri dicchi</l>
     <l n="880">Stavan contra i gran letti: o di pignone</l>
     <l n="881">Audace armati, spaventosamente</l>
     <l n="882">Cozzavan con la piena, e giù a traverso</l>
     <l n="883">Spezzate rovesciate dissipavano</l>
     <l n="884">Le tetre corna: decima fatica</l>
     <l n="885">D'Ercole invitto. Ora i selvaggi amici</l>
     <l n="886">Urania ingentilì. Baldi e leggiadri</l>
     <l n="887">Nel gran mondo li guida, o tra il clamore</l>
     <l n="888">De' frequenti convivi, o pur tra i vezzi</l>
     <l n="889">De' gabinetti; ove a la docil dama</l>
     <l n="890">E al caro cavalier mostran qual via</l>
     <l n="891">Venere tenga, e in quante forme o quali</l>
     <l n="892">Suo volto lucidissimo si cangi.</l>
    </lg>
    <lg n="27">
     <l n="893">Nè del poeta temerai che beffi</l>
     <l n="894">Con satira indiscreta i detti tuoi;</l>
     <l n="895">O che a maligne risa esponer osi</l>
     <l n="896">Tuo talento immortale. All'alta mensa</l>
     <l n="897">Voi lo innalzaste; e tra la vostra luce</l>
     <l n="898">Beato l'avvolgeste; e de le Muse</l>
     <l n="899">A dispetto e d'Apollo al sacro coro</l>
     <l n="900">L'ascriveste de' vati. Ei de la mensa</l>
     <l n="901">Fece il suo Pindo: e guai a lui se quindi</l>
     <l n="902">Le dee sdegnate giù precipitando</l>
     <l n="903">Con le forchette il cacciano. Meschino!</l>
     <l n="904">Più non poria su le dolenti membra</l>
     <l n="905">Del suo infermo signor chiedere aita</l>
     <l n="906">Da la buona Salute; o con alate</l>
     <l n="907">Odi ringraziar, nè tesser inni</l>
     <l n="908">Al barbato figliuol di Febo intonso.</l>
     <l n="909">Più del giorno natale i chiari albori</l>
     <l n="910">Salutar non potrebbe; e l'auree frecce</l>
     <l n="911">Nomi-sempiternanti all'arco imporre.</l>
     <l n="912">Non più gli urti festevoli, o sul naso</l>
     <l n="913">L'elegante scoccar d'illustri dita</l>
     <l n="914">Fora dato sperare. A lui tu dunque</l>
     <l n="915">Non disdegna o signor volger talora</l>
     <l n="916">Tu' amabil voce; a lui tu canta i versi</l>
     <l n="917">Del delicato cortigian d'Augusto,</l>
     <l n="918">O di quel che tra Venere e Lièo</l>
     <l n="919">Pinse Trimalcion: la Moda impone</l>
     <l n="920">Ch'Arbitro o Flacco a i begli spirti ingombri</l>
     <l n="921">Spesso le tasche. Oh come il vate amico</l>
     <l n="922">Te udrà meravigliando il sermon prisco</l>
     <l n="923">O sciogliere o frenar qual più ti piace!</l>
     <l n="924">E per la sua faretra e per li cento</l>
     <l n="925">Destrier focosi che in Arcadia pasce</l>
     <l n="926">Ti giurerà che di Donato al paro</l>
     <l n="927">Il difficil sermone intendi e gusti!</l>
    </lg>
    <lg n="28">
     <l n="928">E questo ancor di rammentar fia tempo</l>
     <l n="929">I novi Sofi che la Gallia o l'Alpe</l>
     <l n="930">Ammirando persegue; e dir qual arse</l>
     <l n="931">De' volumi infelici, o andò macchiato</l>
     <l n="932">D'infame nota; e quale asilo appresti</l>
     <l n="933">Filosofia al morbido Aristippo</l>
     <l n="934">Del secol nostro, e qual ne appresti al novo</l>
     <l n="935">Diogene dell'auro sprezzatore</l>
     <l n="936">E della opinione de' mortali.</l>
     <l n="937">Lor famosi volumi, o a te discesi</l>
     <l n="938">Per calle obliquo e compri a gran tesoro,</l>
     <l n="939">O da cortese man prestati, fièno</l>
     <l n="940">Lungo ornamento a lo tuo speglio innante.</l>
     <l n="941">Poi che brevi gli avrai scorsi momenti</l>
     <l n="942">Ornandoti o a la man garrendo indotta</l>
     <l n="943">Del parrucchier; poi che t'avran più notti</l>
     <l n="944">Conciliato il facil sonno, al fine</l>
     <l n="945">Anco a lo speglio passeran di lei,</l>
     <l n="946">Che comuni ha con te studj e licèo,</l>
     <l n="947">Ove togato in cattedra elegante</l>
     <l n="948">Siede interprete Amore. Or fia la mensa</l>
     <l n="949">Il favorevol loco, onde al sol esca</l>
     <l n="950">De' brevi studj il glorioso frutto.</l>
     <l n="951">Chi por freni oserà d'inclita stirpe</l>
     <l n="952">All'animo a la mente? Il vulgo tema</l>
     <l n="953">Oltre natura: e quei cui dona il vulgo</l>
     <l n="954">Titol di saggio mediti romito</l>
     <l n="955">Il ver celato; e al fin cada adorando</l>
     <l n="956">La sacra nebbia che lo avvolge intorno.</l>
     <l n="957">Ma tu come sublime aquila vola</l>
     <l n="958">Dietro a i sofi novelli. Alto dia plauso</l>
     <l n="959">Tutta la mensa al tuo poggiare audace.</l>
     <l n="960">Te con lo sguardo e con l'orecchio beva</l>
     <l n="961">La dama da le tue labbra rapita:</l>
     <l n="962">Con cenno approvator vezzosa il capo</l>
     <l n="963">Pieghi sovente: e il calcolo e la massa</l>
     <l n="964">E la inversa ragion sonino ancora</l>
     <l n="965">Su la bocca amorosa. Or più non odia</l>
     <l n="966">De le scole il sermone Amor maestro:</l>
     <l n="967">E l'accademia e i portici passeggia</l>
     <l n="968">De' filosofi al fianco; e con la molle</l>
     <l n="969">Mano accarezza le cadenti barbe.</l>
     <l n="970">Ma guardati o signor guardati oh dio</l>
     <l n="971">Dal tossico mortal che fuora esala</l>
     <l n="972">Da i volumi famosi: e occulto poi</l>
     <l n="973">Sa per le luci penetrato all'alma</l>
     <l n="974">Gir serpendo ne' cori; e con fallace</l>
     <l n="975">Lusinghevole stil corromper tenta</l>
     <l n="976">Il generoso de le stirpi orgoglio,</l>
     <l n="977">Che ti scevra dal vulgo. Udrai da quelli</l>
     <l n="978">Che ciascun de' viventi all'altro è pari;</l>
     <l n="979">E caro a la natura e caro al cielo</l>
     <l n="980">È non manco di te colui che regge</l>
     <l n="981">I tuoi destrieri e quel ch'ara i tuoi campi;</l>
     <l n="982">E che la tua pietade o il tuo rispetto</l>
     <l n="983">Devrien fino a costor scender vilmente.</l>
     <l n="984">Folli sogni d'infermo! Intatti lascia</l>
     <l n="985">Così strani consigli: e solo attigni</l>
     <l n="986">Ciò che la dolce voluttà rinfranca,</l>
     <l n="987">Ciò che scioglie i desiri e ciò che nudre</l>
     <l n="988">La libertà magnanima. Tu questo</l>
     <l n="989">Reca solo a la mensa; e sol da questo</l>
     <l n="990">Plauso cerca ed onor: così dell'api</l>
     <l n="991">L'industrioso popolo ronzando</l>
     <l n="992">Gira di fiore in fior di prato in prato;</l>
     <l n="993">E i dissimili sughi raccogliendo</l>
     <l n="994">Tesoreggia nell'arnie: un giorno poi</l>
     <l n="995">Ne van colme le pàtere dorate</l>
     <l n="996">Sopra l'ara de' numi; e d'ogni lato</l>
     <l n="997">Ribocca la fragrante alma dolcezza.</l>
    </lg>
    <lg n="29">
     <l n="998">Or versa pur dall'odorato grembo</l>
     <l n="999">I tuoi doni o Pomona; e l'ampie colma</l>
     <l n="1000">Tazze che d'oro e di color diversi</l>
     <l n="1001">Fregia il Sassone industre. E tu da i greggi</l>
     <l n="1002">Rustica Pale coronata vieni</l>
     <l n="1003">Di melissa olezzante o di ginebro;</l>
     <l n="1004">E co' lavori tuoi di presso latte</l>
     <l n="1005">Declina vergognando a chi ti chiede;</l>
     <l n="1006">Ma deporli non osa. In su la mensa</l>
     <l n="1007">Porien deposti le celesti nari</l>
     <l n="1008">Pungere ahi troppo; e con ignobil senso</l>
     <l n="1009">Gli stomachi agitar: soli torreggino</l>
     <l n="1010">Sul ripiegato lino in varia forma</l>
     <l n="1011">I latti tuoi cui di serbato verno</l>
     <l n="1012">Assodarono i sali, e fecer atti</l>
     <l n="1013">A dilettar con subito rigore</l>
     <l n="1014">Di convitato cavalier le labbra.</l>
    </lg>
    <lg n="30">
     <l n="1015">Tu signor che farai poi che la dama</l>
     <l n="1016">Con la mano e col piè lieve puntando</l>
     <l n="1017">Move in giro i begli occhi; e altrui dà cenno</l>
     <l n="1018">Che di sorger è tempo? In piè d'un salto</l>
     <l n="1019">Balza primo di tutti; a lei soccorri,</l>
     <l n="1020">La seggiola rimovi, la man porgi,</l>
     <l n="1021">Guidala in altra stanza, e più non soffri</l>
     <l n="1022">Che lo stagnante de le dapi odore</l>
     <l n="1023">Il celabro le offenda. Ivi con gli altri</l>
     <l n="1024">Gratissimo vapor la invita, ond'empie</l>
     <l n="1025">L'aere il caffè, che preparato fuma</l>
     <l n="1026">In tavola minor, cui vela ed orna</l>
     <l n="1027">Indica tela. Ridolente gomma</l>
     <l n="1028">Quinci arde in tanto, e va lustrando e purga</l>
     <l n="1029">L'aere profano, e fuor caccia de' cibi</l>
     <l n="1030">Le volanti reliquie. Egri mortali,</l>
     <l n="1031">Che la miseria e la fidanza un giorno</l>
     <l n="1032">Sul meriggio guidàro a queste porte</l>
     <l n="1033">Tumultuosa ignuda atroce folla</l>
     <l n="1034">Di tronche membra e di squallide facce</l>
     <l n="1035">E di bare e di grucce, or via da lunge</l>
     <l n="1036">Vi confortate; e per le alzate nari</l>
     <l n="1037">Del divin prandio il nettare beete,</l>
     <l n="1038">Che favorevol aura a voi conduce:</l>
     <l n="1039">Ma non osate i limitari illustri</l>
     <l n="1040">Assediar, fastidioso offrendo</l>
     <l n="1041">Spettacolo di mali a i nostri eroi.</l>
    </lg>
    <lg n="31">
     <l n="1042">E a te nobil garzon la tazza in tanto</l>
     <l n="1043">Apprestar converrà, che i lenti sorsi</l>
     <l n="1044">Ministri poi de la tua bella a i labbri</l>
     <l n="1045">E memore avvertir s'ella più goda,</l>
     <l n="1046">O sobria o liberal temprar col dolce</l>
     <l n="1047">La bollente bevanda: o se più forse</l>
     <l n="1048">L'ami così come sorbir la gode</l>
     <l n="1049">Barbara sposa, allor che molle assisa</l>
     <l n="1050">Ne' broccati di Persia al suo signore</l>
     <l n="1051">Con le dita pieghevoli il selvoso</l>
     <l n="1052">Mento vezzeggia; e la svelata fronte</l>
     <l n="1053">Alzando il guarda; e quelli sguardi han possa</l>
     <l n="1054">Di far che a poco a poco di man cada</l>
     <l n="1055">Al suo signore la fumante canna.</l>
     <l n="1056">Mentre i labbri e la man v'occupa e scalda</l>
     <l n="1057">L'odoroso licor, sublimi cose</l>
     <l n="1058">Macchinerà tua infaticabil mente.</l>
     <l n="1059">Quale oggi coppia di corsier de' il carro</l>
     <l n="1060">Condur de la tua bella; o l'alte moli</l>
     <l n="1061">Che per le fredde piagge educa il Cimbro;</l>
     <l n="1062">O quei che abbeverò la Drava; o quelli</l>
     <l n="1063">Che a le vigili guardie un dì fuggìro</l>
     <l n="1064">De la stirpe Campana: oggi qual meglio</l>
     <l n="1065">Si convegna ornamento a i dorsi alteri;</l>
     <l n="1066">Se semplici e negletti, o se pomposi</l>
     <l n="1067">Di ricche nappe e variate stringhe</l>
     <l n="1068">Andran su l'alto collo i crin volando,</l>
     <l n="1069">E sotto a cuoi vermigli e ad auree fibbie</l>
     <l n="1070">Ondeggeranno li ritondi fianchi.</l>
     <l n="1071">Quale oggi cocchio trionfanti al corso</l>
     <l n="1072">Vi porterà; se quel cui l'oro copre</l>
     <l n="1073">Fulgido al sole; e de' vostr'alti aspetti</l>
     <l n="1074">Per cristallo settemplice concede</l>
     <l n="1075">Al popolo bearsi; o quel, che tutto</l>
     <l n="1076">Caliginoso e tristo e a la marmorea</l>
     <l n="1077">Tomba simìl che de' vostr'avi chiude</l>
     <l n="1078">I cadaveri eccelsi, ammette a pena</l>
     <l n="1079">Cupido sguardo altrui. Cotanta mole</l>
     <l n="1080">Di cose a un tempo sol nell'alto ingegno</l>
     <l n="1081">Tu verserai; poi col supremo auriga</l>
     <l n="1082">Arduo consiglio ne terrai; non senza</l>
     <l n="1083">Qualche lieve garrir con la tua dama.</l>
     <l n="1084">Servi l'auriga ogni tua legge: e in tanto</l>
     <l n="1085">Altra cura subentri. Or mira i prodi</l>
     <l n="1086">Compagni tuoi che, ministrato a pena</l>
     <l n="1087">Dolce conforto di vivande a i membri,</l>
     <l n="1088">Già scelto il campo, e già distinti in bande</l>
     <l n="1089">Preparansi giocando a fieri assalti.</l>
     <l n="1090">Così a queste, o signore, illustre inganno</l>
     <l n="1091">Ore lente si faccia. E s'altri ancora</l>
     <l n="1092">Vuole Amor che s'inganni; altronde pugni</l>
     <l n="1093">La turba convitata; e tu da un lato</l>
     <l n="1094">Sol con la dama tua quel gioco eleggi,</l>
     <l n="1095">Che due sol tanto a un tavoliere ammetta.</l>
    </lg>
    <lg n="32">
     <l n="1096">Già per ninfa gentil tacito ardea</l>
     <l n="1097">D'insoffribile ardor misero amante,</l>
     <l n="1098">Cui null'altra eloquenza usar con lei</l>
     <l n="1099">Fuor che quella de gli occhi era concesso:</l>
     <l n="1100">Poi che il rozzo marito ad Argo eguale</l>
     <l n="1101">Vigilava mai sempre; e quasi biscia</l>
     <l n="1102">Ora piegando or allungando il collo</l>
     <l n="1103">Ad ogni verbo con gli orecchi acuti</l>
     <l n="1104">Era presente. Oimè, come con cenni</l>
     <l n="1105">O con notate tavole giammai</l>
     <l n="1106">O con servi sedotti a la sua bella</l>
     <l n="1107">Chieder pace ed aita? Ogni d'Amore</l>
     <l n="1108">Stratagemma finissimo vincea</l>
     <l n="1109">La gelosia del rustico marito.</l>
     <l n="1110">Che più lice sperare? Al tempio ei viene</l>
     <l n="1111">Del nume accorto che le serpi annoda</l>
     <l n="1112">All'aurea verga, e il capo e le calcagna</l>
     <l n="1113">D'ali fornisce. A lui si prostra umìle;</l>
     <l n="1114">E in questi detti lagrimando il prega.</l>
     <l n="1115">“O propizio a gli amanti, o buon figliuolo</l>
     <l n="1116">De la candida Maia, o tu che d'Argo</l>
     <l n="1117">Deludesti i cent'occhi, e a lui rapisti</l>
     <l n="1118">La guardata giovenca, i preghi accogli</l>
     <l n="1119">D'un amante infelice; e a lui concedi</l>
     <l n="1120">Se non gli occhi ingannar, gli orecchi almeno</l>
     <l n="1121">D'importuno marito”. Ecco si scote</l>
     <l n="1122">Il divin simulacro, a lui s'inchina,</l>
     <l n="1123">Con la verga pacifica la fronte</l>
     <l n="1124">Gli percote tre volte: e il lieto amante</l>
     <l n="1125">Sente dettarsi ne la mente un gioco,</l>
     <l n="1126">Che i mariti assordisce. A lui diresti</l>
     <l n="1127">Che l'ali del suo piè concesse ancora</l>
     <l n="1128">Il supplicato dio, cotanto ei vola</l>
     <l n="1129">Velocissimamente a la sua donna.</l>
     <l n="1130">Là bipartita tavola prepara,</l>
     <l n="1131">Ov'èbano ed avorio intarsiati</l>
     <l n="1132">Regnan sul piano, e partono alternando</l>
     <l n="1133">In due volte sei case ambe le sponde.</l>
     <l n="1134">Quindici nere d'èbano rotelle</l>
     <l n="1135">E d'avorio bianchissimo altrettante</l>
     <l n="1136">Stan divise in due parti; e moto e norma</l>
     <l n="1137">Da duo dadi gittati attendon, pronte</l>
     <l n="1138">Gli spazj ad occupar, e quinci e quindi</l>
     <l n="1139">Pugnar contrarie. Oh cara a la fortuna</l>
     <l n="1140">Quella che corre innanzi all'altre; e seco</l>
     <l n="1141">Trae la compagna, onde il nemico assalto</l>
     <l n="1142">Forte sostenga! Oh giocator felice</l>
     <l n="1143">Chi pria l'estrema casa occupa; e l'altro</l>
     <l n="1144">De gli spazj a sè dati ordin riempie</l>
     <l n="1145">Con doppio segno! Ei trionfante allora</l>
     <l n="1146">Da la falange il suo rival combatte;</l>
     <l n="1147">E in proprio ben rivolge i colpi ostili.</l>
     <l n="1148">Al tavolier s'assidono ambidue</l>
     <l n="1149">L'amante cupidissimo e la ninfa.</l>
     <l n="1150">Quella una sponda ingombra e questi l'altra.</l>
     <l n="1151">Il marito col gomito s'appoggia</l>
     <l n="1152">All'un de' lati; ambo gli orecchi tende;</l>
     <l n="1153">E sotto al tavolier di quando in quando</l>
     <l n="1154">Guata con gli occhi. Or l'agitar de i dadi</l>
     <l n="1155">Entro a sonanti bòssoli comincia,</l>
     <l n="1156">Ora il picchiar de' bòssoli sul piano,</l>
     <l n="1157">Ora il vibrar lo sparpagliar l'urtare</l>
     <l n="1158">Il cozzar de i duo dadi, or de le mosse</l>
     <l n="1159">Rotelle il martellar. Torcesi e freme</l>
     <l n="1160">Sbalordito il geloso: a fuggir pensa,</l>
     <l n="1161">Ma rattienlo il sospetto. Il fragor cresce</l>
     <l n="1162">Il rombazzo il frastono il rovinio:</l>
     <l n="1163">Ei più regger non puote, in piedi balza,</l>
     <l n="1164">E con ambe le man tura gli orecchi.</l>
     <l n="1165">Tu vincesti o Mercurio. Il cauto amante</l>
     <l n="1166">Poco disse: e la bella intese assai.</l>
     <l n="1167">Tal ne la ferrea età, quando gli sposi</l>
     <l n="1168">Folle superstizion chiamava allarme</l>
     <l n="1169">Giocato fu. Ma poi che l'aureo venne</l>
     <l n="1170">Secol di novo; e che del prisco errore</l>
     <l n="1171">Si spogliàro i mariti, al sol diletto</l>
     <l n="1172">La dama e il cavalier volsero il gioco</l>
     <l n="1173">Che la necessità trovato avea.</l>
     <l n="1174">Fu superfluo il romor: di molle panno</l>
     <l n="1175">La tavola vestissi e de' patenti</l>
     <l n="1176">Bòssoli il sen: lo schiamazzio molesto</l>
     <l n="1177">Tal rintuzzossi: e durò al gioco il nome,</l>
     <l n="1178">Che ancor l'antico strepito dinota.</l>
    </lg>
   </lg>
  </body>
 </text>
</TEI>