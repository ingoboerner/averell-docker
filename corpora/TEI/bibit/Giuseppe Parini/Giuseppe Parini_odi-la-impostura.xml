<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA IMPOSTURA</title>
    <author>Giuseppe Parini</author>
   </titleStmt>
   <extent>
    <measure unit="stanza">16</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-impostura</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA IMPOSTURA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA IMPOSTURA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Venerabile Impostura</l>
     <l n="2">Io nel tempio almo a te sacro</l>
     <l n="3">Vo tenton per l'aria oscura;</l>
     <l n="4">E al tuo santo simulacro,</l>
     <l n="5">Cui gran folla urta di gente,</l>
     <l n="6">Già mi prostro umilemente.</l>
    </lg>
    <lg n="2">
     <l n="7">Tu de gli uomini maestra</l>
     <l n="8">Sola sei. Qualor tu detti</l>
     <l n="9">Ne la comoda palestra</l>
     <l n="10">I dolcissimi precetti,</l>
     <l n="11">Tu il discorso volgi amico</l>
     <l n="12">Al monarca ed al mendico.</l>
    </lg>
    <lg n="3">
     <l n="13">L'un per via piagato reggi;</l>
     <l n="14">E fai sì che in gridi strani</l>
     <l n="15">Sua miseria giganteggi;</l>
     <l n="16">Onde poi non culti pani</l>
     <l n="17">A lui frutti la semenza</l>
     <l n="18">De la flebile eloquenza.</l>
    </lg>
    <lg n="4">
     <l n="19">Tu dell'altro a lato al trono</l>
     <l n="20">Con la Iperbole ti posi:</l>
     <l n="21">E fra i turbini e fra il tuono</l>
     <l n="22">De' gran titoli fastosi</l>
     <l n="23">Le vergogne a lui celate</l>
     <l n="24">De la nuda umanitate.</l>
    </lg>
    <lg n="5">
     <l n="25">Già con Numa in sul Tarpèo</l>
     <l n="26">Desti al Tebro i riti santi,</l>
     <l n="27">Onde l'augure potèo</l>
     <l n="28">Co' suoi voli e co' suoi canti</l>
     <l n="29">Soggiogar le altere menti</l>
     <l n="30">Domatrici de le genti.</l>
    </lg>
    <lg n="6">
     <l n="31">Del Macedone a te piacque</l>
     <l n="32">Fare un dio, dinanzi a cui</l>
     <l n="33">Paventando l'orbe tacque:</l>
     <l n="34">E nell'Asia i doni tui</l>
     <l n="35">Fur che l'Arabo profeta</l>
     <l n="36">Sollevàro a sì gran meta.</l>
    </lg>
    <lg n="7">
     <l n="37">Ave dea. Tu come il sole</l>
     <l n="38">Giri e scaldi l'universo.</l>
     <l n="39">Te suo nume onora e cole</l>
     <l n="40">Oggi il popolo diverso:</l>
     <l n="41">E fortuna a te devota</l>
     <l n="42">Diede a volger la sua rota.</l>
    </lg>
    <lg n="8">
     <l n="43">I suoi dritti il merto cede</l>
     <l n="44">A la tua divinitade,</l>
     <l n="45">E virtù la sua mercede.</l>
     <l n="46">Or, se tanta potestade</l>
     <l n="47">Hai qua giù, col tuo favore</l>
     <l n="48">Che non fai pur me impostore?</l>
    </lg>
    <lg n="9">
     <l n="49">Mente pronta e ognor ferace</l>
     <l n="50">D'opportune utili fole</l>
     <l n="51">Have il tuo degno seguace:</l>
     <l n="52">Ha pieghevoli parole;</l>
     <l n="53">Ma tenace, e quasi monte</l>
     <l n="54">Incrollabile la fronte.</l>
    </lg>
    <lg n="10">
     <l n="55">Sopra tutto ei non oblìa</l>
     <l n="56">Che sì fermo il tuo colosso</l>
     <l n="57">Nel gran tempio non starìa,</l>
     <l n="58">Se qual base ognor col dosso</l>
     <l n="59">Non reggessegli il costante</l>
     <l n="60">Verosimile le piante.</l>
    </lg>
    <lg n="11">
     <l n="61">Con quest'arte Cluvieno,</l>
     <l n="62">Che al bel sesso ora è il più caro</l>
     <l n="63">Fra i seguaci di Galeno,</l>
     <l n="64">Si fa ricco e si fa chiaro;</l>
     <l n="65">Ed amar fa, tanto ei vale,</l>
     <l n="66">A le belle egre il lor male.</l>
    </lg>
    <lg n="12">
     <l n="67">Ma Cluvien dal mio destino</l>
     <l n="68">D'imitar non m'è concesso.</l>
     <l n="69">Dell'ipocrita Crispino</l>
     <l n="70">Vo' seguir l'orme da presso.</l>
     <l n="71">Tu mi guida o Dea cortese</l>
     <l n="72">Per lo incognito paese.</l>
    </lg>
    <lg n="13">
     <l n="73">Di tua man tu il collo alquanto</l>
     <l n="74">Sul manc'omero mi premi:</l>
     <l n="75">Tu una stilla ognor di pianto</l>
     <l n="76">Da mie luci aride spremi:</l>
     <l n="77">E mi faccia casto ombrello</l>
     <l n="78">Sopra il viso ampio cappello.</l>
    </lg>
    <lg n="14">
     <l n="79">Qual fia allor sì intatto giglio</l>
     <l n="80">Ch'io non macchj, e ch'io non sfrondi,</l>
     <l n="81">Dalle forche e dall'esiglio</l>
     <l n="82">Sempre salvo? A me fecondi</l>
     <l n="83">Di quant'oro fien gli strilli</l>
     <l n="84">De' clienti e de' pupilli!</l>
    </lg>
    <lg n="15">
     <l n="85">Ma qual arde amabil lume?</l>
     <l n="86">Ah, ti veggio ancor lontano</l>
     <l n="87">Verità mio solo nume,</l>
     <l n="88">Che m'accenni con la mano;</l>
     <l n="89">E m'inviti al latte schietto,</l>
     <l n="90">Ch'ognor bevvi al tuo bel petto.</l>
    </lg>
    <lg n="16">
     <l n="91">Deh perdona. Errai seguendo</l>
     <l n="92">Troppo il fervido pensiere.</l>
     <l n="93">I tuoi rai del mostro orrendo</l>
     <l n="94">Scopron or le zanne fiere.</l>
     <l n="95">Tu per sempre a lui mi togli;</l>
     <l n="96">E me nudo nuda accogli.</l>
    </lg>
   </lg>
  </body>
 </text>
</TEI>