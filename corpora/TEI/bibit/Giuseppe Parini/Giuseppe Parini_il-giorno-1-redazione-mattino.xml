<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il giorno (1 redazione) - Mattino</title>
    <author>Giuseppe Parini</author>
   </titleStmt>
   <extent>
    <measure unit="stanza">58</measure>
    <measure unit="line">1083</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_il-giorno-1-redazione-mattino</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il giorno (1 redazione) - Mattino</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il giorno (1 redazione) - Mattino</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Giovin Signore, o a te scenda per lungo</l>
     <l n="2">Di magnanimi lombi ordine il sangue</l>
     <l n="3">Purissimo celeste, o in te del sangue</l>
     <l n="4">Emendino il difetto i compri onori</l>
     <l n="5">E le adunate in terra o in mar ricchezze</l>
     <l n="6">Dal genitor frugale in pochi lustri,</l>
     <l n="7">Me Precettor d'amabil Rito ascolta.</l>
    </lg>
    <lg n="2">
     <l n="8">Come ingannar questi nojosi e lenti</l>
     <l n="9">Giorni di vita, cui sì lungo tedio</l>
     <l n="10">E fastidio insoffribile accompagna</l>
     <l n="11">Or io t'insegnerò. Quali al Mattino,</l>
     <l n="12">Quai dopo il Mezzodì, quali la Sera</l>
     <l n="13">Esser debban tue cure apprenderai,</l>
     <l n="14">Se in mezzo agli ozj tuoi ozio ti resta</l>
     <l n="15">Pur di tender gli orecchi a' versi miei.</l>
    </lg>
    <lg n="3">
     <l n="16">Già l'are a Vener sacre e al giocatore</l>
     <l n="17">Mercurio ne le Gallie e in Albione</l>
     <l n="18">Devotamente hai visitate, e porti</l>
     <l n="19">Pur anco i segni del tuo zelo impressi:</l>
     <l n="20">Ora è tempo di posa. In vano Marte</l>
     <l n="21">A sè t'invita; che ben folle è quegli</l>
     <l n="22">Che a rischio de la vita onor si merca,</l>
     <l n="23">E tu naturalmente il sangue aborri.</l>
     <l n="24">Nè i mesti de la Dea Pallade studj</l>
     <l n="25">Ti son meno odiosi: avverso ad essi</l>
     <l n="26">Ti feron troppo i queruli ricinti</l>
     <l n="27">Ove l'arti migliori, e le scienze</l>
     <l n="28">Cangiate in mostri, e in vane orride larve,</l>
     <l n="29">Fan le capaci volte echeggiar sempre</l>
     <l n="30">Di giovanili strida. Or primamente</l>
     <l n="31">Odi quali il Mattino a te soavi</l>
     <l n="32">Cure debba guidar con facil mano.</l>
    </lg>
    <lg n="4">
     <l n="33">Sorge il Mattino in compagnìa dell'Alba</l>
     <l n="34">Innanzi al Sol che di poi grande appare</l>
     <l n="35">Su l'estremo orizzonte a render lieti</l>
     <l n="36">Gli animali e le piante e i campi e l'onde.</l>
     <l n="37">Allora il buon villan sorge dal caro</l>
     <l n="38">Letto cui la fedel sposa, e i minori</l>
     <l n="39">Suoi figlioletti intepidìr la notte;</l>
     <l n="40">Poi sul collo recando i sacri arnesi</l>
     <l n="41">Che prima ritrovàr Cerere, e Pale,</l>
     <l n="42">Va col bue lento innanzi al campo, e scuote</l>
     <l n="43">Lungo il piccol sentier da' curvi rami</l>
     <l n="44">Il rugiadoso umor che, quasi gemma,</l>
     <l n="45">I nascenti del Sol raggi rifrange.</l>
     <l n="46">Allora sorge il Fabbro, e la sonante</l>
     <l n="47">Officina riapre, e all'opre torna</l>
     <l n="48">L'altro dì non perfette, o se di chiave</l>
     <l n="49">Ardua e ferrati ingegni all'inquieto</l>
     <l n="50">Ricco l'arche assecura, o se d'argento</l>
     <l n="51">E d'oro incider vuol giojelli e vasi</l>
     <l n="52">Per ornamento a nuove spose o a mense.</l>
    </lg>
    <lg n="5">
     <l n="53">Ma che? tu inorridisci, e mostri in capo,</l>
     <l n="54">Qual istrice pungente, irti i capegli</l>
     <l n="55">Al suon di mie parole? Ah non è questo,</l>
     <l n="56">Signore, il tuo mattin. Tu col cadente</l>
     <l n="57">Sol non sedesti a parca mensa, e al lume</l>
     <l n="58">Dell'incerto crepuscolo non gisti</l>
     <l n="59">Ieri a corcarti in male agiate piume,</l>
     <l n="60">Come dannato è a far l'umile vulgo.</l>
    </lg>
    <lg n="6">
     <l n="61">A voi celeste prole, a voi concilio</l>
     <l n="62">Di Semidei terreni altro concesse</l>
     <l n="63">Giove benigno: e con altr'arti e leggi</l>
     <l n="64">Per novo calle a me convien guidarvi.</l>
    </lg>
    <lg n="7">
     <l n="65">Tu tra le veglie, e le canore scene,</l>
     <l n="66">E il patetico gioco oltre più assai</l>
     <l n="67">Producesti la notte; e stanco alfine</l>
     <l n="68">In aureo cocchio, col fragor di calde</l>
     <l n="69">Precipitose rote, e il calpestìo</l>
     <l n="70">Di volanti corsier, lunge agitasti</l>
     <l n="71">Il queto aere notturno, e le tenèbre</l>
     <l n="72">Con fiaccole superbe intorno apristi,</l>
     <l n="73">Siccome allor che il Siculo terreno</l>
     <l n="74">Dall'uno all'altro mar rimbombar feo</l>
     <l n="75">Pluto col carro a cui splendeano innanzi</l>
     <l n="76">Le tede de le Furie anguicrinite.</l>
    </lg>
    <lg n="8">
     <l n="77">Così tornasti a la magion; ma quivi</l>
     <l n="78">A novi studj ti attendea la mensa</l>
     <l n="79">Cui ricoprien pruriginosi cibi</l>
     <l n="80">E licor lieti di Francesi colli,</l>
     <l n="81">O d'Ispani, o di Toschi, o l'Ongarese</l>
     <l n="82">Bottiglia a cui di verde edera Bacco</l>
     <l n="83">Concedette corona; e disse: siedi</l>
     <l n="84">De le mense reina. Alfine il Sonno</l>
     <l n="85">Ti sprimacciò le morbide coltrici</l>
     <l n="86">Di propria mano, ove, te accolto, il fido</l>
     <l n="87">Servo calò le seriche cortine:</l>
     <l n="88">E a te soavemente i lumi chiuse</l>
     <l n="89">Il gallo che li suole aprire altrui.</l>
    </lg>
    <lg n="9">
     <l n="90">Dritto è perciò, che a te gli stanchi sensi</l>
     <l n="91">Non sciolga da' papaveri tenaci</l>
     <l n="92">Mòrfeo prima, che già grande il giorno</l>
     <l n="93">Tenti di penetrar fra gli spiragli</l>
     <l n="94">De le dorate imposte, e la parete</l>
     <l n="95">Pingano a stento in alcun lato i raggi</l>
     <l n="96">Del Sol ch'eccelso a te pende sul capo.</l>
     <l n="97">Or qui principio le leggiadre cure</l>
     <l n="98">Denno aver del tuo giorno; e quinci io debbo</l>
     <l n="99">Sciorre il mio legno, e co' precetti miei</l>
     <l n="100">Te ad alte imprese ammaestrar cantando.</l>
    </lg>
    <lg n="10">
     <l n="101">Già i valetti gentili udìr lo squillo</l>
     <l n="102">Del vicino metal cui da lontano</l>
     <l n="103">Scosse tua man col propagato moto;</l>
     <l n="104">E accorser pronti a spalancar gli opposti</l>
     <l n="105">Schermi a la luce, e rigidi osservàro,</l>
     <l n="106">Che con tua pena non osasse Febo</l>
     <l n="107">Entrar diretto a saettarti i lumi.</l>
     <l n="108">Ergiti or tu alcun poco, e sì ti appoggia</l>
     <l n="109">Alli origlieri i quai lenti gradando</l>
     <l n="110">All'omero ti fan molle sostegno.</l>
     <l n="111">Poi coll'indice destro, lieve lieve</l>
     <l n="112">Sopra gli occhi scorrendo, indi dilegua</l>
     <l n="113">Quel che riman de la Cimmeria nebbia;</l>
     <l n="114">E de' labbri formando un picciol arco,</l>
     <l n="115">Dolce a vedersi, tacito sbadiglia.</l>
     <l n="116">O, se te in sì gentile atto mirasse</l>
     <l n="117">Il duro Capitan qualor tra l'armi,</l>
     <l n="118">Sgangherando le labbra, innalza un grido</l>
     <l n="119">Lacerator di ben costrutti orecchi,</l>
     <l n="120">Onde a le squadre varj moti impone;</l>
     <l n="121">Se te mirasse allor, certo vergogna</l>
     <l n="122">Avria di sè più che Minerva il giorno</l>
     <l n="123">Che, di flauto sonando, al fonte scorse</l>
     <l n="124">Il turpe aspetto de le guance enfiate.</l>
    </lg>
    <lg n="11">
     <l n="125">Ma già il ben pettinato entrar di novo</l>
     <l n="126">Tuo damigello i' veggo; egli a te chiede</l>
     <l n="127">Quale oggi più de le bevande usate</l>
     <l n="128">Sorbir ti piaccia in preziosa tazza:</l>
     <l n="129">Indiche merci son tazze e bevande;</l>
     <l n="130">Scegli qual più desii. S'oggi ti giova</l>
     <l n="131">Porger dolci allo stomaco fomenti,</l>
     <l n="132">Sì che con legge il natural calore</l>
     <l n="133">V'arda temprato, e al digerir ti vaglia,</l>
     <l n="134">Scegli 'l brun cioccolatte, onde tributo</l>
     <l n="135">Ti dà il Guatimalese e il Caribbèo</l>
     <l n="136">C'ha di barbare penne avvolto il crine:</l>
     <l n="137">Ma se nojosa ipocondrìa t'opprime,</l>
     <l n="138">O troppo intorno a le vezzose membra</l>
     <l n="139">Adipe cresce, de' tuoi labbri onora</l>
     <l n="140">La nettarea bevanda ove abbronzato</l>
     <l n="141">Fuma, ed arde il legume a te d'Aleppo</l>
     <l n="142">Giunto, e da Moca che di mille navi</l>
     <l n="143">Popolata mai sempre insuperbisce.</l>
    </lg>
    <lg n="12">
     <l n="144">Certo fu d'uopo, che dal prisco seggio</l>
     <l n="145">Uscisse un Regno, e con ardite vele</l>
     <l n="146">Fra straniere procelle e novi mostri</l>
     <l n="147">E teme e rischi ed inumane fami</l>
     <l n="148">Superasse i confin, per lunga etade</l>
     <l n="149">Inviolati ancora: e ben fu dritto</l>
     <l n="150">Se Cortes, e Pizzarro umano sangue</l>
     <l n="151">Non istimàr quel ch'oltre l'Oceàno</l>
     <l n="152">Scorrea le umane membra, onde tonando</l>
     <l n="153">E fulminando, alfin spietatamente</l>
     <l n="154">Balzaron giù da' loro aviti troni</l>
     <l n="155">Re Messicani e generosi Incassi,</l>
     <l n="156">Poichè nuove così venner delizie,</l>
     <l n="157">O gemma degli eroi, al tuo palato.</l>
    </lg>
    <lg n="13">
     <l n="158">Cessi 'l Cielo però, che in quel momento</l>
     <l n="159">Che la scelta bevanda a sorbir prendi,</l>
     <l n="160">Servo indiscreto a te improvviso annunzj</l>
     <l n="161">Il villano sartor che, non ben pago</l>
     <l n="162">D'aver teco diviso i ricchi drappi,</l>
     <l n="163">Oso sia ancor con pòlizza infinita</l>
     <l n="164">A te chieder mercede: ahimè, che fatto</l>
     <l n="165">Quel salutar licore agro e indigesto</l>
     <l n="166">Tra le viscere tue, te allor farebbe</l>
     <l n="167">E in casa e fuori e nel teatro e al corso</l>
     <l n="168">Ruttar plebejamente il giorno intero!</l>
    </lg>
    <lg n="14">
     <l n="169">Ma non attenda già ch'altri lo annunzj</l>
     <l n="170">Gradito ognor, benchè improvviso, il dolce</l>
     <l n="171">Mastro che i piedi tuoi come a lui pare</l>
     <l n="172">Guida, e corregge. Egli all'entrar si fermi</l>
     <l n="173">Ritto sul limitare, indi elevando</l>
     <l n="174">Ambe le spalle, qual testudo il collo</l>
     <l n="175">Contragga alquanto; e ad un medesmo tempo</l>
     <l n="176">Inchini 'l mento, e con l'estrema falda</l>
     <l n="177">Del piumato cappello il labbro tocchi.</l>
    </lg>
    <lg n="15">
     <l n="178">Non meno di costui facile al letto</l>
     <l n="179">Del mio Signor t'accosta, o tu che addestri</l>
     <l n="180">A modular con la flessibil voce</l>
     <l n="181">Teneri canti, e tu che mostri altrui</l>
     <l n="182">Come vibrar con maestrevol arco</l>
     <l n="183">Sul cavo legno armoniose fila.</l>
    </lg>
    <lg n="16">
     <l n="184">Nè la squisita a terminar corona</l>
     <l n="185">D'intorno al letto tuo manchi, o Signore,</l>
     <l n="186">Il Precettor del tenero idioma</l>
     <l n="187">Che da la Senna de le Grazie madre</l>
     <l n="188">Or ora a sparger di celeste ambrosia</l>
     <l n="189">Venne all'Italia nauseata i labbri.</l>
     <l n="190">All'apparir di lui l'itale voci</l>
     <l n="191">Tronche cedano il campo al lor tiranno;</l>
     <l n="192">E a la nova ineffabile armonìa</l>
     <l n="193">De' soprumani accenti, odio ti nasca</l>
     <l n="194">Più grande in sen contro alle impure labbra</l>
     <l n="195">Ch'osan macchiarsi ancor di quel sermone</l>
     <l n="196">Onde in Valchiusa fu lodata e pianta</l>
     <l n="197">Già la bella Francese, et onde i campi</l>
     <l n="198">All'orecchio dei Re cantati furo</l>
     <l n="199">Lungo il fonte gentil de le bell'acque.</l>
     <l n="200">Misere labbra che temprar non sanno</l>
     <l n="201">Con le Galliche grazie il sermon nostro,</l>
     <l n="202">Sì che men aspro a' dilicati spirti,</l>
     <l n="203">E men barbaro suon fieda gli orecchi!</l>
    </lg>
    <lg n="17">
     <l n="204">Or te questa, o Signor, leggiadra schiera</l>
     <l n="205">Trattenga al novo giorno; e di tue voglie</l>
     <l n="206">Irresolute ancora or l'uno, or l'altro</l>
     <l n="207">Con piacevoli detti il vano occùpi,</l>
     <l n="208">Mentre tu chiedi lor tra i lenti sorsi</l>
     <l n="209">Dell'ardente bevanda a qual cantore</l>
     <l n="210">Nel vicin verno si darà la palma</l>
     <l n="211">Sopra le scene; e s'egli è il ver, che rieda</l>
     <l n="212">L'astuta Frine che ben cento folli</l>
     <l n="213">Milordi rimandò nudi al Tamigi;</l>
     <l n="214">O se il brillante danzator Narcisso</l>
     <l n="215">Tornerà pure ad agghiacciare i petti</l>
     <l n="216">De' palpitanti Italici mariti.</l>
    </lg>
    <lg n="18">
     <l n="217">Poichè così gran pezzo a' primi albori</l>
     <l n="218">Del tuo mattin teco scherzato fia</l>
     <l n="219">Non senz'aver licenziato prima</l>
     <l n="220">L'ipocrita pudore, e quella schifa,</l>
     <l n="221">Cui le accigliate gelide matrone</l>
     <l n="222">Chiaman modestia, alfine o a lor talento,</l>
     <l n="223">O da te congedati escan costoro.</l>
     <l n="224">Doman si potrà poscia, o forse l'altro</l>
     <l n="225">Giorno a' precetti lor porgere orecchio,</l>
     <l n="226">Se meno ch'oggi a te cure dintorno</l>
     <l n="227">Porranno assedio. A voi divina schiatta,</l>
     <l n="228">Vie più che a noi mortali il ciel concesse</l>
     <l n="229">Domabile midollo entro al cerèbro,</l>
     <l n="230">Sì che breve lavor basta a stamparvi</l>
     <l n="231">Novelle idee. In oltre a voi fu dato</l>
     <l n="232">Tal de' sensi e de' nervi e degli spirti</l>
     <l n="233">Moto e struttura, che ad un tempo mille</l>
     <l n="234">Penetrar puote, e concepir vostr'alma</l>
     <l n="235">Cose diverse, e non però turbarle</l>
     <l n="236">O confonder giammai, ma scevre e chiare</l>
     <l n="237">Ne' loro alberghi ricovrarle in mente.</l>
    </lg>
    <lg n="19">
     <l n="238">Il vulgo intanto a cui non dessi il velo</l>
     <l n="239">Aprir de' venerabili misterj,</l>
     <l n="240">Fie pago assai, poi che vedrà sovente</l>
     <l n="241">Ire e tornar dal tuo palagio i primi</l>
     <l n="242">D'arte maestri, e con aperte fauci</l>
     <l n="243">Stupefatto berà le tue sentenze.</l>
    </lg>
    <lg n="20">
     <l n="244">Ma già vegg'io, che le oziose lane</l>
     <l n="245">Soffrir non puoi più lungamente, e in vano</l>
     <l n="246">Te l'ignavo tepor lusinga e molce,</l>
     <l n="247">Però che or te più gloriosi affanni</l>
     <l n="248">Aspettan l'ore a trapassar del giorno.</l>
    </lg>
    <lg n="21">
     <l n="249">Su dunque o voi del primo ordine servi</l>
     <l n="250">Che degli alti Signor ministri al fianco</l>
     <l n="251">Siete incontaminati, or dunque voi</l>
     <l n="252">Al mio divino Achille, al mio Rinaldo</l>
     <l n="253">L'armi apprestate. Ed ecco in un baleno</l>
     <l n="254">I tuoi valetti a' cenni tuoi star pronti.</l>
     <l n="255">Già ferve il gran lavoro. Altri ti veste</l>
     <l n="256">La serica zimarra ove disegno</l>
     <l n="257">Diramasi Chinese; altri, se il chiede</l>
     <l n="258">Più la stagione, a te le membra copre</l>
     <l n="259">Di stese infino al piè tiepide pelli.</l>
     <l n="260">Questi al fianco ti adatta il bianco lino</l>
     <l n="261">Che sciorinato poi cada, e difenda</l>
     <l n="262">I calzonetti; e quei, d'alto curvando</l>
     <l n="263">Il cristallino rostro, in su le mani</l>
     <l n="264">Ti versa acque odorate, e da le mani</l>
     <l n="265">In limpido bacin sotto le accoglie.</l>
     <l n="266">Quale il sapon del redivivo muschio</l>
     <l n="267">Olezzante all'intorno; e qual ti porge</l>
     <l n="268">Il macinato di quell'arbor frutto,</l>
     <l n="269">Che a Ròdope fu già vaga donzella,</l>
     <l n="270">E chiama in van sotto mutate spoglie</l>
     <l n="271">Demofoonte ancor Demofoonte.</l>
     <l n="272">L'un di soavi essenze intrisa spugna</l>
     <l n="273">Onde tergere i denti, e l'altro appresta</l>
     <l n="274">Ad imbianchir le guance util licore.</l>
    </lg>
    <lg n="22">
     <l n="275">Assai pensasti a te medesmo; or volgi</l>
     <l n="276">Le tue cure per poco ad altro obbietto</l>
     <l n="277">Non indegno di te. Sai che compagna</l>
     <l n="278">Con cui divider possa il lungo peso</l>
     <l n="279">Di quest'inerte vita il ciel destìna</l>
     <l n="280">Al giovane Signore. Impallidisci?</l>
     <l n="281">No non parlo di nozze: antiquo e vieto</l>
     <l n="282">Dottor sarei se così folle io dessi</l>
     <l n="283">A te consiglio. Di tant'alte doti</l>
     <l n="284">Tu non orni così lo spirto, e i membri,</l>
     <l n="285">Perchè in mezzo a la tua nobil carriera</l>
     <l n="286">Sospender debbi 'l corso, e fuora uscendo</l>
     <l n="287">Di cotesto a ragion detto Bel Mondo,</l>
     <l n="288">In tra i severi di famiglia padri</l>
     <l n="289">Relegato ti giacci, a un nodo avvinto</l>
     <l n="290">Di giorno in giorno più penoso, e fatto</l>
     <l n="291">Stallone ignobil de la razza umana.</l>
    </lg>
    <lg n="23">
     <l n="292">D'altra parte il Marito ahi quanto spiace,</l>
     <l n="293">E lo stomaco move ai dilicati</l>
     <l n="294">Del vostr'Orbe leggiadro abitatori</l>
     <l n="295">Qualor de' semplicetti avoli nostri</l>
     <l n="296">Portar osa in ridicolo trionfo</l>
     <l n="297">La rimbambita Fè, la Pudicizia</l>
     <l n="298">Severi nomi! E qual non suole a forza</l>
     <l n="299">In que' melati seni eccitar bile</l>
     <l n="300">Quando i calcoli vili del castaldo</l>
     <l n="301">Le vendemmie, i ricolti, i pedagoghi</l>
     <l n="302">Di que' sì dolci suoi bambini altrui,</l>
     <l n="303">Gongolando, ricorda; e non vergogna</l>
     <l n="304">Di mischiar cotai fole a peregrini</l>
     <l n="305">Subbietti, a nuove del dir forme, a sciolti</l>
     <l n="306">Da volgar fren concetti onde s'avviva</l>
     <l n="307">Da' begli spirti il vostro amabil Globo.</l>
     <l n="308">Pera dunque chi a te nozze consiglia.</l>
     <l n="309">Ma non però senza compagna andrai</l>
     <l n="310">Che sia giovane dama, ed altrui sposa;</l>
     <l n="311">Poichè sì vuole inviolabil rito</l>
     <l n="312">Del Bel Mondo onde tu se' cittadino.</l>
    </lg>
    <lg n="24">
     <l n="313">Tempo già fu, che il pargoletto Amore</l>
     <l n="314">Dato era in guardia al suo fratello Imene;</l>
     <l n="315">Poichè la madre lor temea, che il cieco</l>
     <l n="316">Incauto Nume perigliando gisse</l>
     <l n="317">Misero e solo per oblique vie,</l>
     <l n="318">E che bersaglio agl'indiscreti colpi</l>
     <l n="319">Di senza guida, e senza freno arciero,</l>
     <l n="320">Troppo immaturo al fin corresse il seme</l>
     <l n="321">Uman ch'è nato a dominar la terra.</l>
     <l n="322">Perciò la prole mal secura all'altra</l>
     <l n="323">In cura dato avea, sì lor dicendo:</l>
     <l n="324">“Ite o figli del par; tu più possente</l>
     <l n="325">Il dardo scocca, e tu più cauto il guida</l>
     <l n="326">A certa meta”. Così ognor compagna</l>
     <l n="327">Iva la dolce coppia, e in un sol regno,</l>
     <l n="328">E d'un nodo comun l'alme stringea.</l>
     <l n="329">Allora fu che il Sol mai sempre uniti</l>
     <l n="330">Vedea un pastore, ed una pastorella</l>
     <l n="331">Starsi al prato, a la selva, al colle, al fonte;</l>
     <l n="332">E la Suora di lui vedeali poi</l>
     <l n="333">Uniti ancor nel talamo beato</l>
     <l n="334">Ch'ambo gli amici Numi a piene mani</l>
     <l n="335">Gareggiando spargean di gigli e rose.</l>
     <l n="336">Ma che non puote anco in divino petto,</l>
     <l n="337">Se mai s'accende ambizion di regno?</l>
     <l n="338">Crebber l'ali ad Amore a poco a poco,</l>
     <l n="339">E la forza con esse; ed è la forza</l>
     <l n="340">Unica e sola del regnar maestra.</l>
     <l n="341">Perciò a poc'aere prima, indi più ardito</l>
     <l n="342">A vie maggior fidossi, e fiero alfine</l>
     <l n="343">Entrò nell'alto, e il grande arco crollando,</l>
     <l n="344">E il capo, risonar fece a quel moto</l>
     <l n="345">Il duro acciar che la faretra a tergo</l>
     <l n="346">Gli empie, e gridò: solo regnar vogl'io.</l>
     <l n="347">Disse, e volto a la madre “Amore adunque</l>
     <l n="348">Il più possente in fra gli dei, il primo</l>
     <l n="349">Di Citerea figliuol ricever leggi,</l>
     <l n="350">E dal minor german ricever leggi</l>
     <l n="351">Vile alunno, anzi servo? Or dunque Amore</l>
     <l n="352">Non oserà fuor ch'una unica volta</l>
     <l n="353">Ferire un'alma come questo schifo</l>
     <l n="354">Da me vorrebbe? E non potrò giammai</l>
     <l n="355">Dappoi ch'io strinsi un laccio, anco slegarlo</l>
     <l n="356">A mio talento, e qualor parmi un altro</l>
     <l n="357">Stringerne ancora? E lascerò pur ch'egli</l>
     <l n="358">Di suoi unguenti impeci a me i miei dardi</l>
     <l n="359">Perchè men velenosi e men crudeli</l>
     <l n="360">Scendano ai petti? Or via perchè non togli</l>
     <l n="361">A me da le mie man quest'arco, e queste</l>
     <l n="362">Armi da le mie spalle, e ignudo lasci</l>
     <l n="363">Quasi rifiuto de gli Dei Cupido?</l>
     <l n="364">O il bel viver che fia qualor tu solo</l>
     <l n="365">Regni in mio loco! O il bel vederti, lasso!</l>
     <l n="366">Studiarti a torre da le languid'alme</l>
     <l n="367">La stanchezza e 'l fastidio, e spander gelo</l>
     <l n="368">Di foco in vece! Or genitrice intendi,</l>
     <l n="369">Vaglio, e vo' regnar solo. A tuo piacere</l>
     <l n="370">Tra noi parti l'impero, ond'io con teco</l>
     <l n="371">Abbia omai pace, e in compagnìa d'Imene</l>
     <l n="372">Me non trovin mai più le umane genti”.</l>
     <l n="373">Qui tacque Amore, e minaccioso in atto,</l>
     <l n="374">Parve all'Idalia Dea chieder risposta.</l>
     <l n="375">Ella tenta placarlo, e pianti e preghi</l>
     <l n="376">Sparge ma in vano; onde a' due figli volta</l>
     <l n="377">Con questo dir pose al contender fine.</l>
     <l n="378">“Poichè nulla tra voi pace esser puote,</l>
     <l n="379">Si dividano i regni. E perchè l'uno</l>
     <l n="380">Sia dall'altro germano ognor disgiunto,</l>
     <l n="381">Sieno tra voi diversi, e 'l tempo, e l'opra.</l>
     <l n="382">Tu che di strali altero a fren non cedi</l>
     <l n="383">L'alme ferisci, e tutto il giorno impera:</l>
     <l n="384">E tu che di fior placidi hai corona</l>
     <l n="385">Le salme accoppia, e coll'ardente face</l>
     <l n="386">Regna la notte”. Ora di qui, Signore,</l>
     <l n="387">Venne il rito gentil che a' freddi sposi</l>
     <l n="388">Le tenebre concede, e de le spose</l>
     <l n="389">Le caste membra: e a voi beata gente</l>
     <l n="390">Di più nobile mondo il cor di queste,</l>
     <l n="391">E il dominio del dì, largo destìna.</l>
     <l n="392">Fors'anco un dì più liberal confine</l>
     <l n="393">Vostri diritti avran, se Amor più forte</l>
     <l n="394">Qualche provincia al suo germano usurpa:</l>
     <l n="395">Così giova sperar. Tu volgi intanto</l>
     <l n="396">A' miei versi l'orecchio, et odi or quale</l>
     <l n="397">Cura al mattin tu debbi aver di lei</l>
     <l n="398">Che spontanea o pregata, a te donossi</l>
     <l n="399">Per tua Dama quel dì lieto che a fida</l>
     <l n="400">Carta, non senza testimonj furo</l>
     <l n="401">A vicenda commessi i patti santi,</l>
     <l n="402">E le condizion del caro nodo.</l>
    </lg>
    <lg n="25">
     <l n="403">Già la Dama gentil de' cui be' lacci</l>
     <l n="404">Godi avvinto sembrar le chiare luci</l>
     <l n="405">Col novo giorno aperse; e suo primiero</l>
     <l n="406">Pensier fu dove teco abbia piuttosto</l>
     <l n="407">A vegliar questa sera, e consultonne</l>
     <l n="408">Contegnosa lo sposo il qual pur dianzi</l>
     <l n="409">Fu la mano a baciarle in stanza ammesso.</l>
    </lg>
    <lg n="26">
     <l n="410">Or dunque è tempo che il più fido servo</l>
     <l n="411">E il più accorto tra i tuoi mandi al palagio</l>
     <l n="412">Di lei chiedendo se tranquilli sonni</l>
     <l n="413">Dormìo la notte, e se d'imagin liete</l>
     <l n="414">Le fu Mòrfeo cortese. È ver che ieri</l>
     <l n="415">Sera tu l'ammirasti in viso tinta</l>
     <l n="416">Di freschissime rose; e più che mai</l>
     <l n="417">Vivace e lieta uscìo teco del cocchio,</l>
     <l n="418">E la vigile tua mano per vezzo</l>
     <l n="419">Ricusò sorridendo allor che l'ampie</l>
     <l n="420">Scale salì del maritale albergo:</l>
     <l n="421">Ma ciò non basti ad acquetarti, e mai</l>
     <l n="422">Non obliar sì giusti ufici. Ahi quanti</l>
     <l n="423">Genj malvagi tra 'l notturno orrore</l>
     <l n="424">Godono uscire ed empier di perigli</l>
     <l n="425">La placida quiete de' mortali!</l>
    </lg>
    <lg n="27">
     <l n="426">Potria, tolgalo il cielo, il picciol cane</l>
     <l n="427">Con latrati improvvisi i cari sogni</l>
     <l n="428">Troncare a la tua Dama, ond'ella, scossa</l>
     <l n="429">Da sùbito capriccio, a rannicchiarsi</l>
     <l n="430">Astretta fosse, di sudor gelato</l>
     <l n="431">E la fronte bagnando, e il guancial molle.</l>
     <l n="432">Anco potria colui che, sì de' tristi</l>
     <l n="433">Come de' lieti sogni è genitore,</l>
     <l n="434">Crearle in mente di diverse idee</l>
     <l n="435">In un congiunte orribile chimera,</l>
     <l n="436">Onde agitata in ansioso affanno</l>
     <l n="437">Gridar tentasse, e non però potesse</l>
     <l n="438">Aprire ai gridi tra le fauci il varco.</l>
     <l n="439">Sovente ancor ne la trascorsa sera</l>
     <l n="440">La perduta tra 'l gioco aurea moneta</l>
     <l n="441">Non men che al Cavalier, suole a la Dama</l>
     <l n="442">Lunga vigilia cagionar: talora</l>
     <l n="443">Nobile invidia de la bella amica</l>
     <l n="444">Vagheggiata da molti, e talor breve</l>
     <l n="445">Gelosia n'è cagione. A questo aggiugni</l>
     <l n="446">Gl'importuni mariti i quali in mente</l>
     <l n="447">Ravvolgendosi ancor le viete usanze,</l>
     <l n="448">Poi che cessero ad altri il giorno, quasi</l>
     <l n="449">Abbian fatto gran cosa, aman d'Imene</l>
     <l n="450">Con superstizion serbare i dritti,</l>
     <l n="451">E dell'ombre notturne esser tiranni,</l>
     <l n="452">Non senz'affanno de le caste spose</l>
     <l n="453">Ch'indi preveggon tra poc'anni il fiore</l>
     <l n="454">De la fresca beltade a sè rapirsi.</l>
    </lg>
    <lg n="28">
     <l n="455">Or dunque ammaestrato a quali e quanti</l>
     <l n="456">Miseri casi espor soglia il notturno</l>
     <l n="457">Orror le Dame, tu non esser lento,</l>
     <l n="458">Signore, a chieder de la tua novelle.</l>
    </lg>
    <lg n="29">
     <l n="459">Mentre che il fido messaggier si attende,</l>
     <l n="460">Magnanimo Signor, tu non starai</l>
     <l n="461">Ozioso però. Nel dolce campo</l>
     <l n="462">Pur in questo momento il buon Cultore</l>
     <l n="463">Suda, e incallisce al vomere la mano,</l>
     <l n="464">Lieto, che i suoi sudor ti fruttin poi</l>
     <l n="465">Dorati cocchi, e peregrine mense.</l>
     <l n="466">Ora per te l'industre Artier sta fiso</l>
     <l n="467">Allo scarpello, all'asce, al subbio, all'ago;</l>
     <l n="468">Ed ora a tuo favor contende, o veglia</l>
     <l n="469">Il Ministro di Temi. Ecco te pure</l>
     <l n="470">Te la toilette attende: ivi i bei pregi</l>
     <l n="471">De la natura accrescerai con l'arte,</l>
     <l n="472">Ond'oggi uscendo, del beante aspetto</l>
     <l n="473">Beneficar potrai le genti, e grato</l>
     <l n="474">Ricompensar di sue fatiche il mondo.</l>
    </lg>
    <lg n="30">
     <l n="475">Ma già tre volte e quattro il mio Signore</l>
     <l n="476">Velocemente il gabinetto scorse</l>
     <l n="477">Col crin disciolto e su gli omeri sparso,</l>
     <l n="478">Quale a Cuma solea l'orribil maga</l>
     <l n="479">Quando agitata dal possente Nume</l>
     <l n="480">Vaticinar s'udìa. Così dal capo</l>
     <l n="481">Evaporar lasciò degli olj sparsi</l>
     <l n="482">Il nocivo fermento, e de le polvi</l>
     <l n="483">Che roder gli potrien la molle cute,</l>
     <l n="484">O d'atroce emicrania a lui le tempia</l>
     <l n="485">Trafigger anco. Or egli avvolto in lino</l>
     <l n="486">Candido siede. Avanti a lui lo specchio</l>
     <l n="487">Altero sembra di raccor nel seno</l>
     <l n="488">L'imagin diva: e stassi agli occhi suoi</l>
     <l n="489">Severo esplorator de la tua mano</l>
     <l n="490">O di bel crin volubile Architetto.</l>
     <l n="491">Mille d'intorno a lui volano odori</l>
     <l n="492">Che a le varie manteche ama rapire</l>
     <l n="493">L'auretta dolce, intorno ai vasi ugnendo</l>
     <l n="494">Le leggerissim'ale di farfalla.</l>
     <l n="495">Tu chiedi in prima a lui qual più gli aggrada</l>
     <l n="496">Sparger sul crin, se il gelsomino, o il biondo</l>
     <l n="497">Fior d'arancio piuttosto, o la giunchiglia,</l>
     <l n="498">O l'ambra preziosa agli avi nostri.</l>
    </lg>
    <lg n="31">
     <l n="499">Ma se la Sposa altrui, cara al Signore,</l>
     <l n="500">Del talamo nuzial si duole, e scosse</l>
     <l n="501">Pur or da lungo peso il molle lombo,</l>
     <l n="502">Ah fuggi allor tutti gli odori, ah fuggi;</l>
     <l n="503">Che micidial potresti a un sol momento</l>
     <l n="504">Tre vite insidiar: semplici sieno</l>
     <l n="505">I tuoi balsami allor, nè oprarli ardisci</l>
     <l n="506">Pria che su lor deciso abbian le nari</l>
     <l n="507">Del mio Signore, e tuo. Pon mano poscia</l>
     <l n="508">Al pettin liscio, e coll'ottuso dente</l>
     <l n="509">Lieve solca i capegli; indi li turba</l>
     <l n="510">Col pettine e scompiglia: ordin leggiadro</l>
     <l n="511">Abbiano alfin da la tua mente industre.</l>
    </lg>
    <lg n="32">
     <l n="512">Io breve a te parlai; ma non pertanto</l>
     <l n="513">Lunga fia l'opra tua; nè al termin giunta</l>
     <l n="514">Prima sarà, che da più strani eventi</l>
     <l n="515">Turbisi e tronchi a la tua impresa il filo.</l>
     <l n="516">Fisa i lumi allo speglio, e vedrai quivi</l>
     <l n="517">Non di rado il Signor morder le labbra</l>
     <l n="518">Impaziente, ed arrossir nel viso.</l>
     <l n="519">Sovente ancor se artificiosa meno</l>
     <l n="520">Fia la tua destra, del convulso piede</l>
     <l n="521">Udrai lo scalpitar breve e frequente,</l>
     <l n="522">Non senza un tronco articolar di voce</l>
     <l n="523">Che condanni, e minacci. Anco t'aspetta</l>
     <l n="524">Veder talvolta il mio Signor gentile</l>
     <l n="525">Furiando agitarsi, e destra e manca</l>
     <l n="526">Porsi nel crine; e scompigliar con l'ugna</l>
     <l n="527">Lo studio di molt'ore in un momento.</l>
     <l n="528">Che più? Se per tuo male un dì vaghezza</l>
     <l n="529">D'accordar ti prendesse al suo sembiante</l>
     <l n="530">L'edificio del capo, ed obliassi</l>
     <l n="531">Di prender legge da colui che giunse</l>
     <l n="532">Pur jer di Francia, ahi quale atroce folgore,</l>
     <l n="533">Meschino! allor ti penderìa sul capo?</l>
     <l n="534">Che il tuo Signor vedresti ergers'in piedi;</l>
     <l n="535">E versando per gli occhi ira e dispetto,</l>
     <l n="536">Mille strazj imprecarti; e scender fino</l>
     <l n="537">Ad usurpar le infami voci al vulgo</l>
     <l n="538">Per farti onta maggiore; e di bastone</l>
     <l n="539">Il tergo minacciarti; e violento</l>
     <l n="540">Rovesciare ogni cosa, al suol spargendo</l>
     <l n="541">Rotti cristalli e calamistri e vasi</l>
     <l n="542">E pettini ad un tempo. In cotal guisa,</l>
     <l n="543">Se del Tonante all'ara o de la Dea,</l>
     <l n="544">Che ricovrò dal Nilo il turpe Phallo,</l>
     <l n="545">Tauro spezzava i raddoppiati nodi</l>
     <l n="546">E libero fuggìa, vedeansi al suolo</l>
     <l n="547">Vibrar tripodi, tazze, bende, scuri,</l>
     <l n="548">Litui, coltelli, e d'orridi muggiti</l>
     <l n="549">Commosse rimbombar le arcate volte,</l>
     <l n="550">E d'ogni lato astanti e sacerdoti</l>
     <l n="551">Pallidi all'urto e all'impeto involarsi</l>
     <l n="552">Del feroce animal che pria sì queto</l>
     <l n="553">Gìa di fior cinto, e sotto la man sacra</l>
     <l n="554">Umiliava le dorate corna.</l>
     <l n="555">Tu non pertanto coraggioso e forte</l>
     <l n="556">Soffri, e ti serba a la miglior fortuna.</l>
     <l n="557">Quasi foco di paglia è il foco d'ira</l>
     <l n="558">In nobil cor. Tosto il Signor vedrai</l>
     <l n="559">Mansuefatto a te chieder perdono,</l>
     <l n="560">E sollevarti oltr'ogni altro mortale</l>
     <l n="561">Con preghi e scuse a niun altro concesse;</l>
     <l n="562">Onde securo sacerdote allora</l>
     <l n="563">L'immolerai qual vittima a Filauzio</l>
     <l n="564">Sommo Nume de' Grandi, e pria d'ognaltro</l>
     <l n="565">Larga otterrai del tuo lavor mercede.</l>
    </lg>
    <lg n="33">
     <l n="566">Or Signore, a te riedo. Ah non sia colpa</l>
     <l n="567">Dinanzi a te s'io travviai col verso</l>
     <l n="568">Breve parlando ad un mortal cui degni</l>
     <l n="569">Tu degli arcani tuoi. Sai, che a sua voglia</l>
     <l n="570">Questi ogni dì volge, e governa i capi</l>
     <l n="571">De' più felici spirti; e le matrone,</l>
     <l n="572">Che da' sublimi cocchi alto disdegnano</l>
     <l n="573">Volgere il guardo a la pedestre turba,</l>
     <l n="574">Non disdegnan sovente entrar con lui</l>
     <l n="575">In festevoli motti allor ch'esposti</l>
     <l n="576">A la sua man sono i ridenti avorj</l>
     <l n="577">Del bel collo e del crin l'aureo volume.</l>
     <l n="578">Perciò accogli ti prego i versi miei</l>
     <l n="579">Tuttor benigno: et odi or come possi</l>
     <l n="580">L'ore a te render graziose mentre</l>
     <l n="581">Dal pettin creator tua chioma acquista</l>
     <l n="582">Leggiadra o almen non più veduta forma.</l>
    </lg>
    <lg n="34">
     <l n="583">Picciol libro elegante a te dinanzi</l>
     <l n="584">Tra gli arnesi vedrai che l'arte aduna</l>
     <l n="585">Per disputare a la natura il vanto</l>
     <l n="586">Del renderti sì caro agli occhi altrui.</l>
     <l n="587">Ei ti lusingherà forse con liscia</l>
     <l n="588">Purpurea pelle onde fornito avrallo</l>
     <l n="589">O Mauritano conciatore, o Siro;</l>
     <l n="590">E d'oro fregi dilicati, e vago</l>
     <l n="591">Mutabile color che il collo imiti</l>
     <l n="592">De la colomba v'avrà posto intorno</l>
     <l n="593">Squisito legator Batavo, o Franco.</l>
     <l n="594">Ora il libro gentil con lenta mano</l>
     <l n="595">Togli; e non senza sbadigliare un poco</l>
     <l n="596">Aprilo a caso, o pur là dove il parta</l>
     <l n="597">Tra una pagina e l'altra indice nastro.</l>
    </lg>
    <lg n="35">
     <l n="598">O de la Francia Proteo multiforme</l>
     <l n="599">Voltaire troppo biasmato e troppo a torto</l>
     <l n="600">Lodato ancor che sai con novi modi</l>
     <l n="601">Imbandir ne' tuoi scritti eterno cibo</l>
     <l n="602">Ai semplici palati; e se' maestro</l>
     <l n="603">Di coloro che mostran di sapere,</l>
     <l n="604">Tu appresta al mio Signor leggiadri studj</l>
     <l n="605">Con quella tua Fanciulla agli Angli infesta</l>
     <l n="606">Che il grande Enrico tuo vince d'assai,</l>
     <l n="607">L'Enrico tuo che non peranco abbatte</l>
     <l n="608">L'Italian Goffredo ardito scoglio</l>
     <l n="609">Contro a la Senna d'ogni vanto altera.</l>
    </lg>
    <lg n="36">
     <l n="610">Tu de la Francia onor, tu in mille scritti</l>
     <l n="611">Celebrata Ninon novella Aspasia,</l>
     <l n="612">Taide novella ai facili sapienti</l>
     <l n="613">De la Gallica Atene i tuoi precetti</l>
     <l n="614">Pur dona al mio Signore: e a lui non meno</l>
     <l n="615">Pasci la nobil mente o tu ch'a Italia,</l>
     <l n="616">Poi che rapìrle i tuoi l'oro e le gemme,</l>
     <l n="617">Invidiasti il fedo loto ancora</l>
     <l n="618">Onde macchiato è il Certaldese, e l'altro</l>
     <l n="619">Per cui va sì famoso il pazzo Conte.</l>
    </lg>
    <lg n="37">
     <l n="620">Questi, o Signore, i tuoi studiati autori</l>
     <l n="621">Fieno e mill'altri che guidàro in Francia</l>
     <l n="622">A novellar con le vezzose schiave</l>
     <l n="623">I bendati Sultani i regi Persi,</l>
     <l n="624">E le peregrinanti Arabe dame;</l>
     <l n="625">O che con penna liberale ai cani</l>
     <l n="626">Ragion donàro e ai barbari sedili,</l>
     <l n="627">E dier feste e conviti e liete scene</l>
     <l n="628">Ai polli ed a le gru d'amor maestre.</l>
    </lg>
    <lg n="38">
     <l n="629">O pascol degno d'anima sublime!</l>
     <l n="630">O chiara o nobil mente! A te ben dritto</l>
     <l n="631">È che si curvi riverente il vulgo,</l>
     <l n="632">E gli oracoli attenda. Or chi fia dunque</l>
     <l n="633">Sì temerario che in suo cor ti beffi</l>
     <l n="634">Qualor partendo da sì begli studj</l>
     <l n="635">Del tuo paese l'ignoranza accusi,</l>
     <l n="636">E tenti aprir col tuo felice raggio</l>
     <l n="637">La Gotica caligine che annosa</l>
     <l n="638">Siede su gli occhi a le misere genti?</l>
     <l n="639">Così non mai ti venga estranea cura</l>
     <l n="640">Questi a troncar sì preziosi istanti</l>
     <l n="641">In cui non meno de la docil chioma</l>
     <l n="642">Coltivi ed orni il penetrante ingegno.</l>
    </lg>
    <lg n="39">
     <l n="643">Non pertanto avverrà, che tu sospenda</l>
     <l n="644">Quindi a pochi momenti i cari studj,</l>
     <l n="645">E che ad altro ti volga. A te quest'ora</l>
     <l n="646">Condurrà il Merciajuol che in patria or torna</l>
     <l n="647">Pronto inventor di lusinghiere fole,</l>
     <l n="648">E liberal di forestieri nomi</l>
     <l n="649">A merci che non mai varcàro i monti.</l>
     <l n="650">Tu a lui credi ogni detto: e chi vuoi, ch'osi</l>
     <l n="651">Unqua mentire ad un tuo pari in faccia?</l>
     <l n="652">Ei fia che venda, se a te piace, o cambj</l>
     <l n="653">Mille fregi e giojelli a cui la moda</l>
     <l n="654">Di viver concedette un giorno intero</l>
     <l n="655">Tra le folte d'inezie illustri tasche:</l>
     <l n="656">Poi lieto sen andrà con l'una mano</l>
     <l n="657">Pesante di molt'oro; e in cor giojendo,</l>
     <l n="658">Spregerà le bestemmie imprecatrici,</l>
     <l n="659">E il gittato lavoro, e i vani passi</l>
     <l n="660">Del Calzolar diserto, e del Drappiere;</l>
     <l n="661">E dirà lor: ben degna pena avete</l>
     <l n="662">O troppo ancor religiosi servì</l>
     <l n="663">De la Necessitade, antiqua è vero</l>
     <l n="664">Madre e donna dell'arti, or nondimeno</l>
     <l n="665">Fatta cenciosa e vile. Al suo possente</l>
     <l n="666">Amabil vincitor v'era assai meglio,</l>
     <l n="667">O miseri, ubbidire. Il Lusso il Lusso</l>
     <l n="668">Oggi sol puote dal ferace corno</l>
     <l n="669">Versar sull'arti a lui vassalle applausi</l>
     <l n="670">E non contesi mai premj e dovizie.</l>
    </lg>
    <lg n="40">
     <l n="671">L'ora fia questa ancor che a te conduca</l>
     <l n="672">Il dilicato Miniator di Belle,</l>
     <l n="673">Ch'è de la Corte d'Amatunta e Pafo</l>
     <l n="674">Stipendiato Ministro atto a gli affari</l>
     <l n="675">Sollecitar dell'amorosa Dea.</l>
     <l n="676">Impaziente or tu l'affretta e sprona</l>
     <l n="677">Perchè a te porga il desiato avorio</l>
     <l n="678">Che de le amate forme impresso ride,</l>
     <l n="679">O che il pennel cortese ivi dispieghi</l>
     <l n="680">L'alme sembianze del tuo viso ond'abbia</l>
     <l n="681">Tacito pasco allor che te non vede</l>
     <l n="682">La pudica d'altrui sposa a te cara;</l>
     <l n="683">O che di lei medesma al vivo esprima</l>
     <l n="684">L'imagin vaga; o se ti piace, ancora</l>
     <l n="685">D'altra fiamma furtiva a te presenti</l>
     <l n="686">Con più largo confin le amiche membra.</l>
    </lg>
    <lg n="41">
     <l n="687">Ma poi che al fine a le tue luci esposto</l>
     <l n="688">Fia il ritratto gentil, tu cauto osserva</l>
     <l n="689">Se bene il simulato al ver risponda,</l>
     <l n="690">Vie più rigido assai se il tuo sembiante</l>
     <l n="691">Esprimer denno i colorati punti</l>
     <l n="692">Che l'arte ivi dispose. O quante mende</l>
     <l n="693">Scorger tu vi saprai! Or brune troppo</l>
     <l n="694">A te parran le guance; or fia ch'ecceda</l>
     <l n="695">Mal frenata la bocca; or qual conviensi</l>
     <l n="696">Al camuso Etiòpe il naso fia.</l>
     <l n="697">Ti giovi ancora d'accusar sovente</l>
     <l n="698">Il dipintor, che non atteggi industre</l>
     <l n="699">L'agili membra e il dignitoso busto,</l>
     <l n="700">O che con poca legge a la tua imago</l>
     <l n="701">Dia contorno o la posi o la panneggi.</l>
    </lg>
    <lg n="42">
     <l n="702">È ver, che tu del grande di Crotone</l>
     <l n="703">Non conosci la scuola; e mai tua mano</l>
     <l n="704">Non abbassossi a la volgar matita</l>
     <l n="705">Che fu nell'altra età cara a' tuoi pari</l>
     <l n="706">Cui sconosciute ancora eran più dolci</l>
     <l n="707">E più nobili cure a te serbate.</l>
     <l n="708">Ma che non puote quel d'ogni precetto</l>
     <l n="709">Gusto trionfator che all'ordin vostro</l>
     <l n="710">In vece di maestro il Ciel concesse,</l>
     <l n="711">Et onde a voi coniò le altere menti</l>
     <l n="712">Acciò che possan de' volgari ingegni</l>
     <l n="713">Oltre passar la paludosa nebbia,</l>
     <l n="714">E d'aere più puro abitatrici</l>
     <l n="715">Non fallibili scerre il vero e il bello?</l>
    </lg>
    <lg n="43">
     <l n="716">Perciò qual più ti par loda, riprendi</l>
     <l n="717">Non men fermo d'allor che a scranna siedi</l>
     <l n="718">Rafael giudicando, o l'altro eguale</l>
     <l n="719">Che del gran nome suo l'Adige onora:</l>
     <l n="720">E a le tavole ignote i noti nomi</l>
     <l n="721">Grave comparti di color che primi</l>
     <l n="722">Fur tra' Pittori. Ah s'altri è sì procace</l>
     <l n="723">Ch'osi rider di te, costui paventi</l>
     <l n="724">L'augusta maestà del tuo cospetto,</l>
     <l n="725">Si volga a la parete; e mentr'ei cerca</l>
     <l n="726">Por freno in van col morder de le labbra</l>
     <l n="727">Allo scrosciar de le importune risa</l>
     <l n="728">Che scoppian da' precordj, violenta</l>
     <l n="729">Convulsione a lui deformi il volto,</l>
     <l n="730">E lo affoghi aspra tosse; e lo punisca</l>
     <l n="731">Di sua temerità. Ma tu non pensa</l>
     <l n="732">Ch'altri ardisca di te rider giammai;</l>
     <l n="733">E mai sempre imperterrito decidi.</l>
    </lg>
    <lg n="44">
     <l n="734">Or l'immagin compiuta intanto serba</l>
     <l n="735">Perchè in nobile arnese un dì si chiuda</l>
     <l n="736">Con opposto cristallo ove tu facci</l>
     <l n="737">Sovente paragon di tua beltade</l>
     <l n="738">Con la beltà de la tua Dama; o agli occhi</l>
     <l n="739">Degl'invidi la tolga, e in sen l'asconda</l>
     <l n="740">Sagace tabacchiera, o a te riluca</l>
     <l n="741">Sul minor dito fra le gemme e l'oro;</l>
     <l n="742">O de le grazie del tuo viso desti</l>
     <l n="743">Soavi rimembranze al braccio avvolta</l>
     <l n="744">De la pudica altrui Sposa a te cara.</l>
    </lg>
    <lg n="45">
     <l n="745">Ma giunta è al fin del dotto pettin l'opra.</l>
     <l n="746">Già il maestro elegante intorno spande</l>
     <l n="747">Da la man scossa un polveroso nembo</l>
     <l n="748">Onde a te innanzi tempo il crine imbianchi.</l>
    </lg>
    <lg n="46">
     <l n="749">D'orribil piato risonar s'udìo</l>
     <l n="750">Già la corte d'Amore. I tardi veglj</l>
     <l n="751">Grinzuti osàr coi giovani nipoti</l>
     <l n="752">Contendere di grado in faccia al soglio</l>
     <l n="753">Del comune Signor. Rise la fresca</l>
     <l n="754">Gioventude animosa, e d'agri motti</l>
     <l n="755">Libera punse la senil baldanza.</l>
     <l n="756">Gran tumulto nascea, se non che Amore</l>
     <l n="757">Ch'ogni diseguaglianza odia in sua corte</l>
     <l n="758">A spegner mosse i perigliosi sdegni:</l>
     <l n="759">E a quei che militando incanutìro</l>
     <l n="760">Suoi servi impose d'imitar con arte</l>
     <l n="761">I duo bei fior che in giovenile gota</l>
     <l n="762">Educa e nutre di sua man natura:</l>
     <l n="763">Indi fè cenno, e in un balen fur visti</l>
     <l n="764">Mille alati ministri alto volando</l>
     <l n="765">Scoter le piume, e lieve indi fiocconne</l>
     <l n="766">Candida polve che a posar poi venne</l>
     <l n="767">Su le giovani chiome; e in bianco volse</l>
     <l n="768">Il biondo, il nero, e l'odiato rosso.</l>
     <l n="769">L'occhio così nell'amorosa reggia</l>
     <l n="770">Più non distinse le due opposte etadi,</l>
     <l n="771">E solo vi restò giudice il Tatto.</l>
    </lg>
    <lg n="47">
     <l n="772">Or tu adunque, o Signor, tu che se' il primo</l>
     <l n="773">Fregio ed onor dell'amoroso regno</l>
     <l n="774">I sacri usi ne serba. Ecco che sparsa</l>
     <l n="775">Pria da provvida man la bianca polve</l>
     <l n="776">In piccolo stanzin con l'aere pugna,</l>
     <l n="777">E degli atomi suoi tutto riempie</l>
     <l n="778">Egualmente divisa. Or ti fa cuore,</l>
     <l n="779">E in seno a quella vorticosa nebbia</l>
     <l n="780">Animoso ti avventa. O bravo o forte!</l>
     <l n="781">Tale il grand'Avo tuo tra 'l fumo e 'l foco</l>
     <l n="782">Orribile di Marte, furiando</l>
     <l n="783">Gittossi allor che i palpitanti Lari</l>
     <l n="784">De la Patria difese, e ruppe e in fuga</l>
     <l n="785">Mise l'oste feroce. Ei non pertanto</l>
     <l n="786">Fuliginoso il volto, e d'atro sangue</l>
     <l n="787">Asperso e di sudore, e co' capegli</l>
     <l n="788">Stracciati ed irti da la mischia uscìo</l>
     <l n="789">Spettacol fero a' cittadini istessi</l>
     <l n="790">Per sua man salvi; ove tu assai più dolce</l>
     <l n="791">E leggiadro a vedersi, in bianca spoglia</l>
     <l n="792">Uscirai quindi a poco a bear gli occhi</l>
     <l n="793">De la cara tua Patria a cui dell'Avo</l>
     <l n="794">Il forte braccio, e il viso almo, celeste</l>
     <l n="795">Del Nipote dovean portar salute.</l>
    </lg>
    <lg n="48">
     <l n="796">Ella ti attende impaziente, e mille</l>
     <l n="797">Anni le sembra il tuo tardar poc'ore.</l>
     <l n="798">È tempo omai che i tuoi valetti al dorso</l>
     <l n="799">Con lieve man ti adattino le vesti</l>
     <l n="800">Cui la moda e 'l buon gusto in su la Senna</l>
     <l n="801">T'abbian tessute a gara, e qui cucite</l>
     <l n="802">Abbia ricco sartor che in su lo scudo</l>
     <l n="803">Mostri intrecciato a forbici eleganti</l>
     <l n="804">Il titol di Monsieur. Non sol dia leggi</l>
     <l n="805">A la materia la stagion diverse;</l>
     <l n="806">Ma sien qual si conviene al giorno e all'ora</l>
     <l n="807">Sempre varj il lavoro e la ricchezza.</l>
    </lg>
    <lg n="49">
     <l n="808">Fero Genio di Marte a guardar posto</l>
     <l n="809">De la stirpe de' Numi il caro fianco,</l>
     <l n="810">Tu al mio giovane Eroe la spada or cingi</l>
     <l n="811">Lieve e corta non già, ma, qual richiede</l>
     <l n="812">La stagion bellicosa, al suol cadente,</l>
     <l n="813">E di triplice taglio armata e d'elsa</l>
     <l n="814">Immane. Quanto esser può mai sublime</l>
     <l n="815">L'annoda pure, onde l'impugni all'uopo</l>
     <l n="816">La furibonda destra in un momento:</l>
     <l n="817">Nè disdegnar con le sanguigne dita</l>
     <l n="818">Di ripulire et ordinar quel nodo</l>
     <l n="819">Onde l'elsa è superba; industre studio</l>
     <l n="820">È di candida mano: al mio Signore</l>
     <l n="821">Dianzi donollo, e gliel appese al brando</l>
     <l n="822">La pudica d'altrui sposa a lui cara.</l>
     <l n="823">Tal del famoso Artù vide la corte</l>
     <l n="824">Le infiammate d'amor donzelle ardite</l>
     <l n="825">Ornar di piume e di purpuree fasce</l>
     <l n="826">I fatati guerrieri, onde più ardenti</l>
     <l n="827">Gisser poi questi ad incontrar periglio</l>
     <l n="828">In selve orrende tra i giganti e i mostri.</l>
    </lg>
    <lg n="50">
     <l n="829">Figlie de la memoria inclite Suore</l>
     <l n="830">Che invocate scendeste, e i feri nomi</l>
     <l n="831">De le squadre diverse e degli Eroi</l>
     <l n="832">Annoveraste ai grandi che cantàro</l>
     <l n="833">Achille, Enea, e il non minor Buglione,</l>
     <l n="834">Or m'è d'uopo di voi: tropp'ardua impresa,</l>
     <l n="835">E insuperabil senza vostr'aita</l>
     <l n="836">Fia ricordare al mio Signor di quanti</l>
     <l n="837">Leggiadri arnesi graverà sue vesti</l>
     <l n="838">Pria che di se medesmo esca a far pompa.</l>
    </lg>
    <lg n="51">
     <l n="839">Ma qual tra tanti e sì leggiadri arnesi</l>
     <l n="840">Sì felice sarà che pria d'ognaltro,</l>
     <l n="841">Signor, venga a formar tua nobil soma?</l>
     <l n="842">Tutti importan del par. Veggo l'Astuccio</l>
     <l n="843">Di pelle rilucente ornato e d'oro</l>
     <l n="844">Sdegnar la turba, e gli occhi tuoi primiero</l>
     <l n="845">Occupar di sua mole: esso a mill'uopi</l>
     <l n="846">Opportuno si vanta, e in grembo a lui</l>
     <l n="847">Atta agli orecchi, ai denti, ai peli, all'ugne</l>
     <l n="848">Vien forbita famiglia. A lui contende</l>
     <l n="849">I primi onori d'odorifer'onda</l>
     <l n="850">Colmo Cristal che a la tua vita in forse</l>
     <l n="851">Rechi soccorso allor che il vulgo ardisce</l>
     <l n="852">Troppo accosto vibrar da la vil salma</l>
     <l n="853">Fastidiosi effluvj a le tue nari.</l>
     <l n="854">Nè men pronto di quella all'uopo istesso</l>
     <l n="855">L'imitante un cuscin purpureo Drappo</l>
     <l n="856">Mostra turgido il sen d'erbe odorate</l>
     <l n="857">Che l'aprica montagna in tuo favore</l>
     <l n="858">Al possente meriggio educa e scalda.</l>
     <l n="859">Seco vien pur di cristallina rupe</l>
     <l n="860">Prezioso Vasello onde traluce</l>
     <l n="861">Non volgare confetto ove agli aromi</l>
     <l n="862">Stimolanti s'unìo l'ambra o la terra,</l>
     <l n="863">Che il Giappon manda a profumar de' Grandi</l>
     <l n="864">L'etereo fiato; o quel che il Caramano</l>
     <l n="865">Fa gemer Latte dall'inciso capo</l>
     <l n="866">De' papaveri suoi perchè, qualora</l>
     <l n="867">Non ben felice amor l'alma t'attrista,</l>
     <l n="868">Lene serpendo per le membra, acqueti</l>
     <l n="869">A te gli spirti, e ne la mente induca</l>
     <l n="870">Lieta stupidità che mille aduni</l>
     <l n="871">Imagin dolci e al tuo desìo conformi.</l>
     <l n="872">A questi arnesi il Cannocchiale aggiugni,</l>
     <l n="873">E la guernita d'oro anglica Lente.</l>
     <l n="874">Quel notturno favor ti presti allora</l>
     <l n="875">Che in teatro t'assidi, e t'avvicini</l>
     <l n="876">Gli snelli piedi e le canore labbra</l>
     <l n="877">Da la scena rimota, o con maligno</l>
     <l n="878">Occhio ricerchi di qualch'alta loggia</l>
     <l n="879">Le abitate tenebre, o miri altrove</l>
     <l n="880">Gli ognor nascenti e moribondi amori</l>
     <l n="881">De le tenere Dame onde s'appresti</l>
     <l n="882">Per l'eloquenza tua nel dì vicino</l>
     <l n="883">Lunga e grave materia. A te la Lente</l>
     <l n="884">Nel giorno assista, e de gli sguardi tuoi</l>
     <l n="885">Economa presieda, e sì li parta,</l>
     <l n="886">Che il mirato da te vada superbo,</l>
     <l n="887">Nè i malvisti accusarti osin giammai.</l>
     <l n="888">La Lente ancora all'occhio tuo vicina</l>
     <l n="889">Irrefragabil giudice condanni</l>
     <l n="890">O approvi di Paladio i muri e gli archi</l>
     <l n="891">O di Tizian le tele: essa a le vesti,</l>
     <l n="892">Ai libri, ai volti feminili applauda</l>
     <l n="893">Severa o li dispregi. E chi del senso</l>
     <l n="894">Comun sì privo fia che opporsi unquanco</l>
     <l n="895">Osi al sentenziar de la tua Lente?</l>
     <l n="896">Non per questi però sdegna, o Signore,</l>
     <l n="897">Giunto a lo specchio, in gallico sermone</l>
     <l n="898">Il vezzoso Giornal; non le notate</l>
     <l n="899">Eburnee Tavolette a guardar preste</l>
     <l n="900">Tuoi sublimi pensier fin ch'abbian luce</l>
     <l n="901">Doman tra i begli spirti; e non isdegna</l>
     <l n="902">La picciola Guaina ove a' tuoi cenni</l>
     <l n="903">Mille stan pronti ognora argentei spilli.</l>
     <l n="904">O quante volte a cavalier sagace</l>
     <l n="905">Ho vedut'io le man render beate</l>
     <l n="906">Uno apprestato a tempo unico spillo!</l>
     <l n="907">Ma dove, ahi dove inonorato e solo</l>
     <l n="908">Lasci 'l Coltello a cui l'oro e l'acciaro</l>
     <l n="909">Donàr gemina lama, e a cui la madre</l>
     <l n="910">De la gemma più bella d'Anfitrte</l>
     <l n="911">Diè manico elegante ove il colore</l>
     <l n="912">Con dolce variar l'iride imita?</l>
     <l n="913">Opra sol fia di lui se ne' superbi</l>
     <l n="914">Convivj ognaltro avanzerai per fama</l>
     <l n="915">D'esimio Trinciatore, e se l'invidia</l>
     <l n="916">De' tuoi gran pari ecciterai qualora,</l>
     <l n="917">Pollo o fagian con la forcina in alto</l>
     <l n="918">Sospeso, a un colpo il priverai dell'anca</l>
     <l n="919">Mirabilmente. Or ti ricolmi alfine</l>
     <l n="920">D'ambo i lati la giubba, ed oleosa</l>
     <l n="921">Spagna e Rapè cui semplice Origuela</l>
     <l n="922">Chiuda, o a molti colori oro dipinto;</l>
     <l n="923">E cupide ad ornar tue bianche dita</l>
     <l n="924">Salgan le anella in fra le quali assai</l>
     <l n="925">Più caro a te dell'adamante istesso</l>
     <l n="926">Cerchietto inciso d'amorosi motti</l>
     <l n="927">Stringati alquanto, e sovvenir ti faccia</l>
     <l n="928">De la pudica altrui Sposa a te cara.</l>
    </lg>
    <lg n="52">
     <l n="929">Compiuto è il gran lavoro. Odi, o Signore,</l>
     <l n="930">Sonar già intorno la ferrata zampa</l>
     <l n="931">De' superbi corsier che irrequieti</l>
     <l n="932">Ne' grand'atrj sospigne arretra e volge</l>
     <l n="933">La disciplina dell'ardito auriga.</l>
     <l n="934">Sorgi, e t'appresta a render baldi e lieti</l>
     <l n="935">Del tuo nobile incarco i bruti ancora.</l>
     <l n="936">Ma a possente Signor scender non lice</l>
     <l n="937">Da le stanze superne infin che al gelo,</l>
     <l n="938">O al meriggio non abbia il cocchier stanco</l>
     <l n="939">Durato un pezzo, onde l'uom servo intenda</l>
     <l n="940">Per quanto immensa via natura il parta</l>
     <l n="941">Dal suo Signore. I miei precetti intanto</l>
     <l n="942">Io seguirò; che varie al tuo mattino</l>
     <l n="943">Portar dee cure il variar dei giorni.</l>
    </lg>
    <lg n="53">
     <l n="944">Tal dì ti aspetta d'eloquenti fogli</l>
     <l n="945">Serie a vergar, che al Rodano, al Lemano</l>
     <l n="946">All'Amstel, al Tirreno, all'Adria legga</l>
     <l n="947">Il Librajo che Momo, e Citerea</l>
     <l n="948">Colmàr di beni, o il più di lui possente</l>
     <l n="949">Appaltator di forestiere scene</l>
     <l n="950">Con cui per opra tua facil donzella</l>
     <l n="951">Sua virtù merchi, e non sperato ottenga</l>
     <l n="952">Guiderdone al suo canto. O di grand'alma</l>
     <l n="953">Primo fregio ed onor Beneficenza</l>
     <l n="954">Che al merto porgi, ed a virtù la mano!</l>
     <l n="955">Tu il ricco e il grande sopra il vulgo innalzi,</l>
     <l n="956">Ed al concilio de gli Dei lo aggiugni.</l>
    </lg>
    <lg n="54">
     <l n="957">Tal giorno ancora, o d'ogni giorno forse</l>
     <l n="958">Den qualch'ore serbarsi al molle ferro</l>
     <l n="959">Che il pelo a te rigermogliante a pena</l>
     <l n="960">D'in su la guancia miete, e par che invidj,</l>
     <l n="961">Ch'altri fuor che lui solo esplori o scopra</l>
     <l n="962">Unqua il tuo sesso. Arroge a questi il giorno</l>
     <l n="963">Che di lavacro universal convienti</l>
     <l n="964">Bagnar le membra, per tua propria mano,</l>
     <l n="965">O per altrui con odorose spugne</l>
     <l n="966">Trascorrendo la cute. È ver che allora</l>
     <l n="967">D'esser mortal ti sembrerà; ma innalza</l>
     <l n="968">Tu allor la mente, e de' grand'avi tuoi</l>
     <l n="969">Le imprese ti rimembra e gli ozj illustri</l>
     <l n="970">Che insino a te per secoli cotanti</l>
     <l n="971">Misti scesero al chiaro altero sangue,</l>
     <l n="972">E l'ubbioso pensier vedrai fuggirsi</l>
     <l n="973">Lunge da te per l'aere rapito</l>
     <l n="974">Su l'ale de la Gloria alto volanti;</l>
     <l n="975">Et indi a poco sorgerai qual prima</l>
     <l n="976">Gran Semidèo che a sè solo somiglia.</l>
     <l n="977">Fama è così, che il dì quinto le Fate</l>
     <l n="978">Loro salma immortal vedean coprirsi</l>
     <l n="979">Già d'orribili scaglie, e in feda serpe</l>
     <l n="980">Volta strisciar sul suolo a sè facendo</l>
     <l n="981">De le inarcate spire impeto e forza;</l>
     <l n="982">Ma il primo sol le rivedea più belle</l>
     <l n="983">Far beati gli amanti, e a un volger d'occhi</l>
     <l n="984">Mescere a voglia lor la terra e il mare.</l>
    </lg>
    <lg n="55">
     <l n="985">Fia d'uopo ancor, che da le lunghe cure</l>
     <l n="986">T'allevj alquanto, e con pietosa mano</l>
     <l n="987">Il teso per gran tempo arco rallenti.</l>
     <l n="988">Signore, al Ciel non è più cara cosa</l>
     <l n="989">Di tua salute: e troppo a noi mortali</l>
     <l n="990">È il viver de' tuoi pari util tesoro.</l>
     <l n="991">Tu adunque allor che placida mattina</l>
     <l n="992">Vestita riderà d'un bel sereno</l>
     <l n="993">Esci pedestre, e le abbattute membra</l>
     <l n="994">All'aura salutar snoda e rinfranca.</l>
     <l n="995">Di nobil cuojo a te la gamba calzi</l>
     <l n="996">Purpureo stivaletto, onde il tuo piede</l>
     <l n="997">Non macchino giammai la polve e 'l limo,</l>
     <l n="998">Che l'uom calpesta. A te s'avvolga intorno</l>
     <l n="999">Leggiadra veste che sul dorso sciolta</l>
     <l n="1000">Vada ondeggiando, e tue formose braccia</l>
     <l n="1001">Leghi in manica angusta a cui vermiglio</l>
     <l n="1002">O cilestro velluto orni gli estremi.</l>
     <l n="1003">Del bel color che l'elitropio tigne</l>
     <l n="1004">Sottilissima benda indi ti fasci</l>
     <l n="1005">La snella gola: E il crin... Ma il crin, Signore,</l>
     <l n="1006">Forma non abbia ancor da la man dotta</l>
     <l n="1007">Dell'artefice suo; che troppo fora,</l>
     <l n="1008">Ahi! troppo grave error lasciar tant'opra</l>
     <l n="1009">De le licenziose aure in balìa.</l>
     <l n="1010">Non senz'arte però vada negletto</l>
     <l n="1011">Su gli omeri a cader; ma, o che natura</l>
     <l n="1012">A te il nodrisca, o che da ignota fronte</l>
     <l n="1013">Il più famoso parrucchier lo tolga,</l>
     <l n="1014">E l'adatti al tuo capo, in sul tuo capo</l>
     <l n="1015">Ripiegato l'afferri e lo sospenda</l>
     <l n="1016">Con testugginei denti il pettin curvo.</l>
    </lg>
    <lg n="56">
     <l n="1017">Poi che in tal guisa te medesmo ornato</l>
     <l n="1018">Con artificio negligente avrai,</l>
     <l n="1019">Esci pedestre a respirar talvolta</l>
     <l n="1020">L'aere mattutino; e ad alta canna</l>
     <l n="1021">Appoggiando la man, quasi baleno</l>
     <l n="1022">Le vie trascorri, e premi ed urta il volgo</l>
     <l n="1023">Che s'oppone al tuo corso. In altra guisa</l>
     <l n="1024">Fora colpa l'uscir, però che andrièno</l>
     <l n="1025">Mal distinti dal vulgo i primi eroi.</l>
    </lg>
    <lg n="57">
     <l n="1026">Ciò ti basti per or. Già l'oriolo</l>
     <l n="1027">A girtene ti affretta. Ohimè che vago</l>
     <l n="1028">Arsenal minutissimo di cose</l>
     <l n="1029">Ciondola quindi, e ripercosso insieme</l>
     <l n="1030">Molce con soavissimo tintinno!</l>
     <l n="1031">Di costì che non pende? avvi per fino</l>
     <l n="1032">Piccioli cocchi e piccioli destrieri</l>
     <l n="1033">Finti in oro così, che sembran vivi.</l>
     <l n="1034">Ma v'hai tu il meglio? ah sì, che i miei precetti</l>
     <l n="1035">Sagace prevenisti: ecco che splende</l>
     <l n="1036">Chiuso in picciol cristallo il dolce Pegno</l>
     <l n="1037">Di fortunato amor. Lunge o profani,</l>
     <l n="1038">Che a voi tant'oltre penetrar non lice.</l>
     <l n="1039">E voi dell'altro secolo feroci,</l>
     <l n="1040">Ed ispid'avi i vostri almi nipoti</l>
     <l n="1041">Venite oggi a mirar. Co' sanguinosi</l>
     <l n="1042">Pugnali a lato le campestri rocche</l>
     <l n="1043">Voi godeste abitar, truci all'aspetto,</l>
     <l n="1044">E per gran baffi rigidi la guancia</l>
     <l n="1045">Consultando gli sgherri, e sol giojendo</l>
     <l n="1046">Di trattar l'arme che d'orribil palla</l>
     <l n="1047">Givan notturne a traforar le porte</l>
     <l n="1048">Del non meno di voi rivale armato.</l>
     <l n="1049">Ma i vostri almi nipoti oggi si stanno</l>
     <l n="1050">Ad agitar fra le tranquille dita</l>
     <l n="1051">Dell'oriolo i ciondoli vezzosi;</l>
     <l n="1052">Ed opra è lor se all'innocenza antica</l>
     <l n="1053">Torna pur anco, e bamboleggia il mondo.</l>
    </lg>
    <lg n="58">
     <l n="1054">Or vanne, o mio Signore, e il pranzo allegra</l>
     <l n="1055">De la tua Dama: a lei dolce ministro</l>
     <l n="1056">Dispensa i cibi, e detta al suo palato</l>
     <l n="1057">E a la sua fame inviolabil legge.</l>
     <l n="1058">Ma tu non obliar, che in nulla cosa</l>
     <l n="1059">Esser mediocre a gran Signor non lice:</l>
     <l n="1060">Abbia il popol confini; a voi natura</l>
     <l n="1061">Donò senza confini e mente, e cuore.</l>
     <l n="1062">Dunque a la mensa, o tu schifo rifuggi</l>
     <l n="1063">Ogni vivanda, e te medesmo rendi</l>
     <l n="1064">Per inedia famoso, o nome acquista</l>
     <l n="1065">D'illustre voratore. Intanto addio</l>
     <l n="1066">Degli uomini delizia, e di tua stirpe,</l>
     <l n="1067">E de la patria tua gloria e sostegno.</l>
     <l n="1068">Ecco che umìli in bipartita schiera</l>
     <l n="1069">T'accolgono i tuoi servi: altri già pronto</l>
     <l n="1070">Via se ne corre ad annunciare al mondo,</l>
     <l n="1071">Che tu vieni a bearlo; altri a le braccia</l>
     <l n="1072">Timido ti sostien mentre il dorato</l>
     <l n="1073">Cocchio tu sali, e tacito, e severo</l>
     <l n="1074">Sur un canto ti sdrai. Apriti o vulgo,</l>
     <l n="1075">E cedi il passo al trono ove s'asside</l>
     <l n="1076">Il mio Signore: ahi te meschin s'ei perde</l>
     <l n="1077">Un sol per te de' preziosi istanti.</l>
     <l n="1078">Temi 'l non mai da legge, o verga, o fune</l>
     <l n="1079">Domabile cocchier, temi le rote,</l>
     <l n="1080">Che già più volte le tue membra in giro</l>
     <l n="1081">Avvolser seco, e del tuo impuro sangue</l>
     <l n="1082">Corser macchiate, e il suol di lunga striscia,</l>
     <l n="1083">Spettacol miserabile! segnàro.</l>
    </lg>
   </lg>
  </body>
 </text>
</TEI>