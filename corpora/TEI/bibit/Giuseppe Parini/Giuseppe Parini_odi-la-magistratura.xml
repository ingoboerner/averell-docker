<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA MAGISTRATURA </title>
    <author>Giuseppe Parini</author>
   </titleStmt>
   <extent>
    <measure unit="stanza">31</measure>
    <measure unit="line">186</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-magistratura</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA MAGISTRATURA </title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA MAGISTRATURA </head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se robustezza ed oro</l>
     <l n="2">Utili a far cammino il ciel mi desse,</l>
     <l n="3">Vedriansi l'orme impresse</l>
     <l n="4">De le rote, che lievi al par di Coro</l>
     <l n="5">Me porterebbon, senza</l>
     <l n="6">Giammai posarsi, a la gentil Vicenza:</l>
    </lg>
    <lg n="2">
     <l n="7">Onde arguta mi viene</l>
     <l n="8">E penetrante al cor voce di donna,</l>
     <l n="9">Che vaga e bella in gonna,</l>
     <l n="10">Dell'altro sesso anco le glorie ottiene;</l>
     <l n="11">Fra le Muse immortali</l>
     <l n="12">Con fortunato ardir spiegando l'ali.</l>
    </lg>
    <lg n="3">
     <l n="13">E da gli occhi di lei</l>
     <l n="14">Oltre lo ingegno mio fatto possente,</l>
     <l n="15">Rapido da la mente</l>
     <l n="16">Accesa il desiato Inno trarrei,</l>
     <l n="17">Colui ponendo segno</l>
     <l n="18">Che de gli onori tuoi, Vicenza, è degno.</l>
    </lg>
    <lg n="4">
     <l n="19">Che dissi? Abbian vigore</l>
     <l n="20">Di membra quei che morir denno ignoti;</l>
     <l n="21">E sordidi nipoti</l>
     <l n="22">Spargan d'avi lodati aureo splendore.</l>
     <l n="23">Noi delicati, e nudi</l>
     <l n="24">Di tesor, che nascemmo ai sacri studj,</l>
    </lg>
    <lg n="5">
     <l n="25">Noi, quale in un momento</l>
     <l n="26">Da mosso speglio il suo chiaror traduce</l>
     <l n="27">Riverberata luce,</l>
     <l n="28">Senza fatica in cento parti e in cento,</l>
     <l n="29">Noi per monti e per piani</l>
     <l n="30">L'agile fantasìa porta lontani.</l>
    </lg>
    <lg n="6">
     <l n="31">Salute a te, salute</l>
     <l n="32">Città, cui da la Berica pendice</l>
     <l n="33">Scende la copia, altrice</l>
     <l n="34">De' popoli, coperta di lanute</l>
     <l n="35">Pelli e di sete bionde,</l>
     <l n="36">Cingendo al crin con spiche uve gioconde.</l>
    </lg>
    <lg n="7">
     <l n="37">A te d'aere vivace</l>
     <l n="38">A te il ciel di salubri acque fe' dono.</l>
     <l n="39">Caro tuo pregio sono</l>
     <l n="40">Leggiadre donne, e giovani a cui piace</l>
     <l n="41">Ad ogni opra gentile</l>
     <l n="42">L'animo esercitar pronto e sottile.</l>
    </lg>
    <lg n="8">
     <l n="43">Il verde piano e il monte,</l>
     <l n="44">Onde sì ricca sei, caccian la infame</l>
     <l n="45">Necessità, che brame</l>
     <l n="46">Cova malvage sotto al tetro fronte;</l>
     <l n="47">Mentre tu l'arti opponi</l>
     <l n="48">All'ozio vil corrompitor de' buoni.</l>
    </lg>
    <lg n="9">
     <l n="49">E lungi da feroce</l>
     <l n="50">Licenza e in un da servitude abbietta,</l>
     <l n="51">Ne vai per la diletta</l>
     <l n="52">Strada di libertà dietro a la voce,</l>
     <l n="53">Onde te stessa reggi,</l>
     <l n="54">De' bei costumi tuoi, de le tue leggi.</l>
    </lg>
    <lg n="10">
     <l n="55">Leggi, che fin dagli anni</l>
     <l n="56">Prischi non tolse il domator Romano;</l>
     <l n="57">Nè cancellàr con mano</l>
     <l n="58">Sanguinolenta i posteri tiranni;</l>
     <l n="59">Fin che il Lione altero</l>
     <l n="60">Te amica aggiunse al suo pacato impero.</l>
    </lg>
    <lg n="11">
     <l n="61">E quei mutar non gode</l>
     <l n="62">Il consueto a te ordin vetusto;</l>
     <l n="63">Ma generoso e giusto</l>
     <l n="64">Vuol che ne venga vindice e custode</l>
     <l n="65">Al variar de' lustri</l>
     <l n="66">Fresco valor degli ottimati illustri.</l>
    </lg>
    <lg n="12">
     <l n="67">Ahi! quale a me di bocca</l>
     <l n="68">Fugge parlar, che te nel cor percote,</l>
     <l n="69">A cui già su le gote</l>
     <l n="70">Con le lagrime sparso il duol trabocca,</l>
     <l n="71">E par che solo un danno</l>
     <l n="72">Cotanti beni tuoi volga in affanno!</l>
    </lg>
    <lg n="13">
     <l n="73">Lassa! davanti al tempio</l>
     <l n="74">Che sul tuo colle tanti gradi sale,</l>
     <l n="75">Supplicavi che uguale</l>
     <l n="76">A un secol fosse con novello esempio</l>
     <l n="77">Il quinquennio sperato</l>
     <l n="78">Quando l'inclito Gritti a te fu dato.</l>
    </lg>
    <lg n="14">
     <l n="79">Ed ecco, a pena lieto</l>
     <l n="80">Sopra l'aureo sentier battea le penne,</l>
     <l n="81">A fulminarlo venne</l>
     <l n="82">Repentino cadendo alto decreto,</l>
     <l n="83">Che, quasi al vento foglie,</l>
     <l n="84">Ogni speranza tua dissipa e toglie.</l>
    </lg>
    <lg n="15">
     <l n="85">E qual dall'anelante</l>
     <l n="86">Suo sen divelto innanzi tempo vede</l>
     <l n="87">Lungi volgere il piede</l>
     <l n="88">Nova tenera sposa il caro amante,</l>
     <l n="89">Che tromba e gloria avita</l>
     <l n="90">Per la patria salute altronde invita:</l>
    </lg>
    <lg n="16">
     <l n="91">Così l'eroe tu miri</l>
     <l n="92">Da te partirsi: e di te stessa in bando,</l>
     <l n="93">Vedova afflitta errando</l>
     <l n="94">E di querele empiendo e di sospiri</l>
     <l n="95">I fori ed i teatri</l>
     <l n="96">E le vie già sì belle e i ponti e gli atrj</l>
    </lg>
    <lg n="17">
     <l n="97">E i templi a le divine</l>
     <l n="98">Cure sagrati, che di te sì degni,</l>
     <l n="99">De' tuoi famosi ingegni</l>
     <l n="100">Ahimè! l'arte non pose a questo fine,</l>
     <l n="101">Altro più ben non godi</l>
     <l n="102">Che tra gli affanni tuoi cantar sue lodi.</l>
    </lg>
    <lg n="18">
     <l n="103">Non già perch'ei non porse</l>
     <l n="104">Le mani a l'oro o a le lusinghe il petto;</l>
     <l n="105">Nè sopra l'equo e il retto</l>
     <l n="106">Con l'arbitro voler giammai non sorse;</l>
     <l n="107">Nè le fidate a lui</l>
     <l n="108">Spada o lanci detorse in danno altrui.</l>
    </lg>
    <lg n="19">
     <l n="109">Vile dell'uomo è pregio</l>
     <l n="110">Non esser reo. Costui da i chiari apprese</l>
     <l n="111">Atavi donde scese,</l>
     <l n="112">D'alte glorie a infiammar l'animo egregio,</l>
     <l n="113">E a gir dovunque in forme</l>
     <l n="114">Più insigni de' miglior splendano l'orme.</l>
    </lg>
    <lg n="20">
     <l n="115">Chi sì benigno e forte</l>
     <l n="116">Di Temide impugnò l'util flagello?</l>
     <l n="117">O chi pudor sì bello</l>
     <l n="118">Diede all'augusta autorità consorte?</l>
     <l n="119">O con sì lene ciglio</l>
     <l n="120">Fe' l'imperio di lei parer consiglio?</l>
    </lg>
    <lg n="21">
     <l n="121">Davanti a più maturo</l>
     <l n="122">Giudizio le civili andar fortune,</l>
     <l n="123">O starsene il comune</l>
     <l n="124">Censo in maggior frugalità securo</l>
     <l n="125">Quando giammai si vide</l>
     <l n="126">Ovunque il giusto le sue norme incide?</l>
    </lg>
    <lg n="22">
     <l n="127">Ei, se il dover lo impose,</l>
     <l n="128">Al veder lince, al provveder fu pardo;</l>
     <l n="129">Ei del popolo al guardo</l>
     <l n="130">Gli arcani altrui, non sè medesmo ascose;</l>
     <l n="131">Nè occulto orecchio sciolse,</l>
     <l n="132">Ma solenne tra i fasci il vero accolse.</l>
    </lg>
    <lg n="23">
     <l n="133">Ei gli audaci repressi</l>
     <l n="134">Tenne con l'alma dignità del viso;</l>
     <l n="135">Ei con dolce sorriso,</l>
     <l n="136">Poi che del grado a sollevar gli oppressi</l>
     <l n="137">Tutto il poter consunse,</l>
     <l n="138">A la giustizia i beneficj aggiunse.</l>
    </lg>
    <lg n="24">
     <l n="139">E tal suo zelo sparse,</l>
     <l n="140">Che grande a i grandi, al cittadino pari,</l>
     <l n="141">Uom comune ai volgari,</l>
     <l n="142">Rettor, giudice, padre, a tutti apparse;</l>
     <l n="143">Destando in tutti, estreme</l>
     <l n="144">Cose, amicizia e riverenza insieme.</l>
    </lg>
    <lg n="25">
     <l n="145">Ben chiamarsi beata</l>
     <l n="146">Può fra povere balze e ghiacci e brume,</l>
     <l n="147">Gente cui sia dal nume</l>
     <l n="148">Simil virtude a preseder mandata.</l>
     <l n="149">Or qual fu tua ventura,</l>
     <l n="150">Città, cui tanto il ciel ride e natura!</l>
    </lg>
    <lg n="26">
     <l n="151">Ma balsamo, che tolto</l>
     <l n="152">Vien di sotterra, e s'apre al chiaro giorno,</l>
     <l n="153">Subitamente intorno</l>
     <l n="154">Con eterea fragranza erra disciolto;</l>
     <l n="155">Tal che il senso lo ammira,</l>
     <l n="156">E ognun di possederne arde e sospira.</l>
    </lg>
    <lg n="27">
     <l n="157">Quale stupor, se brama</l>
     <l n="158">Del nobil figlio al gran Senato nacque;</l>
     <l n="159">E repente, fra l'acque</l>
     <l n="160">Onde lungi provvede, a sè il richiama?</l>
     <l n="161">Di tanto senno ai raggi</l>
     <l n="162">Voti non sorser mai, altro che saggi.</l>
    </lg>
    <lg n="28">
     <l n="163">Non vedi quanti aduna</l>
     <l n="164">Ferri e fochi su l'onda e su la terra</l>
     <l n="165">Vasto mostro di guerra,</l>
     <l n="166">Che tre Imperi commette a la Fortuna;</l>
     <l n="167">E con terribil faccia</l>
     <l n="168">Anco l'altrui securità minaccia?</l>
    </lg>
    <lg n="29">
     <l n="169">Or convien che s'affretti,</l>
     <l n="170">Cotanto a le superbe ire vicina,</l>
     <l n="171">Del mar l'alta Regina</l>
     <l n="172">Il suo fianco a munir d'uomini eletti,</l>
     <l n="173">Ov'ardan le sublimi</l>
     <l n="174">Anime di color che opposer primi</l>
    </lg>
    <lg n="30">
     <l n="175">Al rio furore esterno</l>
     <l n="176">Il valor la modestia ed i consigli;</l>
     <l n="177">E dai miseri esigli</l>
     <l n="178">Fecer l'Adria innalzarsi a soglio eterno;</l>
     <l n="179">E sonar con preclare</l>
     <l n="180">Opre del nome lor la terra e il mare.</l>
    </lg>
    <lg n="31">
     <l n="181">Godi, Vicenza mia,</l>
     <l n="182">Che il Gritti a fin sì glorioso or vola:</l>
     <l n="183">E il tuo dolor consola,</l>
     <l n="184">Mirando qual segnò splendida via</l>
     <l n="185">Co' brevi esempi suoi</l>
     <l n="186">Alla virtù di chi verrà da poi.</l>
    </lg>
   </lg>
  </body>
 </text>
</TEI>