<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA GRATITUDINE</title>
    <author>Giuseppe Parini</author>
   </titleStmt>
   <extent>
    <measure unit="stanza">32</measure>
    <measure unit="line">320</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-gratitudine</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA GRATITUDINE</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA GRATITUDINE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parco di versi tessitor ben fia</l>
     <l n="2">Che me l'Italia chiami;</l>
     <l n="3">Ma non sarà che infami</l>
     <l n="4">Taccia d'ingrato la memoria mia.</l>
     <l n="5">Vieni o Cetra al mio seno;</l>
     <l n="6">E canto illustre al buon Durini sciogli,</l>
     <l n="7">Cui di fortuna dispettosi orgogli</l>
     <l n="8">Duro non stringon freno;</l>
     <l n="9">Sì che il corso non volga ovunque ei sente</l>
     <l n="10">Non ignobil favilla arder di mente.</l>
    </lg>
    <lg n="2">
     <l n="11">Me pur dall'ombra de' volgari ingegni</l>
     <l n="12">Tolse nel suo pensiero;</l>
     <l n="13">E con benigno impero</l>
     <l n="14">Collocò repugnante in fra i più degni.</l>
     <l n="15">Me fatto idolo a lui</l>
     <l n="16">Guatò la invidia con turbate ciglia;</l>
     <l n="17">Mentre in tanto splendor gran meraviglia</l>
     <l n="18">A me medesmo io fui:</l>
     <l n="19">E sdegnoso pudore il cor mi punse,</l>
     <l n="20">Che all'alta cortesìa stimoli aggiunse.</l>
    </lg>
    <lg n="3">
     <l n="21">Solenne offrir d'ambiziose cene,</l>
     <l n="22">Onde frequente schiera</l>
     <l n="23">Sazia si parta e altera,</l>
     <l n="24">Non è il favor di che a bearmi ei viene.</l>
     <l n="25">Mortale, a cui la sorte</l>
     <l n="26">Cieco diede versar d'enormi censi,</l>
     <l n="27">Sol di tai fasti celebrar sè pensi</l>
     <l n="28">E la turba consorte.</l>
     <l n="29">Chi sovra l'alta mente il cor sublima</l>
     <l n="30">Meglio sè stesso e i sacri ingegni estima.</l>
    </lg>
    <lg n="4">
     <l n="31">Cetra il dirai; poi che a mostrarsi grato,</l>
     <l n="32">Fuor che fidar nell'ali</l>
     <l n="33">De la fama immortali,</l>
     <l n="34">Non altro mezzo all'impotente è dato.</l>
     <l n="35">Quei, che al fianco de' regi</l>
     <l n="36">Tanto sparse di luce e tanto accolse</l>
     <l n="37">Fin che le chiome de la benda involse</l>
     <l n="38">Premio di fatti egregi,</l>
     <l n="39">A me, che l'orma umìl tra il popol segno,</l>
     <l n="40">Scender dall'alto suo non ebbe a sdegno.</l>
    </lg>
    <lg n="5">
     <l n="41">E spesso i Lari miei, novo stupore!</l>
     <l n="42">Vider l'ostro romano</l>
     <l n="43">Riverberar nel vano</l>
     <l n="44">Dell'angusta parete almo fulgore:</l>
     <l n="45">E di quell'ostro avvolti</l>
     <l n="46">Vider natìa bontà, clemente affetto,</l>
     <l n="47">Ingenui sensi nel vivace aspetto</l>
     <l n="48">Alteramente scolti,</l>
     <l n="49">E quanti alma gentil modi ha più rari,</l>
     <l n="50">Onde fortuna ad esser grande impari.</l>
    </lg>
    <lg n="6">
     <l n="51">Qual nel mio petto ancor siede costante</l>
     <l n="52">Di quel dì rimembranza,</l>
     <l n="53">Quando in povera stanza</l>
     <l n="54">L'alta forma di lui m'apparve innante!</l>
     <l n="55">Sirio feroce ardea:</l>
     <l n="56">Ed io, fra l'acque in rustic'urna immerso,</l>
     <l n="57">E a le Naiadi belle umil converso,</l>
     <l n="58">Oro non già chiedea</l>
     <l n="59">Che a me portasser dall'alpestre vena,</l>
     <l n="60">Ma te cara salute al fin serena.</l>
    </lg>
    <lg n="7">
     <l n="61">Ed ecco, i passi a quello dio conforme</l>
     <l n="62">Cui finse antico grido</l>
     <l n="63">Verso il materno lido</l>
     <l n="64">Dal Xanto ritornar con splendid'orme,</l>
     <l n="65">Ei venne; e al capo mio</l>
     <l n="66">Vicin si assise; e da gli ardenti lumi</l>
     <l n="67">E da i novi spargendo atti e costumi</l>
     <l n="68">Sovra i miei mali oblìo,</l>
     <l n="69">A me di me tali degnò dir cose;</l>
     <l n="70">Che tenerle fia meglio al vulgo ascose.</l>
    </lg>
    <lg n="8">
     <l n="71">Io del rapido tempo in vece a scorno</l>
     <l n="72">Custodirò il momento,</l>
     <l n="73">Ch'ei con nobil portento</l>
     <l n="74">Ruppe lo stuol, che a lui venìa dintorno;</l>
     <l n="75">E solo accorse; e ratto,</l>
     <l n="76">Me, nel sublime impaziente cocchio</l>
     <l n="77">Per la negata ohimè forza al ginocchio</l>
     <l n="78">Male ad ascender atto,</l>
     <l n="79">Con la man sopportò lucidi dardi</l>
     <l n="80">Di sacre gemme sparpagliante a i guardi.</l>
    </lg>
    <lg n="9">
     <l n="81">Come la Grecia un dì gl'incliti figli</l>
     <l n="82">Di Tindaro credette</l>
     <l n="83">Agili su le vette</l>
     <l n="84">De le navi apparir pronti a i perigli;</l>
     <l n="85">E di felice raggio</l>
     <l n="86">Sfavillando il bel crin biondo e le vesti,</l>
     <l n="87">Curvare i rosei dorsi; e le celesti</l>
     <l n="88">Porger braccia, coraggio</l>
     <l n="89">Dando fra l'alte minaccianti spume</l>
     <l n="90">Al trepido nocchier caro al lor nume:</l>
    </lg>
    <lg n="10">
     <l n="91">Tale in sembianti ei parve oltra il mortale</l>
     <l n="92">Uso benigni allora;</l>
     <l n="93">Onde quell'atto ancora</l>
     <l n="94">Di giocondo tumulto il cor m'assale:</l>
     <l n="95">Chè la man, ch'io mirai</l>
     <l n="96">Dianzi guidar l'amata genitrice,</l>
     <l n="97">Ahi prima del morir tolta infelice</l>
     <l n="98">Del sole a i vaghi rai,</l>
     <l n="99">E tolta dal veder per lei dal ciglio</l>
     <l n="100">Sparger lagrime illustri il caro figlio:</l>
    </lg>
    <lg n="11">
     <l n="101">Quella man, che gran tempo a lato a i troni</l>
     <l n="102">Onde frenato è il mondo,</l>
     <l n="103">Di consiglio profondo</l>
     <l n="104">Carte seppe notar propizie a i buoni:</l>
     <l n="105">Quella che, mentre ei presse</l>
     <l n="106">De le chiare provincie i sommi seggi,</l>
     <l n="107">Grate al popol donò salubri leggi;</l>
     <l n="108">Quella il mio fianco resse</l>
     <l n="109">Insigne aprendo a la fastosa etade</l>
     <l n="110">Spettacol di modestia e di pietade.</l>
    </lg>
    <lg n="12">
     <l n="111">Uomo, a cui la natura e il ciel diffuse</l>
     <l n="112">Voglie nel cor benigne,</l>
     <l n="113">Qualor desìo lo spigne</l>
     <l n="114">L'arti a seguir de le innocenti Muse,</l>
     <l n="115">Il germe in lui nativo</l>
     <l n="116">Con lo aggiunto vigor molce ed affina,</l>
     <l n="117">Pari a nobile fior, cui cittadina</l>
     <l n="118">Mano in tiepido clivo</l>
     <l n="119">Educa e nutre, e da più ricche foglie</l>
     <l n="120">Cara copia d'odori all'aria scioglie.</l>
    </lg>
    <lg n="13">
     <l n="121">Costui, se poi dintorno a sè conteste</l>
     <l n="122">D'onori e di fortuna</l>
     <l n="123">Fulgide pompe aduna,</l>
     <l n="124">Pregiate allor che a la virtù son veste,</l>
     <l n="125">Costui de' proprj tetti</l>
     <l n="126">Suo ritroso favor già non circonda;</l>
     <l n="127">Ma con pubblica luce esce e ridonda</l>
     <l n="128">Sopra gl'ingegni eletti,</l>
     <l n="129">Destando ardor per le lodevol'opre,</l>
     <l n="130">Che le genti e l'età di gloria copre.</l>
    </lg>
    <lg n="14">
     <l n="131">Non va la mente mia lungi smarrita</l>
     <l n="132">Co' versi lusinghieri;</l>
     <l n="133">Ma per varj sentieri</l>
     <l n="134">Dell'inclito DURIN l'indole addita:</l>
     <l n="135">E, come falco ordisce</l>
     <l n="136">Larghi giri nel ciel volto a la preda;</l>
     <l n="137">Tal, benchè vagabondo altri lo creda,</l>
     <l n="138">Me il mio canto rapisce</l>
     <l n="139">A dir com'egli a me davanti egregio</l>
     <l n="140">Uditor tacque; ed al Licèo diè pregio.</l>
    </lg>
    <lg n="15">
     <l n="141">Quando dall'alto disprezzando i rudi</l>
     <l n="142">Tempi a cui tutto è vile</l>
     <l n="143">Fuor che lucro servile;</l>
     <l n="144">Solo de' grandi entrar fu visto; e i nudi</l>
     <l n="145">Scanni repente cinse</l>
     <l n="146">De' lucidi spiegati ostri sedendo;</l>
     <l n="147">E al giovane drappel, che a lui sorgendo</l>
     <l n="148">Di bel pudor si tinse,</l>
     <l n="149">Lene compagno ad ammirar sè diede;</l>
     <l n="150">E grande a i detti miei acquistò fede.</l>
    </lg>
    <lg n="16">
     <l n="151">Onde osai seguitar del miserando</l>
     <l n="152">Di Làbdaco nipote</l>
     <l n="153">Le terribili note</l>
     <l n="154">E il duro fato e i casi atroci e il bando;</l>
     <l n="155">Quale all'Attiche genti</l>
     <l n="156">Già il finse di colui l'altero carme,</l>
     <l n="157">Che la patria onorò trattando l'arme</l>
     <l n="158">E le tibie piagnenti;</l>
     <l n="159">E de le regie dal destin converse</l>
     <l n="160">Sorti, e dell'arte inclito esempio offerse.</l>
    </lg>
    <lg n="17">
     <l n="161">Simuli quei, che più sè stesso ammira,</l>
     <l n="162">fuggir l'aura odorosa</l>
     <l n="163">Che da i labbri di rosa</l>
     <l n="164">La bellissima lode a i petti inspira;</l>
     <l n="165">Lode figlia del cielo,</l>
     <l n="166">Che mentre a la virtù terge i sudori,</l>
     <l n="167">E soave origlier spande d'allori</l>
     <l n="168">A la fatica e al zelo,</l>
     <l n="169">Nuove in alma gentil forze compone;</l>
     <l n="170">E gran premio dell'opre al meglio è sprone.</l>
    </lg>
    <lg n="18">
     <l n="171">Io non per certo i sensi miei scortese</l>
     <l n="172">Di stoico superbo</l>
     <l n="173">Manto celati serbo,</l>
     <l n="174">Se propizia giammai voce a me scese.</l>
     <l n="175">Nè asconderò che grata</l>
     <l n="176">Ei da le labbra melodia mi porse,</l>
     <l n="177">Quando facil per me grazia gli scorse</l>
     <l n="178">Da me non lusingata;</l>
     <l n="179">Poi che tropp'alto al cor voto s'imprime</l>
     <l n="180">D'uom che ingegno e virtudi alzan sublime.</l>
    </lg>
    <lg n="19">
     <l n="181">Pur, se lice che intero il ver si scopra,</l>
     <l n="182">Dirò che più mi piacque</l>
     <l n="183">Allor che di me tacque,</l>
     <l n="184">E del prisco cantor fe' plauso all'opra.</l>
     <l n="185">Sorser le giovanili</l>
     <l n="186">Menti da tanta autorità commosse:</l>
     <l n="187">Subita fiamma inusitata scosse</l>
     <l n="188">Gli spiriti gentili,</l>
     <l n="189">Che con novo stupor dietro a gl'inviti</l>
     <l n="190">De la greca beltà corser rapiti.</l>
    </lg>
    <lg n="20">
     <l n="191">Onde come il cultor, che sopra il grembo</l>
     <l n="192">De' lavorati campi</l>
     <l n="193">Mira con fausti lampi</l>
     <l n="194">Stendersi repentino estivo nembo;</l>
     <l n="195">E tremolar per molta</l>
     <l n="196">Pioggia con fresco mormorìo le frondi;</l>
     <l n="197">E di novi al suo piè verdi giocondi</l>
     <l n="198">Rider la biada folta,</l>
     <l n="199">Tal io fui lieto, e nel pensier descrissi</l>
     <l n="200">Belle speranze a la mia Insubria, e dissi:</l>
    </lg>
    <lg n="21">
     <l n="201">Vedrò vedrò da le mal nate fonti,</l>
     <l n="202">Che di zolfo e d'impura</l>
     <l n="203">Fiamma e di nebbia oscura</l>
     <l n="204">Scendon l'Italia ad infettar da i monti;</l>
     <l n="205">Vedrò la gioventude</l>
     <l n="206">I labbri torcer disdegnosi e schivi,</l>
     <l n="207">E a i limpidi tornar di Grecia rivi,</l>
     <l n="208">Onde natura schiude</l>
     <l n="209">Almo sapor, che a sè contrario il folle</l>
     <l n="210">Secol non gusta, e pur con laudi estolle.</l>
    </lg>
    <lg n="22">
     <l n="211">Questi è il Genio dell'arti. Il chiaro foco</l>
     <l n="212">Onde tutt'arde e splende</l>
     <l n="213">Irrequieto ei stende</l>
     <l n="214">Simile all'alto sol di loco in loco.</l>
     <l n="215">Il Campidoglio e Roma</l>
     <l n="216">Lui ancor biondo il crine ammirar vide</l>
     <l n="217">I supremi del bello esempi e guide,</l>
     <l n="218">Che lunga età non doma;</l>
     <l n="219">E il concetto fervore e i novi auspicj</l>
     <l n="220">Largo versar di Pallade a gli amici.</l>
    </lg>
    <lg n="23">
     <l n="221">Nè già, benchè per rapida le penne</l>
     <l n="222">Strada d'onor levasse,</l>
     <l n="223">Da sè rimote o basse</l>
     <l n="224">Le prime cure onde fu vago ei tenne:</l>
     <l n="225">O se con detti armati</l>
     <l n="226">D'integra fede e cor di zelo accenso</l>
     <l n="227">Osò l'ardua tentar fra nuvol denso</l>
     <l n="228">Mente de i re scettrati;</l>
     <l n="229">O se nel popol poi con miti e pure</l>
     <l n="230">Man le date spiegò verghe e la scure.</l>
    </lg>
    <lg n="24">
     <l n="231">Però che dove o fra le reggie eccelse</l>
     <l n="232">Loco all'arti divine</l>
     <l n="233">O in umili officine</l>
     <l n="234">O in case ignote la fortuna scelse,</l>
     <l n="235">Ivi amabil decoro</l>
     <l n="236">E saggia meraviglia al merto desta</l>
     <l n="237">Venne guidando, e largità modesta,</l>
     <l n="238">E de le grazie il coro</l>
     <l n="239">Co' festevoli applausi ora discinti</l>
     <l n="240">Or de' bei nodi de le Muse avvinti.</l>
    </lg>
    <lg n="25">
     <l n="241">Anzi, come d'Alcide e di Tesèo</l>
     <l n="242">Suona che da le vive</l>
     <l n="243">Genti a le inferne rive</l>
     <l n="244">L'ardente cortesìa scender potèo;</l>
     <l n="245">Ed ei così la notte</l>
     <l n="246">Ruppe dove l'oblìo profondo giace;</l>
     <l n="247">E al lieto de la fama aere vivace</l>
     <l n="248">Tornò le menti dotte;</l>
     <l n="249">E l'opre lor, dopo molt'anni e lustri,</l>
     <l n="250">Di sue vigilie allo splendor fe' illustri.</l>
    </lg>
    <lg n="26">
     <l n="251">Tal che onorato ancor sul mobil etra</l>
     <l n="252">Va del suo nome il suono</l>
     <l n="253">Dove il chiaro Polono</l>
     <l n="254">Dell'arbitro vicino al fren s'arretra;</l>
     <l n="255">Dove il regal Parigi</l>
     <l n="256">Novi a sè fati oggi prepara, e dove</l>
     <l n="257">L'ombra pur anco del gran Tosco move</l>
     <l n="258">Che gli antiqui vestigi</l>
     <l n="259">Del saper discoperse, e fèo la chiusa</l>
     <l n="260">Valle sonar di così nobil Musa.</l>
    </lg>
    <lg n="27">
     <l n="261">È ver che, quali entro al lor fondo avito</l>
     <l n="262">I Fabrizi e i Cammilli</l>
     <l n="263">Tornar godean tranquilli</l>
     <l n="264">Pronti sempre del Tebro al sacro invito:</l>
     <l n="265">Tal di sè solo ei pago</l>
     <l n="266">Lungi dall'aura popolar s'invola;</l>
     <l n="267">E mentre il ciel più gloriosa stola</l>
     <l n="268">Forse d'ordirgli è vago,</l>
     <l n="269">Tra le ville natali e l'aere puro</l>
     <l n="270">Da i flutti or sta d'ambizion securo.</l>
    </lg>
    <lg n="28">
     <l n="271">Ma i cari studj a lui compagni annosi,</l>
     <l n="272">E a i popoli ed all'arti</l>
     <l n="273">I beneficj sparti</l>
     <l n="274">Son del suo corso splendidi riposi.</l>
     <l n="275">Vedi ampliarsi alterno</l>
     <l n="276">Di moli aspetto ed orti ed agri ameni,</l>
     <l n="277">Onde quei che al suo merto accesser beni</l>
     <l n="278">E il tesoro paterno</l>
     <l n="279">Versa; e dovunque divertir gli piaccia,</l>
     <l n="280">L'ozio da i campi e l'atra inopia caccia.</l>
    </lg>
    <lg n="29">
     <l n="281">Vedi i portici e gli atrj ov'ei conduce</l>
     <l n="282">Il fervido pensiere,</l>
     <l n="283">E le di libri altere</l>
     <l n="284">Pareti, che del vero apron la luce:</l>
     <l n="285">O ch'ei di sè maestro</l>
     <l n="286">Nell'alto de le cose ami recesso</l>
     <l n="287">Gir meditando, o il plettro a lui concesso</l>
     <l n="288">Tentar con facil estro;</l>
     <l n="289">E in carmi, onde la bella alma si spande,</l>
     <l n="290">Soavi all'amistà tesser ghirlande.</l>
    </lg>
    <lg n="30">
     <l n="291">Ed ecco il tempio ove, negati altronde,</l>
     <l n="292">Qual da novo Elicona</l>
     <l n="293">Premj all'ingegno ei dona;</l>
     <l n="294">E fiamme acri d'onore altrui diffonde.</l>
     <l n="295">Ecco ne' segni sculti</l>
     <l n="296">Quei che del nome lor la patria ornaro,</l>
     <l n="297">Onde sol generoso erge all'avaro</l>
     <l n="298">Oblìo nobili insulti;</l>
     <l n="299">E quelle glorie a la città rivela,</l>
     <l n="300">Ch'ella a sè stessa ingiuriosa cela.</l>
    </lg>
    <lg n="31">
     <l n="301">Dove o Cetra? Non più. Rari i discreti</l>
     <l n="302">Sono: e la turba è densa</l>
     <l n="303">Che già derider pensa</l>
     <l n="304">I facili del labbro a uscir segreti.</l>
     <l n="305">Di lui questa all'orecchio</l>
     <l n="306">Parte de' sensi miei salgane occulta,</l>
     <l n="307">Sì che del cor, che al beneficio esulta,</l>
     <l n="308">Troppo limpido specchio</l>
     <l n="309">Non sia che fiato invidioso appanni,</l>
     <l n="310">Che me di vanti e lui d'error condanni.</l>
    </lg>
    <lg n="32">
     <l n="311">Lungi o profani! Io d'importuna lode</l>
     <l n="312">Vile mai non apersi</l>
     <l n="313">Cambio; nè in blandi versi</l>
     <l n="314">Al giudizio volgar so tesser frode.</l>
     <l n="315">Oro nè gemme vani</l>
     <l n="316">Sono al mio canto: e dove splenda il merto</l>
     <l n="317">Là di fiore immortal ponendo serto</l>
     <l n="318">Vo con libere mani:</l>
     <l n="319">Nè me stesso nè altrui allor lusingo</l>
     <l n="320">Che poetica luce al vero io cingo.</l>
    </lg>
   </lg>
  </body>
 </text>
</TEI>