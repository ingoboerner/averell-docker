<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA CADUTA</title>
    <author>Giuseppe Parini</author>
   </titleStmt>
   <extent>
    <measure unit="stanza">26</measure>
    <measure unit="line">104</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-caduta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA CADUTA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA CADUTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quando Orion dal cielo</l>
     <l n="2">Declinando imperversa;</l>
     <l n="3">E pioggia e nevi e gelo</l>
     <l n="4">Sopra la terra ottenebrata versa,</l>
    </lg>
    <lg n="2">
     <l n="5">Me spinto ne la iniqua</l>
     <l n="6">Stagione, infermo il piede,</l>
     <l n="7">Tra il fango e tra l'obliqua</l>
     <l n="8">Furia de' carri la città gir vede;</l>
    </lg>
    <lg n="3">
     <l n="9">E per avverso sasso</l>
     <l n="10">Mal fra gli altri sorgente,</l>
     <l n="11">O per lubrico passo</l>
     <l n="12">Lungo il cammino stramazzar sovente.</l>
    </lg>
    <lg n="4">
     <l n="13">Ride il fanciullo; e gli occhi</l>
     <l n="14">Tosto gonfia commosso,</l>
     <l n="15">Che il cubito o i ginocchi</l>
     <l n="16">Me scorge o il mento dal cader percosso.</l>
    </lg>
    <lg n="5">
     <l n="17">Altri accorre; e: oh infelice</l>
     <l n="18">E di men crudo fato</l>
     <l n="19">Degno vate! mi dice;</l>
     <l n="20">E seguendo il parlar, cinge il mio lato</l>
    </lg>
    <lg n="6">
     <l n="21">Con la pietosa mano;</l>
     <l n="22">E di terra mi toglie;</l>
     <l n="23">E il cappel lordo e il vano</l>
     <l n="24">Baston dispersi ne la via raccoglie:</l>
    </lg>
    <lg n="7">
     <l n="25">Te ricca di comune</l>
     <l n="26">Censo la patria loda;</l>
     <l n="27">Te sublime, te immune</l>
     <l n="28">Cigno da tempo che il tuo nome roda</l>
    </lg>
    <lg n="8">
     <l n="29">Chiama gridando intorno;</l>
     <l n="30">E te molesta incìta</l>
     <l n="31">Di poner fine al Giorno,</l>
     <l n="32">Per cui cercato a lo stranier ti addita.</l>
    </lg>
    <lg n="9">
     <l n="33">Ed ecco il debil fianco</l>
     <l n="34">Per anni e per natura</l>
     <l n="35">Vai nel suolo pur anco</l>
     <l n="36">Fra il danno strascinando e la paura:</l>
    </lg>
    <lg n="10">
     <l n="37">Nè il sì lodato verso</l>
     <l n="38">Vile cocchio ti appresta,</l>
     <l n="39">Che te salvi a traverso</l>
     <l n="40">De' trivii dal furor de la tempesta.</l>
    </lg>
    <lg n="11">
     <l n="41">Sdegnosa anima! prendi</l>
     <l n="42">Prendi novo consiglio,</l>
     <l n="43">Se il già canuto intendi</l>
     <l n="44">Capo sottrarre a più fatal periglio.</l>
    </lg>
    <lg n="12">
     <l n="45">Congiunti tu non hai,</l>
     <l n="46">Non amiche, non ville,</l>
     <l n="47">Che te far possan mai</l>
     <l n="48">Nell'urna del favor preporre a mille.</l>
    </lg>
    <lg n="13">
     <l n="49">Dunque per l'erte scale</l>
     <l n="50">Arrampica qual puoi;</l>
     <l n="51">E fa gli atrj e le sale</l>
     <l n="52">Ogni giorno ulular de' pianti tuoi.</l>
    </lg>
    <lg n="14">
     <l n="53">O non cessar di porte</l>
     <l n="54">Fra lo stuol de' clienti,</l>
     <l n="55">Abbracciando le porte</l>
     <l n="56">De gl'imi, che comandano ai potenti;</l>
    </lg>
    <lg n="15">
     <l n="57">E lor mercè penètra</l>
     <l n="58">Ne' recessi de' grandi;</l>
     <l n="59">E sopra la lor tetra</l>
     <l n="60">Noja le facezie e le novelle spandi.</l>
    </lg>
    <lg n="16">
     <l n="61">O, se tu sai, più astuto</l>
     <l n="62">I cupi sentier trova</l>
     <l n="63">Colà dove nel muto</l>
     <l n="64">Aere il destin de' popoli si cova;</l>
    </lg>
    <lg n="17">
     <l n="65">E fingendo nova esca</l>
     <l n="66">Al pubblico guadagno,</l>
     <l n="67">L'onda sommovi, e pesca</l>
     <l n="68">Insidioso nel turbato stagno.</l>
    </lg>
    <lg n="18">
     <l n="69">Ma chi giammai potrìa</l>
     <l n="70">Guarir tua mente illusa,</l>
     <l n="71">O trar per altra via</l>
     <l n="72">Te ostinato amator de la tua Musa?</l>
    </lg>
    <lg n="19">
     <l n="73">Lasciala: o, pari a vile</l>
     <l n="74">Mima, il pudore insulti,</l>
     <l n="75">Dilettando scurrile</l>
     <l n="76">I bassi genj dietro al fasto occulti.</l>
    </lg>
    <lg n="20">
     <l n="77">Mia bile, al fin costretta</l>
     <l n="78">Già troppo, dal profondo</l>
     <l n="79">Petto rompendo, getta</l>
     <l n="80">Impetuosa gli argini; e rispondo:</l>
    </lg>
    <lg n="21">
     <l n="81">Chi sei tu, che sostenti</l>
     <l n="82">A me questo vetusto</l>
     <l n="83">Pondo, e l'animo tenti</l>
     <l n="84">Prostrarmi a terra? Umano sei, non giusto.</l>
    </lg>
    <lg n="22">
     <l n="85">Buon cittadino, al segno</l>
     <l n="86">Dove natura e i primi</l>
     <l n="87">Casi ordinàr, lo ingegno</l>
     <l n="88">Guida così, che lui la patria estimi.</l>
    </lg>
    <lg n="23">
     <l n="89">Quando poi d'età carco</l>
     <l n="90">Il bisogno lo stringe,</l>
     <l n="91">Chiede opportuno e parco</l>
     <l n="92">Con fronte liberal, che l'alma pinge.</l>
    </lg>
    <lg n="24">
     <l n="93">E se i duri mortali</l>
     <l n="94">A lui voltano il tergo,</l>
     <l n="95">Ei si fa, contro ai mali,</l>
     <l n="96">Della costanza sua scudo ed usbergo.</l>
    </lg>
    <lg n="25">
     <l n="97">Nè si abbassa per duolo,</l>
     <l n="98">Nè s'alza per orgoglio.</l>
     <l n="99">E ciò dicendo, solo</l>
     <l n="100">Lascio il mio appoggio; e bieco indi mi toglio.</l>
    </lg>
    <lg n="26">
     <l n="101">Così, grato ai soccorsi,</l>
     <l n="102">Ho il consiglio a dispetto;</l>
     <l n="103">E privo di rimorsi,</l>
     <l n="104">Col dubitante piè torno al mio tetto.</l>
    </lg>
   </lg>
  </body>
 </text>
</TEI>