<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzonette - III.</title>
    <author>Giuseppe Parini</author>
   </titleStmt>
   <extent>
    <measure unit="stanza">1</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_canzonette-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzonette - III.</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzonette - III.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Offeso un giorno Amore</l>
     <l n="2">Da un mal accorto amante</l>
     <l n="3">Giurò a la madre innante</l>
     <l n="4">Che avrìa dell'offensore</l>
     <l n="5">Dato un esempio eterno;</l>
     <l n="6">Indi scese all'inferno.</l>
     <l n="7">Olà monarca immite</l>
     <l n="8">Del tenebroso Dite,</l>
     <l n="9">Se di teneri affetti</l>
     <l n="10">E d'ignoti diletti</l>
     <l n="11">Ti fui largo una volta,</l>
     <l n="12">Oggi tu pur m'ascolta.</l>
     <l n="13">Fra le crudeli pene</l>
     <l n="14">Che la tua chiostra tiene,</l>
     <l n="15">Qual cagiona più pianti</l>
     <l n="16">A i delicati amanti?</l>
     <l n="17">Qual è che più li coce,</l>
     <l n="18">E qual è la più atroce?</l>
     <l n="19">Or quella a me concedi</l>
     <l n="20">Per punire un mortale.</l>
     <l n="21">Amor, ciò che tu chiedi</l>
     <l n="22">Si faccia nel mio regno,</l>
     <l n="23">Disse il prence infernale;</l>
     <l n="24">E con la man die' segno.</l>
     <l n="25">Ecco per l'ombre oscure</l>
     <l n="26">Tosto venir le cure</l>
     <l n="27">A cruciar destinate</l>
     <l n="28">L'anime innamorate.</l>
     <l n="29">V'è il rigore indiscreto,</l>
     <l n="30">V'è il capriccio inquieto,</l>
     <l n="31">Lo sdegno minacciante,</l>
     <l n="32">Lo scherno umilíante,</l>
     <l n="33">La dubbiosa incostanza,</l>
     <l n="34">L'ansiosa lontananza,</l>
     <l n="35">Il rifiuto ostinato,</l>
     <l n="36">Il bando disperato.</l>
     <l n="37">Sull'adunata schiera</l>
     <l n="38">Incerto Amor pendea:</l>
     <l n="39">E far la barba nera</l>
     <l n="40">Plutone sorridea;</l>
     <l n="41">E così gli dicea:</l>
     <l n="42">Ben abile tu sei,</l>
     <l n="43">Domator de gli Dei,</l>
     <l n="44">A scegliere i piaceri</l>
     <l n="45">Più graditi a i viventi;</l>
     <l n="46">Ma non sai fra i tormenti</l>
     <l n="47">Conoscere i più fieri.</l>
     <l n="48">Non vedi, fra i tormenti</l>
     <l n="49">Che la mia chiostra tiene,</l>
     <l n="50">Con tranquilla apparenza</l>
     <l n="51">La fredda indifferenza?</l>
     <l n="52">Quella è il maggior cimento</l>
     <l n="53">De gli animi costanti;</l>
     <l n="54">Quella è il peggior tormento</l>
     <l n="55">De i delicati amanti.</l>
     <l n="56">Ahimè! l'irato Dio</l>
     <l n="57">Prese quel mostro rio;</l>
     <l n="58">E con mano sdegnata</l>
     <l n="59">Ad abitar lo pose</l>
     <l n="60">Ne le luci vezzose</l>
     <l n="61">De la fanciulla amata.</l>
     <l n="62">Lo sventurato amante</l>
     <l n="63">Sofferto avrìa costante</l>
     <l n="64">Il rigore indiscreto,</l>
     <l n="65">Il capriccio inquieto,</l>
     <l n="66">Lo sdegno minacciante</l>
     <l n="67">Lo scherno umilíante,</l>
     <l n="68">La dubbiosa incostanza,</l>
     <l n="69">L'ansiosa lontananza,</l>
     <l n="70">Il rifiuto ostinato,</l>
     <l n="71">Il bando disperato;</l>
     <l n="72">Ma non pote' soffrire</l>
     <l n="73">La tranquilla apparenza;</l>
     <l n="74">E lo fece morire</l>
     <l n="75">La fredda indifferenza.</l>
    </lg>
   </lg>
  </body>
 </text>
</TEI>