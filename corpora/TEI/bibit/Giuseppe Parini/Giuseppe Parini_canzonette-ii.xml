<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzonette - II.</title>
    <author>Giuseppe Parini</author>
   </titleStmt>
   <extent>
    <measure unit="stanza">1</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_canzonette-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzonette - II.</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzonette - II.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Volano i giorni rapidi</l>
     <l n="2">Del caro viver mio:</l>
     <l n="3">E giunta in sul pendìo</l>
     <l n="4">Precipita l'età.</l>
     <l n="5">Le belle oimè! che al fingere</l>
     <l n="6">Han lingua così presta</l>
     <l n="7">Sol mi ripeton questa</l>
     <l n="8">Ingrata verità.</l>
     <l n="9">Con quelle occhiate mutole</l>
     <l n="10">Con quel contegno avaro</l>
     <l n="11">Mi dicono assai chiaro:</l>
     <l n="12">Noi non siam più per te.</l>
     <l n="13">E fuggono e folleggiano</l>
     <l n="14">Tra gioventù vivace;</l>
     <l n="15">E rendonvi loquace</l>
     <l n="16">L'occhio la mano e il piè.</l>
     <l n="17">Che far? Degg'io di lagrime</l>
     <l n="18">Bagnar per questo il ciglio?</l>
     <l n="19">Ah no; miglior consiglio</l>
     <l n="20">È di godere ancor.</l>
     <l n="21">Se già di mirti teneri</l>
     <l n="22">Colsi mia parte in Gnido,</l>
     <l n="23">Lasciamo che a quel lido</l>
     <l n="24">Vada con altri Amor.</l>
     <l n="25">Volgan le spalle candide</l>
     <l n="26">Volgano a me le belle:</l>
     <l n="27">Ogni piacer con elle</l>
     <l n="28">Non se ne parte al fin.</l>
     <l n="29">A Bacco, all'Amicizia</l>
     <l n="30">Sacro i venturi giorni.</l>
     <l n="31">Cadano i mirti; e s'orni</l>
     <l n="32">D'ellera il misto crin.</l>
     <l n="33">Che fai su questa cetera,</l>
     <l n="34">Corda che amor sonasti?</l>
     <l n="35">Male al tenor contrasti</l>
     <l n="36">Del novo mio piacer.</l>
     <l n="37">Or di cantar dilettami</l>
     <l n="38">Tra' miei giocondi amici,</l>
     <l n="39">Augurj a lor felici</l>
     <l n="40">Versando dal bicchier.</l>
     <l n="41">Fugge la instabil Venere</l>
     <l n="42">Con la stagion de' fiori:</l>
     <l n="43">Ma tu Lièo ristori</l>
     <l n="44">Quando il dicembre uscì.</l>
     <l n="45">Amor con l'età fervida</l>
     <l n="46">Convien che si dilegue;</l>
     <l n="47">Ma l'Amistà ne segue</l>
     <l n="48">Fino all'estremo dì.</l>
     <l n="49">Le belle ch'or s'involano</l>
     <l n="50">Schife da noi lontano</l>
     <l n="51">Verranci allor pian piano</l>
     <l n="52">Lor brindisi ad offrir.</l>
     <l n="53">E noi compagni amabili</l>
     <l n="54">Che far con esse allora?</l>
     <l n="55">Seco un bicchiere ancora</l>
     <l n="56">Bevere e poi morir.</l>
    </lg>
   </lg>
  </body>
 </text>
</TEI>