<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Sonetti - XVIII.</title>
    <author>Giuseppe Parini</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_sonetti-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Sonetti - XVIII.</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Sonetti - XVIII.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ah colui non amò; colui avversi</l>
     <l n="2">Ebbe i labbri al pensier; perfido inganno</l>
     <l n="3">Ordì colui che d'amoroso affanno</l>
     <l n="4">Parlò primiero a la sua donna in versi.</l>
    </lg>
    <lg n="2">
     <l n="5">I carmi, o Nice, di lusinghe aspersi</l>
     <l n="6">Spesso imitano il ver, ma il ver non fanno.</l>
     <l n="7">Son arte i carmi; ed arte aver non sanno</l>
     <l n="8">Gli affetti che dal core escon diversi.</l>
    </lg>
    <lg n="3">
     <l n="9">Un sospir chiuso a forza, uno agitato,</l>
     <l n="10">Un tronco favellare, un pertinace</l>
     <l n="11">Ora languido sguardo, ora infocato,</l>
    </lg>
    <lg n="4">
     <l n="12">Questa è la lingua dell'amor verace:</l>
     <l n="13">A questa credi, a questa il core è nato;</l>
     <l n="14">E Febo pèra e il suo cantar fallace.</l>
    </lg>
   </lg>
  </body>
 </text>
</TEI>