<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - IN MORTE DEL MAESTRO SACCHINI</title>
    <author>Giuseppe Parini</author>
   </titleStmt>
   <extent>
    <measure unit="stanza">15</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-in-morte-del-maestro-sacch</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - IN MORTE DEL MAESTRO SACCHINI</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - IN MORTE DEL MAESTRO SACCHINI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Te con le rose ancora</l>
     <l n="2">Della felice gioventù nel volto</l>
     <l n="3">Vidi e conobbi, ahi tolto</l>
     <l n="4">Sì presto a noi da la fatal tua ora</l>
     <l n="5">O di suoni divini</l>
     <l n="6">Pur dianzi egregio trovator Sacchini!</l>
    </lg>
    <lg n="2">
     <l n="7">Maschia beltà fiorìa</l>
     <l n="8">Nell'alte membra; dai vivaci lumi</l>
     <l n="9">Splendido di costumi</l>
     <l n="10">E di soavi affetti indizio uscìa:</l>
     <l n="11">Il labbro era potente</l>
     <l n="12">Dell'animo lusinga e de la mente.</l>
    </lg>
    <lg n="3">
     <l n="13">All'armonico ingegno</l>
     <l n="14">Quante volte fe' plauso; e vinta poi</l>
     <l n="15">Da gli altri pregi tuoi</l>
     <l n="16">Male al tenero cor pose ritegno</l>
     <l n="17">Damigella immatura,</l>
     <l n="18">O matrona di sè troppo secura!</l>
    </lg>
    <lg n="4">
     <l n="19">Ma perfido o fastoso</l>
     <l n="20">Te giammai non chiamò tardi pentita:</l>
     <l n="21">Nè d'improvviso uscita</l>
     <l n="22">Madre sgridò nè furibondo sposo,</l>
     <l n="23">Te ingenuo, e del procace</l>
     <l n="24">Rito de' tuoi non facile seguace.</l>
    </lg>
    <lg n="5">
     <l n="25">Amò de' bei concenti</l>
     <l n="26">Empier la tromba sua poscia la Fama;</l>
     <l n="27">Tal che d'emula brama</l>
     <l n="28">Arser per te le più lodate genti</l>
     <l n="29">Che Italia chiuda, o l'Alpe</l>
     <l n="30">Da noi rimova, o pur l'Erculea Calpe.</l>
    </lg>
    <lg n="6">
     <l n="31">E spesso a breve oblìo</l>
     <l n="32">La da lui declinante in novo impero</l>
     <l n="33">Il Britanno severo</l>
     <l n="34">America lasciò: tanto il rapìo,</l>
     <l n="35">Non avveduto ai tristi</l>
     <l n="36">Casi, l'arguzia onde i tuoi modi ordisti.</l>
    </lg>
    <lg n="7">
     <l n="37">O, se la tua dal mare</l>
     <l n="38">Arte poi venne a popol più faceto,</l>
     <l n="39">Nel teatro inquieto</l>
     <l n="40">Tacquer le ardenti musicali gare;</l>
     <l n="41">E in te sol uno immoti</l>
     <l n="42">Stetter dei cori e de l'orecchio i voti:</l>
    </lg>
    <lg n="8">
     <l n="43">Poi che da' tuoi pensieri</l>
     <l n="44">Mirabile di suoni ordin si schiuse,</l>
     <l n="45">Che per l'aria diffuse</l>
     <l n="46">Non peranco al mortal noti piaceri,</l>
     <l n="47">O se tu amasti vanto</l>
     <l n="48">Dare a i mobili plettri, o pure al canto.</l>
    </lg>
    <lg n="9">
     <l n="49">Fra la scenica luce</l>
     <l n="50">Ben più superbi strascinaron gli ostri</l>
     <l n="51">I preziosi mostri,</l>
     <l n="52">Che l'Italo crudele ancor produce;</l>
     <l n="53">E le avare sirene</l>
     <l n="54">Gravi a l'alme speràro impor catene;</l>
    </lg>
    <lg n="10">
     <l n="55">Quando su le sonore</l>
     <l n="56">Labbra di lor tuo nobil estro scese;</l>
     <l n="57">E novi accenti apprese</l>
     <l n="58">Delle regali vergini al dolore,</l>
     <l n="59">O ne' tragici affanni</l>
     <l n="60">Turbò di modulate ire i tiranni.</l>
    </lg>
    <lg n="11">
     <l n="61">Ma tu, del non virile</l>
     <l n="62">Gregge sprezzando i folli orgogli e l'oro,</l>
     <l n="63">Innalzasti il decoro</l>
     <l n="64">Della bell'arte tua, spirto gentile,</l>
     <l n="65">Di liberi diletti</l>
     <l n="66">Sol avido bear gli umani petti.</l>
    </lg>
    <lg n="12">
     <l n="67">Nè, se talor converse</l>
     <l n="68">La non cieca Fortuna a te il suo viso;</l>
     <l n="69">E con lieto sorriso</l>
     <l n="70">Fulgido di tesoro il lembo aperse,</l>
     <l n="71">Indivisi a gli amici</l>
     <l n="72">I doni a te di lei parver felici.</l>
    </lg>
    <lg n="13">
     <l n="73">Ahi sperava a le belle</l>
     <l n="74">Sue spiagge Italia rivederti alfine;</l>
     <l n="75">Coronandoti il crine</l>
     <l n="76">Le già cresciute a lei fresche donzelle,</l>
     <l n="77">Use di te le lodi</l>
     <l n="78">Ascoltar da le madri e i dolci modi!</l>
    </lg>
    <lg n="14">
     <l n="79">Ed ecco l'atra mano</l>
     <l n="80">Alzò colei, cui nessun pregio move;</l>
     <l n="81">E te, cercante nuove</l>
     <l n="82">Grazie lungo il sonoro ebano in vano,</l>
     <l n="83">Percosse; e di famose</l>
     <l n="84">Lagrime oggetto in su la Senna pose.</l>
    </lg>
    <lg n="15">
     <l n="85">Nè gioconde pupille</l>
     <l n="86">Di cara donna, nè d'amici affetto,</l>
     <l n="87">Che tante a te nel petto</l>
     <l n="88">Valean di senso ad eccitar faville,</l>
     <l n="89">Più desteranno arguto</l>
     <l n="90">Suono dal cener tuo per sempre muto.</l>
    </lg>
   </lg>
  </body>
 </text>
</TEI>