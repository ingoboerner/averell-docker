<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - A SILVIA</title>
    <author>Giuseppe Parini</author>
   </titleStmt>
   <extent>
    <measure unit="stanza">30</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-a-silvia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - A SILVIA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - A SILVIA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perchè al bel petto e all'omero</l>
     <l n="2">Con subita vicenda</l>
     <l n="3">Perchè, mia Silvia ingenua,</l>
     <l n="4">Togli l'Indica benda,</l>
    </lg>
    <lg n="2">
     <l n="5">Che intorno al petto e all'omero,</l>
     <l n="6">Anzi a la gola e al mento</l>
     <l n="7">Sorgea pur or, qual tumida</l>
     <l n="8">Vela nel mare al vento?</l>
    </lg>
    <lg n="3">
     <l n="9">Forse spirar di zefiro</l>
     <l n="10">Senti la tiepid'ora?</l>
     <l n="11">Ma nel giocondo ariete</l>
     <l n="12">Non venne il sole ancora.</l>
    </lg>
    <lg n="4">
     <l n="13">Ecco di neve insolita</l>
     <l n="14">Bianco l'ispido verno</l>
     <l n="15">Par che, sebben decrepito,</l>
     <l n="16">Voglia serbarsi eterno.</l>
    </lg>
    <lg n="5">
     <l n="17">M'inganno? O il docil animo</l>
     <l n="18">Già de' feminei riti</l>
     <l n="19">Cede al potente imperio:</l>
     <l n="20">E l'altre belle imiti?</l>
    </lg>
    <lg n="6">
     <l n="21">Qual nome o il caso o il genio</l>
     <l n="22">Al novo culto impose,</l>
     <l n="23">Che sì dannosa copia</l>
     <l n="24">Svela di gigli e rose?</l>
    </lg>
    <lg n="7">
     <l n="25">Che fia? Tu arrossi? E dubia,</l>
     <l n="26">Col guardo al suol dimesso,</l>
     <l n="27">Non so qual detto mormori</l>
     <l n="28">Mal da le labbra espresso?</l>
    </lg>
    <lg n="8">
     <l n="29">Parla. Ma intesi. Oh barbaro!</l>
     <l n="30">Oh nato da le dure</l>
     <l n="31">Selci chiunque togliere</l>
     <l n="32">Da scellerata scure</l>
    </lg>
    <lg n="9">
     <l n="33">Osò quel nome, infamia</l>
     <l n="34">Del secolo spietato;</l>
     <l n="35">E diè funesti augurii</l>
     <l n="36">Al femminile ornato;</l>
    </lg>
    <lg n="10">
     <l n="37">E con le truci Eumenidi</l>
     <l n="38">Le care Grazie avvinse;</l>
     <l n="39">E di crudele immagine</l>
     <l n="40">La tua bellezza tinse!</l>
    </lg>
    <lg n="11">
     <l n="41">Lascia, mia Silvia ingenua,</l>
     <l n="42">Lascia cotanto orrore</l>
     <l n="43">All'altre belle, stupide</l>
     <l n="44">E di mente e di core.</l>
    </lg>
    <lg n="12">
     <l n="45">Ahi, da lontana origine,</l>
     <l n="46">Che occultamente noce,</l>
     <l n="47">Anco la molle giovane</l>
     <l n="48">Può divenir feroce.</l>
    </lg>
    <lg n="13">
     <l n="49">Sai de le donne esimie,</l>
     <l n="50">Onde sì chiara ottenne</l>
     <l n="51">Gloria l'antico Tevere,</l>
     <l n="52">Silvia, sai tu che avvenne;</l>
    </lg>
    <lg n="14">
     <l n="53">Poi che la spola e il Frigio</l>
     <l n="54">Ago e gli studj cari</l>
     <l n="55">Mal si recàro a tedio</l>
     <l n="56">E i pudibondi Lari;</l>
    </lg>
    <lg n="15">
     <l n="57">E con baldanza improvvida,</l>
     <l n="58">Contro a gli esempi primi,</l>
     <l n="59">Ad ammirar convennero</l>
     <l n="60">I saltatori e i mimi?</l>
    </lg>
    <lg n="16">
     <l n="61">Pria tolleraron facili</l>
     <l n="62">I nomi di Terèo</l>
     <l n="63">E de la maga Colchica</l>
     <l n="64">E del nefario Atrèo.</l>
    </lg>
    <lg n="17">
     <l n="65">Ambìto poi spettacolo</l>
     <l n="66">A i loro immoti cigli</l>
     <l n="67">Fur ne le orrende favole</l>
     <l n="68">I trucidati figli.</l>
    </lg>
    <lg n="18">
     <l n="69">Quindi, perversa l'indole,</l>
     <l n="70">E fatto il cor più fiero,</l>
     <l n="71">Dal finto duol, già sazie,</l>
     <l n="72">Corser sfrenate al vero.</l>
    </lg>
    <lg n="19">
     <l n="73">E là dove di Libia</l>
     <l n="74">Le belve in guerra oscena</l>
     <l n="75">Empièan d'urla e di fremito</l>
     <l n="76">E di sangue l'arena,</l>
    </lg>
    <lg n="20">
     <l n="77">Potè all'alte patrizie</l>
     <l n="78">Come a la plebe oscura</l>
     <l n="79">Giocoso dar solletico</l>
     <l n="80">La soffrente natura.</l>
    </lg>
    <lg n="21">
     <l n="81">Che più? Baccanti, e cupide</l>
     <l n="82">D'abbominando aspetto,</l>
     <l n="83">Sol dall'uman pericolo</l>
     <l n="84">Acuto ebber diletto:</l>
    </lg>
    <lg n="22">
     <l n="85">E da i gradi e da i circoli</l>
     <l n="86">Co' moti e con le voci,</l>
     <l n="87">Di già maschili, applausero</l>
     <l n="88">A i duellanti atroci:</l>
    </lg>
    <lg n="23">
     <l n="89">Creando a sè delizia</l>
     <l n="90">E de le membra sparte,</l>
     <l n="91">E de gli estremi aneliti,</l>
     <l n="92">E del morir con arte.</l>
    </lg>
    <lg n="24">
     <l n="93">Copri, mia Silvia ingenua,</l>
     <l n="94">Copri le luci; et odi</l>
     <l n="95">Come tutti passarono</l>
     <l n="96">Licenziose i modi.</l>
    </lg>
    <lg n="25">
     <l n="97">Il gladiator, terribile</l>
     <l n="98">Nel guardo e nel sembiante,</l>
     <l n="99">Spesso fra i chiusi talami</l>
     <l n="100">Fu ricercato amante.</l>
    </lg>
    <lg n="26">
     <l n="101">Così, poi che da gli animi</l>
     <l n="102">Ogni pudor disciolse,</l>
     <l n="103">Vigor da la libidine</l>
     <l n="104">La crudeltà raccolse.</l>
    </lg>
    <lg n="27">
     <l n="105">Indi a i veleni taciti</l>
     <l n="106">Si preparò la mano:</l>
     <l n="107">Indi le madri ardirono</l>
     <l n="108">Di concepire in vano.</l>
    </lg>
    <lg n="28">
     <l n="109">Tal da lene principio</l>
     <l n="110">In fatali rovine</l>
     <l n="111">Cadde il valor la gloria</l>
     <l n="112">De le donne Latine.</l>
    </lg>
    <lg n="29">
     <l n="113">Fuggi, mia Silvia ingenua,</l>
     <l n="114">Quel nome e quelle forme,</l>
     <l n="115">Che petulante indizio</l>
     <l n="116">Son di misfatto enorme.</l>
    </lg>
    <lg n="30">
     <l n="117">Non obliar le origini</l>
     <l n="118">De la licenza antica.</l>
     <l n="119">Pensaci: e serba il titolo</l>
     <l n="120">D'umana e di pudica.</l>
    </lg>
   </lg>
  </body>
 </text>
</TEI>