<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - IL BISOGNO</title>
    <author>Giuseppe Parini</author>
   </titleStmt>
   <extent>
    <measure unit="stanza">14</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-il-bisogno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - IL BISOGNO</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - IL BISOGNO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oh tiranno Signore</l>
     <l n="2">De' miseri mortali,</l>
     <l n="3">Oh male oh persuasore</l>
     <l n="4">Orribile di mali</l>
     <l n="5">Bisogno, e che non spezza</l>
     <l n="6">Tua indomita fierezza!</l>
    </lg>
    <lg n="2">
     <l n="7">Di valli adamantini</l>
     <l n="8">Cinge i cor la virtude;</l>
     <l n="9">Ma tu gli urti e rovini;</l>
     <l n="10">E tutto a te si schiude.</l>
     <l n="11">Entri, e i nobili affetti</l>
     <l n="12">O strozzi od assoggetti.</l>
    </lg>
    <lg n="3">
     <l n="13">Oltre corri, e fremente</l>
     <l n="14">Strappi Ragion dal soglio;</l>
     <l n="15">E il regno de la mente</l>
     <l n="16">Occupi pien d'orgoglio,</l>
     <l n="17">E ti poni a sedere</l>
     <l n="18">Tiranno del pensiere.</l>
    </lg>
    <lg n="4">
     <l n="19">Con le folgori in mano</l>
     <l n="20">La legge alto minaccia;</l>
     <l n="21">Ma il periglio lontano</l>
     <l n="22">Non scolora la faccia</l>
     <l n="23">Di chi senza soccorso</l>
     <l n="24">Ha il tuo peso sul dorso.</l>
    </lg>
    <lg n="5">
     <l n="25">Al misero mortale</l>
     <l n="26">Ogni lume s'ammorza:</l>
     <l n="27">Ver la scesa del male</l>
     <l n="28">Tu lo strascini a forza:</l>
     <l n="29">Ei di sè stesso in bando</l>
     <l n="30">Va giù precipitando.</l>
    </lg>
    <lg n="6">
     <l n="31">Ahi l'infelice allora</l>
     <l n="32">I comun patti rompe;</l>
     <l n="33">Ogni confine ignora;</l>
     <l n="34">Ne' beni altrui prorompe;</l>
     <l n="35">Mangia i rapiti pani</l>
     <l n="36">Con sanguinose mani.</l>
    </lg>
    <lg n="7">
     <l n="37">Ma quali odo lamenti</l>
     <l n="38">E stridor di catene;</l>
     <l n="39">E ingegnosi stromenti</l>
     <l n="40">Veggo d'atroci pene</l>
     <l n="41">Là per quegli antri oscuri</l>
     <l n="42">Cinti d'orridi muri?</l>
    </lg>
    <lg n="8">
     <l n="43">Colà Temide armata</l>
     <l n="44">Tien giudizj funesti</l>
     <l n="45">Su la turba affannata,</l>
     <l n="46">Che tu persuadesti</l>
     <l n="47">A romper gli altrui dritti</l>
     <l n="48">O padre di delitti.</l>
    </lg>
    <lg n="9">
     <l n="49">Meco vieni al cospetto</l>
     <l n="50">Del nume che vi siede.</l>
     <l n="51">No non avrà dispetto</l>
     <l n="52">Che tu v'innoltri il piede.</l>
     <l n="53">Da lui con lieto volto</l>
     <l n="54">Anco il Bisogno è accolto.</l>
    </lg>
    <lg n="10">
     <l n="55">O ministri di Temi</l>
     <l n="56">Le spade sospendete:</l>
     <l n="57">Da i pulpiti supremi</l>
     <l n="58">Quà l'orecchio volgete.</l>
     <l n="59">Chi è che pietà niega</l>
     <l n="60">Al Bisogno che prega?</l>
    </lg>
    <lg n="11">
     <l n="61">Perdon, dic'ei, perdono</l>
     <l n="62">Ai miseri cruciati.</l>
     <l n="63">Io son l'autore io sono</l>
     <l n="64">De' lor primi peccati.</l>
     <l n="65">Sia contro a me diretta</l>
     <l n="66">La pubblica vendetta.</l>
    </lg>
    <lg n="12">
     <l n="67">Ma quale a tai parole</l>
     <l n="68">Giudice si commove?</l>
     <l n="69">Qual dell'umana prole</l>
     <l n="70">A pietade si move?</l>
     <l n="71">Tu Wirtz uom saggio e giusto</l>
     <l n="72">Ne dai l'esempio augusto:</l>
    </lg>
    <lg n="13">
     <l n="73">Tu cui sì spesso vinse</l>
     <l n="74">Dolor de gl'infelici,</l>
     <l n="75">Che il Bisogno sospinse</l>
     <l n="76">A por le rapitrici</l>
     <l n="77">Mani nell'altrui parte</l>
     <l n="78">O per forza o per arte:</l>
    </lg>
    <lg n="14">
     <l n="79">E il carcere temuto</l>
     <l n="80">Lor lieto spalancasti:</l>
     <l n="81">E dando oro ed aiuto,</l>
     <l n="82">Generoso insegnasti</l>
     <l n="83">Come senza le pene</l>
     <l n="84">Il fallo si previene.</l>
    </lg>
   </lg>
  </body>
 </text>
</TEI>