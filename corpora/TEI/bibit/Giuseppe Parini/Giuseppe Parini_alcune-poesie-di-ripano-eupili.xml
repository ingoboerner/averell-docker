<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Alcune poesie di Ripano Eupilino - XC</title>
    <author>Giuseppe Parini</author>
   </titleStmt>
   <extent>
    <measure unit="stanza">40</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_alcune-poesie-di-ripano-eupili</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Alcune poesie di Ripano Eupilino - XC</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Alcune poesie di Ripano Eupilino - XC</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Manzon, s'i' te l'ho detto, tu lo sai,</l>
     <l n="2">e s'i' non te l'ho detto, tel vo' dire:</l>
     <l n="3">quand'i' te l'arò detto, il saperai.</l>
    </lg>
    <lg n="2">
     <l n="4">Son risoluto di voler morire,</l>
     <l n="5">e non ci voglio metter tempo in mezzo:</l>
     <l n="6">guarda capricci che soglion venire!</l>
    </lg>
    <lg n="3">
     <l n="7">I' mi volea morire sino a un pezzo:</l>
     <l n="8">ma non ci ho mai potuto trovar modo,</l>
     <l n="9">ch'a questa cosa non ci sono avvezzo.</l>
    </lg>
    <lg n="4">
     <l n="10">Ho attaccato un bel capresto a un chiodo,</l>
     <l n="11">e delle volte diece sono stato</l>
     <l n="12">per cacciare la testa drento al nodo:</l>
    </lg>
    <lg n="5">
     <l n="13">ma, prima di far questo, ci ho pensato</l>
     <l n="14">ch'egli è una morte da furbo, da baro,</l>
     <l n="15">cioè a dir quel morire impiccato.</l>
    </lg>
    <lg n="6">
     <l n="16">Chè già c'ho a fare questo passo amaro,</l>
     <l n="17">i' non vorre' po' poi che le persone</l>
     <l n="18">m'avessono a stimare un bel somaro,</l>
    </lg>
    <lg n="7">
     <l n="19">perch'i' non abbia fatto elezione</l>
     <l n="20">di qualche morte almen da galantuomo,</l>
     <l n="21">non mica da furfante e da briccone.</l>
    </lg>
    <lg n="8">
     <l n="22">Se ci fusse stampato qualche tomo</l>
     <l n="23">il qual mostrasse tutte le maniere</l>
     <l n="24">di far tirar le calze a un pover'uomo,</l>
    </lg>
    <lg n="9">
     <l n="25">io men vorre' di fatto provvedere,</l>
     <l n="26">e ci vorre' poi tanto studiar suso,</l>
     <l n="27">ch'io ne trovassi alcuna a mia piacere.</l>
    </lg>
    <lg n="10">
     <l n="28">Quel povero Bertoldo i' non l'accuso,</l>
     <l n="29">che non trovò mai pianta da impiccarsi:</l>
     <l n="30">gli ebbe ragione di restar confuso.</l>
    </lg>
    <lg n="11">
     <l n="31">Perocchè, quando si tratta di farsi</l>
     <l n="32">del male, dicon que' che provat'hanno,</l>
     <l n="33">ch'egli è molto difficil contentarsi.</l>
    </lg>
    <lg n="12">
     <l n="34">E' non è già che rechi loro affanno</l>
     <l n="35">quella paura del morire: a quella</l>
     <l n="36">i disperati non vi baderanno.</l>
    </lg>
    <lg n="13">
     <l n="37">Ciò che ti fa beccar ben le cervella</l>
     <l n="38">gli è quel cercarla bella; chè di morti</l>
     <l n="39">se ne stenta a trovare alcuna bella.</l>
    </lg>
    <lg n="14">
     <l n="40">E benchè ce ne sieno di più sorti,</l>
     <l n="41">le sono però certe porcherie,</l>
     <l n="42">da fare disonore a tutti i morti.</l>
    </lg>
    <lg n="15">
     <l n="43">E questo è il caso che, di tante vie</l>
     <l n="44">che ci ha d'andare a veder ballar l'orso,</l>
     <l n="45">in bilico tu stai tra 'l no e 'l sie,</l>
    </lg>
    <lg n="16">
     <l n="46">ove al contradio, senza far discorso,</l>
     <l n="47">s'ella fusse una morte che piacesse,</l>
     <l n="48">te la beresti come bere un sorso.</l>
    </lg>
    <lg n="17">
     <l n="49">Ma, verbi grazia, se qualcun ti desse</l>
     <l n="50">nel petto d'un pugnale, o nelle stiene,</l>
     <l n="51">o con un ciotto il capo ti rompesse,</l>
    </lg>
    <lg n="18">
     <l n="52">ti par egli una cosa che stia bene,</l>
     <l n="53">sporcarti la camicia e 'l giubberello</l>
     <l n="54">dal sangue che vien fuora delle vene?</l>
    </lg>
    <lg n="19">
     <l n="55">E' m'è venuto ancora entro al cervello</l>
     <l n="56">ch'i' mi potre' andare ad annegare;</l>
     <l n="57">e questo mi parrebbe un modo bello:</l>
    </lg>
    <lg n="20">
     <l n="58">ma quel doversi poi tutto bagnare</l>
     <l n="59">que' pochi panni che tu hai indosso</l>
     <l n="60">non mi finisce ben di contentare.</l>
    </lg>
    <lg n="21">
     <l n="61">Mi si potrebbe risponder ch'io posso,</l>
     <l n="62">se pure ho di morir pensier veruno,</l>
     <l n="63">innanzi tratto trarmeli di dosso:</l>
    </lg>
    <lg n="22">
     <l n="64">ma cotesto non m'entra in conto alcuno;</l>
     <l n="65">perch'i' sono un cotale innocentino</l>
     <l n="66">che non vorre' scandolezzar nessuno.</l>
    </lg>
    <lg n="23">
     <l n="67">Ci sarebbe un segreto pellegrino;</l>
     <l n="68">cioè ch'i' mi cacciassi un palo dreto;</l>
     <l n="69">ma questo è un morir da saracino:</l>
    </lg>
    <lg n="24">
     <l n="70">oltrecchè mi parrebbe un po' indiscreto</l>
     <l n="71">quel non peter mai più per quella via</l>
     <l n="72">trarre un sospir che somigliasse a un peto.</l>
    </lg>
    <lg n="25">
     <l n="73">Un altro bel segreto ci sarìa</l>
     <l n="74">che mi potrebbe tôrre d'ogn'impaccio;</l>
     <l n="75">e l'abbruciarmi credo che ciò sia:</l>
    </lg>
    <lg n="26">
     <l n="76">s'e' no fosse che qualche ignorantaccio</l>
     <l n="77">sarebbe, che direbbe che quel foco</l>
     <l n="78">fusse in pena di qualche peccataccio.</l>
    </lg>
    <lg n="27">
     <l n="79">Ma questa cosa monterebbe poco,</l>
     <l n="80">che, se di fummo ci fusse un po' meno,</l>
     <l n="81">non ti so dir se sarebbe un bel giuoco.</l>
    </lg>
    <lg n="28">
     <l n="82">E quantunque alcun dica che 'l veleno</l>
     <l n="83">sia la più bella morte che si faccia,</l>
     <l n="84">nè anche questa mi contenta appieno.</l>
    </lg>
    <lg n="29">
     <l n="85">E la ragion, perch'ella mi dispiaccia,</l>
     <l n="86">è che per che tu sii morto perduto;</l>
     <l n="87">tanto diforme ti rende la faccia.</l>
    </lg>
    <lg n="30">
     <l n="88">Perchè 'l vederti nero divenuto,</l>
     <l n="89">e gonfio, agli occhi reca tanta noia</l>
     <l n="90">che si vorrebbe piuttosto esser muto.</l>
    </lg>
    <lg n="31">
     <l n="91">Or tu, che se' staggito già per boia,</l>
     <l n="92">Manzoni, vorre' mo' che mi dicessi</l>
     <l n="93">qualche bel modo di tirar le cuoia,</l>
    </lg>
    <lg n="32">
     <l n="94">ma qualche modo che non mi spiacessi;</l>
     <l n="95">e se fusse possibil cosa ancora</l>
     <l n="96">che a chi l'adopra mal non gli facessi.</l>
    </lg>
    <lg n="33">
     <l n="97">Sovviemmi ch'allor quando la signora</l>
     <l n="98">non ti volea veder vivo nè morto,</l>
     <l n="99">che tu n'andavi in cerca molto allora.</l>
    </lg>
    <lg n="34">
     <l n="100">A quanto però io mi sono accorto,</l>
     <l n="101">non potesti far pago il tuo disio,</l>
     <l n="102">dappoi ch'i' vedo che non se' ancor morto.</l>
    </lg>
    <lg n="35">
     <l n="103">Ora, Manzoni, che debb'io fare, io,</l>
     <l n="104">posciacchè dopo tanto affaticarmi</l>
     <l n="105">io non trovo una morte a modo mio?</l>
    </lg>
    <lg n="36">
     <l n="106">Sa' tu quel ch'i' vo' far? Voglio chetarmi</l>
     <l n="107">e soprastare pazientemente,</l>
     <l n="108">finchè la morte vengh'ella a trovarmi.</l>
    </lg>
    <lg n="37">
     <l n="109">Chi sa che, s'ella la mia brama sente,</l>
     <l n="110">non provvegga da sezzo a' fatti miei,</l>
     <l n="111">meglio ch'i' non fare' forse al presente?</l>
    </lg>
    <lg n="38">
     <l n="112">D'arte sì fatta ella ne sa per sei:</l>
     <l n="113">in queste cose tiene il principato.</l>
     <l n="114">Vo' far così; voglio aspettarla lei.</l>
    </lg>
    <lg n="39">
     <l n="115">In tanto, per mostrar che ti son grato,</l>
     <l n="116">quel bel capresto te lo dono a tene;</l>
     <l n="117">i' dico quel ch'avevo apparecchiato;</l>
    </lg>
    <lg n="40">
     <l n="118">o ad alcun altro che mi voglia bene.</l>
    </lg>
   </lg>
  </body>
 </text>
</TEI>