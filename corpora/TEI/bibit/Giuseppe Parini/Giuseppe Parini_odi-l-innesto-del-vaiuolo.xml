<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - L'INNESTO DEL VAIUOLO</title>
    <author>Giuseppe Parini</author>
   </titleStmt>
   <extent>
    <measure unit="stanza">21</measure>
    <measure unit="line">189</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-l-innesto-del-vaiuolo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - L'INNESTO DEL VAIUOLO</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - L'INNESTO DEL VAIUOLO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Genovese ove ne vai? qual raggio</l>
     <l n="2">Brilla di speme su le audaci antenne?</l>
     <l n="3">Non temi oimè le penne</l>
     <l n="4">Non anco esperte degli ignoti venti?</l>
     <l n="5">Qual ti affida coraggio</l>
     <l n="6">All'intentato piano</l>
     <l n="7">De lo immenso oceano?</l>
     <l n="8">Senti le beffe dell'Europa, senti</l>
     <l n="9">Come deride i tuoi sperati eventi.</l>
    </lg>
    <lg n="2">
     <l n="10">Ma tu il vulgo dispregia. Erra chi dice,</l>
     <l n="11">Che natura ponesse all'uom confine</l>
     <l n="12">Di vaste acque marine,</l>
     <l n="13">Se gli diè mente onde lor freno imporre:</l>
     <l n="14">E dall'alta pendice</l>
     <l n="15">Insegnolli a guidare</l>
     <l n="16">I gran tronchi sul mare,</l>
     <l n="17">E in poderoso canapè raccorre</l>
     <l n="18">I venti, onde su l'acque ardito scorre.</l>
    </lg>
    <lg n="3">
     <l n="19">Così l'eroe nocchier pensa, ed abbatte</l>
     <l n="20">I paventati d'Ercole pilastri;</l>
     <l n="21">Saluta novelli astri;</l>
     <l n="22">E di nuove tempeste ode il ruggito.</l>
     <l n="23">Veggon le stupefatte</l>
     <l n="24">Genti dell'orbe ascoso</l>
     <l n="25">Lo stranier portentoso.</l>
     <l n="26">Ei riede; e mostra i suoi tesori ardito</l>
     <l n="27">All'Europa, che il beffa ancor sul lito.</l>
    </lg>
    <lg n="4">
     <l n="28">Più dell'oro, Bicetti, all'Uomo è cara</l>
     <l n="29">Questa del viver suo lunga speranza:</l>
     <l n="30">Più dell'oro possanza</l>
     <l n="31">Sopra gli animi umani ha la bellezza.</l>
     <l n="32">E pur la turba ignara</l>
     <l n="33">Or condanna il cimento,</l>
     <l n="34">Or resiste all'evento</l>
     <l n="35">Di chi 'l doppio tesor le reca; e sprezza</l>
     <l n="36">I novi mondi al prisco mondo avvezza.</l>
    </lg>
    <lg n="5">
     <l n="37">Come biada orgogliosa in campo estivo,</l>
     <l n="38">Cresce di santi abbracciamenti il frutto.</l>
     <l n="39">Ringiovanisce tutto</l>
     <l n="40">Nell'aspetto de' figli il caro padre;</l>
     <l n="41">E dentro al cor giulivo</l>
     <l n="42">Contemplando la speme</l>
     <l n="43">De le sue ore estreme,</l>
     <l n="44">Già cultori apparecchia artieri e squadre</l>
     <l n="45">A la patria d'eroi famosa madre.</l>
    </lg>
    <lg n="6">
     <l n="46">Crescete o pargoletti: un dì sarete</l>
     <l n="47">Tu forte appoggio de le patrie mura,</l>
     <l n="48">E tu soave cura,</l>
     <l n="49">E lusinghevol'esca ai casti cori.</l>
     <l n="50">Ma, oh dio, qual falce miete</l>
     <l n="51">De la ridente messe</l>
     <l n="52">Le sì dolci promesse?</l>
     <l n="53">O quai d'atroce grandine furori</l>
     <l n="54">Ne sfregiano il bel verde e i primi fiori?</l>
    </lg>
    <lg n="7">
     <l n="55">Fra le tenere membra orribil siede</l>
     <l n="56">Tacito seme: e d'improvviso il desta</l>
     <l n="57">Una furia funesta</l>
     <l n="58">De la stirpe degli uomini flagello.</l>
     <l n="59">Urta al di dentro, e fiede</l>
     <l n="60">Con lièvito mortale;</l>
     <l n="61">E la macchina frale</l>
     <l n="62">O al tutto abbatte, o le rapisce il bello,</l>
     <l n="63">Quasi a statua d'eroe rival scarpello.</l>
    </lg>
    <lg n="8">
     <l n="64">Tutti la furia indomita vorace</l>
     <l n="65">Tutti una volta assale ai più verd'anni:</l>
     <l n="66">E le strida e gli affanni</l>
     <l n="67">Dai tugurj conduce a' regj tetti;</l>
     <l n="68">E con la man rapace</l>
     <l n="69">Ne le tombe condensa</l>
     <l n="70">Prole d'uomini immensa.</l>
     <l n="71">Sfugge taluno è vero ai guardi infetti;</l>
     <l n="72">Ma palpitando peggior fato aspetti.</l>
    </lg>
    <lg n="9">
     <l n="73">Oh miseri! che val di medic'arte</l>
     <l n="74">Nè studj oprar nè farmachi nè mani?</l>
     <l n="75">Tutti i sudor son vani</l>
     <l n="76">Quando il morbo nemico è su la porta;</l>
     <l n="77">E vigor gli comparte</l>
     <l n="78">De la sorpresa salma</l>
     <l n="79">La non perfetta calma.</l>
     <l n="80">Oh debil'arte, oh mal secura scorta,</l>
     <l n="81">Che il male attendi, e no 'l previeni accorta!</l>
    </lg>
    <lg n="10">
     <l n="82">Già non l'attende in oriente il folto</l>
     <l n="83">Popol che noi chiamiam barbaro e rude;</l>
     <l n="84">Ma sagace delude</l>
     <l n="85">Il fiero inevitabile demòne.</l>
     <l n="86">Poichè il buon punto ha colto</l>
     <l n="87">Onde il mostro conquida,</l>
     <l n="88">Coraggioso lo sfida;</l>
     <l n="89">E lo astrigne ad usar ne la tenzone</l>
     <l n="90">L'armi, che ottuse tra le man gli pone.</l>
    </lg>
    <lg n="11">
     <l n="91">Del regnante velen spontaneo elegge</l>
     <l n="92">Quel ch'è men tristo; e macolar ne suole</l>
     <l n="93">La ben amata prole,</l>
     <l n="94">Che non più recidiva in salvo torna.</l>
     <l n="95">Però d'umano gregge</l>
     <l n="96">Va Pechino coperto;</l>
     <l n="97">E di femmineo merto</l>
     <l n="98">Tesoreggia il Circasso, e i chiostri adorna</l>
     <l n="99">Ove la Dea di Cipri orba soggiorna.</l>
    </lg>
    <lg n="12">
     <l n="100">O Montegù, qual peregrina nave,</l>
     <l n="101">Barbare terre misurando e mari,</l>
     <l n="102">E di popoli varj</l>
     <l n="103">Diseppellendo antiqui regni e vasti,</l>
     <l n="104">E a noi tornando grave</l>
     <l n="105">Di strana gemma e d'auro,</l>
     <l n="106">Portò sì gran tesauro,</l>
     <l n="107">Che a pareggiare non che a vincer basti</l>
     <l n="108">Quel, che tu dall'Eussino a noi recasti?</l>
    </lg>
    <lg n="13">
     <l n="109">Rise l'Anglia la Francia Italia rise</l>
     <l n="110">Al rammentar del favoloso Innesto:</l>
     <l n="111">E il giudizio molesto</l>
     <l n="112">De la falsa ragione incontro alzosse.</l>
     <l n="113">In van l'effetto arrise</l>
     <l n="114">A le imprese tentate;</l>
     <l n="115">Chè la falsa pietate</l>
     <l n="116">Contro al suo bene e contro al ver si mosse,</l>
     <l n="117">E di lamento femminile armosse.</l>
    </lg>
    <lg n="14">
     <l n="118">Ben fur preste a raccor gl'infausti doni</l>
     <l n="119">Che, attraversando l'oceàno aprico,</l>
     <l n="120">Lor condusse Americo;</l>
     <l n="121">E ad ambe man li trangugiaron pronte.</l>
     <l n="122">De' lacerati troni</l>
     <l n="123">Gli avanzi sanguinosi,</l>
     <l n="124">E i frutti velenosi</l>
     <l n="125">Strinser gioiendo; e da lo stesso fonte</l>
     <l n="126">De la vita succhiar spasimi ed onte.</l>
    </lg>
    <lg n="15">
     <l n="127">Tal del folle mortal tale è la sorte:</l>
     <l n="128">Contra ragione or di natura abusa;</l>
     <l n="129">Or di ragion mal usa</l>
     <l n="130">Contra natura che i suoi don gli porge.</l>
     <l n="131">Questa a schifar la morte</l>
     <l n="132">Insegnò madre amante</l>
     <l n="133">A un popolo ignorante;</l>
     <l n="134">E il popol colto, che tropp'alto scorge,</l>
     <l n="135">Contro ai consigli di tal madre insorge.</l>
    </lg>
    <lg n="16">
     <l n="136">Sempre il novo, ch'è grande, appar menzogna,</l>
     <l n="137">Mio Bicetti, al volgar debile ingegno:</l>
     <l n="138">Ma imperturbato il regno</l>
     <l n="139">De' saggi dietro all'utile s'ostina.</l>
     <l n="140">Minaccia nè vergogna</l>
     <l n="141">No 'l frena, no 'l rimove;</l>
     <l n="142">Prove accumula a prove;</l>
     <l n="143">Del popolare error l'idol rovina,</l>
     <l n="144">E la salute ai posteri destina.</l>
    </lg>
    <lg n="17">
     <l n="145">Così l'Anglia la Francia Italia vide</l>
     <l n="146">Drappel di saggi contro al vulgo armarse.</l>
     <l n="147">Lor zelo indomit'arse,</l>
     <l n="148">E di popolo in popolo s'accese.</l>
     <l n="149">Contro all'armi omicide</l>
     <l n="150">Non più debole e nudo;</l>
     <l n="151">Ma sotto a certo scudo</l>
     <l n="152">Il tenero garzon cauto discese,</l>
     <l n="153">E il fato inesorabile sorprese.</l>
    </lg>
    <lg n="18">
     <l n="154">Tu sull'orme di quelli ardito corri</l>
     <l n="155">Tu pur, Bicetti; e di combatter tenta</l>
     <l n="156">La pietà violenta</l>
     <l n="157">Che a le Insubriche madri il core implica.</l>
     <l n="158">L'umanità soccorri;</l>
     <l n="159">Spregia l'ingiusto soglio</l>
     <l n="160">Ove s'arman d'orgoglio</l>
     <l n="161">La superstizion del ver nemica,</l>
     <l n="162">E l'ostinata folle scola antica.</l>
    </lg>
    <lg n="19">
     <l n="163">Quanta parte maggior d'almi nipoti</l>
     <l n="164">Coltiverà nostri felici campi!</l>
     <l n="165">E quanta fia che avvampi</l>
     <l n="166">D'industria in pace o di coraggio in guerra!</l>
     <l n="167">Quanta i soavi moti</l>
     <l n="168">Propagherà d'amore,</l>
     <l n="169">E desterà il languore</l>
     <l n="170">Del pigro Imene, che infecondo or erra</l>
     <l n="171">Contro all'util comun di terra in terra!</l>
    </lg>
    <lg n="20">
     <l n="172">Le giovinette con le man di rosa</l>
     <l n="173">Idalio mirto coglieranno un giorno:</l>
     <l n="174">All'alta quercia intorno</l>
     <l n="175">I giovinetti fronde coglieranno;</l>
     <l n="176">E a la tua chioma annosa,</l>
     <l n="177">Cui per doppio decoro</l>
     <l n="178">Già circonda l'alloro,</l>
     <l n="179">Intrecceran ghirlande, e canteranno:</l>
     <l n="180">Questi a morte ne tolse o a lungo danno.</l>
    </lg>
    <lg n="21">
     <l n="181">Tale il nobile plettro infra le dita</l>
     <l n="182">Mi profeteggia armonioso e dolce,</l>
     <l n="183">Nobil plettro che molce</l>
     <l n="184">Il duro sasso dell'umana mente;</l>
     <l n="185">E da lunge lo invita</l>
     <l n="186">Con lusinghevol suono</l>
     <l n="187">Verso il ver, verso il buono;</l>
     <l n="188">Nè mai con laude bestemmiò nocente</l>
     <l n="189">O il falso in trono o la viltà potente.</l>
    </lg>
   </lg>
  </body>
 </text>
</TEI>