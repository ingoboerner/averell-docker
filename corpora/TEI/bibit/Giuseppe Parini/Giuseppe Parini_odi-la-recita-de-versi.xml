<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA RECITA DE' VERSI</title>
    <author>Giuseppe Parini</author>
   </titleStmt>
   <extent>
    <measure unit="stanza">9</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-recita-de-versi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA RECITA DE' VERSI</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA RECITA DE' VERSI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual fra le mense loco</l>
     <l n="2">Versi otterranno, che da nobil vena</l>
     <l n="3">Scendano; e all'acre foco</l>
     <l n="4">Dell'arte imponga la sottil Camena,</l>
     <l n="5">Meditante lavoro,</l>
     <l n="6">Che sia di nostra età pregio e decoro?</l>
    </lg>
    <lg n="2">
     <l n="7">Non odi alto di voci</l>
     <l n="8">I convitati sollevar tumulto,</l>
     <l n="9">Che i Centauri feroci</l>
     <l n="10">Fa rammentar, quando con empio insulto</l>
     <l n="11">All'ospite di liti</l>
     <l n="12">Sparsero e guerra i nuziali riti?</l>
    </lg>
    <lg n="3">
     <l n="13">V'ha chi al negato Scaldi</l>
     <l n="14">Con gli abeti di Cesare veleggia;</l>
     <l n="15">E la vast'onda e i saldi</l>
     <l n="16">Muri sprezzati, già nel cor saccheggia</l>
     <l n="17">De' Batavi mercanti</l>
     <l n="18">Le molto di tesoro arche pesanti.</l>
    </lg>
    <lg n="4">
     <l n="19">A Giove altri l'armata</l>
     <l n="20">Destra di fulmin spoglia; ed altri a volo</l>
     <l n="21">Sopra l'aria domata</l>
     <l n="22">Osa portar novelle genti al polo.</l>
     <l n="23">Tal sedendo confida</l>
     <l n="24">Ciascuno; e sua ragion fa delle grida.</l>
    </lg>
    <lg n="5">
     <l n="25">Vincere il suon discorde</l>
     <l n="26">Speri colui che di clamor le folli</l>
     <l n="27">Mènadi, allor che lorde</l>
     <l n="28">Di mosto il viso balzan per li colli,</l>
     <l n="29">Vince; e, con alta fronte,</l>
     <l n="30">Gonfia d'audace verso inezie conte.</l>
    </lg>
    <lg n="6">
     <l n="31">O gran silenzio intorno</l>
     <l n="32">A sè vanti compor Fauno procace,</l>
     <l n="33">Se del pudore a scorno</l>
     <l n="34">Annunzia carme onde ai profani piace;</l>
     <l n="35">Da la cui lubric'arte</l>
     <l n="36">Saggia matrona vergognando parte.</l>
    </lg>
    <lg n="7">
     <l n="37">Orecchio ama placato</l>
     <l n="38">La musa e mente arguta e cor gentile.</l>
     <l n="39">Ed io, se a me fia dato</l>
     <l n="40">Ordir mai su la cetra opra non vile,</l>
     <l n="41">Non toccherò già corda</l>
     <l n="42">Ove la turba di sue ciance assorda.</l>
    </lg>
    <lg n="8">
     <l n="43">Ben de' numeri miei</l>
     <l n="44">Giudice chiedo il buon cantor, che destro</l>
     <l n="45">Volse a pungere i rei</l>
     <l n="46">Di Tullio i casi; ed or, novo maestro</l>
     <l n="47">A far migliori i tempi,</l>
     <l n="48">Gli scherzi usa del Frigio e i propri esempj.</l>
    </lg>
    <lg n="9">
     <l n="49">O te Paola, che il retto</l>
     <l n="50">E il bello atta a sentir formaro i Numi;</l>
     <l n="51">Te, che il piacer concetto</l>
     <l n="52">Mostri dolce intendendo i duo bei lumi,</l>
     <l n="53">Onde spira calore</l>
     <l n="54">Soavemente periglioso al core.</l>
    </lg>
   </lg>
  </body>
 </text>
</TEI>