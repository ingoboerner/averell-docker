<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA MUSICA</title>
    <author>Giuseppe Parini</author>
   </titleStmt>
   <extent>
    <measure unit="stanza">16</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-musica</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA MUSICA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA MUSICA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Aborro in su la scena</l>
     <l n="2">Un canoro elefante,</l>
     <l n="3">Che si strascina a pena</l>
     <l n="4">Su le adipose piante,</l>
     <l n="5">E manda per gran foce</l>
     <l n="6">Di bocca un fil di voce.</l>
    </lg>
    <lg n="2">
     <l n="7">Ahi pera lo spietato</l>
     <l n="8">Genitor che primiero</l>
     <l n="9">Tentò di ferro armato</l>
     <l n="10">L'esecrabile e fiero</l>
     <l n="11">Misfatto onde si duole</l>
     <l n="12">La mutilata prole.</l>
    </lg>
    <lg n="3">
     <l n="13">Tanto dunque de' grandi</l>
     <l n="14">Può l'ozioso udito,</l>
     <l n="15">Che a' rei colpi nefandi</l>
     <l n="16">Sen corra il padre ardito,</l>
     <l n="17">Peggio che fera od angue</l>
     <l n="18">Crudel contro al suo sangue?</l>
    </lg>
    <lg n="4">
     <l n="19">Oh misero mortale</l>
     <l n="20">Ove cerchi il diletto?</l>
     <l n="21">Ei tra le placid'ale</l>
     <l n="22">Di natura ha ricetto:</l>
     <l n="23">Là con avida brama</l>
     <l n="24">Susurrando ti chiama.</l>
    </lg>
    <lg n="5">
     <l n="25">Ella femminea gola</l>
     <l n="26">Ti diede, onde soave</l>
     <l n="27">L'aere se ne vola</l>
     <l n="28">Or acuto ora grave;</l>
     <l n="29">E donò forza ad esso</l>
     <l n="30">Di rapirti a te stesso.</l>
    </lg>
    <lg n="6">
     <l n="31">Tu non però contento</l>
     <l n="32">De' suoi doni, prorompi</l>
     <l n="33">Contro a lei violento,</l>
     <l n="34">E le sue leggi rompi;</l>
     <l n="35">Cangi gli uomini in mostri,</l>
     <l n="36">E lor dignità prostri.</l>
    </lg>
    <lg n="7">
     <l n="37">Barbara gelosìa</l>
     <l n="38">Nel superbo oriente</l>
     <l n="39">So che pietade oblìa</l>
     <l n="40">Ver la misera gente,</l>
     <l n="41">Che da lascivo inganno</l>
     <l n="42">Assecura il tiranno:</l>
    </lg>
    <lg n="8">
     <l n="43">E folle rito al nudo</l>
     <l n="44">Ultimo Caffro impone</l>
     <l n="45">Il taglio atroce e crudo,</l>
     <l n="46">Onde al molle garzone</l>
     <l n="47">Il decimo funesto</l>
     <l n="48">Anno sorge sì presto.</l>
    </lg>
    <lg n="9">
     <l n="49">Ma a te in mano lo stile</l>
     <l n="50">Italo genitore</l>
     <l n="51">Pose cura più vile</l>
     <l n="52">Del geloso furore:</l>
     <l n="53">Te non error ma vizio</l>
     <l n="54">Spinge all'orrido ufizio.</l>
    </lg>
    <lg n="10">
     <l n="55">Arresta empio! Che fai?</l>
     <l n="56">Se tesoro ti preme,</l>
     <l n="57">Nel tuo figlio non l'hai?</l>
     <l n="58">Con le sue membra insieme,</l>
     <l n="59">Empio! il viver tu furi</l>
     <l n="60">Ai nipoti venturi.</l>
    </lg>
    <lg n="11">
     <l n="61">Oh cielo E tu consenti</l>
     <l n="62">D'oro si cruda fame?</l>
     <l n="63">Nè più il foco rammenti</l>
     <l n="64">Di Pentapoli infame,</l>
     <l n="65">Le cui orribil'opre</l>
     <l n="66">Il nero asfalto copre?</l>
    </lg>
    <lg n="12">
     <l n="67">No. Del tesor, che aperto</l>
     <l n="68">Già ne la mente pingi,</l>
     <l n="69">Tu non andrai per certo</l>
     <l n="70">Lieto come ti fingi</l>
     <l n="71">Padre crudel! Suo dritto</l>
     <l n="72">De' avere il tuo delitto.</l>
    </lg>
    <lg n="13">
     <l n="73">L'oltraggio, ch'or gli è occulto</l>
     <l n="74">Il tuo tradito figlio</l>
     <l n="75">Ricorderassi adulto;</l>
     <l n="76">Con dispettoso ciglio</l>
     <l n="77">Da la vista fuggendo</l>
     <l n="78">Del carnefice orrendo.</l>
    </lg>
    <lg n="14">
     <l n="79">In vano in van pietade</l>
     <l n="80">Tu cercherai: chè l'alma</l>
     <l n="81">In lui depressa cade</l>
     <l n="82">Con la troncata salma;</l>
     <l n="83">Ed impeto non trova</l>
     <l n="84">Che a virtude la mova.</l>
    </lg>
    <lg n="15">
     <l n="85">Misero! A lato a i regi</l>
     <l n="86">Ei sederà cantando</l>
     <l n="87">Fastoso d'aurei fregi;</l>
     <l n="88">Mentre tu mendicando</l>
     <l n="89">Andrai canuto e solo</l>
     <l n="90">Per l'Italico suolo:</l>
    </lg>
    <lg n="16">
     <l n="91">Per quel suolo, che vanta</l>
     <l n="92">Gran riti e leggi e studj;</l>
     <l n="93">E nutre infamia tanta,</l>
     <l n="94">Che a gli Affricani ignudi,</l>
     <l n="95">Benchè tant'alto saglia,</l>
     <l n="96">E a i barbari lo agguaglia.</l>
    </lg>
   </lg>
  </body>
 </text>
</TEI>