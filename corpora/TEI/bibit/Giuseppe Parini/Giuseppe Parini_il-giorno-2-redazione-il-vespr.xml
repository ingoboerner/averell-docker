<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Il giorno (2 redazione) - Il Vespro</title>
    <author>Giuseppe Parini</author>
   </titleStmt>
   <extent>
    <measure unit="stanza">15</measure>
    <measure unit="line">349</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_il-giorno-2-redazione-il-vespr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Il giorno (2 redazione) - Il Vespro</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Il giorno (2 redazione) - Il Vespro</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ma de gli augelli e de le fere il giorno</l>
     <l n="2">E de' pesci squammosi e de le piante</l>
     <l n="3">E dell'umana plebe al suo fin corre.</l>
     <l n="4">Già sotto al guardo de la immensa luce</l>
     <l n="5">Sfugge l'un mondo: e a berne i vivi raggi</l>
     <l n="6">Cuba s'affretta e il Messico e l'altrice</l>
     <l n="7">Di molte perle California estrema:</l>
     <l n="8">E da' maggiori colli e dall'eccelse</l>
     <l n="9">Rocche il sol manda gli ultimi saluti</l>
     <l n="10">All'Italia fuggente; e par che brami</l>
     <l n="11">Rivederti o Signor prima che l'alpe</l>
     <l n="12">O l'appennino o il mar curvo ti celi</l>
     <l n="13">A gli occhi suoi. Altro finor non vide</l>
     <l n="14">Che di falcato mietitore i fianchi</l>
     <l n="15">Su le campagne tue piegati e lassi,</l>
     <l n="16">E su le armate mura or braccia or spalle</l>
     <l n="17">Carche di ferro, e su le aeree capre</l>
     <l n="18">De gli edificj tuoi man scabre e arsicce,</l>
     <l n="19">E villan polverosi innanzi a i carri</l>
     <l n="20">Gravi del tuo ricolto, e su i canali</l>
     <l n="21">E su i fertili laghi irsuti petti</l>
     <l n="22">Di remigante che le alterne merci</l>
     <l n="23">A' tuoi comodi guida ed al tuo lusso;</l>
     <l n="24">Tutti ignobili aspetti. Or colui veggia</l>
     <l n="25">Che da tutti servito a nullo serve.</l>
    </lg>
    <lg n="2">
     <l n="26">Pronto è il cocchio felice. Odo le rote</l>
     <l n="27">Odo i lieti corsier che all'alma sposa</l>
     <l n="28">E a te suo fido cavalier nodrisce</l>
     <l n="29">Il placido marito. Indi la pompa</l>
     <l n="30">Affrettasi de' servi; e quindi attende</l>
     <l n="31">Con insigni berretti e argentee mazze</l>
     <l n="32">Candida gioventù che al corso agogna</l>
     <l n="33">I moti espor de le vivaci membra:</l>
     <l n="34">E nell'audace cor forse presume</l>
     <l n="35">A te rapir de la tua bella i voti.</l>
    </lg>
    <lg n="3">
     <l n="36">Che tardi omai? Non vedi tu com'ella</l>
     <l n="37">Già con morbide piume a i crin leggeri</l>
     <l n="38">La bionda che svanì polve rendette;</l>
     <l n="39">E con morbide piume in su la guancia</l>
     <l n="40">Fe' più vermiglie rifiorir che mai</l>
     <l n="41">Le dall'aura predate amiche rose?</l>
     <l n="42">Or tu nato di lei ministro e duce</l>
     <l n="43">L'assisti all'opra; e di novelli odori</l>
     <l n="44">La tabacchiera e i bei cristalli aurati</l>
     <l n="45">Con la perita mano a lei rintègra:</l>
     <l n="46">Tu il ventaglio le scegli adatto al giorno;</l>
     <l n="47">E tenta poi fra le giocose dita</l>
     <l n="48">Come agevole scorra. Oh qual con lieti</l>
     <l n="49">Nè ben celati a te guardi e sorrisi</l>
     <l n="50">Plaude la dama al tuo sagace tatto!</l>
    </lg>
    <lg n="4">
     <l n="51">Ecco ella sorge; e del partir dà cenno:</l>
     <l n="52">Ma non senza sospetti e senza baci</l>
     <l n="53">A le vergini ancelle il cane affida</l>
     <l n="54">Al par de' giochi al par de' cari figli</l>
     <l n="55">Grave sua cura: e il misero dolente</l>
     <l n="56">Mal tra le braccia contenuto e i petti</l>
     <l n="57">Balza e guaisce in suon che al rude vulgo</l>
     <l n="58">Ribrezzo porta di stridente lima;</l>
     <l n="59">E con rara celeste melodia</l>
     <l n="60">Scende a gli orecchi de la dama e al core.</l>
    </lg>
    <lg n="5">
     <l n="61">Mentre così fra i generosi affetti</l>
     <l n="62">E le intese blandizie e i sensi arguti</l>
     <l n="63">E del cane e di sè la bella oblia</l>
     <l n="64">Pochi momenti; tu di lei più saggio</l>
     <l n="65">Usa del tempo: e a chiaro speglio innante</l>
     <l n="66">I bei membri ondeggiando alquanto libra</l>
     <l n="67">Su le gracili gambe; e con la destra</l>
     <l n="68">Molle verso il tuo sen piegata e mossa</l>
     <l n="69">Scopri la gemma che i bei lini annoda;</l>
     <l n="70">E in un di quelle ond'hai sì grave il dito</l>
     <l n="71">L'invidiato folgorar cimenta:</l>
     <l n="72">Poi le labbra componi; ad arte i guardi</l>
     <l n="73">Tempra qual più ti giova; e a te sorridi.</l>
     <l n="74">Al fin tu da te sciolto, ella dal cane</l>
     <l n="75">Ambo al fin v'appressate. Ella da i lumi</l>
     <l n="76">Spande sopra di te quanto a lei lascia</l>
     <l n="77">D'eccitata pietà l'amata belva;</l>
     <l n="78">E tu sopra di lei da gli occhi versi</l>
     <l n="79">Quanto in te di piacer destò il tuo volto.</l>
     <l n="80">Tal seguite ad amarvi: e insieme avvinti,</l>
     <l n="81">Tu a lei sostegno, ella di te conforto,</l>
     <l n="82">Itene omai de' cari nodi vostri</l>
     <l n="83">Grato dispetto a provocar nel mondo.</l>
    </lg>
    <lg n="6">
     <l n="84">Qual primiera sarà che da gli amati</l>
     <l n="85">Voi sul vespro nascente alti palagi</l>
     <l n="86">Fuor conduca o Signor voglia leggiadra?</l>
     <l n="87">Fia la santa Amistà, non più feroce</l>
     <l n="88">Qual ne' prischi eccitar tempi godea</l>
     <l n="89">L'un per l'altro a morir gli agresti eroi;</l>
     <l n="90">Ma placata e innocente al par di questi</l>
     <l n="91">Onde la nostra età sorge sì chiara</l>
     <l n="92">Di Giove alti incrementi. Oh dopo i tardi</l>
     <l n="93">De lo specchio consigli e dopo i giochi</l>
     <l n="94">Dopo le mense, amabil dea, tu insegni</l>
     <l n="95">Come il giovin Marchese al collo balzi</l>
     <l n="96">Del giovin Conte; e come a lui di baci</l>
     <l n="97">Le gote imprima; e come il braccio annode</l>
     <l n="98">L'uno al braccio dell'altro; e come insieme</l>
     <l n="99">Passeggino elevando il molle mento</l>
     <l n="100">E volgendolo in guisa di colombe;</l>
     <l n="101">E palpinsi e sorridansi e rispondansi</l>
     <l n="102">Con un vezzoso tu. Tu fra le dame</l>
     <l n="103">Sul mobil arco de le argute lingue</l>
     <l n="104">I già pronti a scoccar dardi trattieni</l>
     <l n="105">S'altra giugne improvviso a cui rivolti</l>
     <l n="106">Pendean di già: tu fai che a lei presente</l>
     <l n="107">Non osin dispiacer le fide amiche:</l>
     <l n="108">Tu le carche faretre a miglior tempo</l>
     <l n="109">Di serbar le consigli. Or meco scendi;</l>
     <l n="110">E i generosi ufici e i cari sensi</l>
     <l n="111">Meco detta al mio eroe; tal che, famoso</l>
     <l n="112">Per entro al suon de le future etadi,</l>
     <l n="113">E a Pilade s'eguagli e a quel che trasse</l>
     <l n="114">Il buon Tesèo da le Tenarie foci.</l>
    </lg>
    <lg n="7">
     <l n="115">Se da i regni che l'alpe o il mar divide</l>
     <l n="116">Dall'Italico lido in patria or giunse</l>
     <l n="117">Il caro amico; e da i perigli estremi</l>
     <l n="118">Sorge d'arcano mal, che in dubbio tenne</l>
     <l n="119">Lunga stagione i fisici eloquenti,</l>
     <l n="120">Magnanimo garzone andrai tu forse</l>
     <l n="121">Trepido ancora per l'amato capo</l>
     <l n="122">A porger voti sospirando? Forse</l>
     <l n="123">Con alma dubbia e palpitante i detti</l>
     <l n="124">E i guardi e il viso esplorerai de' molti</l>
     <l n="125">Che il giudizio di voi menti sì chiare</l>
     <l n="126">Fra i primi assunse d'Esculapio alunni?</l>
     <l n="127">O di leni origlieri all'omer lasso</l>
     <l n="128">Porrai sostegno; e vital sugo a i labbri</l>
     <l n="129">Offrirai di tua mano? O pur con lieve</l>
     <l n="130">Bisso il madido fronte a lui tergendo,</l>
     <l n="131">E le aurette agitando, il tardo sonno</l>
     <l n="132">Inviterai a fomentar con l'ali</l>
     <l n="133">La nascente salute? Ahi no; tu lascia</l>
     <l n="134">Lascia che il vulgo di sì tenui cure</l>
     <l n="135">Le brevi anime ingombri; e d'un sol atto</l>
     <l n="136">Rendi l'amico tuo felice a pieno.</l>
    </lg>
    <lg n="8">
     <l n="137">Sai che fra gli ozj del mattino illustri,</l>
     <l n="138">Del gabinetto al tripode sedendo,</l>
     <l n="139">Grand'arbitro del bello oggi creasti</l>
     <l n="140">Gli eccellenti nell'arte. Onor cotanto</l>
     <l n="141">Basti a darti ragion su le lor menti</l>
     <l n="142">E su l'opre di loro. Util ciascuno</l>
     <l n="143">A qualch'uso ti fia. Da te mandato</l>
     <l n="144">Con acuto epigramma il tuo poeta</l>
     <l n="145">La mentita virtù trafigger puote</l>
     <l n="146">D'una bella ostinata: e l'elegante</l>
     <l n="147">Tuo dipintor può con lavoro egregio</l>
     <l n="148">Tutti dell'amicizia onde ti vanti</l>
     <l n="149">Compendiar gli ufici in breve carta;</l>
     <l n="150">O se tu vuoi che semplice vi splenda</l>
     <l n="151">Di nuda maestade il tuo gran nome;</l>
     <l n="152">O se in antica lapide imitata</l>
     <l n="153">Inciso il brami; o se in trofeo sublime</l>
     <l n="154">Accumulate a te mirar vi piace</l>
     <l n="155">Le domestiche insegne, indi un lione</l>
     <l n="156">Rampicar furibondo e quindi l'ale</l>
     <l n="157">Spiegar l'augel che i fulmini ministra,</l>
     <l n="158">Qua timpani e vessilli e lance e spade,</l>
     <l n="159">E là scettri e collane e manti e velli</l>
     <l n="160">Cascanti argutamente. Ora ti vaglia</l>
     <l n="161">Questa carta o signor serbata all'uopo;</l>
     <l n="162">Or fia tempo d'usarne. Esca e con essa</l>
     <l n="163">Del caro amico tuo voli a le porte</l>
     <l n="164">Alcun de' nuncj tuoi; quivi deponga</l>
     <l n="165">La tessera beata; e fugga; e torni</l>
     <l n="166">Ratto su l'orme tue pietoso eroe,</l>
     <l n="167">Che già pago di te ratto a traverso</l>
     <l n="168">E de' trivii e del popolo dilegui.</l>
    </lg>
    <lg n="9">
     <l n="169">Già il dolce amico tuo nel cor commosso,</l>
     <l n="170">E non senza versar qualche di pianto</l>
     <l n="171">Tenera stilla il tuo bel nome or legge,</l>
     <l n="172">Seco dicendo: oh ignoto al duro vulgo</l>
     <l n="173">Sollievo almo de' mali! Oh sol concesso</l>
     <l n="174">Facil commercio a noi alme sublimi</l>
     <l n="175">E d'affetti e di cure! Or venga il giorno</l>
     <l n="176">Che sì grate alternar nobili veci</l>
     <l n="177">A me sia dato! Tale sbadigliando</l>
     <l n="178">Si lascia da la man lenta cadere</l>
     <l n="179">L'amata carta; e te la carta e il nome</l>
     <l n="180">Soavemente in grembo al sonno oblia.</l>
    </lg>
    <lg n="10">
     <l n="181">Tu fra tanto colà rapido il corso</l>
     <l n="182">Declinando intraprendi ove la dama</l>
     <l n="183">Co' labbri desiosi e il premer lungo</l>
     <l n="184">Del ginocchio sollecito ti spigne</l>
     <l n="185">Ad altre opre cortesi. Ella non meno</l>
     <l n="186">All'imperio possente a i cari moti</l>
     <l n="187">Dell'amistà risponde. A lei non meno</l>
     <l n="188">Palpita nel bel petto un cor gentile.</l>
    </lg>
    <lg n="11">
     <l n="189">Che fa l'amica sua? Misera! Ieri,</l>
     <l n="190">Qual fusse la cagion, fremer fu vista</l>
     <l n="191">Tutta improvviso, ed agitar repente</l>
     <l n="192">Le vaghe membra. Indomito rigore</l>
     <l n="193">Occupolle le cosce; e strana forza</l>
     <l n="194">Le sospinse le braccia. Illividìro</l>
     <l n="195">I labbri onde l'Amor l'ali rinfresca;</l>
     <l n="196">Enfiò la neve de la bella gola;</l>
     <l n="197">E celato candor da i lini sparsi</l>
     <l n="198">Effuso rivelossi a gli occhi altrui.</l>
     <l n="199">Gli Amori si schermiron con la benda;</l>
     <l n="200">E indietro rifuggironsi le Grazie.</l>
     <l n="201">In vano il cavaliere, in van lo sposo</l>
     <l n="202">Tentò frenarla, in van le damigelle</l>
     <l n="203">Che su lo sposo e il cavaliere e lei</l>
     <l n="204">Scorrean col guardo; e poi ristrette insieme</l>
     <l n="205">Malignamente sorrideansi in volto.</l>
     <l n="206">Ella truce guatando curvò in arco</l>
     <l n="207">Duro e feroce le gentili schiene</l>
     <l n="208">Scalpitò col bel piede; e ripercosse</l>
     <l n="209">La mille volte ribaciata mano</l>
     <l n="210">Del tavolier ne le pugnenti sponde.</l>
     <l n="211">Livida pesta scapigliata e scinta</l>
     <l n="212">Al fin stancò tutte le forze; e cadde</l>
     <l n="213">Insopportabil pondo sopra il letto.</l>
    </lg>
    <lg n="12">
     <l n="214">Nè fra l'intime stanze o fra le chiuse</l>
     <l n="215">Gemine porte il prezioso evento</l>
     <l n="216">Tacque ignoto molt'ore. Ivi la Fama</l>
     <l n="217">Con uno il colse de' cent'occhi suoi;</l>
     <l n="218">E il bel pegno rapito uscì portando</l>
     <l n="219">Fra le adulte matrone, a cui segreto</l>
     <l n="220">Dispetto fanno i pargoletti amori,</l>
     <l n="221">Che da la maestà de gli otto lustri</l>
     <l n="222">Fuggon volando a più scherzosi nidi.</l>
     <l n="223">Una è fra lor che gli altrui nodi or cela</l>
     <l n="224">Comoda e strigne; or d'ispida virtude</l>
     <l n="225">Arma suoi detti; e furibonda in volto</l>
     <l n="226">E infiammata ne gli occhi alto declama</l>
     <l n="227">Interpreta ingrandisce i sagri arcani</l>
     <l n="228">De gli amorosi gabinetti; e a un tempo</l>
     <l n="229">Odiata e desiata eccita il riso</l>
     <l n="230">Or co' proprj misterj or con gli altrui.</l>
     <l n="231">La vide la notò, sorrise alquanto</l>
     <l n="232">La volatile dea, disse: tu sola</l>
     <l n="233">Sai vincere il clamor de la mia tromba.</l>
     <l n="234">Disse, e in lei si mutò. Prese il ventaglio,</l>
     <l n="235">Prese le tabacchiere, il cocchio ascese;</l>
     <l n="236">E là venne trottando ove de' grandi</l>
     <l n="237">È il consesso più folto. In un momento</l>
     <l n="238">Lo sbadigliar s'arresta. In un momento</l>
     <l n="239">Tutti gli occhi e gli orecchi e tutti i labbri</l>
     <l n="240">Si raccolgono in lei: ed ella al fine,</l>
     <l n="241">E ansando e percotendosi con ambe</l>
     <l n="242">Le mani le ginocchia, il fatto espone</l>
     <l n="243">E del fatto le origini riposte.</l>
     <l n="244">Riser le dame allor pronte domane</l>
     <l n="245">A fortuna simìl, se mai le vaghe</l>
     <l n="246">Lor fantasie commoverà negato</l>
     <l n="247">Da i mariti compenso a un gioco avverso,</l>
     <l n="248">O in faccia a lor per deità maggiore</l>
     <l n="249">Negligenza d'amante, o al can diletto</l>
     <l n="250">Nata subita tosse: e rise ancora</l>
     <l n="251">La tua dama con elle: e in cor dispose</l>
     <l n="252">Di teco visitar l'egra compagna.</l>
    </lg>
    <lg n="13">
     <l n="253">Ite al pietoso uficio, itene or dunque:</l>
     <l n="254">Ma lungo consigliar duri tra voi</l>
     <l n="255">Pria che a la meta il vostro cocchio arrive.</l>
     <l n="256">Se visitar, non già veder l'amica</l>
     <l n="257">Forse a voi piace, tacita a le porte</l>
     <l n="258">La volubile rota il corso arresti:</l>
     <l n="259">E il giovanetto messagger salendo</l>
     <l n="260">Per le scale sublimi a lei v'annunzj</l>
     <l n="261">Sì che voi non volenti ella non voglia.</l>
     <l n="262">Ma, se vaghezza poi ambo vi prende</l>
     <l n="263">Di spiar chi sia seco, e di turbarle</l>
     <l n="264">L'anima un poco, e ricercarle in volto</l>
     <l n="265">De' suoi casi la serie, il cocchio allora</l>
     <l n="266">Entri: e improvviso ne rimbombi e frema</l>
     <l n="267">L'atrio superbo. Egual piacere inonda</l>
     <l n="268">Sempre il cor de le belle o che opportune</l>
     <l n="269">O giungano importune alle lor pari.</l>
    </lg>
    <lg n="14">
     <l n="270">Già le fervide amiche ad incontrarse</l>
     <l n="271">Volano impazienti; un petto all'altro</l>
     <l n="272">Già premonsi abbracciando; alto le gote</l>
     <l n="273">D'alterni baci risonar già fanno;</l>
     <l n="274">Già strette per la man co' dotti fianchi</l>
     <l n="275">Ad un tempo amendue cadono a piombo</l>
     <l n="276">Sopra il sofà. Qui l'una un sottil motto</l>
     <l n="277">Vibra al cor dell'amica; e a i casi allude</l>
     <l n="278">Che la Fama narrò: quella repente</l>
     <l n="279">Con un altro l'assale. Una nel viso</l>
     <l n="280">Di bell'ire s'infiamma: e l'altra i vaghi</l>
     <l n="281">Labbri un poco si morde: e cresce in tanto</l>
     <l n="282">E quinci ognor più violento e quindi</l>
     <l n="283">Il trepido agitar de i duo ventagli.</l>
     <l n="284">Così, se mai al secol di Turpino</l>
     <l n="285">Di ferrate guerriere un paro illustre</l>
     <l n="286">Si scontravan per via, ciascuna ambiva</l>
     <l n="287">L'altra provar quel che valesse in arme;</l>
     <l n="288">E dopo le accoglienze oneste e belle</l>
     <l n="289">Abbassavan lor lance e co' cavalli</l>
     <l n="290">Urtavansi feroci; indi infocate</l>
     <l n="291">Di magnanima stizza i gran tronconi</l>
     <l n="292">Gittavan via de lo spezzato cerro,</l>
     <l n="293">E correan con le destre a gli elsi enormi.</l>
     <l n="294">Ma di lontan per l'alta selva fiera</l>
     <l n="295">Un messagger con clamoroso suono</l>
     <l n="296">Venir s'udiva galoppando; e l'una</l>
     <l n="297">Richiamare a re Carlo, o al campo l'altra</l>
     <l n="298">Del giovane Agramante. Osa tu pure</l>
     <l n="299">Osa invitto garzone il ciuffo e i ricci</l>
     <l n="300">Sì ben finti stamane all'urto esporre</l>
     <l n="301">De' ventagli sdegnati: e a nuove imprese</l>
     <l n="302">La tua bella invitando, i casi estremi</l>
     <l n="303">De la pericolosa ira sospendi.</l>
    </lg>
    <lg n="15">
     <l n="304">Oh solenne a la patria oh all'orbe intero</l>
     <l n="305">Giorno fausto e beato al fin sorgesti</l>
     <l n="306">Di non più visto in ciel roseo splendore</l>
     <l n="307">A sparger l'orizzonte. Ecco la sposa</l>
     <l n="308">Di Ramni eccelsi l'inclit'alvo al fine</l>
     <l n="309">Sgravò di maschia desiata prole</l>
     <l n="310">La prima volta. Da le lucid'aure</l>
     <l n="311">Fu il nobile vagito accolto a pena,</l>
     <l n="312">Che cento messi a precipizio uscìro</l>
     <l n="313">Con le gambe pesanti e lo spron duro</l>
     <l n="314">Stimolando i cavalli, e il gran convesso</l>
     <l n="315">Dell'etere sonoro alto ferendo</l>
     <l n="316">Di scutiche e di corni: e qual si sparse</l>
     <l n="317">Per le cittadi popolose, e diede</l>
     <l n="318">A i famosi congiunti il lieto annunzio:</l>
     <l n="319">E qual per monti a stento rampicando</l>
     <l n="320">Trovò le rocche e le cadenti mura</l>
     <l n="321">De' prischi feudi ove la polve e l'ombra</l>
     <l n="322">Abita e il gufo; e i rugginosi ferri</l>
     <l n="323">Sopra le rote mal sedenti al giorno</l>
     <l n="324">Di novo espose, e fe' scoppiarne il tuono;</l>
     <l n="325">E i gioghi de' vassalli e le vallèe</l>
     <l n="326">Ampie e le marche del gran caso empièo.</l>
     <l n="327">Nè le Muse devote, onde gran plauso</l>
     <l n="328">Venne l'altr'anno a gl'imenei felici,</l>
     <l n="329">Già si tacquero al parto. Anzi, qual suole</l>
     <l n="330">Là su la notte dell'ardente agosto</l>
     <l n="331">Turba di grilli, e più lontano ancora</l>
     <l n="332">Innumerabil popolo di rane</l>
     <l n="333">Sparger d'alto frastuono i prati e i laghi,</l>
     <l n="334">Mentre cadon su lor fendendo il buio</l>
     <l n="335">Lucide strisce, e le paludi accende</l>
     <l n="336">Fiamma improvvisa che lambisce e vola;</l>
     <l n="337">Tal sorsero i cantori a schiera a schiera;</l>
     <l n="338">E tal piovve su lor foco febèo,</l>
     <l n="339">Che di motti ventosi alta compaggine</l>
     <l n="340">Fe' dividere in righe, o in simil suono</l>
     <l n="341">Uscir pomposamente. Altri scoperse</l>
     <l n="342">In que' vagiti Alcide, altri d'Italia</l>
     <l n="343">Il soccorso promise, altri a Bizanzio</l>
     <l n="344">Minacciò lo sterminio. A tal clamore</l>
     <l n="345">Non ardì la mia Musa unir sue voci:</l>
     <l n="346">Ma del parto divino al molle orecchio</l>
     <l n="347">Appressò non veduta; e molto in poco</l>
     <l n="348">Strinse dicendo: Tu sarai simìle</l>
     <l n="349">Al tuo gran genitore.</l>
    </lg>
   </lg>
  </body>
 </text>
</TEI>