<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - LA TEMPESTA</title>
    <author>Giuseppe Parini</author>
   </titleStmt>
   <extent>
    <measure unit="stanza">23</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-la-tempesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - LA TEMPESTA</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - LA TEMPESTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Odi Alcone il muggito</l>
     <l n="2">Nell'alto mar de la crudel tempesta</l>
     <l n="3">E la folgor funesta,</l>
     <l n="4">Che con tuono infinito</l>
     <l n="5">Scoppia da lungi, e rimbombar fa il lito.</l>
    </lg>
    <lg n="2">
     <l n="6">Ahimè miseri legni,</l>
     <l n="7">Che cupidigia e ambizion sospinse;</l>
     <l n="8">E facil'aura vinse</l>
     <l n="9">Per li mobili regni</l>
     <l n="10">Lor speme a sciorre oltre gli Erculei segni!</l>
    </lg>
    <lg n="3">
     <l n="11">Altro sperò giocondo</l>
     <l n="12">Tornar da ignote preziose cave;</l>
     <l n="13">E d'oro e gemme grave</l>
     <l n="14">Opprimer col suo pondo</l>
     <l n="15">De la spiaggia nativa il basso fondo.</l>
    </lg>
    <lg n="4">
     <l n="16">Credeva altro d'immani</l>
     <l n="17">Mostri oleosi preda far nell'alto;</l>
     <l n="18">Altro feroce assalto</l>
     <l n="19">Dare a gli abeti estrani,</l>
     <l n="20">E dell'altrui tesoro empier suoi vani.</l>
    </lg>
    <lg n="5">
     <l n="21">Ma il tuono e il vento e l'onda</l>
     <l n="22">Terribilmente agita tutti e batte;</l>
     <l n="23">Nè le vele contratte</l>
     <l n="24">Nè da la doppia sponda</l>
     <l n="25">Il forte remigar, l'urto che abbonda</l>
    </lg>
    <lg n="6">
     <l n="26">Vince nè frena. E in tanto</l>
     <l n="27">Serpendo incendioso il fulmin fischia:</l>
     <l n="28">E fra l'orribil mischia</l>
     <l n="29">De' venti e il buio manto</l>
     <l n="30">Del cielo, ognun paventa essere infranto.</l>
    </lg>
    <lg n="7">
     <l n="31">E già più l'un non puote</l>
     <l n="32">L'alto durar tormento: uno al destino</l>
     <l n="33">Fa contrario cammino;</l>
     <l n="34">Un contro all'aspra cote</l>
     <l n="35">Di cieco scoglio il fianco urta e percote:</l>
    </lg>
    <lg n="8">
     <l n="36">E quale il flutto avverso</l>
     <l n="37">Beve già rotto: e qual del multiforme</l>
     <l n="38">Monte dell'acque enorme</l>
     <l n="39">Sopra di lui riverso</l>
     <l n="40">Cede al gran peso; e alfin piomba sommerso.</l>
    </lg>
    <lg n="9">
     <l n="41">Alcon, non ti rammenti</l>
     <l n="42">Quel che superbo per ornata prora</l>
     <l n="43">Veleggiava finora,</l>
     <l n="44">Di purpurei lucenti</l>
     <l n="45">Segni ingombrando gli alberi potenti?</l>
    </lg>
    <lg n="10">
     <l n="46">A quello d'ambo i lati</l>
     <l n="47">Ignivome s'aprìan di bronzo bocche;</l>
     <l n="48">Onde pari a le rocche</l>
     <l n="49">Forza sprezzava e agguati</l>
     <l n="50">D'abete o pin contro al suo corso armati.</l>
    </lg>
    <lg n="11">
     <l n="51">E l'onde allettatrici</l>
     <l n="52">Stendeansi piane a lui davanti: e ai grembi</l>
     <l n="53">Fregiati d'aurei lembi</l>
     <l n="54">De' canapi felici</l>
     <l n="55">Spiravan ostinati i venti amici:</l>
    </lg>
    <lg n="12">
     <l n="56">Mentre Glauco e i Tritoni</l>
     <l n="57">Pur con le braccia lo spingean più forte;</l>
     <l n="58">E da le conche torte</l>
     <l n="59">Lusingavano i buoni</l>
     <l n="60">Augurj intorno a lui con alti suoni.</l>
    </lg>
    <lg n="13">
     <l n="61">E lungo i pinti banchi</l>
     <l n="62">Le Dee del mar sparse le chiome bionde</l>
     <l n="63">Carolavan per l'onde,</l>
     <l n="64">Che lucide su i bianchi</l>
     <l n="65">Dorsi fuggian strisciando e sopra i fianchi.</l>
    </lg>
    <lg n="14">
     <l n="66">Fra tanto, senza alcuno</l>
     <l n="67">Il beato nocchier timor che il roda,</l>
     <l n="68">Dall'alto de la proda</l>
     <l n="69">Al mattin primo e al bruno</l>
     <l n="70">Vespro così cantava inni a Nettuno:</l>
    </lg>
    <lg n="15">
     <l n="71">A te sia lode o nume,</l>
     <l n="72">Di cui son l'opre ognor potenti e grandi,</l>
     <l n="73">O se nel suol ti spandi</l>
     <l n="74">Con le fuggenti spume</l>
     <l n="75">O di Cinzia t'innalzi al chiaro lume.</l>
    </lg>
    <lg n="16">
     <l n="76">Tu col tridente altero</l>
     <l n="77">Al tuo piacer la terra ampia dividi;</l>
     <l n="78">Tu fra gli opposti lidi</l>
     <l n="79">Del duplice emispero</l>
     <l n="80">Scorrevole a i mortali apri sentiero.</l>
    </lg>
    <lg n="17">
     <l n="81">Rota per te le nuove</l>
     <l n="82">Con subitaneo piè veci Fortuna:</l>
     <l n="83">E quello, che con una</l>
     <l n="84">Occhiata il tutto move,</l>
     <l n="85">Non è di te maggior superno Giove.</l>
    </lg>
    <lg n="18">
     <l n="86">Tale adulava. Or mira</l>
     <l n="87">Or mira, Alcon, come del porto in faccia,</l>
     <l n="88">Lungi dal porto il caccia</l>
     <l n="89">Nettuno stesso; e a dira</l>
     <l n="90">Sorte con gli altri lo trasporta e aggira!</l>
    </lg>
    <lg n="19">
     <l n="91">E la ricchezza imposta</l>
     <l n="92">Indi con la tornante onda ritoglie;</l>
     <l n="93">E le lacere spoglie</l>
     <l n="94">Ne gitta, e la scomposta</l>
     <l n="95">Mole a traverso dell'arida costa.</l>
    </lg>
    <lg n="20">
     <l n="96">Ahi qual furore il mena</l>
     <l n="97">Pur contra noi d'ogni avarizia schivi,</l>
     <l n="98">Che sotto a i sacri ulivi</l>
     <l n="99">Radendo quest'arena</l>
     <l n="100">Peschiam canuti con duo remi a pena!</l>
    </lg>
    <lg n="21">
     <l n="101">Alcon, che più s'aspetta?</l>
     <l n="102">Ecco il turbine rio, che omai n'è sopra.</l>
     <l n="103">Lascia che il flutto copra</l>
     <l n="104">La sdrucita barchetta;</l>
     <l n="105">E noi nudi salvianci al sasso in vetta.</l>
    </lg>
    <lg n="22">
     <l n="106">O giovanetti, piante</l>
     <l n="107">Ponete in terra; quì pomi inserite;</l>
     <l n="108">Quì gli armenti nodrite</l>
     <l n="109">Sotto a le leggi sante</l>
     <l n="110">De la natura in suo voler costante.</l>
    </lg>
    <lg n="23">
     <l n="111">Qui semplici a regnare;</l>
     <l n="112">Quì gli utili prendete a ordir consigli;</l>
     <l n="113">Nè fidate de' figli</l>
     <l n="114">La sorte, o de le care</l>
     <l n="115">Spose a l'arbitrio del volubil mare.</l>
    </lg>
   </lg>
  </body>
 </text>
</TEI>