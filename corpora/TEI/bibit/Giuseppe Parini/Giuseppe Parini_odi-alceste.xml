<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Odi - ALCESTE</title>
    <author>Giuseppe Parini</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Giuseppe Parini_odi-alceste</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Odi - ALCESTE</title>
     <author>Giuseppe Parini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Odi - ALCESTE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ne' più remoti secoli</l>
     <l n="2">Apparver strane cose,</l>
     <l n="3">Che poi son favolose</l>
     <l n="4">Credute a questa età.</l>
    </lg>
    <lg n="2">
     <l n="5">Lascio conversi in alberi</l>
     <l n="6">In sassi in fonti in fiumi</l>
     <l n="7">E gli uomini ed i numi,</l>
     <l n="8">Cose che il vulgo sa.</l>
    </lg>
    <lg n="3">
     <l n="9">Sol parlo d'un miracolo,</l>
     <l n="10">Ch'or niegan le persone,</l>
     <l n="11">Non so se per ragione</l>
     <l n="12">O per malignità.</l>
    </lg>
    <lg n="4">
     <l n="13">Questo è una donna egregia,</l>
     <l n="14">Che per salvar da morte</l>
     <l n="15">Uno infermo consorte</l>
     <l n="16">Lieta a morir sen va.</l>
    </lg>
    <lg n="5">
     <l n="17">Ed ei, da morte libero</l>
     <l n="18">E da la moglie insieme,</l>
     <l n="19">Odia la vita e geme</l>
     <l n="20">E vuol la sua metà.</l>
    </lg>
    <lg n="6">
     <l n="21">Fin che un amico intrepido</l>
     <l n="22">Per lui sceso a lo inferno,</l>
     <l n="23">La toglie al fato eterno;</l>
     <l n="24">E intatta a lui la dà.</l>
    </lg>
    <lg n="7">
     <l n="25">Alceste, Admeto ed Ercole</l>
     <l n="26">A te gentil cantore</l>
     <l n="27">Poetico furore</l>
     <l n="28">Veggo che inspiran già.</l>
    </lg>
    <lg n="8">
     <l n="29">Dunque il bel caso pingine;</l>
     <l n="30">E fa de' prischi tempi</l>
     <l n="31">Veri parer gli esempi</l>
     <l n="32">D'amore e d'amistà.</l>
    </lg>
    <lg n="9">
     <l n="33">Sai che d'Admeto pascere</l>
     <l n="34">Febo degnò gli armenti:</l>
     <l n="35">Sai che de' suoi lamenti</l>
     <l n="36">Ebbe di poi pietà.</l>
    </lg>
    <lg n="10">
     <l n="37">Oh quanto a tai memorie</l>
     <l n="38">Avrà diletto! Oh quanto</l>
     <l n="39">Dal sublime tuo canto</l>
     <l n="40">Rapito penderà!</l>
    </lg>
   </lg>
  </body>
 </text>
</TEI>