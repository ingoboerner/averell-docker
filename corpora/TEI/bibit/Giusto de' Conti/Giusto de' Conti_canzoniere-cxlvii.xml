<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXLVII</title>
    <author>Giusto de' Conti</author>
   </titleStmt>
   <extent>
    <measure unit="stanza">42</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Giusto de' Conti_canzoniere-cxlvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXLVII</title>
     <author>Giusto de' Conti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXLVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Udite, monti alpestri, li miei versi,</l>
     <l n="2">Fiumi correnti et rivi,</l>
     <l n="3">Udite quanto per amar soffersi.</l>
    </lg>
    <lg n="2">
     <l n="4">Udite i miei lamenti, anime dive;</l>
     <l n="5">Et voi, che infino al sommo colmo sete</l>
     <l n="6">Del nostro lagrimar, fontane vive.</l>
    </lg>
    <lg n="3">
     <l n="7">O boschi ombrosi et voi riposte et chete</l>
     <l n="8">Strade selvagge, a cui il mio stato è chiaro:</l>
     <l n="9">O chiuse valli, a sospirar segrete.</l>
    </lg>
    <lg n="4">
     <l n="10">Soave colle: o fido porto et caro</l>
     <l n="11">Nelle tempeste quando Amor mi assale,</l>
     <l n="12">Mentre ardere et tremare insieme imparo.</l>
    </lg>
    <lg n="5">
     <l n="13">Udite come l'amoroso strale,</l>
     <l n="14">Quando al cor passa, poi non sana mai</l>
     <l n="15">Il colpo, che difesa far non vale.</l>
    </lg>
    <lg n="6">
     <l n="16">Et poi che avrete intesi i nostri guai</l>
     <l n="17">Piangete meco sì, che il senta quella,</l>
     <l n="18">Che avermi morto non gli pare assai.</l>
    </lg>
    <lg n="7">
     <l n="19">Ascolte nei miei pianti la novella,</l>
     <l n="20">Che aspetta et chiede ognior cotal disio</l>
     <l n="21">L'alma spietata et di mercè rubella.</l>
    </lg>
    <lg n="8">
     <l n="22">Et tu, crudel Signor, del dolor mio</l>
     <l n="23">Prendi vagheza, poiché sì diversi</l>
     <l n="24">Miei prieghi non ti fer mai dolce, o pio.</l>
    </lg>
    <lg n="9">
     <l n="25">Piangano insieme gli angosciosi versi:</l>
     <l n="26">Spirti gentili e gnudi,</l>
     <l n="27">Udite quanto per amar soffersi.</l>
    </lg>
    <lg n="10">
     <l n="28">Chi vide mai dolor tanti et sì crudi?</l>
     <l n="29">Chi mai l'udì nei nostri, o nei primi anni?</l>
     <l n="30">Qual mente è tal, che nel pensier gli chiudi?</l>
    </lg>
    <lg n="11">
     <l n="31">Nacque favilla d'amorosi inganni,</l>
     <l n="32">Et d'un crudel voler che a poco a poco</l>
     <l n="33">Ognior si fa più forte nei miei danni.</l>
    </lg>
    <lg n="12">
     <l n="34">Quinci si accese poscia quel gran foco</l>
     <l n="35">Che il mondo tutto ha già mosso a pietade</l>
     <l n="36">Se non la Fera a cui soccorso invoco.</l>
    </lg>
    <lg n="13">
     <l n="37">Né fuggir valmi a tanta crudeltade,</l>
     <l n="38">Se lei, dovunque io vada, venir suole;</l>
     <l n="39">Né mi abandona mai per mille strade.</l>
    </lg>
    <lg n="14">
     <l n="40">Sì come stanco peregrin che il sole</l>
     <l n="41">Di poggio in poggio per la via accompagna</l>
     <l n="42">Infinché il giorno all'altra gente vole:</l>
    </lg>
    <lg n="15">
     <l n="43">Et poi che al tardo in mare il Sol si bagna</l>
     <l n="44">Tornami in sogno, et del mio gran martire</l>
     <l n="45">Tra sé ragiona, et del mio mal si lagna,</l>
    </lg>
    <lg n="16">
     <l n="46">Sol perché nulla manche al mio languire</l>
     <l n="47">Et corra sempre più bramando l'esca</l>
     <l n="48">Con gli occhi avolti in fasce al mio morire.</l>
    </lg>
    <lg n="17">
     <l n="49">Oimè che lamentando si rinfresca</l>
     <l n="50">La fiamma, accesa in mezo i nervi et l'ossa;</l>
     <l n="51">Et par che il gran dolor dolendo cresca.</l>
    </lg>
    <lg n="18">
     <l n="52">Veggio la mia virtù fiaccata et scossa;</l>
     <l n="53">Et sotto il peso mancar mia possenza</l>
     <l n="54">Come la neve dal gran sol percossa.</l>
    </lg>
    <lg n="19">
     <l n="55">Veggio fuggirmi inanzi ogni speranza;</l>
     <l n="56">Et radoppiando le infinite voglie,</l>
     <l n="57">Che più, che sospirar, sempre m'avanza?</l>
    </lg>
    <lg n="20">
     <l n="58">Perché piuttosto forza non ci accoglie,</l>
     <l n="59">Che mi consume al foco, in che io sempre ardo,</l>
     <l n="60">Per fuggir, ben morendo, tante doglie?</l>
    </lg>
    <lg n="21">
     <l n="61">O cruda voglia: o dispiatato sguardo,</l>
     <l n="62">Donde la mente fra il pensier vien meno</l>
     <l n="63">O presto ingegno, nel mio ben sì tardo:</l>
    </lg>
    <lg n="22">
     <l n="64">O fiero passo: o sacro et bel terreno,</l>
     <l n="65">Là dove al gentil lume gli occhi apersi,</l>
     <l n="66">Che del disio sì di veder son pieno.</l>
    </lg>
    <lg n="23">
     <l n="67">Ricominciamo i nostri usati versi,</l>
     <l n="68">O vaghi pensier miei</l>
     <l n="69">Cagion di quanto amando mai soffersi.</l>
    </lg>
    <lg n="24">
     <l n="70">Che giova a me se il ciel pose costei</l>
     <l n="71">Sovra ogni altra beltà ? poi che natura</l>
     <l n="72">La fe' sdegnosa più, ch'io non vorrei.</l>
    </lg>
    <lg n="25">
     <l n="73">Vera angeletta, una innocente et pura</l>
     <l n="74">Colomba, che è discesa allor dal cielo,</l>
     <l n="75">Pare, a veder l'angelica figura:</l>
    </lg>
    <lg n="26">
     <l n="76">Spirto Celeste avolto in un bel velo,</l>
     <l n="77">Cosa più che divina in forma umana,</l>
     <l n="78">A passion sugetta, a caldo, a gelo:</l>
    </lg>
    <lg n="27">
     <l n="79">Cor d'un diaspro in vista umile et piana:</l>
     <l n="80">Dolci parole, et sopra l'altre accorte,</l>
     <l n="81">Da far gentil per forza alma villana:</l>
    </lg>
    <lg n="28">
     <l n="82">Corde amorose intorno al cor mio attorte:</l>
     <l n="83">Possenti arder d'amore un uom selvaggio:</l>
     <l n="84">Belleze sol create per mia morte:</l>
    </lg>
    <lg n="29">
     <l n="85">Pensar troppo alto, et per mio mal sì saggio,</l>
     <l n="86">Che la mia vita dentro et di for vede,</l>
     <l n="87">Come traluce in vetro vivo raggio;</l>
    </lg>
    <lg n="30">
     <l n="88">Deh, perché non piutosto più mercede</l>
     <l n="89">Ti dié Natura, et poco men belleza,</l>
     <l n="90">Per far contento in parte tanta fede?</l>
    </lg>
    <lg n="31">
     <l n="91">Havrei tue laudi poste in tanta alteza,</l>
     <l n="92">E il mondo pien di sì soavi accenti,</l>
     <l n="93">Che i monti sarien mossi per dolceza.</l>
    </lg>
    <lg n="32">
     <l n="94">Che ben felici troppo son le genti,</l>
     <l n="95">Che per fortuna a te compagne fersi:</l>
     <l n="96">Beati gli occhi che ti son presenti.</l>
    </lg>
    <lg n="33">
     <l n="97">Udite ancora i miei dolenti versi,</l>
     <l n="98">Rose, viole et fiori,</l>
     <l n="99">Udite quanto per amar soffersi.</l>
    </lg>
    <lg n="34">
     <l n="100">Qual forza, qual destin vuol ch'io m'adori</l>
     <l n="101">Costei, che mille volte il dì mi uccide,</l>
     <l n="102">Et che della mia morte io m'inamori?</l>
    </lg>
    <lg n="35">
     <l n="103">Se del mio sempre lagrimar si ride</l>
     <l n="104">Che mi conduce all'esca acerba et fiera,</l>
     <l n="105">Col foco in man che nel mio cor s'annide.</l>
    </lg>
    <lg n="36">
     <l n="106">Non veggio come indarno omai si spera</l>
     <l n="107">Di mia salute: et come sta contenta</l>
     <l n="108">Vedermi lagrimar mattino et sera:</l>
    </lg>
    <lg n="37">
     <l n="109">Vedrò mai lasso una favilla spenta</l>
     <l n="110">Di tanto mal, quanto al mio cor si accende;</l>
     <l n="111">O lei di simil fiamma in parte tenta?</l>
    </lg>
    <lg n="38">
     <l n="112">Che allor poria nel foco che m'incende</l>
     <l n="113">Giacer contento, et fra pungenti spine;</l>
     <l n="114">Ardendo il laccio, che mercè contende.</l>
    </lg>
    <lg n="39">
     <l n="115">Però, Signor gentil, nanzi al mio fine</l>
     <l n="116">Fanne vendetta un dì ; prendi a dispetto,</l>
     <l n="117">Che a sempiterno affanno mi destine:</l>
    </lg>
    <lg n="40">
     <l n="118">Spira virtù nel freddo et crudel petto;</l>
     <l n="119">Che meco insieme sforze ella a dolersi,</l>
     <l n="120">Rompendo il velo all'indurato affetto.</l>
    </lg>
    <lg n="41">
     <l n="121">Poi seguitando gli amorosi versi</l>
     <l n="122">In più dolci sospiri,</l>
     <l n="123">Non mi dorrà quantunque mai soffersi,</l>
    </lg>
    <lg n="42">
     <l n="124">Non per mio ben, ma per gli altrui martiri.</l>
    </lg>
   </lg>
  </body>
 </text>
</TEI>