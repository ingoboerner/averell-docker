<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - CXLVIII</title>
    <author>Giusto de' Conti</author>
   </titleStmt>
   <extent>
    <measure unit="stanza">66</measure>
    <measure unit="line">196</measure>
   </extent>
   <publicationStmt>
    <publisher>UNED University</publisher>
    <idno>Giusto de' Conti_canzoniere-cxlviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - CXLVIII</title>
     <author>Giusto de' Conti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - CXLVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor con tanto sforzo omai m'assale,</l>
     <l n="2">Che a mal mio grado al fin pur me conduce</l>
     <l n="3">Ove io non voglio, et contrastar non vale.</l>
    </lg>
    <lg n="2">
     <l n="4">Mosse dai due begli occhi pria la luce</l>
     <l n="5">Che mentre al cielo mi scorgeva, un tempo</l>
     <l n="6">Era d'ogni mia fè colonna et duce,</l>
    </lg>
    <lg n="3">
     <l n="7">Poi le speranze mie di tempo in tempo</l>
     <l n="8">Disperse, e in cor mi accese quel disio,</l>
     <l n="9">Che già m'infiamma quanto più m'attempo.</l>
    </lg>
    <lg n="4">
     <l n="10">Et or quanto in me possa il furor mio,</l>
     <l n="11">Et quanto fuor d'usanza il mio core arda,</l>
     <l n="12">Sassel chi n'è cagion, Madonna ed io.</l>
    </lg>
    <lg n="5">
     <l n="13">Ogni altra aita omai per me fia tarda,</l>
     <l n="14">Se non questa una, ove il dolor mi mena,</l>
     <l n="15">Se pianti né sospiri il ciel riguarda.</l>
    </lg>
    <lg n="6">
     <l n="16">Dall'una parte la ragion mi affrena,</l>
     <l n="17">Dall'altra mi combatte sempre, et preme</l>
     <l n="18">L'oltraggio et l'onta, et la mia ingiusta pena.</l>
    </lg>
    <lg n="7">
     <l n="19">Ma perché il cor vacilla, et perché teme,</l>
     <l n="20">Non debbo una fiata uscir d'affanno,</l>
     <l n="21">Et vendicarmi innanzi l'ore estreme?</l>
    </lg>
    <lg n="8">
     <l n="22">Ecco la notte inchina; et, senza inganno,</l>
     <l n="23">All'Oriente torna omai l'Aurora:</l>
     <l n="24">Il tempo è accetto, et la stagion dell'anno.</l>
    </lg>
    <lg n="9">
     <l n="25">Finché il dolce silentio, et la dolce ora</l>
     <l n="26">Fra il dolce sonno gli animi adolcisca:</l>
     <l n="27">Ecco la luna spenta, eccola fora,</l>
    </lg>
    <lg n="10">
     <l n="28">Perch'io contra mia voglia incrudelisca:</l>
     <l n="29">Che biasmo fia se ciò da Amor procede,</l>
     <l n="30">Da Amor procede, che la mente ardisca?</l>
    </lg>
    <lg n="11">
     <l n="31">Ponti dinanzi a gli occhi la tua fede,</l>
     <l n="32">Et poi ripensa al suo spietato core:</l>
     <l n="33">Merita tanto affanno tal mercede?</l>
    </lg>
    <lg n="12">
     <l n="34">Merita questo il mio fedele amore?</l>
     <l n="35">E questo il ristorar de i miei tormenti;</l>
     <l n="36">E il refrigerio dell'antico ardore?</l>
    </lg>
    <lg n="13">
     <l n="37">Deh forse meglio fia che ancor ritenti,</l>
     <l n="38">Se pietà mai piegasse tal dureza;</l>
     <l n="39">Et pensi pria che a tanto mal consenti.</l>
    </lg>
    <lg n="14">
     <l n="40">Ma che giova il pregar se lei nol preza,</l>
     <l n="41">Se lei di me, né del martir mio cura,</l>
     <l n="42">Se della morte mia prende vagheza?</l>
    </lg>
    <lg n="15">
     <l n="43">Non sa la vita mia quanto ella è dura?</l>
     <l n="44">Or come io spero, che il parlar la pieghi,</l>
     <l n="45">Se pur d'un picciol cenno ella ha paura?</l>
    </lg>
    <lg n="16">
     <l n="46">Essi commossa mai dai nostri prieghi?</l>
     <l n="47">O mente stolta, quanto or sei ingannata.</l>
     <l n="48">Et, benché la cagion per me si nieghi,</l>
    </lg>
    <lg n="17">
     <l n="49">So ben perché : deh, prendi una fiata</l>
     <l n="50">L'arme al bisogno, come far si suole;</l>
     <l n="51">Che troppo è innanzi già la piaga andata.</l>
    </lg>
    <lg n="18">
     <l n="52">Così facciamo: et mentre il giorno e il sole</l>
     <l n="53">Si celano a ciascun, che alberga in terra,</l>
     <l n="54">Comincio: poiché il cielo ed Amor vuole,</l>
    </lg>
    <lg n="19">
     <l n="55">Tu Notte, et voi Tenebre, che sotterra</l>
     <l n="56">Nasceste eterne giù nell'altro polo,</l>
     <l n="57">Dove il nostro emisperio il giorno serra,</l>
    </lg>
    <lg n="20">
     <l n="58">Or muovati a pietade il mio gran duolo,</l>
     <l n="59">Qual tu sai ben quanto al mio cor si accoglia,</l>
     <l n="60">Quando me vede sconsolato et solo.</l>
    </lg>
    <lg n="21">
     <l n="61">Più volte mi vedeste per gran voglia</l>
     <l n="62">Di lagrimar, giacer tra i fiori et l'erba;</l>
     <l n="63">Et poi mancar le lagrime per doglia.</l>
    </lg>
    <lg n="22">
     <l n="64">Proserpina, che fede anco mi serba</l>
     <l n="65">Agli notturni et queti miei sospiri,</l>
     <l n="66">O testimon della mia vita acerba,</l>
    </lg>
    <lg n="23">
     <l n="67">Tu sola puoi saper dei miei martiri</l>
     <l n="68">Il pondo et la graveza; et sola sai</l>
     <l n="69">Quai siano et quanti tutti i miei disiri.</l>
    </lg>
    <lg n="24">
     <l n="70">Tu d'ogni tempo, nel girar che fai,</l>
     <l n="71">Mi vedi come Amor mi sprona et volve,</l>
     <l n="72">Et nulla è a te celato nei miei guai. </l>
    </lg>
    <lg n="25">
     <l n="73">Ombre amorose, et spirti ignudi et polve, </l>
     <l n="74">Che al doloroso fine Amor sospinse; </l>
     <l n="75">Et Pluto or sotto a noi danna et assolve,</l>
    </lg>
    <lg n="26">
     <l n="76">Per quella fe' che già al morir vi strinse,</l>
     <l n="77">Per quella stessa fede io vi scongiuro,</l>
     <l n="78">La qual come ora me, così voi vinse:</l>
    </lg>
    <lg n="27">
     <l n="79">Con voi, non solo l'animo sì duro</l>
     <l n="80">Vincer potrem di quella, per cui arsi,</l>
     <l n="81">Ma il sole a mezo 'l dì vedere oscuro;</l>
    </lg>
    <lg n="28">
     <l n="82">Ristare i fiumi, e i colli al Ciel levarsi,</l>
     <l n="83">Il mar turbare, et acquetarsi poi,</l>
     <l n="84">L'aquile et le colombe amiche farsi.</l>
    </lg>
    <lg n="29">
     <l n="85">Debbon gli prieghi miei dinanzi a voi</l>
     <l n="86">Esser sì santi, che il mio cor si veda</l>
     <l n="87">Della passata fede i frutti suoi.</l>
    </lg>
    <lg n="30">
     <l n="88">Qui son dell'erbe, che lodò già Leda</l>
     <l n="89">Tanto a sua figlia; onde il pastor Troiano</l>
     <l n="90">Vinto da lor virtù fe' la mal preda:</l>
    </lg>
    <lg n="31">
     <l n="91">De l'altre, onde già Circe un corpo umano</l>
     <l n="92">In rigido orso trasformar solea,</l>
     <l n="93">Sì che ad Ulixe un tempo parve strano:</l>
    </lg>
    <lg n="32">
     <l n="94">De l'herbe, che da Pindo ebbe Medea;</l>
     <l n="95">Et la radice, che d'Olimpo svelse,</l>
     <l n="96">Quando all'età sua prima Exon rendea:</l>
    </lg>
    <lg n="33">
     <l n="97">De l'altre che fra mille erbette scelse</l>
     <l n="98">Per iscampar Giason, quando lui volse</l>
     <l n="99">Monstrar per oro sue virtuti eccelse:</l>
    </lg>
    <lg n="34">
     <l n="100">Dei versi, donde Orfeo le selve accolse,</l>
     <l n="101">Et Sisifo del sasso lassò l'opra,</l>
     <l n="102">Nel tempo che Euridice a morte tolse.</l>
    </lg>
    <lg n="35">
     <l n="103">Raccolto insieme ho quanto, qui di sopra,</l>
     <l n="104">Si possa fra noi miseri mortali,</l>
     <l n="105">Quando Vendetta contro Amor s'adopra.</l>
    </lg>
    <lg n="36">
     <l n="106">Ma benché sian queste arti tante et tali,</l>
     <l n="107">Pur l'alma sconsolata altronde spera</l>
     <l n="108">Il suo soccorso, per quetar suoi mali.</l>
    </lg>
    <lg n="37">
     <l n="109">Si affida tanto nella fe' sincera,</l>
     <l n="110">Che in voi sempre ebbe, che per suo sostegno</l>
     <l n="111">Fia assai vostra mercè senza preghiera.</l>
    </lg>
    <lg n="38">
     <l n="112">Et, benché il cor villano fusse degno</l>
     <l n="113">Di mille et più vendette insieme aggiunte,</l>
     <l n="114">Non voglio al tutto armarmi ancor di sdegno:</l>
    </lg>
    <lg n="39">
     <l n="115">Sempre sì ben saran le mie man pronte,</l>
     <l n="116">Ch'io potrò ritornare alla vendetta,</l>
     <l n="117">Per vendicar gli oltraggi et punir l'onte.</l>
    </lg>
    <lg n="40">
     <l n="118">Deh sciocco et vano, or così sia: aspetta</l>
     <l n="119">Col tuo sì tardo et facile costume.</l>
     <l n="120">La morte nostra nanzi tempo affretta.</l>
    </lg>
    <lg n="41">
     <l n="121">Or dunque come io stirpo le sue piume</l>
     <l n="122">A questa mia colomba a poco a poco,</l>
     <l n="123">Così di tempo in tempo si consume:</l>
    </lg>
    <lg n="42">
     <l n="124">Lei si consume come cera al foco;</l>
     <l n="125">Et, quale io già nel rassembrar di lei,</l>
     <l n="126">Per aver pace, mai non trove loco.</l>
    </lg>
    <lg n="43">
     <l n="127">Io parlo lagrimando, et ben vorrei,</l>
     <l n="128">Che udisse ne' miei prieghi pieni d'ira</l>
     <l n="129">Il Tigre dispietato i dolor miei.</l>
    </lg>
    <lg n="44">
     <l n="130">Et come fra i miei denti più non spira,</l>
     <l n="131">Così il gran foco del mio cor si allente,</l>
     <l n="132">Per chi tanto or si piange et si sospira.</l>
    </lg>
    <lg n="45">
     <l n="133">Tengami sempre solo nella mente,</l>
     <l n="134">Come io già tenni lei gran tempo prima,</l>
     <l n="135">Che in me l'alte faville fussin spente,</l>
    </lg>
    <lg n="46">
     <l n="136">Amor con quella dispietata lima</l>
     <l n="137">Il cor gli roda, onde egli Dido accese,</l>
     <l n="138">Il cor che di virtù sì il ciel sublima:</l>
    </lg>
    <lg n="47">
     <l n="139">Contra ella aduopri Amor tutte sue offese:</l>
     <l n="140">La luce, morte, il sol, le paia un angue;</l>
     <l n="141">Le notti, piene d'angoscia in ciascun mese.</l>
    </lg>
    <lg n="48">
     <l n="142">E, come già morendo questa langue,</l>
     <l n="143">Così languendo lei se altrui disia,</l>
     <l n="144">Rimanga senza vita et senza sangue.</l>
    </lg>
    <lg n="49">
     <l n="145">Né resti mai lagnarsi già, se pria</l>
     <l n="146">Il nodo che qui faccio non discioglio,</l>
     <l n="147">Che adoppio acciò che indissulibil sia.</l>
    </lg>
    <lg n="50">
     <l n="148">Che più dirò, non so: ma ben mi doglio,</l>
     <l n="149">Che le parole mie non son più folte</l>
     <l n="150">Di sdegno et d'ira, et pien di più orgoglio.</l>
    </lg>
    <lg n="51">
     <l n="151">Domandemi perdono, et non l'ascolte</l>
     <l n="152">S'esser potesse: et quanto più s'infiamme,</l>
     <l n="153">Al suo gridar mercè l'orecchie volte.</l>
    </lg>
    <lg n="52">
     <l n="154">Et veggia spente l'amorose fiamme</l>
     <l n="155">Che or sovra ogni altro fanno altero il viso,</l>
     <l n="156">Che sempre vivo nella mente stamme.</l>
    </lg>
    <lg n="53">
     <l n="157">Né più, qual suole, germine il bel riso</l>
     <l n="158">Intra le nevi, le viole e i fiori,</l>
     <l n="159">Che fanno in terra un altro Paradiso.</l>
    </lg>
    <lg n="54">
     <l n="160">Senza sperare, il disiar l'accori:</l>
     <l n="161">Ogni suo fallo ogni pensier raggrave,</l>
     <l n="162">Sempre pensando dei passati errori,</l>
    </lg>
    <lg n="55">
     <l n="163">Et come il suo parlar tanto è soave,</l>
     <l n="164">Quanto sa ben chi l'ha nel cor dipinto,</l>
     <l n="165">Si faccia altrui noioso, et a sé grave.</l>
    </lg>
    <lg n="56">
     <l n="166">Veggia nel bel sembiante un pallor tinto.</l>
     <l n="167">Che pietà faccia a me, che più domando?</l>
     <l n="168">Da poi che il mio signor da sdegno è vinto.</l>
    </lg>
    <lg n="57">
     <l n="169">Su questo foco alfine a voi non spando</l>
     <l n="170">Né lauro già né mirto, che non lice;</l>
     <l n="171">Ma gli ultimi sospiri; et lagrimando,</l>
    </lg>
    <lg n="58">
     <l n="172">Atti dolenti, misera e infelice</l>
     <l n="173">Vita angosciosa, et triste ricordanze,</l>
     <l n="174">Che lieto consacrar non si condice.</l>
    </lg>
    <lg n="59">
     <l n="175">Non si condice a me false speranze,</l>
     <l n="176">Né più leggiadre lode, ma tal verso,</l>
     <l n="177">Che di pietate ogni lamento avanze.</l>
    </lg>
    <lg n="60">
     <l n="178">Quel poco di mie lagrime qui verso,</l>
     <l n="179">Che ancor mi resta: et del buon cor le porge</l>
     <l n="180">Lo spirto doloroso a voi converso.</l>
    </lg>
    <lg n="61">
     <l n="181">Ma per troppo dolor l'uom non si accorge</l>
     <l n="182">Che il tempo fugge: et come il Sol dà volta</l>
     <l n="183">Ecco la notte cala e il giorno sorge.</l>
    </lg>
    <lg n="62">
     <l n="184">Or basta, io spero che la spera volta</l>
     <l n="185">Due volte non arà Proserpina anco,</l>
     <l n="186">Che l'alma mia verà da amor disciolta.</l>
    </lg>
    <lg n="63">
     <l n="187">Quel Corno, che mi canta a lato manco,</l>
     <l n="188">Dice che tosto si apparecchia il giorno,</l>
     <l n="189">Che l'alta mia tempesta verrà manco:</l>
    </lg>
    <lg n="64">
     <l n="190">Et quella fiamma, che a quell'altra intorno</l>
     <l n="191">Spesso si aggira, et spesso inrossa e inbruna,</l>
     <l n="192">Segno è, come ora in libertà ritorno.</l>
    </lg>
    <lg n="65">
     <l n="193">Conoscolo a le stelle, ed alla Luna:</l>
     <l n="194">A non so che nel petto, che predire</l>
     <l n="195">Mi suole l'una et l'altra mia fortuna,</l>
    </lg>
    <lg n="66">
     <l n="196">Vedi che al ciel dispiace il mio martire.</l>
    </lg>
   </lg>
  </body>
 </text>
</TEI>