<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - LXXIV</title>
    <author>Giusto de' Conti</author>
   </titleStmt>
   <extent>
    <measure unit="stanza">6</measure>
    <measure unit="line">109</measure>
   </extent>
   <publicationStmt>
    <publisher>UNED University</publisher>
    <idno>Giusto de' Conti_canzoniere-lxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - LXXIV</title>
     <author>Giusto de' Conti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - LXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi darà agli occhi miei sì larga vena</l>
     <l n="2">Di lagrime, ch'io possa il mio dolore</l>
     <l n="3">Sfogar piangendo sì, che poi m'attempre?</l>
     <l n="4">Et per quetare il tormentoso core,</l>
     <l n="5">Chi darà al petto sì possente lena,</l>
     <l n="6">Che, sì come convien, sospiri sempre?</l>
     <l n="7">Poi che provando in sì diverse tempre,</l>
     <l n="8">Che l'alma quando il pensa ancor ne trema,</l>
     <l n="9">Se contrastar potessi io a tanto male,</l>
     <l n="10">Né ingegno o forza vale.</l>
     <l n="11">Or che debbo altro infino all'ora estrema,</l>
     <l n="12">Che fra sospiri et pianti venir meno</l>
     <l n="13">Sin che d'ambe le luci fia vendetta;</l>
     <l n="14">E il cuor che li die' fe' ne fia punito:</l>
     <l n="15">(Perché non ben si segue ogni appetito:</l>
     <l n="16">Et colpa ben che lieve pena aspetta,</l>
     <l n="17">Accioché al pronto errar si metta freno)</l>
     <l n="18">Però che il fuoco ardente ebbe già in seno,</l>
     <l n="19">Et spento ancor l'accese, lui s'attristi,</l>
     <l n="20">E il volto porte sempre et gli occhi tristi.</l>
    </lg>
    <lg n="2">
     <l n="21">Forse il mio acerbo stato et l'aspra angoscia</l>
     <l n="22">Dopo ch'io fia suggetto a tanto stratio,</l>
     <l n="23">Moveranno a pietà chi mi dà morte:</l>
     <l n="24">Et forse il pianto, ond'io mai non son satio,</l>
     <l n="25">Vincerà quella fiera voglia, poscia</l>
     <l n="26">Che ad altra via mercè chiuse ha le porte.</l>
     <l n="27">Non dico già che la mia cruda sorte</l>
     <l n="28">Suo corso pieghi in acquetarmi un giorno,</l>
     <l n="29">Sì veggio il ciel riverso nei miei danni:</l>
     <l n="30">Talché volgendo gli anni,</l>
     <l n="31">Pur ferma la mia stella, intorno intorno</l>
     <l n="32">Ritrosa ovunque vada mi riguarda.</l>
     <l n="33">Ma spero, se bontà nel mondo regna,</l>
     <l n="34">Soccorra un tempo, et faccia forza al cielo,</l>
     <l n="35">Ma poi vedendo variarmi il pelo,</l>
     <l n="36">Et pur, qual suol, di doglie l'alma pregna,</l>
     <l n="37">Temo ogni mia salute omai fia tarda;</l>
     <l n="38">Et aver mi par nel cuor cosa che m'arda,</l>
     <l n="39">Et non so che mi sento in l'alma ascoso</l>
     <l n="40">Che mi consuma; et lamentar non oso.</l>
    </lg>
    <lg n="3">
     <l n="41">Quale uom, che giugne a troppo orribil caso,</l>
     <l n="42">Et vede pronto l'ultimo suo strido,</l>
     <l n="43">Né il tempo allor sostien proveggia o scampi;</l>
     <l n="44">Così pavento, lasso, et mi disfido,</l>
     <l n="45">Né al mondo altro conforto mi è rimaso,</l>
     <l n="46">Se non cagion che dì et notte avampi.</l>
     <l n="47">Et se gli advien talor che in mente stampi</l>
     <l n="48">Qualche soccorso, ratto si dilegua;</l>
     <l n="49">Ond'io ritorno alla mia usata guerra.</l>
     <l n="50">Accioché un giorno in terra</l>
     <l n="51">Non aggian gli occhi tristi pace o tregua.</l>
     <l n="52">O mia cruda vaghezza, o rio pensiero,</l>
     <l n="53">Perché tanto alto mi scorgesti allora.</l>
     <l n="54">Che maledico il dì, che gli occhi apersi:</l>
     <l n="55">Perocche quanto al mondo mai soffersi</l>
     <l n="56">Me advien, se ben ripenso, da quell'ora,</l>
     <l n="57">Che nel bisogno col giuditio intero</l>
     <l n="58">Non lasciai l'ombre, et mi rivolsi al vero;</l>
     <l n="59">Et dolcemente mi condussi al loco,</l>
     <l n="60">Ove convien che manchi a poco a poco.</l>
    </lg>
    <lg n="4">
     <l n="61">Ragione è ben che il peccator non godi</l>
     <l n="62">D'alcun suo fallo, anzi ne senta doglia,</l>
     <l n="63">Et l'alma che mal fe' quella sol pera.</l>
     <l n="64">Ma benché ad ora ad or l'ardente voglia</l>
     <l n="65">Sottraggia l'alma, et dal ben far la frodi,</l>
     <l n="66">Basti una morte, et sia quanto vuol fiera.</l>
     <l n="67">Lasso, gridando vo mattino et sera;</l>
     <l n="68">Né guarir posso, né il dolor m'uccide</l>
     <l n="69">Accioché il mio martir sia più vivace.</l>
     <l n="70">Mira pensier fallace,</l>
     <l n="71">Se al mondo simil voglia mai si vide,</l>
     <l n="72">Che impetrar morte a me dal ciel non lice;</l>
     <l n="73">Né il muove la pietà del duol tanto aspro,</l>
     <l n="74">Né il pianger mio, che omai s'ode tanto alto.</l>
     <l n="75">Già non mi armò Natura il cuor di smalto,</l>
     <l n="76">Né mi coprì nel petto d'un diaspro,</l>
     <l n="77">Che restar possa più, lasso, infelice.</l>
     <l n="78">O forte del mio mal prima radice</l>
     <l n="79">Perché il tuo fiero orgoglio in me no affreni,</l>
     <l n="80">O con tua forza al fin tosto mi meni?</l>
    </lg>
    <lg n="5">
     <l n="81">Lasso, che il mio dolore, ove io non voglio</l>
     <l n="82">Contra il dover per forza mi trasporta:</l>
     <l n="83">Et vo colpando altrui del mio fallire.</l>
     <l n="84">Non veggio io ben, che a poca fide scorta</l>
     <l n="85">Commisi un tempo, ond'io a torto mi doglio,</l>
     <l n="86">La vita, la salute, e il bel disire?</l>
     <l n="87">Et questa è sol cagion del mio languire.</l>
     <l n="88">Che se mortal bellezza il cor m'ingombra,</l>
     <l n="89">Che colpa è del destin, che a ben m'induce?</l>
     <l n="90">Se la soverchia luce</l>
     <l n="91">Di due begli occhi il mio vedere adombra,</l>
     <l n="92">Perché pur mi lamento delle stelle?</l>
     <l n="93">Se un falso riso, et due parole m'hanno</l>
     <l n="94">Acerbamente a morte omai sospinto;</l>
     <l n="95">Et se nel volto un bel voler dipinto,</l>
     <l n="96">Et portar dentro chiuso un dolce inganno,</l>
     <l n="97">È la cagion, che in pianto rinovelle,</l>
     <l n="98">Perché del ciel, et delle cose belle</l>
     <l n="99">Ognior mi lagno a torto, et non intendo</l>
     <l n="100">Di che la fiamma nacque, ond'io mi accendo?</l>
    </lg>
    <lg n="6">
     <l n="101">Canzon se vuol chi puote, et così sia,</l>
     <l n="102">Che contra il mio voler quagiù rimanga,</l>
     <l n="103">Perché fortuna in me sua pompa spieghi,</l>
     <l n="104">Né vuol che Morte punto a me si pieghi,</l>
     <l n="105">Perché più tempo io mi consumi et pianga,</l>
     <l n="106">Non posso più, né so di me che fia;</l>
     <l n="107">Così m'ha concio una speranza ria,</l>
     <l n="108">Che mi condusse, immaginando, in parte</l>
     <l n="109">Ove io lascia' l'ardir, l'ingegno, et l'arte.</l>
    </lg>
   </lg>
  </body>
 </text>
</TEI>