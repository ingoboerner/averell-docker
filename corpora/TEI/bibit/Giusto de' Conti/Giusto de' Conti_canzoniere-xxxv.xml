<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoniere - XXXV</title>
    <author>Giusto de' Conti</author>
   </titleStmt>
   <extent>
    <measure unit="stanza">6</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Giusto de' Conti_canzoniere-xxxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoniere - XXXV</title>
     <author>Giusto de' Conti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoniere - XXXV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In quella parte, dove i miei pensieri</l>
     <l n="2">Miran quegli occhi vaghi, anzi quel sole,</l>
     <l n="3">Che scorge al glorioso fin la gente,</l>
     <l n="4">Convien che le dolenti mie parole</l>
     <l n="5">Per forza pieghi, avenga ch'io non speri</l>
     <l n="6">Trovar parlando posa al cor dolente.</l>
     <l n="7">Divina luce, che sì dolcemente</l>
     <l n="8">Mia vita ardendo, al foco mi consumi,</l>
     <l n="9">A te rivolgo tutti i miei sospiri:</l>
     <l n="10">Et se pur dai martiri</l>
     <l n="11">Non mi dan pace o triegua quei bei lumi,</l>
     <l n="12">Più misurata guerra al cor si faccia:</l>
     <l n="13">Quelle spietate braccia,</l>
     <l n="14">Ond'io cotanto oltraggio ancor sostegno,</l>
     <l n="15">Apra s'io ne son degno,</l>
     <l n="16">La natural bontà, che dal ciel hai,</l>
     <l n="17">Commossa da pietà di tanti guai.</l>
    </lg>
    <lg n="2">
     <l n="18">Quello infinito ben, di che io ragiono,</l>
     <l n="19">Et quell'alta speranza che indi nasce,</l>
     <l n="20">Gli spirti invola nel parlar ch'uom face:</l>
     <l n="21">Talché l'alma ingannata allor si pasce</l>
     <l n="22">D'ombre soavi, che raccolte sono</l>
     <l n="23">Nel cor, che disiando ognor si sface:</l>
     <l n="24">Così si annoda la mia lingua et tace,</l>
     <l n="25">Che volea dir della mia acerba vita;</l>
     <l n="26">Et di bontade or parla et di salute,</l>
     <l n="27">Sì forte è la virtute</l>
     <l n="28">Di quello alto subietto che la invita,</l>
     <l n="29">Che ragionando eterno ne divento.</l>
     <l n="30">Nel ben passato io sento</l>
     <l n="31">Il mal presente, et me medesmo oblio;</l>
     <l n="32">Et morto è quel disio,</l>
     <l n="33">Che m'avea scorto a lamentar del foco,</l>
     <l n="34">Che mi va consumando a poco a poco.</l>
    </lg>
    <lg n="3">
     <l n="35">La meraviglia del crudel mio stato,</l>
     <l n="36">Che dolcemente vien da dolce parte,</l>
     <l n="37">Fa che il mio mal non creda chi l'ascolta,</l>
     <l n="38">Benché il parlar sia certo in mille carte.</l>
     <l n="39">O mio soccorso tanto disiato,</l>
     <l n="40">Per voi, mirate quanto l'alma è involta</l>
     <l n="41">E stretta sì, che mai non fia più sciolta,</l>
     <l n="42">Se non rompe la man che già la prese,</l>
     <l n="43">Quella catena d'oro, ove la stringe.</l>
     <l n="44">L'angoscia che dipinge</l>
     <l n="45">A color' tanti le mie guance accese,</l>
     <l n="46">Et chi m'affredda in un punto et scolora</l>
     <l n="47">Trapassa ad ora ad ora</l>
     <l n="48">L'usato sì, che il fin spero da poi.</l>
     <l n="49">So ben ch'altri che voi</l>
     <l n="50">Del mal, che m'invaghisce et che m'incende,</l>
     <l n="51">Né la cagion né le parole intende.</l>
    </lg>
    <lg n="4">
     <l n="52">Et per più doglia so che stella cara</l>
     <l n="53">Dispone gli atti vostri, et che Natura</l>
     <l n="54">Vi fece umana et di pietate amica.</l>
     <l n="55">Quel vago impallidir, che il fronte oscura,</l>
     <l n="56">E il subito infiammar, dove s'impara</l>
     <l n="57">Morire et ritornar, vie più m'intrica.</l>
     <l n="58">Lasso, a me non val, dolce nemica.</l>
     <l n="59">Né forza di pianeti, o d'altre tempre,</l>
     <l n="60">Né cangiar quei bei lumi, ond'io tutto ardo.</l>
     <l n="61">Se l'amoroso sguardo</l>
     <l n="62">In voi accogliete, perch'io mi distempre</l>
     <l n="63">Si, che io ne mora senza aver mercede:</l>
     <l n="64">Et sete di mia fede</l>
     <l n="65">Accorta, nel mio fronte il cor mirando:</l>
     <l n="66">Così m'ha posto in bando</l>
     <l n="67">D'ogni sperar costei del ciel Sirena,</l>
     <l n="68">Che a forza con suoi sdegni alfin mi mena.</l>
    </lg>
    <lg n="5">
     <l n="69">Io veggio ben, ch'io non son degno a tanto</l>
     <l n="70">Se non soccorre vostro alto valore,</l>
     <l n="71">Alma gentil, che nei miei detti onoro:</l>
     <l n="72">Beltà scesa dal ciel perdona al core;</l>
     <l n="73">Et, per Dio, scusa l'anima che alquanto</l>
     <l n="74">Trasporta il gran disio, quando m'accoro:</l>
     <l n="75">Ardo in un punto e agghiaccio, vivo et moro,</l>
     <l n="76">Mentre che sospirando tu sorridi</l>
     <l n="77">In guisa che visibilmente impetro:</l>
     <l n="78">Amor poi ch'io mi spetro, </l>
     <l n="79">Giugne al felice duol più nuovi stridi,</l>
     <l n="80">Et qui fra il troppo lume vengo meno:</l>
     <l n="81">Né posso in mano il freno</l>
     <l n="82">Tener della ragion, cara mia luce,</l>
     <l n="83">In tanto mi conduce</l>
     <l n="84">L'angelica belleza, e il bel cordoglio,</l>
     <l n="85">E il mio giusto dolore ove io non voglio.</l>
    </lg>
    <lg n="6">
     <l n="86">Se per destin, canzone, o per pietate</l>
     <l n="87">La man leggiadra, e sopra ogni altra bella,</l>
     <l n="88">La qual prende a diletto i dolor miei,</l>
     <l n="89">Ti porgerà colei,</l>
     <l n="90">Che il mio cor volge in questa parte e in quella,</l>
     <l n="91">Dilli, per che toccarla a me non lice,</l>
     <l n="92">Et poi, lasso infelice,</l>
     <l n="93">Mira l'alta eccellentia che m'uccide,</l>
     <l n="94">Che mal per me si vide</l>
     <l n="95">Il fronte, il viso, et quella bionda treza,</l>
     <l n="96">Poi che mia morte fan di sua belleza.</l>
    </lg>
   </lg>
  </body>
 </text>
</TEI>