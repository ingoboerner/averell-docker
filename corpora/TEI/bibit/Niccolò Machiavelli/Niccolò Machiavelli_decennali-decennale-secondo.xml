<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Decennali - Decennale secondo</title>
    <author>Niccolò Machiavelli</author>
   </titleStmt>
   <extent>
    <measure unit="stanza">72</measure>
    <measure unit="line">216</measure>
   </extent>
   <publicationStmt>
    <publisher>UNED University</publisher>
    <idno>Niccolò Machiavelli_decennali-decennale-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Decennali - Decennale secondo</title>
     <author>Niccolò Machiavelli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Decennali - Decennale secondo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gli alti accidenti e fatti furiosi,</l>
     <l n="2">che in dieci anni seguenti sono stati,</l>
     <l n="3">poi che, tacendo, la penna riposi,</l>
    </lg>
    <lg n="2">
     <l n="4">le mutazion di regni, imperi e Stati,</l>
     <l n="5">successe pur per l'italico sito,</l>
     <l n="6">dal consiglio divin predestinati,</l>
    </lg>
    <lg n="3">
     <l n="7">canterò io; e di cantare ardito</l>
     <l n="8">sarò fra molto pianto, benché quasi</l>
     <l n="9">sia pe 'l dolor divenuto smarrito.</l>
    </lg>
    <lg n="4">
     <l n="10">Musa, se mai di te mi persuasi,</l>
     <l n="11">prestami grazia, che 'l mio verso arrivi</l>
     <l n="12">a la grandezza de' seguiti casi;</l>
    </lg>
    <lg n="5">
     <l n="13">e dal tuo fonte tal grazia derivi</l>
     <l n="14">di cotanta virtù, che 'l nostro canto</l>
     <l n="15">contenti almanco quei che son or vivi.</l>
    </lg>
    <lg n="6">
     <l n="16">Era sospeso il mondo tutto quanto;</l>
     <l n="17">ognun teneva le redine in mano</l>
     <l n="18">del suo destrier affaticato tanto,</l>
    </lg>
    <lg n="7">
     <l n="19">quando Bartolomeo detto d'Alviano,</l>
     <l n="20">con la sua compagnia, partì del Regno,</l>
     <l n="21">non ben contento del gran Capitano;</l>
    </lg>
    <lg n="8">
     <l n="22">e per dar loco al bellicoso ingegno,</l>
     <l n="23">o per qualunque altra cagion si fosse,</l>
     <l n="24">d'entrar in Pisa avea fatto disegno.</l>
    </lg>
    <lg n="9">
     <l n="25">E benché seco avesse poche posse,</l>
     <l n="26">pur non di manco del futuro gioco</l>
     <l n="27">fu la prima pedona che si mosse.</l>
    </lg>
    <lg n="10">
     <l n="28">Ma voi, volendo spegner questo foco,</l>
     <l n="29">vi preparaste bene e prestamente;</l>
     <l n="30">tal che 'l disegno suo non ebbe loco;</l>
    </lg>
    <lg n="11">
     <l n="31">che, giunto da la Torre a San Vincente,</l>
     <l n="32">per la virtù del vostro Giacomino,</l>
     <l n="33">fu prosternata e rotta la sua gente.</l>
    </lg>
    <lg n="12">
     <l n="34">El qual, per sua virtù, pe 'l suo destino,</l>
     <l n="35">in tanta gloria e tanta fama venne</l>
     <l n="36">quant'altro mai privato cittadino.</l>
    </lg>
    <lg n="13">
     <l n="37">Questo per la sua patria assai sostenne,</l>
     <l n="38">e di vostra milizia il suo decoro</l>
     <l n="39">con gran iustizia gran tempo mantenne;</l>
    </lg>
    <lg n="14">
     <l n="40">avaro de lo onor, largo de l'oro,</l>
     <l n="41">e di tanta virtù visse capace,</l>
     <l n="42">che merita assai più ch'io non lo onoro.</l>
    </lg>
    <lg n="15">
     <l n="43">E or negletto e vilipeso iace</l>
     <l n="44">ne le sue case, pover, vecchio e cieco:</l>
     <l n="45">tanto a fortuna chi ben fa dispiace!</l>
    </lg>
    <lg n="16">
     <l n="46">Di poi, se a mente ben tutto mi reco,</l>
     <l n="47">gisti contr'ai Pisan, con quella speme</l>
     <l n="48">che quella rotta avea recata seco;</l>
    </lg>
    <lg n="17">
     <l n="49">ma perché Pisa poco o nulla teme,</l>
     <l n="50">non molto tempo il campo vi tenesti,</l>
     <l n="51">ch'ei fu principio d'assai tristo seme.</l>
    </lg>
    <lg n="18">
     <l n="52">E se i danar ed onor vi perdesti,</l>
     <l n="53">seguitando il parer universale,</l>
     <l n="54">al voler popular satisfacesti.</l>
    </lg>
    <lg n="19">
     <l n="55">Ascanio, intanto, mort'era, col quale</l>
     <l n="56">s'eran levati gran principi a gara</l>
     <l n="57">per renderlo al suo stato naturale.</l>
    </lg>
    <lg n="20">
     <l n="58">Mort'era Ercule duca di Ferrara,</l>
     <l n="59">mort'era Federico, e di Castiglia</l>
     <l n="60">Elisabetta regina preclara.</l>
    </lg>
    <lg n="21">
     <l n="61">Onde che 'l Gallo per partito piglia</l>
     <l n="62">far pace con Ferrando e li concesse</l>
     <l n="63">per sua consorte di Fois la figlia;</l>
    </lg>
    <lg n="22">
     <l n="64">e la sua parte di Napoli cesse</l>
     <l n="65">per dote di costei, e 'l re di Spagna</l>
     <l n="66">li fece molte larghe l'impromesse.</l>
    </lg>
    <lg n="23">
     <l n="67">In questo, l'arciduca di Brettagna</l>
     <l n="68">s'era partito che con seco avea</l>
     <l n="69">condotta molta gente de la Magna,</l>
    </lg>
    <lg n="24">
     <l n="70">perché pigliar il governo volea</l>
     <l n="71">del regno di Castiglia, quale a lui,</l>
     <l n="72">e non al suocer suo, s'appartenea.</l>
    </lg>
    <lg n="25">
     <l n="73">E come in alto mar giunse costui,</l>
     <l n="74">fu dai venti l'armata combattuta,</l>
     <l n="75">tanto che si ridusse in forza altrui;</l>
    </lg>
    <lg n="26">
     <l n="76">ché la sua nave, dai venti sbattuta,</l>
     <l n="77">applicò in Inghilterra, la quale fue</l>
     <l n="78">pe 'l duca di Soffolch male veduta.</l>
    </lg>
    <lg n="27">
     <l n="79">Indi partito con le genti sue,</l>
     <l n="80">in Castiglia arrivò la sua persona,</l>
     <l n="81">dove Ferrando non istette piue;</l>
    </lg>
    <lg n="28">
     <l n="82">ma ridotto nel regno d'Aragona,</l>
     <l n="83">per ir di Puglia il suo stato a vedere,</l>
     <l n="84">partì con le galee da Barzalona.</l>
    </lg>
    <lg n="29">
     <l n="85">In questo, papa Iulio più tenere</l>
     <l n="86">non possendo il feroce animo in freno,</l>
     <l n="87">al vento dette le sacre bandiere,</l>
    </lg>
    <lg n="30">
     <l n="88">e, d'ira natural e furor pieno,</l>
     <l n="89">contr'alli occupator d'ogni sua terra</l>
     <l n="90">isparse prima il suo primo veleno.</l>
    </lg>
    <lg n="31">
     <l n="91">E per gittarne ogni tiranno in terra,</l>
     <l n="92">abbandonando la sua santa soglia,</l>
     <l n="93">a Perugia e Bologna ei mosse guerra.</l>
    </lg>
    <lg n="32">
     <l n="94">Ma cedendo e' Baglion a la sua voglia,</l>
     <l n="95">restorno in casa, e sol del Bolognese</l>
     <l n="96">cacciò l'antica casa Bentivoglia.</l>
    </lg>
    <lg n="33">
     <l n="97">In questo, poi, maggior fuoco s'accese</l>
     <l n="98">per certo greve disparer che nacque</l>
     <l n="99">fra gli ottimati e 'l popul genovese.</l>
    </lg>
    <lg n="34">
     <l n="100">Per frenar questo, al re di Francia piacque</l>
     <l n="101">passar i monti e favorir la parte</l>
     <l n="102">che per suo amor prostrata e vinta giacque;</l>
    </lg>
    <lg n="35">
     <l n="103">e con ingegno e con forza e con arte</l>
     <l n="104">lo stato genovese ebbe ridutto</l>
     <l n="105">sotto le sue bandiere in ogni parte.</l>
    </lg>
    <lg n="36">
     <l n="106">Poi per levar ogni sospetto in tutto</l>
     <l n="107">a papa Iulio, che non l'assalisse,</l>
     <l n="108">si fu in Savona subito condutto;</l>
    </lg>
    <lg n="37">
     <l n="109">ov'aspettò che Ferrando venisse,</l>
     <l n="110">ch'a governar Castiglia ritornava,</l>
     <l n="111">là dove poco inante dipartisse;</l>
    </lg>
    <lg n="38">
     <l n="112">perché quel regno già tumultuava,</l>
     <l n="113">sendo morto Filippo, e nel tornare</l>
     <l n="114">parlò con Francia, dove l'aspettava.</l>
    </lg>
    <lg n="39">
     <l n="115">L'Imperio, intanto, volendo passare,</l>
     <l n="116">secondo ch'è la lor antica usanza,</l>
     <l n="117">a Roma, per volersi incoronare,</l>
    </lg>
    <lg n="40">
     <l n="118">una dieta avea fatto in Gostanza</l>
     <l n="119">di tutt'e' suoi baron, dove del Gallo</l>
     <l n="120">mostrò l'iniurie e de' baron di Franza;</l>
    </lg>
    <lg n="41">
     <l n="121">e ordinò che ognun fusse a cavallo</l>
     <l n="122">con la sua gente d'arme e fanteria,</l>
     <l n="123">per ogni modo il giorno di san Gallo.</l>
    </lg>
    <lg n="42">
     <l n="124">Ma Franza e 'l Marco che questo sentìa</l>
     <l n="125">uniron la lor gente e, sotto Trento,</l>
     <l n="126">uniti 'nsieme li chiuser la via.</l>
    </lg>
    <lg n="43">
     <l n="127">Né Marco a le difese stiè contento;</l>
     <l n="128">ferìllo in casa, e a l'Imperio tolse</l>
     <l n="129">Gorizia con Trieste in un momento.</l>
    </lg>
    <lg n="44">
     <l n="130">Onde Massimian far triegua volse,</l>
     <l n="131">veggendo contr'ai suoi tanto contrasto,</l>
     <l n="132">e le due terre d'accordo si tolse;</l>
    </lg>
    <lg n="45">
     <l n="133">le qual di poi si furono quel pasto,</l>
     <l n="134">quel rio boccon, quel venenoso cibo</l>
     <l n="135">che di San Marco ha lo stomaco guasto.</l>
    </lg>
    <lg n="46">
     <l n="136">Perché l'Imperio, sì come io vi scribo,</l>
     <l n="137">sut'era offeso, e al buon re de' Galli</l>
     <l n="138">parve de' Vinizian esser corribo.</l>
    </lg>
    <lg n="47">
     <l n="139">Così perché il disegno a Marco falli</l>
     <l n="140">el papa e Spagna insieme tutt'a dua</l>
     <l n="141">s'uniron con l'imperio e i gigli gialli.</l>
    </lg>
    <lg n="48">
     <l n="142">Né steron punto de' patti infra dua,</l>
     <l n="143">ma subito convennon, in Cambrai</l>
     <l n="144">ch'ognun s'andassi per le cose sua.</l>
    </lg>
    <lg n="49">
     <l n="145">In questo voi provvedimenti assai</l>
     <l n="146">avevi ratti, perché verso Pisa</l>
     <l n="147">tenevi volti gli occhi sempre mai,</l>
    </lg>
    <lg n="50">
     <l n="148">non possendo posar in nulla guisa,</l>
     <l n="149">se non l'avevi; e Ferrando e Luigi</l>
     <l n="150">v'avien d'averla la via intercisa.</l>
    </lg>
    <lg n="51">
     <l n="151">E li vostri vicini e' lor vestigi</l>
     <l n="152">seguén, faccendo lor larga l'offerta,</l>
     <l n="153">movendovi ogni dì mille litigi;</l>
    </lg>
    <lg n="52">
     <l n="154">tal che, volendo far l'impresa certa,</l>
     <l n="155">bisognò a ciascuno empier la gola</l>
     <l n="156">e quella bocca che teneva aperta.</l>
    </lg>
    <lg n="53">
     <l n="157">Dunque, sendo rimasta Pisa sola,</l>
     <l n="158">subitamente quella circundasti,</l>
     <l n="159">non vi lasciando entrar se non chi vola:</l>
    </lg>
    <lg n="54">
     <l n="160">e quattro mesi intorno ivi posasti</l>
     <l n="161">con gran disagi e con assai fatica,</l>
     <l n="162">e con assai dispendio l'affamasti.</l>
    </lg>
    <lg n="55">
     <l n="163">E benché fussi ostinata inimica,</l>
     <l n="164">pur, da necessità costretta e vinta,</l>
     <l n="165">tornò piangendo a la catena antica.</l>
    </lg>
    <lg n="56">
     <l n="166">Non era in Francia ancor la voglia estinta</l>
     <l n="167">di muover guerra, e per l'accordo fatto</l>
     <l n="168">una gran gente ha in Lombardia sospinta.</l>
    </lg>
    <lg n="57">
     <l n="169">E papa Iulio ancor ne venne ratto</l>
     <l n="170">con le genti in Romagna, e Berzighella</l>
     <l n="171">assaltò e Faenza inanti tratto.</l>
    </lg>
    <lg n="58">
     <l n="172">Ma poi che a Trevi e cert'altre castella</l>
     <l n="173">fra Franza e 'l Marco alcun leggier assalto</l>
     <l n="174">fu, or con trista or con buona novella,</l>
    </lg>
    <lg n="59">
     <l n="175">alfin Marco rimase in su lo smalto:</l>
     <l n="176">poscia che a Vailà misero salse,</l>
     <l n="177">cascò del grado suo ch'era tant'alto.</l>
    </lg>
    <lg n="60">
     <l n="178">Che fia degli altri, se questo arse ed alse</l>
     <l n="179">in pochi giorni? e se a cotanto impero</l>
     <l n="180">iustizia e forza ed union non valse?</l>
    </lg>
    <lg n="61">
     <l n="181">Gite, o superbi, omai col viso altero,</l>
     <l n="182">voi che li scettri e le corone avete,</l>
     <l n="183">e del futuro non sapete un vero!</l>
    </lg>
    <lg n="62">
     <l n="184">Tanto v'accieca la presente sete,</l>
     <l n="185">che grosso tienvi sopra gli occhi un velo,</l>
     <l n="186">che le cose discosto non vedete.</l>
    </lg>
    <lg n="63">
     <l n="187">Di quinci nasce che 'l voltar del cielo</l>
     <l n="188">da questo a quello i vostri stati volta,</l>
     <l n="189">più spesso che non muta e 'l caldo e 'l gelo;</l>
    </lg>
    <lg n="64">
     <l n="190">che se vostra prudenzia fusse volta</l>
     <l n="191">a cognoscer il mal e rimediarve,</l>
     <l n="192">tanta potenza al ciel sarebbe tolta.</l>
    </lg>
    <lg n="65">
     <l n="193">I' non potrei sì presto raccontarve</l>
     <l n="194">quanto sì presto poi de' Viniziani,</l>
     <l n="195">dopo la rotta, quello stato sparve.</l>
    </lg>
    <lg n="66">
     <l n="196">La Lombardia el gran re de' cristiani</l>
     <l n="197">occupò mezza, e, quel resto che tiene,</l>
     <l n="198">col nome solo il seggio de' Romani;</l>
    </lg>
    <lg n="67">
     <l n="199">e la Romagna al gran Pastor perviene</l>
     <l n="200">sanza contrasto; e 'l re de' Ragonesi</l>
     <l n="201">anch'ei per le sue terre in Puglia viene.</l>
    </lg>
    <lg n="68">
     <l n="202">Ma non sendo il Tedesco in que' paesi</l>
     <l n="203">ancor venuto, da San Marco presto</l>
     <l n="204">e Padova e Trevigi fur ripresi.</l>
    </lg>
    <lg n="69">
     <l n="205">Onde Massimian, sentendo questo,</l>
     <l n="206">con grande assembramento venne poi</l>
     <l n="207">per pigliar quello e non perdere il resto.</l>
    </lg>
    <lg n="70">
     <l n="208">E benché fuss'adiutato da voi</l>
     <l n="209">e da Francia e da Spagna, non di manco</l>
     <l n="210">fe' questo come li altri fatti suoi:</l>
    </lg>
    <lg n="71">
     <l n="211">che, sendo stato con l'animo franco</l>
     <l n="212">a Padova alcun giorno, tutt'afflitto</l>
     <l n="213">levò le genti, affaticato e stanco;</l>
    </lg>
    <lg n="72">
     <l n="214">e da la Lega sendo derelitto,</l>
     <l n="215">di ritornarsi ne la Magna vago,</l>
     <l n="216">perdé Vicenza per maggior despitto...</l>
    </lg>
   </lg>
  </body>
 </text>
</TEI>