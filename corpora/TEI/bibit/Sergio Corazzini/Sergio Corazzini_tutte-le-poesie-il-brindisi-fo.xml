<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Il brindisi folle</title>
    <author>Sergio Corazzini</author>
   </titleStmt>
   <extent>
    <measure unit="stanza">9</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-il-brindisi-fo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Il brindisi folle</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Il brindisi folle</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amica, bevi, questa è la coppa,</l>
     <l n="2">il vin trabocca, su presto, vuotala!</l>
     <l n="3">Oh disfreniamoci, amica, in groppa</l>
     <l n="4">delle follie, ché viè quaresima!</l>
    </lg>
    <lg n="2">
     <l n="5">Ebe, così, nuda, io ti volli,</l>
     <l n="6">nuda e magnifica! Ben feci a cingerti</l>
     <l n="7">il corpo splendido di rossi e molli</l>
     <l n="8">garofani, bocci di sangue!</l>
    </lg>
    <lg n="3">
     <l n="9">Vedi, la folla briaca siede</l>
     <l n="10">malferma e ghigna o dorme o vomita...</l>
     <l n="11">amami adesso, Ebe, la fede</l>
     <l n="12">la spezzerai, oh non ne dubito!</l>
    </lg>
    <lg n="4">
     <l n="13">ma fa che almeno io questa sera</l>
     <l n="14">senta di vivere fra le tue morbide</l>
     <l n="15">braccia! Tu, come la Primavera</l>
     <l n="16">sei bella, o giovine, togli la maschera!</l>
    </lg>
    <lg n="5">
     <l n="17">Suggimi, amica, dal labro fiacco</l>
     <l n="18">la vita, infondimi nel sangue il brivido</l>
     <l n="19">ultimo! Ebe, sono un vigliacco,</l>
     <l n="20">è vero; piccola Dea perdonami!</l>
    </lg>
    <lg n="6">
     <l n="21">Ma dimmi allora, dimmi ov'è mai</l>
     <l n="22">l'oblio soave che anela l'anima</l>
     <l n="23">irrequieta? lo sai, lo sai?</l>
     <l n="24">O giovinetta sfiorita, parlami!</l>
    </lg>
    <lg n="7">
     <l n="25">Taci? Ben io ti dissi allora</l>
     <l n="26">che nell'ebbrezze che negli spasimi</l>
     <l n="27">di quella carne che c'innamora,</l>
     <l n="28">e i sensi infiamma l'oblio trovasi!</l>
    </lg>
    <lg n="8">
     <l n="29">Ebe, sei triste? su via sorridimi;</l>
     <l n="30">pensi alla Morte fra tanta vita?</l>
     <l n="31">È l'alba. Amica, sei un poco pallida,</l>
     <l n="32">vuoi ancor gioire? Ti sei pentita?</l>
    </lg>
    <lg n="9">
     <l n="33">Vedi, laggiù, solo, in quell'angolo</l>
     <l n="34">c'è un cavaliero... Da quali porte</l>
     <l n="35">entrò? Tu tremi... amica, baciami</l>
     <l n="36">furiosamente! Egli è la morte!</l>
    </lg>
   </lg>
  </body>
 </text>
</TEI>