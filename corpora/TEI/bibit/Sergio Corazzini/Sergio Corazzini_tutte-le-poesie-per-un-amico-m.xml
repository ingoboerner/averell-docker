<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Per un amico, morto</title>
    <author>Sergio Corazzini</author>
   </titleStmt>
   <extent>
    <measure unit="stanza">7</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-per-un-amico-m</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Per un amico, morto</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Per un amico, morto</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fu dato di ricordare</l>
     <l n="2">all'uomo, perché, amico,</l>
     <l n="3">mio dolce, morto, pianga</l>
     <l n="4">molto, nel ripensare</l>
     <l n="5">quello che d'un sogno antico</l>
     <l n="6">nel core, gli rimanga.</l>
    </lg>
    <lg n="2">
     <l n="7">Tu ridevi, un tempo, tanto;</l>
     <l n="8">eri, a volte, non scordo,</l>
     <l n="9">un po' triste e un po' folle.</l>
     <l n="10">Piangevi! Sì; ma un pianto</l>
     <l n="11">tenue, che il ciglio, ricordo,</l>
     <l n="12">non ti lasciava, a lungo, molle.</l>
    </lg>
    <lg n="3">
     <l n="13">Coglievi tanti asfodeli;</l>
     <l n="14">ti piacevano, è vero?</l>
     <l n="15">Molto! Molto: anche adesso,</l>
     <l n="16">che sai le meraviglie dei cieli,</l>
     <l n="17">li hai, nel piccolo cimitero,</l>
     <l n="18">sotto l'immobile cipresso?</l>
    </lg>
    <lg n="4">
     <l n="19">No, povero amico, povero</l>
     <l n="20">amico senza i fiori</l>
     <l n="21">che amavi e senza sole!</l>
     <l n="22">Perché, nell'ultimo ricovero,</l>
     <l n="23">il corpo, che non ha più dolori,</l>
     <l n="24">non ha più parole?</l>
    </lg>
    <lg n="5">
     <l n="25">Perché? Ti lagneresti</l>
     <l n="26">di questa mancanza, amico,</l>
     <l n="27">chiamando i tuoi fiori divini.</l>
     <l n="28">Invano: sotto i cipressi, mesti,</l>
     <l n="29">languirebbe il richiamo antico,</l>
     <l n="30">come un pianto di canarini.</l>
    </lg>
    <lg n="6">
     <l n="31">Però, vedi, se da ogni</l>
     <l n="32">mia lagrima nascesse un asfodelo,</l>
     <l n="33">tu saresti, amico, pago</l>
     <l n="34">come lo fosti nei sogni,</l>
     <l n="35">o t'invidierebbe il cielo</l>
     <l n="36">che di soavi miracoli è vago.</l>
    </lg>
    <lg n="7">
     <l n="37">Ora, amico mio dolce, riposi</l>
     <l n="38">in eterno, tra morte creature,</l>
     <l n="39">e m'hai lasciato quaggiù, a soffrire!</l>
     <l n="40">Oh, ma questo, anima, come l'osi?</l>
     <l n="41">Schiudi le labbra pure,</l>
     <l n="42">e fammi tu, morto, morire.</l>
    </lg>
   </lg>
  </body>
 </text>
</TEI>