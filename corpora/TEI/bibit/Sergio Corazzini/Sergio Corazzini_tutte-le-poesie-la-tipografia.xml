<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - La tipografia abbandonata</title>
    <author>Sergio Corazzini</author>
   </titleStmt>
   <extent>
    <measure unit="stanza">4</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-la-tipografia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - La tipografia abbandonata</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - La tipografia abbandonata</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quale mano pietosa,</l>
     <l n="2">quale mano operosa,</l>
     <l n="3">lo spiraglio breve oprì?</l>
     <l n="4">Non lo so. Entrò il sole:</l>
     <l n="5">una festa di pulviscoli</l>
     <l n="6">d'oro, e i caratteri morti,</l>
     <l n="7">che composero parole</l>
     <l n="8">e che fecero piangere</l>
     <l n="9">i deboli ed i forti,</l>
     <l n="10">e che fecero ridere</l>
     <l n="11">tante bocche di rosa,</l>
     <l n="12">i caratteri tutti illuminò</l>
     <l n="13">de la sua luce meravigliosa.</l>
    </lg>
    <lg n="2">
     <l n="14">Le lettere fremettero</l>
     <l n="15">alla improvvisa gioia,</l>
     <l n="16">e nel silenzio della lunga camera</l>
     <l n="17">ove i placidi ragni,</l>
     <l n="18">artefici sottili di sottili</l>
     <l n="19">trame, ogni dì morivano di noia;</l>
     <l n="20">ove era nata,</l>
     <l n="21">su tanti oggetti umili,</l>
     <l n="22">polvere immensa, come se il suggello</l>
     <l n="23">suo ci volesse all'opra abbandonata</l>
     <l n="24">da umani che fatica rese vili;</l>
     <l n="25">nel silenzio le lettere si unirono,</l>
     <l n="26">composero parole, versi, canti</l>
     <l n="27">interi, per quel sole tanto bello</l>
     <l n="28">e tanto buono, per quel sol che i pianti</l>
     <l n="29">d'una lunga tristezza, avea asciugato</l>
     <l n="30">col suo raggio divino</l>
     <l n="31">col suo raggio infuocato.</l>
     <l n="32">. . . . . . . . . . . . . . . . . . . . .</l>
     <l n="33">E le trame di seta infransero</l>
     <l n="34">e si sperse nell'aria la polvere...</l>
    </lg>
    <lg n="3">
     <l n="35">O sole!</l>
     <l n="36">dicevano le parole,</l>
     <l n="37">i versi e i canti: O pio sole,</l>
     <l n="38">anche noi siamo amate da te.</l>
     <l n="39">Tu ci vieni a trovare</l>
     <l n="40">vieni ad illuminare</l>
     <l n="41">con la tua dolce luce</l>
     <l n="42">noi povere sorelle...</l>
     <l n="43">Oh quante volte, nelle</l>
     <l n="44">mani degli uomini vivi</l>
     <l n="45">abbiamo composta la morte!</l>
     <l n="46">E i pianti, e le angoscie, e il dolore</l>
     <l n="47">che infrange il cuore,</l>
     <l n="48">e le lagrime a rivi,</l>
     <l n="49">e il riso folle dei felici...</l>
     <l n="50">Noi, così fredde, abbiamo</l>
     <l n="51">composto più di un bacio appassionato;</l>
     <l n="52">così piccine abbiamo</l>
     <l n="53">più d'un immenso amore rovinato</l>
     <l n="54">quando ci dividevamo</l>
     <l n="55">poi che l'ultimo bacio era stampato...</l>
     <l n="56">. . . . . . . . . . . . . . . . . . . . . . . . .</l>
     <l n="57">Oh, ma tu fuggi, o sole!</l>
     <l n="58">Ritornerai domani?</l>
     <l n="59">O ci abbandoni come già gli umani</l>
     <l n="60">ci abbandonarono?...</l>
    </lg>
    <lg n="4">
     <l n="61">Dicon le cose: è sera!</l>
     <l n="62">Dicon le stelle: è notte!</l>
     <l n="63">E solitaria e nera</l>
     <l n="64">torna la stanza, a frotte</l>
     <l n="65">tornano i ragni nelle tele loro,</l>
     <l n="66">torna a regnar la polvere</l>
     <l n="67">là dove un giorno vi regnò il lavoro.</l>
    </lg>
   </lg>
  </body>
 </text>
</TEI>