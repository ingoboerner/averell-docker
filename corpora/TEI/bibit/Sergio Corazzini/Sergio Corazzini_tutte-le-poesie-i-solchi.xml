<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - I solchi</title>
    <author>Sergio Corazzini</author>
   </titleStmt>
   <extent>
    <measure unit="stanza">7</measure>
    <measure unit="line">49</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-i-solchi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - I solchi</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - I solchi</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Un desiderio di seminagione</l>
     <l n="2">teneva i solchi aperti ne l'attesa</l>
     <l n="3">de la buona promessa; oh la tua rude</l>
     <l n="4">mano, figlio de' campi, che si schiude</l>
     <l n="5">al seme come il labro a la parola,</l>
     <l n="6">ancora è lunge da la sacra impresa,</l>
     <l n="7">ma verrà come il grano a la sua mola.</l>
    </lg>
    <lg n="2">
     <l n="8">Soavità de la dedizione!</l>
     <l n="9">I solchi aperti — (ha bene le sue culle</l>
     <l n="10">la terra madre) — te buon seme avranno!</l>
     <l n="11">Vi sarà un po' di biondo anche quest'anno</l>
     <l n="12">intorno a la tua casa e larghi lampi</l>
     <l n="13">avran le falci mietitrici sulle</l>
     <l n="14">spighe ben colme, o nato sacro ai campi!</l>
    </lg>
    <lg n="3">
     <l n="15">O lontananza de' seminatori!</l>
     <l n="16">Quante albe passate in una vana</l>
     <l n="17">speranza e quanta disperazione</l>
     <l n="18">di tramonti! Fioriva la canzone</l>
     <l n="19">su le bocche giulive ampia e serena,</l>
     <l n="20">o solchi, ma fioriva assai lontana</l>
     <l n="21">tanto lontana che giungeva a pena.</l>
    </lg>
    <lg n="4">
     <l n="22">E l'ansia d'un mattino?! Eran le cose</l>
     <l n="23">bianche e quiete come ne l'indugio</l>
     <l n="24">un po' triste de l'alba, tanto che</l>
     <l n="25">pareva un'alba. I solchi aperti ne</l>
     <l n="26">gioirono. Sarà fra poco, forse</l>
     <l n="27">adesso! Oh l'interminabile indugio!</l>
     <l n="28">Un brivido la Terra avida corse.</l>
    </lg>
    <lg n="5">
     <l n="29">Bocche d'umani aperte ne l'attesa</l>
     <l n="30">d'un puro bacio ignoto, mani aperte</l>
     <l n="31">da l'imo d'un abisso tenebroso,</l>
     <l n="32">pupille aperte senza mai riposo,</l>
     <l n="33">cuori aspettanti, cuori doloranti</l>
     <l n="34">ne l'attesa di gioie ultime e incerte...</l>
     <l n="35">O trascorrere lento degli istanti!</l>
    </lg>
    <lg n="6">
     <l n="36">Pace, il seme verrà! Eccolo, o solchi</l>
     <l n="37">su di voi ne la mano che lo serra</l>
     <l n="38">tenacemente; il seme buono è raro</l>
     <l n="39">e ben colmo dev'essere il granaro</l>
     <l n="40">anche quest'anno! Fra le dita buone</l>
     <l n="41">ecco già scorre e cade su la terra</l>
     <l n="42">aperta per la fecondazione...</l>
    </lg>
    <lg n="7">
     <l n="43">O solchi, il seme è sacro ora che in voi</l>
     <l n="44">s'accolse, il seme è sacro, poi che un giorno</l>
     <l n="45">sarà spiga, sarà forse farina</l>
     <l n="46">e pane! O solchi aperti a la divina</l>
     <l n="47">opera, penso — (o come il cuor mi preme</l>
     <l n="48">acuta doglia!) — penso e vedo intorno</l>
     <l n="49">a me fratelli chiusi ad ogni seme!</l>
    </lg>
   </lg>
  </body>
 </text>
</TEI>