<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Lettere ad una donna</title>
    <author>Sergio Corazzini</author>
   </titleStmt>
   <extent>
    <measure unit="stanza">10</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-lettere-ad-una</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Lettere ad una donna</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Lettere ad una donna</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Scrivo e non so perché. Non ho più cose</l>
     <l n="2">da dirvi, e pure tanto arde in me</l>
     <l n="3">la fiamma de le labbra dolorose</l>
     <l n="4">de le labbra vermiglie come se</l>
     <l n="5">fossero molli petali di rose</l>
    </lg>
    <lg n="2">
     <l n="6">che, sperduti pei cieli, con un lento</l>
     <l n="7">abbandono la bocca vi baciarono</l>
     <l n="8">e presi da quel novo incantamento</l>
     <l n="9">avvinti su le labbra vi restarono;</l>
     <l n="10">tanto arde in me senza soffi di vento</l>
    </lg>
    <lg n="3">
     <l n="11">la fiamma azzurra dei vostri occhi azzurri</l>
     <l n="12">melanconici come un cielo tutto</l>
     <l n="13">eguale, senza rapidi sussurri,</l>
     <l n="14">silenzioso nel suo triste lutto</l>
     <l n="15">senza una voce che al core sussurri,</l>
    </lg>
    <lg n="4">
     <l n="16">tanto arde in me la fiamma silenziosa</l>
     <l n="17">fatta d'insidie, che non so pensare</l>
     <l n="18">bocca, più de la vostra, dolorosa,</l>
     <l n="19">occhi che sieno più simili al mare</l>
     <l n="20">dei vostri, ne la veglia dilettosa!</l>
    </lg>
    <lg n="5">
     <l n="21">Ieri vi ho attesa e non siete venuta.</l>
     <l n="22">Non veniste, perché? Nulla, vi disse,</l>
     <l n="23">nulla il cuore ne l'ora convenuta?</l>
     <l n="24">nulla, nulla, la vostra anima disse?</l>
     <l n="25">Ogni cosa rimase allora muta?</l>
    </lg>
    <lg n="6">
     <l n="26">Ne l'attesa, vi colsi le più belle,</l>
     <l n="27">le più fragili rose, ne intrecciai</l>
     <l n="28">una catena al lume de le stelle,</l>
     <l n="29">una catena che finiva mai.</l>
     <l n="30">Erano tante rose e tante stelle!</l>
    </lg>
    <lg n="7">
     <l n="31">Voi non veniste. Venne l'agonia</l>
     <l n="32">de le rose. Siccome le illusioni,</l>
     <l n="33">lungo l'umana dolorosa via,</l>
     <l n="34">cadono lentamente, senza suoni</l>
     <l n="35">definiti, e sfioriscono una pia</l>
    </lg>
    <lg n="8">
     <l n="36">anima che le amò, così dai brevi</l>
     <l n="37">steli caddero petali, sapienti</l>
     <l n="38">la voluttà dei vostri occhi grevi</l>
     <l n="39">di ombre, i dolci petali morenti</l>
     <l n="40">scesero con ondulamenti lievi</l>
    </lg>
    <lg n="9">
     <l n="41">sulla terra. Lo stelo denudato,</l>
     <l n="42">vergognoso rimase a udir gli scherni</l>
     <l n="43">degli altri steli carichi: sul prato</l>
     <l n="44">superbo di verdeggianti eterni</l>
     <l n="45">forse in quell'ora un mostro avrà ghignato.</l>
    </lg>
    <lg n="10">
     <l n="46">E ne la notte scialba, sospirosa,</l>
     <l n="47">le mie rose morirono. Sì tanti</l>
     <l n="48">petali cadder su la generosa</l>
     <l n="49">terra, che apparve agli occhi doloranti</l>
     <l n="50">il boccio schiuso d'un'immensa rosa.</l>
    </lg>
   </lg>
  </body>
 </text>
</TEI>