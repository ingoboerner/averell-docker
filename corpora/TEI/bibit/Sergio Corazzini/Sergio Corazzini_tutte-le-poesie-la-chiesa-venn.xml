<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - La chiesa venne riconsacrata...</title>
    <author>Sergio Corazzini</author>
   </titleStmt>
   <extent>
    <measure unit="stanza">8</measure>
    <measure unit="line">69</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-la-chiesa-venn</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - La chiesa venne riconsacrata...</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - La chiesa venne riconsacrata...</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il sagrestano pazzo</l>
     <l n="2">traversò la chiesa oscura,</l>
     <l n="3">lentamente, con il mazzo</l>
     <l n="4">delle chiavi appeso alla cintura.</l>
    </lg>
    <lg n="2">
     <l n="5">I frati, ne le piccole celle,</l>
     <l n="6">dicono le orazioni</l>
     <l n="7">de la sera, poi, quando le stelle</l>
     <l n="8">prime de l'Ave Maria</l>
     <l n="9">stanno su le cose terrene,</l>
     <l n="10">ogni monaco viene</l>
     <l n="11">al suo piccolo letto,</l>
     <l n="12">nitido come un altare,</l>
     <l n="13">e accende il luminetto</l>
     <l n="14">a la Vergine Maria,</l>
     <l n="15">che non fa che lagrimare</l>
     <l n="16">perché ha sette spade in core</l>
     <l n="17">che le dànno acerba doglia,</l>
     <l n="18">sempre acerba e sempre lenta!</l>
     <l n="19">Poi ognuno si spoglia,</l>
     <l n="20">e ognuno s'addormenta</l>
     <l n="21">nella pace del Signore.</l>
    </lg>
    <lg n="3">
     <l n="22">L'acquasantiera di bronzo, tonda,</l>
     <l n="23">sembra un occhio lagrimoso</l>
     <l n="24">che il suo pianto silenzioso</l>
     <l n="25">a stille su le fronti de gli uomini diffonda.</l>
    </lg>
    <lg n="4">
     <l n="26">I confessionali, con le loro</l>
     <l n="27">tendine verdi un po' sciupate,</l>
     <l n="28">con le piccole grate</l>
     <l n="29">gialle che ne l'ombra sembrano d'oro,</l>
     <l n="30">sonnecchiano allineati,</l>
     <l n="31">ognuno con le sue due candele</l>
     <l n="32">spente a i lati.</l>
     <l n="33">Sono essi, alveari ove ronzino, api, i peccati,</l>
     <l n="34">e l'assoluzione sia miele?</l>
    </lg>
    <lg n="5">
     <l n="35">Un rosario di granatine</l>
     <l n="36">a i piedi del Crocifisso morente</l>
     <l n="37">sembra sangue gocciato lentamente</l>
     <l n="38">dalla fronte coronata di spine.</l>
    </lg>
    <lg n="6">
     <l n="39">Un piccolo libro delle</l>
     <l n="40">Massime Eterne fu dimenticato</l>
     <l n="41">sopra una sedia, aperto.</l>
     <l n="42">È logoro. Certo,</l>
     <l n="43">è d'una delle solite beghine</l>
     <l n="44">che vengono la sera.</l>
     <l n="45">Fra le pagine c'è un Santo:</l>
     <l n="46">san Giovanni decollato;</l>
     <l n="47">dietro il Santo, una preghiera.</l>
     <l n="48">Il libro dimenticato</l>
     <l n="49">aperto, è l'unica bocca che parli</l>
     <l n="50">nella chiesa silenziosa,</l>
     <l n="51">è l'unico occhio che veda,</l>
     <l n="52">nella chiesa oscura,</l>
     <l n="53">la morte della creatura.</l>
    </lg>
    <lg n="7">
     <l n="54">Il sagrestano recise la grossa</l>
     <l n="55">corda per cui pendeva davanti la figura</l>
     <l n="56">di Cristo, la lampada rossa</l>
     <l n="57">con la sua fiamma quieta e pura.</l>
     <l n="58">La lampada cadde con sorda</l>
     <l n="59">percossa su le pietre sepolcrali;</l>
     <l n="60">l'uomo con tre moti uguali</l>
     <l n="61">girò intorno al collo la corda</l>
     <l n="62">e penzolò nel vuoto.</l>
     <l n="63">Davanti il Crocifisso</l>
     <l n="64">sembrò un macabro voto</l>
     <l n="65">improvvisamente sorto</l>
     <l n="66">fra il Cielo e l'Abisso.</l>
    </lg>
    <lg n="8">
     <l n="67">Poi che la lampada non c'era più</l>
     <l n="68">biancheggiò d'avanti Gesù,</l>
     <l n="69">piamente la cotta del sagrestano morto.</l>
    </lg>
   </lg>
  </body>
 </text>
</TEI>