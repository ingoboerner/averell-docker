<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Le illusioni</title>
    <author>Sergio Corazzini</author>
   </titleStmt>
   <extent>
    <measure unit="stanza">3</measure>
    <measure unit="line">26</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-le-illusioni</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Le illusioni</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Le illusioni</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non piangere così! Lascia</l>
     <l n="2">che se ne vadano in silenzio</l>
     <l n="3">prima che accendano i fanali!</l>
     <l n="4">Se taluna sopporta a malincuore</l>
     <l n="5">il suo fardello di stracci, aiutala!</l>
     <l n="6">perché non si soffermi e voglia</l>
     <l n="7">sedersi sulla soglia!</l>
    </lg>
    <lg n="2">
     <l n="8">Non ti torcere le mani!</l>
     <l n="9">Lascia che se ne vadano</l>
     <l n="10">senza sapere che tu piangerai</l>
     <l n="11">fino a domani!</l>
     <l n="12">Chiudi bene le porte e non udire</l>
     <l n="13">le loro efimere parole!</l>
     <l n="14">Se ne vanno cantando tutte sole,</l>
     <l n="15">in cerca d'amore.</l>
    </lg>
    <lg n="3">
     <l n="16">Non singhiozzare così!</l>
     <l n="17">Perché le chiami? Speri</l>
     <l n="18">che tornino? Oh, allora,</l>
     <l n="19">tu non hai cercato a bastanza</l>
     <l n="20">nell'ombra della sera,</l>
     <l n="21">non hai chiuso bene la porta</l>
     <l n="22">su la via!</l>
     <l n="23">Taluna rimase: quella</l>
     <l n="24">che ti sarà sorella,</l>
     <l n="25">che ti sarà infermiera</l>
     <l n="26">nell'agonia.</l>
    </lg>
   </lg>
  </body>
 </text>
</TEI>