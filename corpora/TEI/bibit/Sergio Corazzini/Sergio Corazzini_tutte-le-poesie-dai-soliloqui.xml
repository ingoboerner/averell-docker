<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Dai «soliloqui di un pazzo»</title>
    <author>Sergio Corazzini</author>
   </titleStmt>
   <extent>
    <measure unit="stanza">18</measure>
    <measure unit="line">81</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-dai-soliloqui</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Dai «soliloqui di un pazzo»</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Dai «soliloqui di un pazzo»</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sbarrò nell'ombra i grigi occhi perduti:</l>
     <l n="2">l'alba coglieva con le dita bianche</l>
     <l n="3">le ultime stelle per i cieli muti.</l>
    </lg>
    <lg n="2">
     <l n="4">Egli pensò che il cuor tremi alle soglie</l>
     <l n="5">dell'anima così, come le stelle</l>
     <l n="6">treman la notte, alle divine porte</l>
     <l n="7">fin che la pietosa alba le coglie.</l>
     <l n="8">«Hai visto tu passare le barelle,</l>
     <l n="9">o pazzo insonne, con le stelle morte?»</l>
    </lg>
    <lg n="3">
     <l n="10">Chiarità di una lama, o tu che fendi</l>
     <l n="11">l'ombra maligna: io t'offro il mio cervello</l>
     <l n="12">oscuro e tristo per disegni orrendi.</l>
    </lg>
    <lg n="4">
     <l n="13">Io non ho pace, l'anima è un pantano;</l>
     <l n="14">nell'anima stagnarono i ricordi,</l>
     <l n="15">subitamente; oh quante volte, pietre</l>
     <l n="16">vi hanno scagliato con secura mano!</l>
     <l n="17">Dopo, il silenzio per i tonfi sordi</l>
     <l n="18">sé avvolse in bende assai più gravi e tetre.</l>
    </lg>
    <lg n="5">
     <l n="19">Un ragno tesse la sua tela folta</l>
     <l n="20">per il mio teschio e nella tela stanno,</l>
     <l n="21">morte stecchite, le idee d'una volta.</l>
    </lg>
    <lg n="6">
     <l n="22">Mai più, mai più! su le terrene cose</l>
     <l n="23">l'occhio non sosta, l'occhio si dispera,</l>
     <l n="24">come un'ala ferita ai cieli tende.</l>
     <l n="25">Io voglio la tristezza delle rose</l>
     <l n="26">morte all'inizio della primavera</l>
     <l n="27">per farne una corona alle mie bende.</l>
    </lg>
    <lg n="7">
     <l n="28">Il mio cortile con un po' di cielo,</l>
     <l n="29">con poche stelle, a me sembra uno strano</l>
     <l n="30">fiore: corolla azzurra e grigio stelo.</l>
    </lg>
    <lg n="8">
     <l n="31">Il mio cortile è triste molto, come</l>
     <l n="32">il suono di una placida campana</l>
     <l n="33">sotto un cielo di nuvole e di pioggia.</l>
     <l n="34">Una bianca tristezza senza nome</l>
     <l n="35">veste i muri, e nell'alto, una lontana</l>
     <l n="36">luce, su li orli, un oro dolce sfoggia.</l>
    </lg>
    <lg n="9">
     <l n="37">Tu che mi ascolti non aver pietà,</l>
     <l n="38">non lacrimare delle mie sventure</l>
     <l n="39">come quel Cristo nell'oscurità.</l>
    </lg>
    <lg n="10">
     <l n="40">Ah, quel Cristo, lo vedi? egli moriva</l>
     <l n="41">così, come ora, desolatamente,</l>
     <l n="42">quando venni alla cella che mi chiude.</l>
     <l n="43">Avea negli occhi una gran fiamma viva,</l>
     <l n="44">la fronte dolce e pur sanguinolente</l>
     <l n="45">e piaghe orrende per le membra ignude.</l>
    </lg>
    <lg n="11">
     <l n="46">Non morì mai, non morrà più: mi guarda</l>
     <l n="47">nel buio e trema quando il lume trema</l>
     <l n="48">come i fanciulli se la sera è tarda.</l>
    </lg>
    <lg n="12">
     <l n="49">A poco a poco si dissangueranno</l>
     <l n="50">le sue ferite per la doglia atroce</l>
     <l n="51">infin che un tarlo, — quando? — lentamente</l>
     <l n="52">roda i chiodi terribili che sanno</l>
     <l n="53">l'ossa dell'uomo e il legno della croce</l>
     <l n="54">e spezzi invano quel suo cuore ardente.</l>
    </lg>
    <lg n="13">
     <l n="55">Chi mi parla dell'anima? Un impuro</l>
     <l n="56">ladro, forse, o un abate incipriato?</l>
     <l n="57">L'anima è morta ed io ne son sicuro.</l>
    </lg>
    <lg n="14">
     <l n="58">Come una fonte semplice e tranquilla</l>
     <l n="59">donò la gioia alle riarse gole</l>
     <l n="60">degli umani e non seppe, ahimè! tenere</l>
     <l n="61">per la sua sete giovane una stilla!</l>
     <l n="62">Morì così, come un ignoto sole</l>
     <l n="63">spento su le fiorite primavere.</l>
    </lg>
    <lg n="15">
     <l n="64">Chi batte alla mia porta? sei tu, cara?</l>
     <l n="65">Vieni con l'alba alla mia cella triste?</l>
     <l n="66">L'inchiodi forse questa grigia bara?</l>
    </lg>
    <lg n="16">
     <l n="67">Mi ricordo di te, sola; eri bionda,</l>
     <l n="68">esile come un sogno giovinetto,</l>
     <l n="69">pallida come un astro mattutino;</l>
     <l n="70">te sola, nell'oscurità profonda</l>
     <l n="71">del mio cuore, t'accogli per diletto;</l>
     <l n="72">te sola, con il mio tetro destino.</l>
    </lg>
    <lg n="17">
     <l n="73">Chi tenta l'ombra che stagnò nei trivi</l>
     <l n="74">in cui le donne come idee mal certe</l>
     <l n="75">più volte si volgean tentando i vivi?</l>
    </lg>
    <lg n="18">
     <l n="76">Chi veste d'auree stole anche le immonde</l>
     <l n="77">case che il fango d'un amplesso cinge?</l>
     <l n="78">Chi l'oro ai figli della terra adduce?</l>
     <l n="79">Ah, sei tu, sole, che le più profonde</l>
     <l n="80">pupille ferme nell'eterna sfinge</l>
     <l n="81">avvivi, anima orgiaca della luce?!</l>
    </lg>
   </lg>
  </body>
 </text>
</TEI>