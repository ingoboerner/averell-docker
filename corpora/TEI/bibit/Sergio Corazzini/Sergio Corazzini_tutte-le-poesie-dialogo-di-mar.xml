<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Dialogo di Marionette</title>
    <author>Sergio Corazzini</author>
   </titleStmt>
   <extent>
    <measure unit="stanza">1</measure>
    <measure unit="line">35</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-dialogo-di-mar</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Dialogo di Marionette</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Dialogo di Marionette</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">— Perché, mia piccola regina,</l>
     <l n="2">mi fate morire di freddo?</l>
     <l n="3">Il re dorme, potrei, quasi,</l>
     <l n="4">cantarvi una canzone,</l>
     <l n="5">ché non udrebbe! Oh, fatemi</l>
     <l n="6">salire sul balcone!</l>
     <l n="7">— Mio grazioso amico,</l>
     <l n="8">il balcone è di cartapesta,</l>
     <l n="9">non ci sopporterebbe!</l>
     <l n="10">Volete farmi morire</l>
     <l n="11">senza testa?</l>
     <l n="12">— Oh, piccola regina, sciogliete</l>
     <l n="13">i lunghi capelli d'oro!</l>
     <l n="14">— Poeta! non vedete</l>
     <l n="15">che i miei capelli sono</l>
     <l n="16">di stoppa?</l>
     <l n="17">— Oh, perdonate!</l>
     <l n="18">— Perdono.</l>
     <l n="19">— Così?</l>
     <l n="20">— Così...?</l>
     <l n="21">— Non mi dite una parola,</l>
     <l n="22">io morirò...</l>
     <l n="23">— Come? per questa sola</l>
     <l n="24">ragione?</l>
     <l n="25">— Siete ironica... addio!</l>
     <l n="26">— Vi sembra?</l>
     <l n="27">— Oh, non avete rimpianti</l>
     <l n="28">per l'ultimo nostro convegno</l>
     <l n="29">nella foresta di cartone?</l>
     <l n="30">— Io non ricordo, mio</l>
     <l n="31">dolce amore... Ve ne andate...</l>
     <l n="32">Per sempre? Oh, come</l>
     <l n="33">vorrei piangere! Ma che posso farci</l>
     <l n="34">se il mio piccolo cuore</l>
     <l n="35">è di legno?</l>
    </lg>
   </lg>
  </body>
 </text>
</TEI>