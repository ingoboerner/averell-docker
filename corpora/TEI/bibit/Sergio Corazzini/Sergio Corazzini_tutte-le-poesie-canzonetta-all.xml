<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Canzonetta all'amata</title>
    <author>Sergio Corazzini</author>
   </titleStmt>
   <extent>
    <measure unit="stanza">12</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-canzonetta-all</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Canzonetta all'amata</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Canzonetta all'amata</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Conviene che tu muoia,</l>
     <l n="2">dolcezza, oggi, per me.</l>
     <l n="3">Vele di barche in mare!</l>
     <l n="4">Non dovevo lasciare</l>
     <l n="5">che, pur se triste, il sole</l>
     <l n="6">bagnasse il limitare!</l>
    </lg>
    <lg n="2">
     <l n="7">Conviene che tu muoia,</l>
     <l n="8">dolcezza, oggi, per me.</l>
    </lg>
    <lg n="3">
     <l n="9">Forse mi allontanai</l>
     <l n="10">troppo, ché, certo, mai</l>
     <l n="11">tanto mi piacque andare</l>
     <l n="12">solo, con la mia bella</l>
     <l n="13">rete nuova e una stella</l>
     <l n="14">per guida fra' rosai.</l>
    </lg>
    <lg n="4">
     <l n="15">Conviene che tu muoia,</l>
     <l n="16">dolcezza, oggi, per me.</l>
    </lg>
    <lg n="5">
     <l n="17">Erano così chiare</l>
     <l n="18">le acque! Dolce pescare</l>
     <l n="19">se la rete sia nuova!</l>
     <l n="20">Quanti nidi contai</l>
     <l n="21">di stelle e quante mai</l>
     <l n="22">vele di barche in mare?</l>
    </lg>
    <lg n="6">
     <l n="23">Conviene che tu muoia,</l>
     <l n="24">dolcezza, oggi, per me.</l>
    </lg>
    <lg n="7">
     <l n="25">Quale gioia tentò</l>
     <l n="26">la porta, s'inoltrò</l>
     <l n="27">cauta e infantilmente</l>
     <l n="28">rise nell'obliata</l>
     <l n="29">casa e fiorì la grata</l>
     <l n="30">di viole? Non so.</l>
    </lg>
    <lg n="8">
     <l n="31">Conviene che tu muoia,</l>
     <l n="32">dolcezza, oggi, per me.</l>
    </lg>
    <lg n="9">
     <l n="33">Felicità mi spiace,</l>
     <l n="34">felicità è loquace</l>
     <l n="35">come un bimbo; l'ho a noia!</l>
     <l n="36">La mia rete ha ceduto,</l>
     <l n="37">la mia stella ha perduto</l>
     <l n="38">il fedele seguace.</l>
    </lg>
    <lg n="10">
     <l n="39">Conviene che tu muoia,</l>
     <l n="40">dolcezza, oggi, per me.</l>
    </lg>
    <lg n="11">
     <l n="41">Vele di barche in mare.</l>
     <l n="42">Chi attendi al limitare?</l>
     <l n="43">Regina delle lagrime</l>
     <l n="44">e de' dolci martiri,</l>
     <l n="45">non anche tu sospiri</l>
     <l n="46">chi deve ritornare?</l>
    </lg>
    <lg n="12">
     <l n="47">Sì, conviene che muoia,</l>
     <l n="48">dolcezza, tu, per me.</l>
    </lg>
   </lg>
  </body>
 </text>
</TEI>