<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - A la sorella</title>
    <author>Sergio Corazzini</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-a-la-sorella</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - A la sorella</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - A la sorella</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu che non hai per la tua doglia viva</l>
     <l n="2">una madre serena che consoli,</l>
     <l n="3">un orto dolce con i girasoli</l>
     <l n="4">e il canto di una limpida sorgiva,</l>
    </lg>
    <lg n="2">
     <l n="5">tu che, accesa una lampada votiva,</l>
     <l n="6">pregavi per i tuoi fratelli soli</l>
     <l n="7">e per la doglia di che tu ti duoli</l>
     <l n="8">la bocca non ad implorar s'apriva,</l>
    </lg>
    <lg n="3">
     <l n="9">tu che mi sei tristissima sorella,</l>
     <l n="10">batti alla porta del mio cuore vano,</l>
     <l n="11">lascia che io senta il tuo cuore tremare</l>
    </lg>
    <lg n="4">
     <l n="12">nel mio come una stella in una stella</l>
     <l n="13">per un cielo più novo e più lontano</l>
     <l n="14">sovra il pianto degli uomini e del mare.</l>
    </lg>
   </lg>
  </body>
 </text>
</TEI>