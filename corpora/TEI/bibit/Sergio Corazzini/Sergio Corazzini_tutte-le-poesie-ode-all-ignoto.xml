<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Ode all'ignoto viandante</title>
    <author>Sergio Corazzini</author>
   </titleStmt>
   <extent>
    <measure unit="stanza">15</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-ode-all-ignoto</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Ode all'ignoto viandante</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Ode all'ignoto viandante</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben ch'io t'oda passare</l>
     <l n="2">vicino alla mia soglia</l>
     <l n="3">e pensi che tu voglia</l>
     <l n="4">battere e domandare,</l>
    </lg>
    <lg n="2">
     <l n="5">non tormento a più viva</l>
     <l n="6">fiamma la mia lucerna</l>
     <l n="7">— cui, nella notte eterna</l>
     <l n="8">guardo come a una riva —</l>
    </lg>
    <lg n="3">
     <l n="9">e non se, a poco a poco,</l>
     <l n="10">cresca la lontananza,</l>
     <l n="11">vedovo di speranza,</l>
     <l n="12">ormai, te folle invoco,</l>
    </lg>
    <lg n="4">
     <l n="13">ché le tue mani sono</l>
     <l n="14">colme di doni: porti</l>
     <l n="15">ai dolenti conforti,</l>
     <l n="16">ai felici perdono.</l>
    </lg>
    <lg n="5">
     <l n="17">Hai pianto e un poco vuoi</l>
     <l n="18">di quel pianto godere,</l>
     <l n="19">qualche lagrima bere,</l>
     <l n="20">ancora, con i tuoi.</l>
    </lg>
    <lg n="6">
     <l n="21">Donare e perdonare!</l>
     <l n="22">Contener nell'immenso</l>
     <l n="23">cuore grani d'incenso</l>
     <l n="24">pe' 'l più lontano altare.</l>
    </lg>
    <lg n="7">
     <l n="25">Dire al nemico: Sei,</l>
     <l n="26">tu, mio padre, mio figlio:</l>
     <l n="27">dormi sul mio giaciglio,</l>
     <l n="28">che io sul tuo dormirei.</l>
    </lg>
    <lg n="8">
     <l n="29">E questo, senza pena</l>
     <l n="30">dire e senza tristezza;</l>
     <l n="31">sfarsi alla tenerezza</l>
     <l n="32">come al mare la rena.</l>
    </lg>
    <lg n="9">
     <l n="33">Ma, forse, tu non hai</l>
     <l n="34">nessuno e, pure, torni,</l>
     <l n="35">così, per pochi giorni,</l>
     <l n="36">per un'ora, e non sai</l>
    </lg>
    <lg n="10">
     <l n="37">tu, non sai che la povera</l>
     <l n="38">piccola casa accoglie</l>
     <l n="39">cader di nuove foglie,</l>
     <l n="40">fiorir di rose nuove</l>
    </lg>
    <lg n="11">
     <l n="41">e che più nulla, più</l>
     <l n="42">nulla! del tuo rimane</l>
     <l n="43">se, triste come un cane</l>
     <l n="44">randagio, vaghi tu</l>
    </lg>
    <lg n="12">
     <l n="45">imaginando i nidi</l>
     <l n="46">più folti e più canori,</l>
     <l n="47">tanto, che ora ne muori</l>
     <l n="48">di dolcezza e sorridi.</l>
    </lg>
    <lg n="13">
     <l n="49">Ma l'ombra non lo vede</l>
     <l n="50">quel tuo sorriso: vela</l>
     <l n="51">piccola che s'incela,</l>
     <l n="52">sembra, nella sua fede,</l>
    </lg>
    <lg n="14">
     <l n="53">e non è che una cosa</l>
     <l n="54">trepida, tutta sola,</l>
     <l n="55">che, per te, forse, vola,</l>
     <l n="56">ma per gli altri non osa,</l>
    </lg>
    <lg n="15">
     <l n="57">ma per gli altri non pare</l>
     <l n="58">che una vela, una vela</l>
     <l n="59">piccola che s'incela</l>
     <l n="60">a l'estremo del mare.</l>
    </lg>
   </lg>
  </body>
 </text>
</TEI>