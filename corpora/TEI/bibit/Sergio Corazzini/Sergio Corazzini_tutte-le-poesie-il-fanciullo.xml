<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Il fanciullo</title>
    <author>Sergio Corazzini</author>
   </titleStmt>
   <extent>
    <measure unit="stanza">8</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-il-fanciullo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Il fanciullo</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Il fanciullo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Campane d'oro e tu le vuoi, sì, d'oro,</l>
     <l n="2">fanciullo, per il cuore che ti trema</l>
     <l n="3">d'ineffabile angoscia, oh, sì, campane</l>
     <l n="4">d'oro come i castelli de le fate,</l>
     <l n="5">pellegrino che vai senza una meta,</l>
     <l n="6">curvo e pensoso di un lontano lume</l>
     <l n="7">che brilli sulla porta di una casa</l>
     <l n="8">triste ma dolce al tuo martirio... oh, d'oro,</l>
     <l n="9">sì, le campane come le alte stelle!</l>
    </lg>
    <lg n="2">
     <l n="10">Tu le ritroverai le tue sorelle</l>
     <l n="11">di un tempo, umili e buone e, forse, è il loro</l>
     <l n="12">riso che canta con le fonti e trilla</l>
     <l n="13">co' i nidi e luce in fondo alla tua strada.</l>
    </lg>
    <lg n="3">
     <l n="14">Fanciullo, apri il tuo cuore e in esso cada</l>
     <l n="15">l'ultima foglia dell'autunno: mai</l>
     <l n="16">più mortale tristizia accoglierai</l>
     <l n="17">lungo la siepe della eterna strada.</l>
     <l n="18">Tu vuoi morire, ecco, tu vuoi dormire,</l>
     <l n="19">solo, per sempre, con le tue corone</l>
     <l n="20">sfiorite e chiudi le pupille buone,</l>
     <l n="21">dolce, così, che sembra ti vanisca</l>
     <l n="22">l'anima, desolato pellegrino.</l>
    </lg>
    <lg n="4">
     <l n="23">E sogni... e nella tua casa in un tetro</l>
     <l n="24">crepuscolo, le pallide sorelle</l>
     <l n="25">vanno inquiete per l'assente, il loro</l>
     <l n="26">dolce fanciullo che le consolava</l>
     <l n="27">con l'innocenza delle sue parole,</l>
     <l n="28">e ti cercano e guardano le stelle</l>
     <l n="29">che ti guardano, e toccano le cose</l>
     <l n="30">che già toccasti con le timorose</l>
     <l n="31">dita e non sanno che tu sei vicino.</l>
    </lg>
    <lg n="5">
     <l n="32">Vicino sì, ma stanco, ma seduto,</l>
     <l n="33">ma ignaro. Oh! Dio, queste campane d'oro</l>
     <l n="34">come insistono... chi dunque ti vuole,</l>
     <l n="35">fanciullo, se non il tuo sogno?... Loro?!</l>
     <l n="36">Loro?! ma dove? non ti sei perduto?</l>
    </lg>
    <lg n="6">
     <l n="37">Forse: perduto, e non puoi ritornare.</l>
     <l n="38">Alle tue fonti più non devi bere,</l>
     <l n="39">hai seppellito le tue primavere</l>
     <l n="40">per sempre; tu non puoi resuscitare.</l>
    </lg>
    <lg n="7">
     <l n="41">Domani, se riprenderai cammino</l>
     <l n="42">curvo e pensoso di un lontano lume</l>
     <l n="43">che brilli sulla porta di una casa,</l>
     <l n="44">fanciullo, come il tuo sogno divino</l>
     <l n="45">vorrai morire dopo un breve andare,</l>
     <l n="46">tanto solo e perduto ti sarai,</l>
     <l n="47">pellegrino che vai, che vai, che vai</l>
     <l n="48">simile al fiume che non trovi mare,</l>
     <l n="49">al seme che non possa fecondare</l>
     <l n="50">per un suo malinconico destino.</l>
    </lg>
    <lg n="8">
     <l n="51">Verranno le sorelle a riguardare</l>
     <l n="52">su la soglia deserta se non torni,</l>
     <l n="53">dolce il fratello dei lontani giorni</l>
     <l n="54">ancora e sempre... e non potrai tornare.</l>
    </lg>
   </lg>
  </body>
 </text>
</TEI>