<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Spleen</title>
    <author>Sergio Corazzini</author>
   </titleStmt>
   <extent>
    <measure unit="stanza">4</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-spleen</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Spleen</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Spleen</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Che cosa mi canterai tu</l>
     <l n="2">questa sera?</l>
     <l n="3">Amica, non voglio pensare</l>
     <l n="4">troppo: la prima canzone</l>
     <l n="5">che ricordi, antica,</l>
     <l n="6">non importa;</l>
     <l n="7">una di quelle canzoni</l>
     <l n="8">che non si cantano più</l>
     <l n="9">da tanto,</l>
     <l n="10">che non fanno più schiuder balconi</l>
     <l n="11">da un secolo. Vuoi</l>
     <l n="12">darmi la nostalgia</l>
     <l n="13">di una canzone morta?</l>
    </lg>
    <lg n="2">
     <l n="14">Sei triste, mi dai pena</l>
     <l n="15">questa sera; non canti, non mi parli...</l>
     <l n="16">Che hai? malinconia</l>
     <l n="17">di morire? Ti duoli</l>
     <l n="18">perché siamo soli?</l>
     <l n="19">Ricordi l'ultimo ballo</l>
     <l n="20">nel tuo salotto giallo</l>
     <l n="21">roso dai tarli?</l>
     <l n="22">Sai che è primavera?</l>
     <l n="23">Io non me n'era accorto;</l>
     <l n="24">non ho rosai,</l>
     <l n="25">non ne ho avuto mai</l>
     <l n="26">nel mio triste orto.</l>
    </lg>
    <lg n="3">
     <l n="27">Perché non suoni? Langue</l>
     <l n="28">di desiderio</l>
     <l n="29">quel tuo piccolo pianoforte esangue,</l>
     <l n="30">nell'ombra; o non così,</l>
     <l n="31">amica,</l>
     <l n="32">l'anima ci sospira nell'attesa</l>
     <l n="33">di chi</l>
     <l n="34">sappia farla vibrare?</l>
    </lg>
    <lg n="4">
     <l n="35">Oh, che tristezza! Pare,</l>
     <l n="36">nel biancore lunare,</l>
     <l n="37">malata di etisia,</l>
     <l n="38">con tutte le sue porte</l>
     <l n="39">chiuse, la nostra via</l>
     <l n="40">diserta e quel fanale</l>
     <l n="41">solo e torbido pare</l>
     <l n="42">che attendendo la morte</l>
     <l n="43">ne vegli l'agonia.</l>
    </lg>
   </lg>
  </body>
 </text>
</TEI>