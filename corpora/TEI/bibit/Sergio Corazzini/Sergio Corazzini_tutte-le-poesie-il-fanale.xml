<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Il fanale</title>
    <author>Sergio Corazzini</author>
   </titleStmt>
   <extent>
    <measure unit="stanza">11</measure>
    <measure unit="line">44</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-il-fanale</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Il fanale</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Il fanale</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Torbido e tristo nella solitaria</l>
     <l n="2">via, davanti la porta del postribolo,</l>
     <l n="3">s'affioca e il buono incenso del turibolo,</l>
     <l n="4">forse, è la nebbia che fa opaca l'aria.</l>
    </lg>
    <lg n="2">
     <l n="5">Mai sacerdote curvo per i sacri</l>
     <l n="6">facili gradi d'un superbo altare</l>
     <l n="7">seppe con dolce sapienza fare</l>
     <l n="8">omaggio a i freddi e vani simulacri.</l>
    </lg>
    <lg n="3">
     <l n="9">Per i vetri malchiusi, a tratti, un grido</l>
     <l n="10">fugge e ne trema il cuore del fanale</l>
     <l n="11">e pensa la corsia d'un ospedale</l>
     <l n="12">e un vuoto desolato nel suo nido.</l>
    </lg>
    <lg n="4">
     <l n="13">Nido, ché, all'alba, sempre una leggiadra</l>
     <l n="14">bocca una cara nostalgia d'aprile</l>
     <l n="15">diffonde, giù, nel piccolo cortile</l>
     <l n="16">che sogna il sole e fosche nubi inquadra.</l>
    </lg>
    <lg n="5">
     <l n="17">Forse è la stessa che l'ombra di rauchi</l>
     <l n="18">singhiozzi seminò, forse è la stessa</l>
     <l n="19">che fredda rise a una volgar promessa</l>
     <l n="20">e spasimò sotto i grandi occhi glauchi.</l>
    </lg>
    <lg n="6">
     <l n="21">La notte, oh, quale triste cantilena</l>
     <l n="22">langue per le tre camere fumose</l>
     <l n="23">in fin che al suolo cadano le rose</l>
     <l n="24">disfatte sulla lunga veglia oscena,</l>
    </lg>
    <lg n="7">
     <l n="25">in fin che su la solitaria via</l>
     <l n="26">strida la chiave dell'antica porta</l>
     <l n="27">e che la tua, fanal, fiamma sia morta</l>
     <l n="28">di passione e di malinconia.</l>
    </lg>
    <lg n="8">
     <l n="29">Stelle! Non forse nell'orror notturno</l>
     <l n="30">di una turba briaca o di una muta</l>
     <l n="31">breve agonia, non forse t'è venuta</l>
     <l n="32">dolce una voglia, fanal taciturno,</l>
    </lg>
    <lg n="9">
     <l n="33">di stelle? e non ti tenne un'amarezza</l>
     <l n="34">grande e un odio pel tuo triste destino</l>
     <l n="35">e non ti parve poi, spento, al mattino,</l>
     <l n="36">di sentirti morire di tristezza?</l>
    </lg>
    <lg n="10">
     <l n="37">Cuor che ti duoli, soddisfatto mai,</l>
     <l n="38">della vacuità de gli orizzonti,</l>
     <l n="39">oh, bevi alle tue buone e chiare fonti,</l>
     <l n="40">oh, cogli rose a' tuoi bianchi rosai,</l>
    </lg>
    <lg n="11">
     <l n="41">ma non guardare, non udire, va'</l>
     <l n="42">dolce e solingo e la tua lampa rechi</l>
     <l n="43">luce a te solo e invano gli altri, ciechi,</l>
     <l n="44">implorino la buona carità.</l>
    </lg>
   </lg>
  </body>
 </text>
</TEI>