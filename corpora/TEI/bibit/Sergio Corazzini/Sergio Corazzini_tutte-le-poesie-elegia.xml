<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Elegia</title>
    <author>Sergio Corazzini</author>
   </titleStmt>
   <extent>
    <measure unit="stanza">5</measure>
    <measure unit="line">84</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-elegia</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Elegia</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Elegia</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu piangi, ma non sai, piccola cara,</l>
     <l n="2">dove, nell'ombra, piangano le morte</l>
     <l n="3">cose quel tuo, dolcezza, ultimo addio,</l>
     <l n="4">non sai dove le tue lagrime, dove</l>
     <l n="5">le tue povere lagrime salate</l>
     <l n="6">piangere, se non anche il più diletto</l>
     <l n="7">amante, oggi, le beva per i lunghi</l>
     <l n="8">cigli e i capelli ti componga, piano</l>
     <l n="9">e tenero, su le arse tempie e voglia,</l>
     <l n="10">ad uno ad uno, dalle guance, tutte</l>
     <l n="11">bagnate, liberarli, indugiando</l>
     <l n="12">nella piccola cura in fin che un lume</l>
     <l n="13">dolce ti rida nei piangevoli occhi.</l>
    </lg>
    <lg n="2">
     <l n="14">Lagrimi e vuoi che ti racconti alcuna</l>
     <l n="15">favola antica, mentre ti sarebbe</l>
     <l n="16">dolce un imaginare di lontani</l>
     <l n="17">giorni che la tristezza esiliò</l>
     <l n="18">con le favole, cara anima, poi</l>
     <l n="19">che nessuno te le racconta più,</l>
     <l n="20">quelle povere favole soavi</l>
     <l n="21">senza amarezze e pure, adesso, tanto</l>
     <l n="22">tristi che, quasi, piangi per averle</l>
     <l n="23">in cuore, tutte, come le figure</l>
     <l n="24">di quei piccoli santi con la palma</l>
     <l n="25">che tu appuntavi, con gli spilli, al muro.</l>
    </lg>
    <lg n="3">
     <l n="26">Piangi pur anche la malinconia</l>
     <l n="27">mortale d'una piccola bottega</l>
     <l n="28">nera, di vecchi mobili, di vecchi</l>
     <l n="29">abiti, in una triste via, nell'ora</l>
     <l n="30">crepuscolare, e tutte quelle cose</l>
     <l n="31">imagini che siano per morire</l>
     <l n="32">in uno specchio, simili a dei fiori</l>
     <l n="33">obliati in un vaso? Ma non devi</l>
     <l n="34">piangere. Lascia ch'io ti asciughi, povera</l>
     <l n="35">anima, piano, quasi il fazzoletto,</l>
     <l n="36">raccogliendo le tue lagrime, possa</l>
     <l n="37">domani, ancora, s'io lo voglia, tutte</l>
     <l n="38">alla mia bocca renderle, dolcezza.</l>
     <l n="39">Sorriderai: se dolorosamente</l>
     <l n="40">sorriderai, mi basterà. Che importa</l>
     <l n="41">se non t'è il cielo, all'improvviso, tutto</l>
     <l n="42">nel cuore? Avrà tempo. Non è già questo</l>
     <l n="43">l'ultimo pianto! Io sarò dolce e tu</l>
     <l n="44">sarai fragile e tenera e serena.</l>
    </lg>
    <lg n="4">
     <l n="45">Verrà la pace con le mani giunte,</l>
     <l n="46">ma non la udrai tu, piccola, venire.</l>
     <l n="47">Tornerà, sai, quotidianamente</l>
     <l n="48">un poco, senza dirti nulla; e, vedi,</l>
     <l n="49">sarà come se tu cantassi una</l>
     <l n="50">preghiera incomprensibile, per lungo</l>
     <l n="51">volger di tempo, in fin che in una sera,</l>
     <l n="52">forse più dolce e triste, all'improvviso</l>
     <l n="53">t'avvenisse, così, senza sapere,</l>
     <l n="54">di comprenderla intera. Cento volte</l>
     <l n="55">passeremo per quella via che più</l>
     <l n="56">diletta a non so che malinconie</l>
     <l n="57">nostre avremo. Lungo i chiari fiumi</l>
     <l n="58">canteremo le più vecchie canzoni</l>
     <l n="59">e sarà dolce non seguirne il senso.</l>
    </lg>
    <lg n="5">
     <l n="60">Le canteremo solo perché possano</l>
     <l n="61">inavvertite piangervi le nostre</l>
     <l n="62">anime, un poco. Tu vedrai; la bella</l>
     <l n="63">Vita imagineremo in una chiara</l>
     <l n="64">morte. Come se tu fossi, ogni giorno,</l>
     <l n="65">per giungere ad un mio primo convegno,</l>
     <l n="66">ti vorrò bene, e come tu, dolcezza,</l>
     <l n="67">giungere mai dovessi, io ti vorrò</l>
     <l n="68">tanto bene. Sorridi, ora. Non piangi</l>
     <l n="69">quasi più. Ce ne andremo in una casa</l>
     <l n="70">piccola e sola. Se vorrai, nei giorni</l>
     <l n="71">di festa, porteremo a tutti i piccoli</l>
     <l n="72">infermi alcuni di quei dolci, quei</l>
     <l n="73">poveri dolci delle suore, quasi</l>
     <l n="74">bianchi, senza sapore, avvolti in carte</l>
     <l n="75">celesti e in fili d'oro. Se vorrai,</l>
     <l n="76">questo; se non vorrai, se ti sembrasse</l>
     <l n="77">troppo triste, andrò solo, senza piangere,</l>
     <l n="78">anima cara, e tornerò alla nostra</l>
     <l n="79">piccola casa e, come fossi anch'io</l>
     <l n="80">malato, sognerò le tue parole</l>
     <l n="81">tenere, bianche, senza senso quasi,</l>
     <l n="82">come quei dolci, quei piccoli dolci</l>
     <l n="83">delle povere suore malinconiche.</l>
     <l n="84">. . . . . . . . . . . . . . . . . . . . . . . . . . . . . .</l>
    </lg>
   </lg>
  </body>
 </text>
</TEI>