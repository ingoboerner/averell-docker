<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - A Gino Calza</title>
    <author>Sergio Corazzini</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-a-gino-calza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - A Gino Calza</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - A Gino Calza</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Vita tua è vita mia.</l>
     <l n="2">Tu lo sai: melanconia</l>
     <l n="3">mi tien fermo in sua balia;</l>
     <l n="4">non ti posso consolare.</l>
    </lg>
    <lg n="2">
     <l n="5">Tu m'hai detto: — Ov'io mi reco</l>
     <l n="6">voglio che tu venga meco.</l>
     <l n="7">— Oh, fratello, io sono cieco,</l>
     <l n="8">non ti posso seguitare.</l>
    </lg>
    <lg n="3">
     <l n="9">— Vieni; è tanto lo sconforto</l>
     <l n="10">che nel cuor misero porto!</l>
     <l n="11">— Oh, fratello, io sono morto</l>
     <l n="12">per il troppo dolorare!</l>
    </lg>
    <lg n="4">
     <l n="13">— Nel mio nido ho un usignolo,</l>
     <l n="14">del suo canto mi consolo</l>
     <l n="15">quando sono tutto solo</l>
     <l n="16">e ho desio di lacrimare.</l>
    </lg>
    <lg n="5">
     <l n="17">— Oh, fratello, tu sei buono!</l>
     <l n="18">Il mio cuore, ecco, ti dono:</l>
     <l n="19">è più dolce di un perdono,</l>
     <l n="20">è più bianco di un altare —.</l>
    </lg>
    <lg n="6">
     <l n="21">Foglie morte, foglie morte</l>
     <l n="22">su la soglia delle porte</l>
     <l n="23">dove il cuore batte forte</l>
     <l n="24">e non fa che domandare.</l>
    </lg>
    <lg n="7">
     <l n="25">Or la luna se ne è andata</l>
     <l n="26">con la sua corte beata</l>
     <l n="27">tutta bianca e desolata</l>
     <l n="28">a dormirsene nel mare.</l>
    </lg>
    <lg n="8">
     <l n="29">È così leggero il mio</l>
     <l n="30">cuore, par fatto d'oblio!</l>
     <l n="31">Non ti pesi nell'avvio,</l>
     <l n="32">non ti voglia faticare.</l>
    </lg>
    <lg n="9">
     <l n="33">Le tue mani sono monde</l>
     <l n="34">e le sue ferite fonde:</l>
     <l n="35">le tue mani sieno sponde</l>
     <l n="36">al suo lento sanguinare.</l>
    </lg>
    <lg n="10">
     <l n="37">Oh, il mio cuore è un usignolo,</l>
     <l n="38">che non canta quando è solo;</l>
     <l n="39">disiava un dolce brolo:</l>
     <l n="40">or nel tuo si sta a cantare.</l>
    </lg>
   </lg>
  </body>
 </text>
</TEI>