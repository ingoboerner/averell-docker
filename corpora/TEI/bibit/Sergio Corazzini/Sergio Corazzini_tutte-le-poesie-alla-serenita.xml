<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Alla serenità</title>
    <author>Sergio Corazzini</author>
   </titleStmt>
   <extent>
    <measure unit="stanza">13</measure>
    <measure unit="line">52</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-alla-serenita</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Alla serenità</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Alla serenità</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io t'ò nel cuore e tu, sole, mi scaldi</l>
     <l n="2">e le cose non oggi allo sfacelo</l>
     <l n="3">imminente rassegnansi: che cielo,</l>
     <l n="4">oggi! e che squilli! Nunziano gli araldi</l>
    </lg>
    <lg n="2">
     <l n="5">giovinetti l'avvento che sognai?</l>
     <l n="6">Come tutto è soave, come tutto</l>
     <l n="7">mi canta in cuore! non m'hai tu costrutto</l>
     <l n="8">un nido nei novissimi rosai?</l>
    </lg>
    <lg n="3">
     <l n="9">Stelle! che gioia! Quanto cielo e quanti</l>
     <l n="10">voli s'io chiuda gli occhi alla freschezza</l>
     <l n="11">di questa sera piena di dolcezza,</l>
     <l n="12">accolgo in essi ancor tristi di pianti!</l>
    </lg>
    <lg n="4">
     <l n="13">Pianti lontani come le tue, nonna,</l>
     <l n="14">favole buone, come le mie pure</l>
     <l n="15">notti, oh, quiete delle creature</l>
     <l n="16">che una fata protegge e una madonna!</l>
    </lg>
    <lg n="5">
     <l n="17">Serenità, non tu mi riconduci,</l>
     <l n="18">nave di sogno, a una perduta riva?</l>
     <l n="19">non è forse una luce primitiva</l>
     <l n="20">questa che vince tutte le altre luci?</l>
    </lg>
    <lg n="6">
     <l n="21">E colgo ancora le margheritine</l>
     <l n="22">per i capelli de le mie sorelle</l>
     <l n="23">e m'inebrio del sole e de le stelle</l>
     <l n="24">e piango se mi pungono le spine.</l>
    </lg>
    <lg n="7">
     <l n="25">Tutto quel che fu mio, teneramente,</l>
     <l n="26">mette le foglie, mette i fiori, odora;</l>
     <l n="27">oh, mai tramonto si sbiancò in aurora</l>
     <l n="28">più di questa soave e più ridente!</l>
    </lg>
    <lg n="8">
     <l n="29">Serenità, ben tu mi ricomponi</l>
     <l n="30">gioie profonde per il mio ritorno,</l>
     <l n="31">e suoni tutte le campane a stormo,</l>
     <l n="32">le campane già vedove di suoni,</l>
    </lg>
    <lg n="9">
     <l n="33">entro il mio cuore, e vuoi tu che al fiorito</l>
     <l n="34">maggio spalanchi l'umili finestre</l>
     <l n="35">e odori il davanzale di ginestre</l>
     <l n="36">e canti ancora quello che infinito</l>
    </lg>
    <lg n="10">
     <l n="37">canto mi parve e non fu che una nota!</l>
     <l n="38">Vuoi che l'orto mi dia ghirlande e frutti...</l>
     <l n="39">ma non sai farmi libero di lutti,</l>
     <l n="40">ma non sai popolarmi questa vuota</l>
    </lg>
    <lg n="11">
     <l n="41">casa! E allora?... perché farmi tornare?</l>
     <l n="42">Serenità: quiete al mio tormento</l>
     <l n="43">vana, sono perduto, ora, mi sento</l>
     <l n="44">morire e gli occhi s'empiono di bare</l>
    </lg>
    <lg n="12">
     <l n="45">e questo cielo non conobbe voli</l>
     <l n="46">mai, questa casa non s'aprì alla gioia,</l>
     <l n="47">serenità, serenità, ch'io muoia</l>
     <l n="48">dunque se il cuore tu non mi consoli,</l>
    </lg>
    <lg n="13">
     <l n="49">se non valse al dolor tua compagnia,</l>
     <l n="50">se il passato mi stringe sì che in ogni</l>
     <l n="51">luogo ritrovo i miei perduti sogni</l>
     <l n="52">pieni di una mortale nostalgia.</l>
    </lg>
   </lg>
  </body>
 </text>
</TEI>