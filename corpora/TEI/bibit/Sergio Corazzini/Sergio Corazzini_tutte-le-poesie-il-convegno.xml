<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Il convegno</title>
    <author>Sergio Corazzini</author>
   </titleStmt>
   <extent>
    <measure unit="stanza">10</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-il-convegno</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Il convegno</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Il convegno</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre ad un nuovo ballo</l>
     <l n="2">il cavalier la invita</l>
     <l n="3">— oh come è impallidita</l>
     <l n="4">la bocca di corallo! —</l>
    </lg>
    <lg n="2">
     <l n="5">Mentre nel cuore trema</l>
     <l n="6">già la speranza folle:</l>
     <l n="7">— Perché, perché non volle</l>
     <l n="8">venire? ch'egli tema? —</l>
    </lg>
    <lg n="3">
     <l n="9">La cara e nota voce</l>
     <l n="10">sussurra: Io son venuto!</l>
     <l n="11">— Come sotto il velluto</l>
     <l n="12">il cor batte veloce! —</l>
    </lg>
    <lg n="4">
     <l n="13">Io son qui, non temere,</l>
     <l n="14">o cara, o mia dolcezza,</l>
     <l n="15">anima, mi si spezza</l>
     <l n="16">il cuore di piacere!</l>
    </lg>
    <lg n="5">
     <l n="17">Io son qui, non vorrò</l>
     <l n="18">che vederti, sfiorare</l>
     <l n="19">le tue manine care...</l>
     <l n="20">non mi diran di no.</l>
    </lg>
    <lg n="6">
     <l n="21">Io t'amo, tu lo sai,</l>
     <l n="22">per te colsi le rose</l>
     <l n="23">bianche, maravigliose</l>
     <l n="24">di tutti i miei rosai.</l>
    </lg>
    <lg n="7">
     <l n="25">E ne ho fatte corone</l>
     <l n="26">per la tua fronte pura,</l>
     <l n="27">piccola creatura</l>
     <l n="28">dalle pupille buone.</l>
    </lg>
    <lg n="8">
     <l n="29">Io t'amo, tu lo sai,</l>
     <l n="30">t'amo d'un amor folle</l>
     <l n="31">come nessuno volle</l>
     <l n="32">amar nessuno mai,</l>
    </lg>
    <lg n="9">
     <l n="33">oh stringerti al mio cuore</l>
     <l n="34">tenacemente, oh udire</l>
     <l n="35">dalla bocca fluire</l>
     <l n="36">dolci frasi d'amore.</l>
    </lg>
    <lg n="10">
     <l n="37">Ma la voce del caro</l>
     <l n="38">amante s'è perduta</l>
     <l n="39">e appare sulla muta</l>
     <l n="40">bocca un sorriso amaro.</l>
    </lg>
   </lg>
  </body>
 </text>
</TEI>