<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Tu...</title>
    <author>Sergio Corazzini</author>
   </titleStmt>
   <extent>
    <measure unit="stanza">5</measure>
    <measure unit="line">20</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-tu</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Tu...</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Tu...</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tu che mi vedi ogni mattina all'alba,</l>
     <l n="2">andare, come è mio fedel costume,</l>
     <l n="3">quando la luce è ancora incerta e scialba,</l>
     <l n="4">a bagnare il mio pan nel dolce fiume;</l>
    </lg>
    <lg n="2">
     <l n="5">tu che mi vedi andar sporco e stramato,</l>
     <l n="6">che mi vedi morente di stanchezza</l>
     <l n="7">tu, che nell'occhio mio, imbambolato,</l>
     <l n="8">leggi la fame, l'odio, la tristezza;</l>
    </lg>
    <lg n="3">
     <l n="9">tu che mi vedi andare per la via,</l>
     <l n="10">barcollando per sonno e non per vino;</l>
     <l n="11">tu che m'hai visto un dì, fanciulla mia</l>
     <l n="12">piangere il mio dolor come un bambino;</l>
    </lg>
    <lg n="4">
     <l n="13">tu che stanotte, uscendo da una festa</l>
     <l n="14">m'hai scorto ai piedi d'un fanal, seduto;</l>
     <l n="15">a rosicchiare un torzo, e un poco mesta</l>
     <l n="16">m'hai gettato uno scudo ed un saluto;</l>
    </lg>
    <lg n="5">
     <l n="17">tu che mi vedi errar solo nel mondo,</l>
     <l n="18">oh, non devi pensar tu folle e lieta</l>
     <l n="19">che io sia qualche triste vagabondo,</l>
     <l n="20">no, bimba mia, fui sol troppo poeta.</l>
    </lg>
   </lg>
  </body>
 </text>
</TEI>