<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Sera della domenica</title>
    <author>Sergio Corazzini</author>
   </titleStmt>
   <extent>
    <measure unit="stanza">6</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-sera-della-dom</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Sera della domenica</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Sera della domenica</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ora che li organi</l>
     <l n="2">di Barberia singhiozzano al Crepuscolo</l>
     <l n="3">li ultimi balli e le ultime canzoni</l>
     <l n="4">anche una volta, quasi una paura</l>
     <l n="5">folle di rimanere</l>
     <l n="6">soli nell'imminente ombra li tenga;</l>
    </lg>
    <lg n="2">
     <l n="7">ora che i poveri</l>
     <l n="8">amanti hanno sepolta</l>
     <l n="9">nel cuore, senza piangere, la piccola</l>
     <l n="10">loro felicità domenicale,</l>
     <l n="11">e vanno muti</l>
     <l n="12">per il noto viale</l>
     <l n="13">al convegno dell'ultima tristezza;</l>
    </lg>
    <lg n="3">
     <l n="14">ora che il pianto in maschera</l>
     <l n="15">di Sorriso</l>
     <l n="16">affetta ancora un'aria disinvolta</l>
     <l n="17">prima che scada il facile noleggio</l>
     <l n="18">dell'abito di gala;</l>
    </lg>
    <lg n="4">
     <l n="19">ora che ne' conventi e ne' collegi</l>
     <l n="20">abbassano le lampade,</l>
     <l n="21">asciugano le lagrime,</l>
     <l n="22">e s'imagina che nel Paradiso</l>
     <l n="23">ogni giorno sarà</l>
     <l n="24">domenica;</l>
    </lg>
    <lg n="5">
     <l n="25">ora che nei postriboli</l>
     <l n="26">le femine si lasciano baciare</l>
     <l n="27">cantando</l>
     <l n="28">il breve elogio funebre</l>
     <l n="29">della verginità;</l>
    </lg>
    <lg n="6">
     <l n="30">il Poeta, ebro di morte,</l>
     <l n="31">viene a patti</l>
     <l n="32">con la Disperazione</l>
     <l n="33">che gli offre il domani con tutte</l>
     <l n="34">le sue piccole ire sorde,</l>
     <l n="35">le sue facili rassegnazioni,</l>
     <l n="36">mentre gli ride in faccia</l>
     <l n="37">perché non seppe ancora</l>
     <l n="38">morire di fame!</l>
    </lg>
   </lg>
  </body>
 </text>
</TEI>