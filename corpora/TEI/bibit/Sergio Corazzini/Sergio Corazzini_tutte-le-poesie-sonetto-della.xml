<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - Sonetto della desolazione</title>
    <author>Sergio Corazzini</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-sonetto-della</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - Sonetto della desolazione</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - Sonetto della desolazione</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Anima, come oggi nessuno arriva,</l>
     <l n="2">non tendere le pallide tue mani</l>
     <l n="3">a i cieli, troppo noi siamo lontani</l>
     <l n="4">e troppo melanconica è la riva.</l>
    </lg>
    <lg n="2">
     <l n="5">Dici: domani... Oh, non sperar domani</l>
     <l n="6">più! La speranza è nel tuo cuore viva</l>
     <l n="7">così che l'abbandono la ravviva</l>
     <l n="8">con i suoi tristi addii quotidiani?!</l>
    </lg>
    <lg n="3">
     <l n="9">Ben ora è che di tutto si disperi</l>
     <l n="10">e che il rosario dei futuri giorni</l>
     <l n="11">ci conduca al più puro dei misteri</l>
    </lg>
    <lg n="4">
     <l n="12">in queste solitudini malate,</l>
     <l n="13">vedove di partenze e di ritorni,</l>
     <l n="14">simili a stazioni abbandonate.</l>
    </lg>
   </lg>
  </body>
 </text>
</TEI>