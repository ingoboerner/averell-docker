<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Tutte le poesie - La nave</title>
    <author>Sergio Corazzini</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Sergio Corazzini_tutte-le-poesie-la-nave</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Tutte le poesie - La nave</title>
     <author>Sergio Corazzini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Tutte le poesie - La nave</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La nave affonda inesorabilmente</l>
     <l n="2">ed un urlo strozzato da le gole</l>
     <l n="3">aperte erompe a Dio, a Dio che vuole</l>
     <l n="4">si compia l'ecatombe, lungamente</l>
    </lg>
    <lg n="2">
     <l n="5">pensata. Attende il mar, nero e furente,</l>
     <l n="6">di far sua preda l'ululante mole</l>
     <l n="7">prima che torni a sfolgorare il sole;</l>
     <l n="8">e a sé l'attira avido, impaziente.</l>
    </lg>
    <lg n="3">
     <l n="9">Più nulla. Il grande albero nel mare</l>
     <l n="10">soddisfatto discende, e sola resta</l>
     <l n="11">allo schiaffo dell'acqua la bandiera:</l>
    </lg>
    <lg n="4">
     <l n="12">come in ogni coscienza infame e nera</l>
     <l n="13">c'è qualche cosa che rimane onesta</l>
     <l n="14">e che nessuno può contaminare!</l>
    </lg>
   </lg>
  </body>
 </text>
</TEI>