<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, II)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">60</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, II)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, II)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Nonne satis fuerant quaecunque pericula tellus,</l>
     <l n="2">Nonne satis tumidi quae parat unda maris?</l>
    </lg>
    <lg n="2">
     <l n="3">An non mortali generi coelestia praebent</l>
     <l n="4">Numina, quo nigros possit adire lacus?</l>
    </lg>
    <lg n="3">
     <l n="5">Si non in nostrum pectus tua tela, Cupido,</l>
     <l n="6">Iactaresque faces, altera tela, tuas,</l>
    </lg>
    <lg n="4">
     <l n="7">Hoc etiam nobis deerat, quos omnia vexant</l>
     <l n="8">Et nequeunt quorum flectere damna deos.</l>
    </lg>
    <lg n="5">
     <l n="9">Vix ego crediderim coelo sua numina inesse;</l>
     <l n="10">Et si sint, surdis auribus esse reor.</l>
    </lg>
    <lg n="6">
     <l n="11">Undique poena manet nos tristes, omnia vexant</l>
     <l n="12">Atque aliquid semper quo pereamus inest.</l>
    </lg>
    <lg n="7">
     <l n="13">Hic deus in nostrum bacchatur pectus et omnis</l>
     <l n="14">Concutit ille homines, concutit ille deos.</l>
    </lg>
    <lg n="8">
     <l n="15">Et puer et deus est et habet sua iura Cupido:</l>
     <l n="16">Quicquid mundus habet sub sua regna trahit.</l>
    </lg>
    <lg n="9">
     <l n="17">Terribile hoc monstrum in terris natura creavit,</l>
     <l n="18">Liberius nobis mortis ut esset iter.</l>
    </lg>
    <lg n="10">
     <l n="19">Non tutum coelum, non tutum noscimus aequor,</l>
     <l n="20">Ipsa tremit tellus, Tartara saeva tremunt.</l>
    </lg>
    <lg n="11">
     <l n="21">Suggerit hic lachrymas et sunt in amore querelae</l>
     <l n="22">Singultusque graves et sine voce dolor.</l>
    </lg>
    <lg n="12">
     <l n="23">Diminuit famam, mentem consumit et omne</l>
     <l n="24">Ingenium fuscat vimque decusque rapit.</l>
    </lg>
    <lg n="13">
     <l n="25">Perdit et humanam dulci medicamine gentem,</l>
     <l n="26">Immodicas parvo tempore perdit opes.</l>
    </lg>
    <lg n="14">
     <l n="27">Hoc nullum carmen, non haerba nocentior ulla,</l>
     <l n="28">Hic hominum mentes in sua vota trahit.</l>
    </lg>
    <lg n="15">
     <l n="29">Non alio socios Ithaci medicamine Circe</l>
     <l n="30">Esse boves fecit, fecit et esse lupos.</l>
    </lg>
    <lg n="16">
     <l n="31">Crediderim tali nympham medicamine nautas</l>
     <l n="32">Scyllam sub proprio continuisse sinu.</l>
    </lg>
    <lg n="17">
     <l n="33">Non alio cantu Sirenes credere dignum est</l>
     <l n="34">In Siculo puppes detinuisse mari.</l>
    </lg>
    <lg n="18">
     <l n="35">Quod neque fas et iura sinunt, natura pudorque</l>
     <l n="36">Usus et ipse vetat, saeve Cupido, facis;</l>
    </lg>
    <lg n="19">
     <l n="37">ln te cura placens, in te viget aegra voluptas:</l>
     <l n="38">Spicula plus aloes quam tua mellis habent.</l>
    </lg>
    <lg n="20">
     <l n="39">Gaudia quae praebes duro sunt mixta dolore,</l>
     <l n="40">Suspectos reddis qui tua castra colunt.</l>
    </lg>
    <lg n="21">
     <l n="41">Iuppiter hamatis quid non tulit ipse sagittis?</l>
     <l n="42">Quas non est passus ferre in amore notas?</l>
    </lg>
    <lg n="22">
     <l n="43">Europen rapuit placidi sub imagine tauri,</l>
     <l n="44">Mnemosinen pastor, Daelia Parrhasida.</l>
    </lg>
    <lg n="23">
     <l n="45">Hic etiam Coei natam confixus amore</l>
     <l n="46">Fulminea testus contemeravit ave.</l>
    </lg>
    <lg n="24">
     <l n="47">Ipseque Thestiaden, pluma circumdatus alba,</l>
     <l n="48">Callidus attraxit sub sua iura deus.</l>
    </lg>
    <lg n="25">
     <l n="49">Coniugis Alcmenen decepit imagine falsi,</l>
     <l n="50">Decidit et Danaes aureus in gremium.</l>
    </lg>
    <lg n="26">
     <l n="51">Ussit et hic Semelen rapuitque Aeolida serpens,</l>
     <l n="52">Tactus et hic Alopes saepius igne fuit.</l>
    </lg>
    <lg n="27">
     <l n="53">Non ille erubuit, sceptri gravitate relicta,</l>
     <l n="54">Huius in amplexu concubuisse deae.</l>
    </lg>
    <lg n="28">
     <l n="55">Hic etiam exarsit pueri Ganymedis amore:</l>
     <l n="56">Venantem hunc uncis unguibus arripuit.</l>
    </lg>
    <lg n="29">
     <l n="57">Circumstant pavidi Troes, mirantur et ipsum</l>
     <l n="58">Ascendentem auras: difugiuntque canes,</l>
    </lg>
    <lg n="30">
     <l n="59">Et nemus omne sonat, clamoribus intonat aether;</l>
     <l n="60">Ipsae hostem aspiciunt inter inane ferae.</l>
    </lg>
    <lg n="31">
     <l n="61">Quid medicae inventor curae non passus amore?</l>
     <l n="62">Nil valuere artes, nil valuere minae,</l>
    </lg>
    <lg n="32">
     <l n="63">Nil valuit dixisse: "Puer, depone sagittas:</l>
     <l n="64">Hae mihi conveniunt, qui fera bella gero".</l>
    </lg>
    <lg n="33">
     <l n="65">Arsit enim gravius quam si cessisset Amori:</l>
     <l n="66">Nescit Amor magnis cedere numinibus.</l>
    </lg>
    <lg n="34">
     <l n="67">O quantum est questus, quotiens quaesivit in haerbis</l>
     <l n="68">Auxilium, nec opem praestitit haerba deo!</l>
    </lg>
    <lg n="35">
     <l n="69">O quotiens captus pueri vesanus amor</l>
     <l n="70">Oebalii, immodicas concidit in lachrymas!</l>
    </lg>
    <lg n="36">
     <l n="71">Gavisus quotiens forti certare palaestra!</l>
     <l n="72">Sparthano o quotiens ludere pancratio!</l>
    </lg>
    <lg n="37">
     <l n="73">Omnia perpessus deus est, modo posset amanti</l>
     <l n="74">Blandiri et puero tradere suaviolum.</l>
    </lg>
    <lg n="38">
     <l n="75">Quem non vincis Amor, quem non tua spicula laedunt?</l>
     <l n="76">Non matri parcunt improba tela tuae.</l>
    </lg>
    <lg n="39">
     <l n="77">Pressa furore gravi Cnidon atque Amathunta reliquit</l>
     <l n="78">Et Colchos odit Idaliumque iugum.</l>
    </lg>
    <lg n="40">
     <l n="79">Illi sola fuit curae Panchaica tellus,</l>
     <l n="80">Cum faciem vidit, pulcher Adoni, tuam;</l>
    </lg>
    <lg n="41">
     <l n="81">Et fuit huic studium maculoso tegmine lincis</l>
     <l n="82">Membra tegi atque humeris retia ferre suis,</l>
    </lg>
    <lg n="42">
     <l n="83">Desertisque aris latebras ambire ferarum</l>
     <l n="84">Antraque nexilibus cingere caeca plagis.</l>
    </lg>
    <lg n="43">
     <l n="85">Saepius haec timidas percussit harundine damas,</l>
     <l n="86">Saepe vagos lepores illa secuta cane.</l>
    </lg>
    <lg n="44">
     <l n="87">O quotiens passa est venando laedere plantas!</l>
     <l n="88">Sentibus o quotiens eviolare manus!</l>
    </lg>
    <lg n="45">
     <l n="89">Saepe legit flores, florum facit illa corollas,</l>
     <l n="90">Subtilibus sertis inserit illa rosas.</l>
    </lg>
    <lg n="46">
     <l n="91">Candida si quando laeserunt pectora vepres,</l>
     <l n="92">"Haec iuvenis patior - dixit - amore mei,</l>
    </lg>
    <lg n="47">
     <l n="93">Et paterer quaecunque gravi mihi vulnera telo</l>
     <l n="94">Infigit qui me cogit amare nimis,</l>
    </lg>
    <lg n="48">
     <l n="95">Brachia dum tenero possem circumdare collo</l>
     <l n="96">Et retinere meo gaudia nostra sinu.</l>
    </lg>
    <lg n="49">
     <l n="97">Sed fugit et nostros spernit meus ignis amores</l>
     <l n="98">Sectaturque truces in mea damna feras".</l>
    </lg>
    <lg n="50">
     <l n="99">Terrarum Alcidem victorem vicit et asper</l>
     <l n="100">Mars tantam haud potuit vincere nequiciam.</l>
    </lg>
    <lg n="51">
     <l n="101">Aequoreis qui regnat aquis te vincere nulla</l>
     <l n="102">Arte vel ingenio sive liquore potest.</l>
    </lg>
    <lg n="52">
     <l n="103">Consumunt tantae quemcunque liquamina flammae;</l>
     <l n="104">Viribus, heu, nullis improbe cedis Amor!</l>
    </lg>
    <lg n="53">
     <l n="105">Sed cum tota tibi superorum gloria cessit,</l>
     <l n="106">Parcere mortali debueras generi.</l>
    </lg>
    <lg n="54">
     <l n="107">Non est armatis aequum concurrere nudos,</l>
     <l n="108">Vincere mortalem gloria nulla deo.</l>
    </lg>
    <lg n="55">
     <l n="109">Aurea tela geris, rapido circumdatus igni,</l>
     <l n="110">Attrahis in flammas pectora nostra tuas.</l>
    </lg>
    <lg n="56">
     <l n="111">Effugere haud quisquam valet improba tela, nec ulli</l>
     <l n="112">Fas est alato te superare pede,</l>
    </lg>
    <lg n="57">
     <l n="113">Ventilat a tergo quoniam tibi penna nitenti</l>
     <l n="114">Quam celeres possunt vix superare Noti.</l>
    </lg>
    <lg n="58">
     <l n="115">Caecum lumen habes, cernis tamen, improbe, quae sunt</l>
     <l n="116">Arte vel ingenio condita sive fide.</l>
    </lg>
    <lg n="59">
     <l n="117">In nos debueras fatis melioribus uti</l>
     <l n="118">Et superas homini conciliare vices.</l>
    </lg>
    <lg n="60">
     <l n="119">Hoc erat imperium maius tibi: vincere summos</l>
     <l n="120">Et sinere imbelles vivere more suo.</l>
    </lg>
   </lg>
  </body>
 </text>
</TEI>