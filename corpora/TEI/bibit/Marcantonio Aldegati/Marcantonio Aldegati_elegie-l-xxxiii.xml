<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XXXIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">19</measure>
    <measure unit="line">38</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XXXIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XXXIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Philea, quem sacra suum Capitolia regem,</l>
     <l n="2">Martia Pontificem quem sibi Roma cupit,</l>
    </lg>
    <lg n="2">
     <l n="3">Cuius in immensum tollunt se robora coelum,</l>
     <l n="4">Robora syderei maxima fama Iovis, </l>
    </lg>
    <lg n="3">
     <l n="5">Auguror en veniet cum tu, fidissime rerum,</l>
     <l n="6">Diceris custos Urbis et esse pater;</l>
    </lg>
    <lg n="4">
     <l n="7">Auguror en veniet cum tu, mitissime praesul, </l>
     <l n="8">Totius Latii pastor et orbis eris.</l>
    </lg>
    <lg n="5">
     <l n="9">Non hoc fata volunt extendi tempus in aevum;</l>
     <l n="10">Tot bona sunt longa non retinenda die.</l>
    </lg>
    <lg n="6">
     <l n="11">Scandere tunc superas auras tua robora cernam, </l>
     <l n="12">Pastus et hoc dulci robore mundus erit.</l>
    </lg>
    <lg n="7">
     <l n="13">Haec primum genus humanum pavere sub antris, </l>
     <l n="14">Saucia cum nundum vomere terra foret.</l>
    </lg>
    <lg n="8">
     <l n="15">Iuppiter hac viridi cinxit sua tempora fronde:</l>
     <l n="16">Naturae est vere Iuppiter ipse pater.</l>
    </lg>
    <lg n="9">
     <l n="17">Glans aluit veteres, hac arbore saecla fuerunt</l>
     <l n="18">Aurea, pacem homines hac coluere dape.</l>
    </lg>
    <lg n="10">
     <l n="19">Nullum crimen erat genialis ab arbore glandis,</l>
     <l n="20">Insidiae nullae, nullus in orbe labor.</l>
    </lg>
    <lg n="11">
     <l n="21">Sponte cibum tellus, potum praebebat et unda,</l>
     <l n="22">Quam minimo fuerat munere quisque satur.</l>
    </lg>
    <lg n="12">
     <l n="23">Quisque suo contentus erat quo viveret agro;</l>
     <l n="24">Sulcarat nundum navis onusta fretum,</l>
    </lg>
    <lg n="13">
     <l n="25">Lintea nec Zephyrus tumefecerat ulla nec Eurus,</l>
     <l n="26">Turbarant nundum flamina dira Iovem.</l>
    </lg>
    <lg n="14">
     <l n="27">Non mercator opes, non fulvum advexerat aurum,</l>
     <l n="28">Nec fuit in rubro bacca reperta mari.</l>
    </lg>
    <lg n="15">
     <l n="29">Non bellum, non ensis erat, pax sola per orbem</l>
     <l n="30">Et tranquilla quies, dulcis et ardor erat.</l>
    </lg>
    <lg n="16">
     <l n="31">Tergemino fueris cum tu diademate cinctus,</l>
     <l n="32">Te pastore, pius tunc volet esse Deus;</l>
    </lg>
    <lg n="17">
     <l n="33">Illice mella cadent, decurrent flumina lactis;</l>
     <l n="34">Hos Astraea Lares tunc habitare volet.</l>
    </lg>
    <lg n="18">
     <l n="35">Tunc ego grandiloquo referam tua gesta cothurno,</l>
     <l n="36">Aeternumque meo carmine robur erit. </l>
    </lg>
    <lg n="19">
     <l n="37">Interea nostros fas est cantemus amores, </l>
     <l n="38">Detentus quali simque ego servitio.</l>
    </lg>
   </lg>
  </body>
 </text>
</TEI>