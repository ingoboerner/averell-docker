<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, VII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">23</measure>
    <measure unit="line">46</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, VII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, VII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Candida bacca, meae digitos tactura puellae,</l>
     <l n="2">A cuius concha Cypria vecta fuit,</l>
    </lg>
    <lg n="2">
     <l n="3">Quam faber in Sicula radiavit Mulciber Aetna,</l>
     <l n="4">Quam Steropis fulvo clausit in orbe manus,</l>
    </lg>
    <lg n="3">
     <l n="5">Bractea lassarunt cuius fera membra Cyclopum,</l>
     <l n="6">Incude in dura dum rude stabat opus,</l>
    </lg>
    <lg n="4">
     <l n="7">Attinges si quando manus, quibus urimur et quis</l>
     <l n="8">Ante meum tempus cogor adire necem,</l>
    </lg>
    <lg n="5">
     <l n="9">Fac teneas nostrum niveo sub pectore nomen,</l>
     <l n="10">Obses tu fidei pignus et esse velis.</l>
    </lg>
    <lg n="6">
     <l n="11">Ad dominam properas, quae te candore nitenti,</l>
     <l n="12">Quae non calcatas vincit in orbe nives,</l>
    </lg>
    <lg n="7">
     <l n="13">Virginea qua lecta manu minus alba videntur</l>
     <l n="14">Lilia, qua surgunt alba ligustra minus.</l>
    </lg>
    <lg n="8">
     <l n="15">Non te poeniteat furmosae membra puellae</l>
     <l n="16">Tangere: lucidius nam tibi lumen erit.</l>
    </lg>
    <lg n="9">
     <l n="17">Ut matutinis radiis percussa nitescit</l>
     <l n="18">Gemma magis, lumen sic tibi maius erit,</l>
    </lg>
    <lg n="10">
     <l n="19">Cum te lustrabunt vincunt quae lumina solem:</l>
     <l n="20">Certabis Phariis lumine margaritis.</l>
    </lg>
    <lg n="11">
     <l n="21">Digna Cleopatrae fies gestarier aure,</l>
     <l n="22">Romanos bello digna movere duces.</l>
    </lg>
    <lg n="12">
     <l n="23">Tu roseis fueris si quando admota labellis, </l>
     <l n="24">Quanta tibi dabitur gratia, quantus honor!</l>
    </lg>
    <lg n="13">
     <l n="25">Syderei nihil arca Iovis te maius habebit, </l>
     <l n="26">Par tibi nullus erit purus in orbe lapis.</l>
    </lg>
    <lg n="14">
     <l n="27">Tu quoscumque homines, tali madefacta liquore, </l>
     <l n="28">In proprio coges te retinere sinu.</l>
    </lg>
    <lg n="15">
     <l n="29">Te cupient reges amplecti; iis grata voluptas, </l>
     <l n="30">Iis erit aeternum conspicuumque decus.</l>
    </lg>
    <lg n="16">
     <l n="31">Ille liquor quoscumque potest sanare dolores, </l>
     <l n="32">Ille liquor mentes reddere corporibus,</l>
    </lg>
    <lg n="17">
     <l n="33">Hei mihi, sed duro vinctum per brachia nodo </l>
     <l n="34">Me tenet, arbitrio nec sinit esse meo.</l>
    </lg>
    <lg n="18">
     <l n="35">Humida anhelanti pugnantibus oscula linguis</l>
     <l n="36">Quae data sunt, memori pectore semper erunt.</l>
    </lg>
    <lg n="19">
     <l n="37">Haec me perpetuis religatum in amore catenis</l>
     <l n="38">Oscula non alibi vivere posse sinunt.</l>
    </lg>
    <lg n="20">
     <l n="39">Non Aurora meos seiungere posset amores,</l>
     <l n="40">Non quam formosus perculit Endimion;</l>
    </lg>
    <lg n="21">
     <l n="41">Illa nec in sylvis lacerum quae flevit Adonem</l>
     <l n="42">Dissolvet collo vincula nexa meo.</l>
    </lg>
    <lg n="22">
     <l n="43">Nulla meos poterit praedari foemina sensus:</l>
     <l n="44">In me quod proprium est Fulvia sola tenet.</l>
    </lg>
    <lg n="23">
     <l n="45">Arbitrium haec est sola meum praedata, tenebit</l>
     <l n="46">Illud in aeternum, semper et huius ero.</l>
    </lg>
   </lg>
  </body>
 </text>
</TEI>