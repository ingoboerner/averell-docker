<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, LII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">12</measure>
    <measure unit="line">24</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-lii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, LII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, LII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ardebat Fortuna potens te reddere coelo,</l>
     <l n="2">Ut semel humanum laederet illa genus.</l>
    </lg>
    <lg n="2">
     <l n="3">Festinabat Atlas humeris sibi ponere tale</l>
     <l n="4">Pondus, eras capiti sarcina chara suo;</l>
    </lg>
    <lg n="3">
     <l n="5">Iamque fere Lachesis dederat tua fila sorori,</l>
     <l n="6">Iamque suum flebat patria moesta patrem.</l>
    </lg>
    <lg n="4">
     <l n="7">Talis erat facies urbis, mitissime Princeps,</l>
     <l n="8">Qualis Thebarum, cum caperentur, erat.</l>
    </lg>
    <lg n="5">
     <l n="9">Attoniti mussant patres, gemit ipse Senatus</l>
     <l n="10">Et lachrymae matrum pectus et ora rigant.</l>
    </lg>
    <lg n="6">
     <l n="11">Stant nati sine mente tui, nec reddere possunt</l>
     <l n="12">Verba tibi: tantus comprimit ora dolor.</l>
    </lg>
    <lg n="7">
     <l n="13">Fiunt vota Deo, pia numina quisque precatur,</l>
     <l n="14">Dantur thura focis, victima caesa cadit.</l>
    </lg>
    <lg n="8">
     <l n="15">Ipse Deus, summa cum nos spectaret ab arce,</l>
     <l n="16">Annuit iis precibus ferre salutis opem.</l>
    </lg>
    <lg n="9">
     <l n="17">Auxilium tibi praesto dedit, dedit ille salutem,</l>
     <l n="18">Te patrem patriae reddidit ille tuae;</l>
    </lg>
    <lg n="10">
     <l n="19">Et si iam coeli dignum te sciret honore,</l>
     <l n="20">Noluit invito te tamen orbe mori.</l>
    </lg>
    <lg n="11">
     <l n="21">Est etiam superis humani cura laboris,</l>
     <l n="22">Flectunturque aliqua numina summa prece.</l>
    </lg>
    <lg n="12">
     <l n="23">In tanto si te rapuissent fata tumultu,</l>
     <l n="24">Quo rueret Latium cernere tempus erat.</l>
    </lg>
   </lg>
  </body>
 </text>
</TEI>