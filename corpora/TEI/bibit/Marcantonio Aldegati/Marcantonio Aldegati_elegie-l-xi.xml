<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XI)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">25</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XI)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XI)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Littoreas inter myrtos cum nuda iaceret</l>
     <l n="2">Alma Venus, secum nudus et esset Amor</l>
    </lg>
    <lg n="2">
     <l n="3">Et suavi Charites implerent carmine littus</l>
     <l n="4">Et Paphiae volucres murmura blanda darent,</l>
    </lg>
    <lg n="3">
     <l n="5">Seposuit viridi nitidissima gramine membra</l>
     <l n="6">Et sua sunt somno lumina pressa gravi.</l>
    </lg>
    <lg n="4">
     <l n="7">At se qui facili nescit praebere quieti,</l>
     <l n="8">Carpere quem volucris non sinit aura moram,</l>
    </lg>
    <lg n="5">
     <l n="9">Clam fugit et tenerae linquit penetralia matris:</l>
     <l n="10">Per freta, per terras et per inane volat.</l>
    </lg>
    <lg n="6">
     <l n="11">Excutitur somno Venus aurea, nec puer ille</l>
     <l n="12">Tangitur et vacuo se videt esse thoro;</l>
    </lg>
    <lg n="7">
     <l n="13">Clamat et e roseo suspiria pectore fundit</l>
     <l n="14">Et placido tales mittit ab ore sonos:</l>
    </lg>
    <lg n="8">
     <l n="15">"Viderit in triviis errantem si quis Amorem,</l>
     <l n="16">Qui mea, nescio quo numine, regna fugit,</l>
    </lg>
    <lg n="9">
     <l n="17">Perculerit nostras verus si nuncius aures,</l>
     <l n="18">Immemor obsequii non erit alma Venus:</l>
    </lg>
    <lg n="10">
     <l n="19">Oscula grata dabit, sed si modo duxerit illum,</l>
     <l n="20">In se quicquid habet dulcius illa dabit.</l>
    </lg>
    <lg n="11">
     <l n="21">Insignis puer est, nitido non ille colore,</l>
     <l n="22">Igne sed ardenti corpora nuda tegit.</l>
    </lg>
    <lg n="12">
     <l n="23">Ardentes oculos huc illuc vertit et acri</l>
     <l n="24">Lumine, non qualis nosse sit ille decet.</l>
    </lg>
    <lg n="13">
     <l n="25">Dulcia quae tenero formantur verba palato</l>
     <l n="26">Non audita suo verba cadunt domino.</l>
    </lg>
    <lg n="14">
     <l n="27">Irato non est quicquam crudelius illo;</l>
     <l n="28">Decipit et ficto pectore verba fluunt.</l>
    </lg>
    <lg n="15">
     <l n="29">Acriter alludit, munitus et arte dolosa est;</l>
     <l n="30">Intonsum caput est, nullus in ore pudor.</l>
    </lg>
    <lg n="16">
     <l n="31">Illi parva manus, duro tamen utitur arcu,</l>
     <l n="32">Quo superos vexat, quo freta saeva quatit,</l>
    </lg>
    <lg n="17">
     <l n="33">Tartara quo nequeunt securos ducere somnos,</l>
     <l n="34">A cuius nemo vulnere sanus abit.</l>
    </lg>
    <lg n="18">
     <l n="35">Explicat a tergo geminas, quibus evolat, alas,</l>
     <l n="36">Nil quibus ignotum mundus habere potest.</l>
    </lg>
    <lg n="19">
     <l n="37">Hic caeco tangit mortalia pectora telo:</l>
     <l n="38">Unde ictus veniant noscere nemo potest.</l>
    </lg>
    <lg n="20">
     <l n="39">Et pharetra ex humero multo spectabilis auro</l>
     <l n="40">Pendet et ardenti fulmine cuncta quatit.</l>
    </lg>
    <lg n="21">
     <l n="41">Omnibus est hostis puer ille, nocentior ipsi;</l>
     <l n="42">Quam minima incendit numina magna face!</l>
    </lg>
    <lg n="22">
     <l n="43">Illum forte tuo dabitur si iure tenere,</l>
     <l n="44">Tu facito illius verbera saepe domes.</l>
    </lg>
    <lg n="23">
     <l n="45">Riserit? ah, moveat non te puerilis imago;</l>
     <l n="46">Frigida sunt risu mixta venena suo.</l>
    </lg>
    <lg n="24">
     <l n="47">Verba dabit? fugias; liquidum mel manat ab ore,</l>
     <l n="48">Quo trahit a summo cardine saepe Iovem.</l>
    </lg>
    <lg n="25">
     <l n="49">Arma dabit quaecumque gerit: fuge munus amarum,</l>
     <l n="50">Ne tangas Stygio munera tincta lacu.</l>
    </lg>
   </lg>
  </body>
 </text>
</TEI>