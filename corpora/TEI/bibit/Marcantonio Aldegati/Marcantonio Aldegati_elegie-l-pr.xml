<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, Pr.)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">28</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-pr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, Pr.)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, Pr.)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mos erat antiquis, si quando nupta marito</l>
     <l n="2">Barbara Romano foemina, Bembe, foret,</l>
    </lg>
    <lg n="2">
     <l n="3">Hanc ad Iunonis deducere templa, priusquam</l>
     <l n="4">Intraret thalamum coniugis illa sui.</l>
    </lg>
    <lg n="3">
     <l n="5">Hac stabat nivea succinctus veste sacerdos,</l>
     <l n="6">Huius erat sacrae barbara iuncta manu.</l>
    </lg>
    <lg n="4">
     <l n="7">ldem de nitida tondebat fronte capillos,</l>
     <l n="8">Secta suis digitis turpis et unguis erat.</l>
    </lg>
    <lg n="5">
     <l n="9">Denique quod fuerat non aptum corpore toto,</l>
     <l n="10">Aere sacro excisum protinus illud erat.</l>
    </lg>
    <lg n="6">
     <l n="11">Hoc erat ut, patrios mores oblita, per omne</l>
     <l n="12">Tempus Romano viveret illa modo.</l>
    </lg>
    <lg n="7">
     <l n="13">Sic tu, si qua meis fuerint vitiosa libellis.</l>
     <l n="14">Uti Romano more, poeta, velis.</l>
    </lg>
    <lg n="8">
     <l n="15">Te resecare iuvet quod docta non erit aure</l>
     <l n="16">Admissum: nam te iudice tutus ero.</l>
    </lg>
    <lg n="9">
     <l n="17">Iudicio laudata tuo mea pagina vivet,</l>
     <l n="18">Vivet, nec scombris metuet illa dari.</l>
    </lg>
    <lg n="10">
     <l n="19">Optima laudato laus est quae manat ab ore,</l>
     <l n="20">Virtutis vera gloria laude nitet.</l>
    </lg>
    <lg n="11">
     <l n="21">Pagina nostra licet tenerum decantet amorem,</l>
     <l n="22">Ne renue: immensum numen et ille tenet.</l>
    </lg>
    <lg n="12">
     <l n="23">Triste Chaos dubias hunc primum misit in auras,</l>
     <l n="24">Huius ut imperio subdita cuncta forent.</l>
    </lg>
    <lg n="13">
     <l n="25">Semina concordi rerum sub pace ligavit,</l>
     <l n="26">Quas tribuit metas nec superare valent.</l>
    </lg>
    <lg n="14">
     <l n="27">Hoc lumen coeli patuit, sunt omnia nutu</l>
     <l n="28">Huius facta dei, qui fera regna quatit.</l>
    </lg>
    <lg n="15">
     <l n="29">Ille deos quoscumque sua face fulminat, arcu</l>
     <l n="30">Ignifero humanum concutit ille genus.</l>
    </lg>
    <lg n="16">
     <l n="31">Quicquid conspicuum est, toto quid in aethere lucet,</l>
     <l n="32">Hos Amor humanis indicat ingeniis.</l>
    </lg>
    <lg n="17">
     <l n="33">Ille voluptatis comes est, ille omnia novit:</l>
     <l n="34">Hei mihi, quod nunquam noscere se potuit!</l>
    </lg>
    <lg n="18">
     <l n="35">Nil est praeclarum in terris quin causa Cupido</l>
     <l n="36">Non extet; superum temperat ille vices.</l>
    </lg>
    <lg n="19">
     <l n="37">Elevat hic animas summi ad fastigia coeli,</l>
     <l n="38">Cum superisque pari nos facit ire gradu.</l>
    </lg>
    <lg n="20">
     <l n="39">Nulla potest illum violentia tangere, cum sit,</l>
     <l n="40">Heu, tamen ex omni parte timendus Amor.</l>
    </lg>
    <lg n="21">
     <l n="41">Huic cessit Phoebus, totum qui illuminat orbem,</l>
     <l n="42">Sponte sua huic cedunt numina cuncta deo.</l>
    </lg>
    <lg n="22">
     <l n="43">Artibus ille bonis viget inclytus, ille sorores</l>
     <l n="44">Pierides secum semper habere cupit.</l>
    </lg>
    <lg n="23">
     <l n="45">Maximus hic vatum est, nec erit bonus ille poeta,</l>
     <l n="46">Liber Amoris erit fulmine si quis erit.</l>
    </lg>
    <lg n="24">
     <l n="47">Facundum me fecit Amor: ni nostra sagittis</l>
     <l n="48">Pectora fixisset, segnis inersque forem.</l>
    </lg>
    <lg n="25">
     <l n="49">Fulvia, cuius Amor nitidis se spectat ocellis,</l>
     <l n="50">Eripuit saevae stamina nostra neci.</l>
    </lg>
    <lg n="26">
     <l n="51">Et tu, quem voluit nostri tutamen honoris</l>
     <l n="52">Esse deus, tantae pars bona sortis eris.</l>
    </lg>
    <lg n="27">
     <l n="53">Te duce sydereos ducar sublimis ad axes,</l>
     <l n="54">Aeternus Bembi munere dicar ego.</l>
    </lg>
    <lg n="28">
     <l n="55">Expectent alii praeconia maxima regum:</l>
     <l n="56">Est mihi sat Bembo posse placere meo.</l>
    </lg>
   </lg>
  </body>
 </text>
</TEI>