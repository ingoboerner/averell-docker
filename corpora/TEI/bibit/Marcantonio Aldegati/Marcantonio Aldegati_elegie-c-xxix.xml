<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (C, XXIX)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">21</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-c-xxix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (C, XXIX)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (C, XXIX)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cymba tremit pelagus vastum ut conscendere remis</l>
     <l n="2">Et dare crudeli carbasa tensa Noto,</l>
    </lg>
    <lg n="2">
     <l n="3">Aethera parva timet volucrisque ascendere ut altum,</l>
     <l n="4">Curva quoque ut iuvenis taurus aratra timet,</l>
    </lg>
    <lg n="3">
     <l n="5">Sic mea, Permesso solum quae flumine mersa est,</l>
     <l n="6">Nunc timet Ascraeos Musa subire Lares,</l>
    </lg>
    <lg n="4">
     <l n="7">Sic timet, o Latii lux o pulcherrima mundi,</l>
     <l n="8">Expectata deis tangere facta tui.</l>
    </lg>
    <lg n="5">
     <l n="9">Te quiconque velit digna laudare Camena</l>
     <l n="10">Non sibi Parnassus sufficientque deae:</l>
    </lg>
    <lg n="6">
     <l n="11">Smyrnaeum faceres mutum tu in carmina vatem,</l>
     <l n="12">Ausonium faceres Virgiliumque fore.</l>
    </lg>
    <lg n="7">
     <l n="13">Tu decus imperii Romani, gloria gentis</l>
     <l n="14">Gonzagiae et candor maximus ecclesiae es.</l>
    </lg>
    <lg n="8">
     <l n="15">Te metuunt Arabes, metuunt tua nomina Teucri,</l>
     <l n="16">Te timet Euphrates, Nilus et ipse timet;</l>
    </lg>
    <lg n="9">
     <l n="17">Tu timor in toto es magno notissimus orbe,</l>
     <l n="18">Tota tremit pro te maxima barbaria.</l>
    </lg>
    <lg n="10">
     <l n="19">Heu, metuunt quod nos optamus cernere posse:</l>
     <l n="20">Luceat ut capiti prima corona tuo;</l>
    </lg>
    <lg n="11">
     <l n="21">Quod fiet, nostris curant si numina votis</l>
     <l n="22">Ullaque si nostrae his cura salutis adest.</l>
    </lg>
    <lg n="12">
     <l n="23">Tu potes Ausoniae solus succurrere moestae,</l>
     <l n="24">O patriae numen Ausoniaeque salus.</l>
    </lg>
    <lg n="13">
     <l n="25">Non haec immerito quaerit te cernere regem,</l>
     <l n="26">Te non immerito cernere Pontificem.</l>
    </lg>
    <lg n="14">
     <l n="27">Sunt vires animique tuo sunt pectore magni,</l>
     <l n="28">Ingenio polles consilioque nites.</l>
    </lg>
    <lg n="15">
     <l n="29">Nimirum metuunt si tanto numine Teucri,</l>
     <l n="30">Nomine Maumetes si tremit ipse tuo;</l>
    </lg>
    <lg n="16">
     <l n="31">Si eventura sciunt animae post funera nostrae,</l>
     <l n="32">In Erebo quanta est gloria quanta polo,</l>
    </lg>
    <lg n="17">
     <l n="33">Laetantur Bruti, laetantur teque Catones</l>
     <l n="34">Itque tuo laetus nomine Fabricius.</l>
    </lg>
    <lg n="18">
     <l n="35">Clara testatur Romanis Scipio voce:</l>
     <l n="36">"Talis erit Roma qualis ut ante fuit".</l>
    </lg>
    <lg n="19">
     <l n="37">Laetatur magni claves qui servat Olympi</l>
     <l n="38">Dignumque offitio te facit esse suo.</l>
    </lg>
    <lg n="20">
     <l n="39">Tres mihi sunt nati, quos alti in rupe Cytheri</l>
     <l n="40">Eduxi, o patriae spes et alumne tuae:</l>
    </lg>
    <lg n="21">
     <l n="41">His precor ut faveas, o summi gloria mundi,</l>
     <l n="42">Hos tibi commendo cum genitore suo.</l>
    </lg>
   </lg>
  </body>
 </text>
</TEI>