<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XLIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">48</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xliii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XLIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XLIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Iam Latii resonant montes, iam carmine valles:</l>
     <l n="2">Iungenda est Guido dulcis Elisa suo.</l>
    </lg>
    <lg n="2">
     <l n="3">Phoebe, move tua plectra, petit Thetis altera nostrum</l>
     <l n="4">Dulcis opus, sacram concute, Phoebe, lyram.</l>
    </lg>
    <lg n="3">
     <l n="5">Nunc sese e medio petulans Elegia Cythero</l>
     <l n="6">Suscitet, alterno currat et illa pede.</l>
    </lg>
    <lg n="4">
     <l n="7">En numen demissa Venus, demissa decorum,</l>
     <l n="8">Hac dici nympha gestit in orbe minor.</l>
    </lg>
    <lg n="5">
     <l n="9">Ipsa manu sponsam ducit, nec tangere limen</l>
     <l n="10">Permittit patrium, servet ut illa decus.</l>
    </lg>
    <lg n="6">
     <l n="11">Clara domus, clarus pater et Gonzaga per orbem</l>
     <l n="12">Progenies fulget, sydus ut axe novum.</l>
    </lg>
    <lg n="7">
     <l n="13">Aurea dat Iuno sua munera -Iuno maritis</l>
     <l n="14">Praesidet alma thoris, lucis et omen habet-,</l>
    </lg>
    <lg n="8">
     <l n="15">Sese promittit sponso sponsaeque daturam</l>
     <l n="16">Pignora, quae poterunt dicier esse Iovis.</l>
    </lg>
    <lg n="9">
     <l n="17">Mars hastam quatit ipse ferox, iungitque marito</l>
     <l n="18">Uxorem, ceston solvit et alma Venus.</l>
    </lg>
    <lg n="10">
     <l n="19">Dat crumeram Pallas, viridem dat Flora corollam,</l>
     <l n="20">Verbena et vario gramine sponsa viret.</l>
    </lg>
    <lg n="11">
     <l n="21">Fescennii cantant pueri; discedite cuncti,</l>
     <l n="22">Arte quibus magica posse nocere datur.</l>
    </lg>
    <lg n="12">
     <l n="23">Flammea iam capiti rubeant, purisque lavetur</l>
     <l n="24">Fontibus, ut sponso sponsa sit aequa suo.</l>
    </lg>
    <lg n="13">
     <l n="25">Adsit et hic Genius, rerum cui summa potestas,</l>
     <l n="26">Cui data sunt vitae iura tenenda manu.</l>
    </lg>
    <lg n="14">
     <l n="27">Tangat aquas ignemque simul, foecunda vocetur</l>
     <l n="28">Sponsa, ferant pueri quinque sub astra faces.</l>
    </lg>
    <lg n="15">
     <l n="29">Este procul lites, procul hinc discordia sese</l>
     <l n="30">Amoveat, procul hinc improba fama ruat.</l>
    </lg>
    <lg n="16">
     <l n="31">Ungite vos famulae postes fusumque columque</l>
     <l n="32">Ferte simul: castas casta Minerva decet.</l>
    </lg>
    <lg n="17">
     <l n="33">Huc Hymenaee pater, coetu comitante Latino,</l>
     <l n="34">Huc pete, purpureis cinge caput rosulis.</l>
    </lg>
    <lg n="18">
     <l n="35">Iam suavem spargat tibi mollis amaracus umbram,</l>
     <l n="36">Lutheus et soccus cingat utrumque pedem.</l>
    </lg>
    <lg n="19">
     <l n="37">Haec est alma dies niveo signanda lapillo:</l>
     <l n="38">Excitus suavi carmina voce canas.</l>
    </lg>
    <lg n="20">
     <l n="39">Sparge solum pedibus, quatiat manus inclyta taedam,</l>
     <l n="40">Alite sit virgo nupta pudica bono.</l>
    </lg>
    <lg n="21">
     <l n="41">Idalium quae diva colit Cyprumque Paphumque,</l>
     <l n="42">Est minor a Phrygio iudice visa Venus.</l>
    </lg>
    <lg n="22">
     <l n="43">Dulcis Elisa nitet, veluti cum ramulus aut flos</l>
     <l n="44">Myrteus a nymphis est madefactus aqua:</l>
    </lg>
    <lg n="23">
     <l n="45">Quem Dryades tondent, variant quem mille figuris,</l>
     <l n="46">Quem solatiolum culta Diana tenet.</l>
    </lg>
    <lg n="24">
     <l n="47">Felix sponse: bonus deus affuit et bona Parcae</l>
     <l n="48">Fila tibi nerunt, non soluenda deis.</l>
    </lg>
    <lg n="25">
     <l n="49">En videas quali iungaris, Guide, puellae,</l>
     <l n="50">Guide, nitor coeli conspicuumque decus.</l>
    </lg>
    <lg n="26">
     <l n="51">Est oriens Aurora tuum subitura cubile:</l>
     <l n="52">Tu non mortali iunctus eris lateri.</l>
    </lg>
    <lg n="27">
     <l n="53">Non non mortali est haec virgo sanguine creta,</l>
     <l n="54">Nonque decem menses haec peperere bona:</l>
    </lg>
    <lg n="28">
     <l n="55">Splendet enim in terris, ut ver, cum destitit imber,</l>
     <l n="56">Iunctaque sincerae est forma pudiciciae.</l>
    </lg>
    <lg n="29">
     <l n="57">O pulchra, o virgo, nimium placabilis, ingens</l>
     <l n="58">Ornamentum orbis, gloria, pompa, nitor,</l>
    </lg>
    <lg n="30">
     <l n="59">Quam bissena suum comitantur sydera solem,</l>
     <l n="60">In sociam Charites quam voluere deae,</l>
    </lg>
    <lg n="31">
     <l n="61">Aspice te quanto iunxit fortuna marito:</l>
     <l n="62">Hoc nihil in terris clarius esse potest.</l>
    </lg>
    <lg n="32">
     <l n="63">Thessala non talem viderunt Pellea Tempe,</l>
     <l n="64">Cum Thetis Aemonias acceleravit aquas.</l>
    </lg>
    <lg n="33">
     <l n="65">Pendeat ex humeris chelis aurea, pendeat arcus</l>
     <l n="66">Et pharetra ex humeris aurea: Phoebus erit.</l>
    </lg>
    <lg n="34">
     <l n="67">Splendeat a tergo, volet aurea penna nitenti:</l>
     <l n="68">Alter erit Veneris filius, alter Amor.</l>
    </lg>
    <lg n="35">
     <l n="69">Adde quod in niveo viget inclyta pectore virtus,</l>
     <l n="70">Cui non longa dies nec fera fata nocent.</l>
    </lg>
    <lg n="36">
     <l n="71">Praetereo excelsi monumenta decora parentis,</l>
     <l n="72">Itala cui tellus subdita tota fuit;</l>
    </lg>
    <lg n="37">
     <l n="73">Miliciae palmam cui Mars dedit, omnia forti</l>
     <l n="74">Vincere posse manu, vincere consilio.</l>
    </lg>
    <lg n="38">
     <l n="75">Sed patria virtute parum iuvat ire sub astra:</l>
     <l n="76">Clarior est propria gloria parta manu.</l>
    </lg>
    <lg n="39">
     <l n="77">Quanta sit in patruum reverentia, quanta voluptas</l>
     <l n="78">Noscitur: haud quicquam est quo sine discutiat.</l>
    </lg>
    <lg n="40">
     <l n="79">Illa cadit numquam, numquam cadit illa iuventus,</l>
     <l n="80">Sectatur iusti quae monumenta senis.</l>
    </lg>
    <lg n="41">
     <l n="81">O felix nimium, Octavi dum principis aetas</l>
     <l n="82">Suggeret imperio tam bona iura tuo.</l>
    </lg>
    <lg n="42">
     <l n="83">Felix Guide, tua talis dum vivet in aula</l>
     <l n="84">Princeps, dum monitis illius aequus eris.</l>
    </lg>
    <lg n="43">
     <l n="85">Carior est auro virtuti iuncta senectus;</l>
     <l n="86">Tempore qui longo floruit ille sapit.</l>
    </lg>
    <lg n="44">
     <l n="87">Viribus haud unquam superassent Pergama Grai,</l>
     <l n="88">Audisset si non Graia iuventa senes.</l>
    </lg>
    <lg n="45">
     <l n="89">I nunc, Guide, tuae lateri te iunge maritae:</l>
     <l n="90">Vitis ut adsitis iungitur arboribus,</l>
    </lg>
    <lg n="46">
     <l n="91">Ut teretes hedera nigra nectuntur et ulmi,</l>
     <l n="92">Sic tua sint collo brachia nexa suo.</l>
    </lg>
    <lg n="47">
     <l n="93">Gignite et adsimiles vobis, quorum ampla per orbem</l>
     <l n="94">Fama volet, patrios quae superet titulos.</l>
    </lg>
    <lg n="48">
     <l n="95">"Io io Hymenaee" canant iuvenesque senesque,</l>
     <l n="96">Turba puellarum "io Hymenaee" canant.</l>
    </lg>
   </lg>
  </body>
 </text>
</TEI>