<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, LIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">16</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-liii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, LIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, LIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fulvia bella nimis, nimium mihi candida, vincis</l>
     <l n="2">Quae lac vel lilium purpureamque rosam,</l>
    </lg>
    <lg n="2">
     <l n="3">Quam nitidum nec vincit ebur quod mittitur Indis,</l>
     <l n="4">Quae superant aurum, pande, puella, comas.</l>
    </lg>
    <lg n="3">
     <l n="5">Stellatos oculos, cedunt quis lumina solis,</l>
     <l n="6">Quae vincunt hebenum, pande, supercilia.</l>
    </lg>
    <lg n="4">
     <l n="7">Pande, puella, genas perfusas murice rubro,</l>
     <l n="8">Dulcia labra mihi porrige, corralia,</l>
    </lg>
    <lg n="5">
     <l n="9">Daque columbatim mihi basia, da mihi centum,</l>
     <l n="10">Dein centum, cedent Attica mella quibus;</l>
    </lg>
    <lg n="6">
     <l n="11">Et bene productum ex humeris mihi candida collum</l>
     <l n="12">Pande, puella, tuum: me sint pace frui.</l>
    </lg>
    <lg n="7">
     <l n="13">Vix exurgentes e pectore conde papillas,</l>
     <l n="14">Quae nimium dulci lacte modo redolent.</l>
    </lg>
    <lg n="8">
     <l n="15">Candore et luxu nivei me pectoris esse</l>
     <l n="16">Cogis in extremo limite, dira, necis.</l>
    </lg>
    <lg n="9">
     <l n="17">Iste tuus sinus expansus mihi spirat amomum;</l>
     <l n="18">Ex te proveniunt undique deliciae.</l>
    </lg>
    <lg n="10">
     <l n="19">Quid sugis vivum e venis mihi, saeva, liquorem?</l>
     <l n="20">Haec tua mi misero basia cor penetrant.</l>
    </lg>
    <lg n="11">
     <l n="21">Improba, non cernis nimio quod aduror ab igni?</l>
     <l n="22">Me miserum media sic nece destituis?</l>
    </lg>
    <lg n="12">
     <l n="23">Sic nece destituis manifesta? nec pudet illum</l>
     <l n="24">Spernere, cui proprio es corpore chara magis?</l>
    </lg>
    <lg n="13">
     <l n="25">Ut contenta meo sis funere, pectore condam</l>
     <l n="26">Hunc gladium et voti sic modo compos eris.</l>
    </lg>
    <lg n="14">
     <l n="27">Me voluere tibi fata inservire; necesse est</l>
     <l n="28">Illa sequi; moriar: tu mihi finis eris.</l>
    </lg>
    <lg n="15">
     <l n="29">Nosco equidem, cernes cum tu mea funera, dices:</l>
     <l n="30">"Hic tam crudeli non nece dignus erat".</l>
    </lg>
    <lg n="16">
     <l n="31">Sed frustra miserata meam tunc, perfida, mortem</l>
     <l n="32">Heu fueris, sero laenis et esse voles.</l>
    </lg>
   </lg>
  </body>
 </text>
</TEI>