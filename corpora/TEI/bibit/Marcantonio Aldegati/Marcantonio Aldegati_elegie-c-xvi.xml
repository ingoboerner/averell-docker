<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (C, XVI)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">49</measure>
    <measure unit="line">98</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-c-xvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (C, XVI)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (C, XVI)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O decus Aonidum, doctum cui carmen ab ore</l>
     <l n="2">Labitur et Phoebi numina sacra favent,</l>
    </lg>
    <lg n="2">
     <l n="3">Qui facis Euterpen, Clion Cliusque sorores</l>
     <l n="4">Ingenio ad Mantus arva venire tuo,</l>
    </lg>
    <lg n="3">
     <l n="5">Pieridas orare precor tu, Tribrace, Musas</l>
     <l n="6">(Placantur vatum carmine Pierides),</l>
    </lg>
    <lg n="4">
     <l n="7">Ut mihi sint faciles, ut dent in carmina vires,</l>
     <l n="8">Exorare precor, Tribrace, Maeonidas.</l>
    </lg>
    <lg n="5">
     <l n="9">Ad me, nympharum coetu comitata, meavit</l>
     <l n="10">Cynthia, quae in flammis pectora nostra tenet.</l>
    </lg>
    <lg n="6">
     <l n="11">Est secum Drymoque Lageaque Philodocheque,</l>
     <l n="12">Effusae nitidam per sua colla comam;</l>
    </lg>
    <lg n="7">
     <l n="13">Venerunt hyali fucatae vellere nymphae</l>
     <l n="14">Atque Ephire atque Opis et Boreaeque soror,</l>
    </lg>
    <lg n="8">
     <l n="15">Clioque Xanto et flavos incincta capillos</l>
     <l n="16">Lycoris, magnis conspicienda deis,</l>
    </lg>
    <lg n="9">
     <l n="17">Cydippeque, novos Lucinae experta labores,</l>
     <l n="18">Venit et ad nostros Deiopea Lares</l>
    </lg>
    <lg n="10">
     <l n="19">Venit Asia, etiam velox Arethusaque venit,</l>
     <l n="20">Nunc cui nulla manent spicula saeva manu;</l>
    </lg>
    <lg n="11">
     <l n="21">Oceanitides nostram venereque ad aedem,</l>
     <l n="22">Incinctae auratis, Tribrace, pelliculis;</l>
    </lg>
    <lg n="12">
     <l n="23">Quas inter Clymene divorum cantat amores,</l>
     <l n="24">Personat aurata Calliopesque lyra.</l>
    </lg>
    <lg n="13">
     <l n="25">Elusam canit Europam sub imagine tauri</l>
     <l n="26">- Hei mihi, qui taurus vulnera nostra tulit -,</l>
    </lg>
    <lg n="14">
     <l n="27">Cantat et Asterien aquila luctante teneri</l>
     <l n="28">Et Laedam cigno concubuisse suo.</l>
    </lg>
    <lg n="15">
     <l n="29">Qualiter ut satyri coelatus imagine pulchram</l>
     <l n="30">Anthiopam rapuit Iuppiter ipsa canit.</l>
    </lg>
    <lg n="16">
     <l n="31">Te canit, Alchumene, ficto decepta marito,</l>
     <l n="32">Qualiter et Danaen luserit ipse deus.</l>
    </lg>
    <lg n="17">
     <l n="33">Qualiter Aeginam ficto vitiaverit igne,</l>
     <l n="34">Messidam pastor, anguis et Aeolidam.</l>
    </lg>
    <lg n="18">
     <l n="35">Et te mutatum flavo, Neptune, iuvenco</l>
     <l n="36">Decantat cythara, dum capis Aeolidam.</l>
    </lg>
    <lg n="19">
     <l n="37">Dum gignis Getum et fratrem tu visus Enipheus</l>
     <l n="38">Tuque aries dictus, dum capis Aeoliam.</l>
    </lg>
    <lg n="20">
     <l n="39">Sensit equum te flava parens mitissima frugum,</l>
     <l n="40">Crudelis Gorgon te quoque sensit equum.</l>
    </lg>
    <lg n="21">
     <l n="41">Te quoque caeruleum sensit delphina Melanto,</l>
     <l n="42">Per mare qui Delphin nunc tua plaustra trahit,</l>
    </lg>
    <lg n="22">
     <l n="43">Teque hominum, Thymbrace, canit, genitorque deorum,</l>
     <l n="44">Quas capis accipiter, quas capis atque leo.</l>
    </lg>
    <lg n="23">
     <l n="45">Qualiter et pastor Machareida luseris Hyxem,</l>
     <l n="46">Qualiter Admeti filia lusa fuit.</l>
    </lg>
    <lg n="24">
     <l n="47">Erigonen quali Liber deceperit uva,</l>
     <l n="48">Saturnus Philyram luserit atque suam.</l>
    </lg>
    <lg n="25">
     <l n="49">llla canit Venerem et deprehensum in retia Martem</l>
     <l n="50">Quosque alios nescit scribere nostra manus.</l>
    </lg>
    <lg n="26">
     <l n="51">Inde Chyo cantat fugientia bella Gigantum</l>
     <l n="52">Numina, cum Clymenes muta manet cythara.</l>
    </lg>
    <lg n="27">
     <l n="53">Emissum de ventre canitque Typhonea Terrae,</l>
     <l n="54">Quem propter divi terga dedere fugae,</l>
    </lg>
    <lg n="28">
     <l n="55">Et fessos tenuisse deos Aegiptia tellus,</l>
     <l n="56">Hostia qui et septem grandia Nilus habet.</l>
    </lg>
    <lg n="29">
     <l n="57">Huc quoque crudelem venisse Typhonea cantat,</l>
     <l n="58">Mostrantem faciem terribilesque manus,</l>
    </lg>
    <lg n="30">
     <l n="59">Et superos variis tunc se coelasse figuris</l>
     <l n="60">Ipsa canit: dux est Iuppiter ipse gregis,</l>
    </lg>
    <lg n="31">
     <l n="61">Phoebus et in corvo est, proles Semeleia capro,</l>
     <l n="62">Candida Saturni filia vacca fuit;</l>
    </lg>
    <lg n="32">
     <l n="63">Fele soror Phoebi, coelata est Cypria pisce,</l>
     <l n="64">Antigones alis Mercurius latuit.</l>
    </lg>
    <lg n="33">
     <l n="65">Et canit offensas divorum quosque fuere</l>
     <l n="66">Auctores, magnis qui nocuere deis.</l>
    </lg>
    <lg n="34">
     <l n="67">Threiciam Rhodopem glacialem cantat et Haemum,</l>
     <l n="68">Nomina qui magnis eripuere deis.</l>
    </lg>
    <lg n="35">
     <l n="69">Cantat Pigmaeae fatum miserabile matris,</l>
     <l n="70">Quondam Iunoni quae fera bella tulit.</l>
    </lg>
    <lg n="36">
     <l n="71">Cantat et Antigonen ausam contendere magna</l>
     <l n="72">Cum consorte Iovis, quae modo fata luit.</l>
    </lg>
    <lg n="37">
     <l n="73">Cantat spernentes divorum templa puellae</l>
     <l n="74">Qualiter in duro procubuere gradu.</l>
    </lg>
    <lg n="38">
     <l n="75">Haec ubi dicta Chyo est, subito mihi Cynthia fatur,</l>
     <l n="76">Cynthia formosior lucidiorque die:</l>
    </lg>
    <lg n="39">
     <l n="77">"Praebe mihi Aonidum lymphas: nam langor in ore est,</l>
     <l n="78">Aonidum lymphas sumere magna sitis".</l>
    </lg>
    <lg n="40">
     <l n="79">Hei mihi, quid faciam? nulla est mihi copia lymphas</l>
     <l n="80">Sumere Parnassi Pieridumque mihi.</l>
    </lg>
    <lg n="41">
     <l n="81">Non apis Hyblaeo portat mihi littore mella,</l>
     <l n="82">Attica necque thymum, Tribrace, portat apis,</l>
    </lg>
    <lg n="42">
     <l n="83">Laurea nec rubeos ornant mihi serta capillos</l>
     <l n="84">Altaque Pyrene nec mihi visa fuit,</l>
    </lg>
    <lg n="43">
     <l n="85">Nec mihi Pegasides nec notus Pegasus ipse est,</l>
     <l n="86">Non haec ingenio est sarcina digna meo.</l>
    </lg>
    <lg n="44">
     <l n="87">Tu cui sunt Cyrrhae, cui sunt manifestaque Nissae</l>
     <l n="88">Omnia quae Phoebus, quae quoque Liber habet;</l>
    </lg>
    <lg n="45">
     <l n="89">Ut mihi sint faciles, ut sint in amore secundae,</l>
     <l n="90">Exorare deas, Tribrace, Pieridas,</l>
    </lg>
    <lg n="46">
     <l n="91">Ut placidae semperque ut sint orare secundae,</l>
     <l n="92">Castalios fontes ut pateantque mihi;</l>
    </lg>
    <lg n="47">
     <l n="93">Gaudeat ut nostro pulcherrima Cynthia dono </l>
     <l n="94">Atque sibi saevam tollat ut unda sitim.</l>
    </lg>
    <lg n="48">
     <l n="95">Fac modo Tantaleam ne sumat Cynthia poenam,</l>
     <l n="96">Fac non ante oculos decidat illa meos,</l>
    </lg>
    <lg n="49">
     <l n="97">Fac modo ne pereat vel me contemnat amantem,</l>
     <l n="98">Fac modo ne vivam tempus in omne miser.</l>
    </lg>
   </lg>
  </body>
 </text>
</TEI>