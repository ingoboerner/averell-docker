<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XXV)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">45</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xxv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XXV)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XXV)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Iam tumefacta volant pluviis mea lintea ventis,</l>
     <l n="2">Ut miseram frangant in fera saxa ratem,</l>
    </lg>
    <lg n="2">
     <l n="3">Laedave, quae possint aliquam praebere salutem,</l>
     <l n="4">Ostendit nido sydera nulla suo.</l>
    </lg>
    <lg n="3">
     <l n="5">Omnia sunt madidis circumdata lumina nimbis,</l>
     <l n="6">Exitiumque meum numina cuncta volunt.</l>
    </lg>
    <lg n="4">
     <l n="7">Haec ego cum videam, votis quid numina tento?</l>
     <l n="8">Manat ab irato nostra ruina Iove.</l>
    </lg>
    <lg n="5">
     <l n="9">Quid laceram scopulis conor detrudere puppim?</l>
     <l n="10">Expedit imbriferis me dare vela Notis.</l>
    </lg>
    <lg n="6">
     <l n="11">Non ego sum tanti superas qui vertere mentes,</l>
     <l n="12">Fortunae valeam qui retinere rotam.</l>
    </lg>
    <lg n="7">
     <l n="13">Quid mea fata moror? coeli fera sydera poscunt</l>
     <l n="14">Ut patria caream destituarque mea,</l>
    </lg>
    <lg n="8">
     <l n="15">Exul in ignota tumuler vel vexer arena,</l>
     <l n="16">Ossa et inhumanis sint mea fracta feris.</l>
    </lg>
    <lg n="9">
     <l n="17">Effugiam ingrati temeraria murmura vulgi</l>
     <l n="18">Exiliumque meum dedecus urbis erit.</l>
    </lg>
    <lg n="10">
     <l n="19">Cognita cum fuerit, superat quae sydera, virtus</l>
     <l n="20">Et cui non possunt fata nocere diu,</l>
    </lg>
    <lg n="11">
     <l n="21">In patriam cadet omne scelus, nec dicar ab ullo</l>
     <l n="22">Tam miseri exilii conscius esse mei;</l>
    </lg>
    <lg n="12">
     <l n="23">Et mea si quis erit statuet qui iura tueri,</l>
     <l n="24">Hoc patrocinio non erit ille reus. </l>
    </lg>
    <lg n="13">
     <l n="25">Estne novus furor hic patriae deperdere civem?</l>
     <l n="26">Non ita me divi pignora mater amat.</l>
    </lg>
    <lg n="14">
     <l n="27">Prodessem ut patriae studio mea tempora trivi</l>
     <l n="28">Et data sunt patriae quae periere bona,</l>
    </lg>
    <lg n="15">
     <l n="29">Et natale solum miseri nil curat alumni:</l>
     <l n="30">Hei mihi sunt sterili semina missa solo!</l>
    </lg>
    <lg n="16">
     <l n="31">Si parvis maiora licet componere rebus,</l>
     <l n="32">Est mea sors magnis aequiparanda viris.</l>
    </lg>
    <lg n="17">
     <l n="33">Celsa triumphalis posuit qui moenia Romae,</l>
     <l n="34">Milite confossus decidit ille rudi.</l>
    </lg>
    <lg n="18">
     <l n="35">Qui Veios multa furibundos caede subegit,</l>
     <l n="36">Ipse peculator pulsus ab Urbe fuit.</l>
    </lg>
    <lg n="19">
     <l n="37">Qui Tyrio patriae morientia moenia bello</l>
     <l n="38">Servavit, parvo contegit ossa solo.</l>
    </lg>
    <lg n="20">
     <l n="39">Huius ego immeriti referam quid vincula fratris</l>
     <l n="40">Qui bello Anthioci debilitavit opes?</l>
    </lg>
    <lg n="21">
     <l n="41">Ille Numantinum domuit qui Marte furorem</l>
     <l n="42">Non necis ultorem sensit adesse suae.</l>
    </lg>
    <lg n="22">
     <l n="43">Qui domuit plebi tribuentem iugera Gracchum,</l>
     <l n="44">Inter Pergameos occidit ille Lares,</l>
    </lg>
    <lg n="23">
     <l n="45">Et tantae extinguens incendia maxima flammae,</l>
     <l n="46">Publius in Sicula Lentulus urbe perit.</l>
    </lg>
    <lg n="24">
     <l n="47">Improba qui Maelii turbavit vota furentis,</l>
     <l n="48">Servilius patrio est iussus abire solo.</l>
    </lg>
    <lg n="25">
     <l n="49">Qui Latii populos foedavit Marte cruento,</l>
     <l n="50">Hannibal, e Tyria, ne cadat, urbe fugit.</l>
    </lg>
    <lg n="26">
     <l n="51">Fatidica divum numero qui voce locatus</l>
     <l n="52">Percussus saxo est saepeque fusus humo.</l>
    </lg>
    <lg n="27">
     <l n="53">Thesea, quo nimium viguerunt principe Athenae, </l>
     <l n="54">Iusserunt parva fata subire Tyro.</l>
    </lg>
    <lg n="28">
     <l n="55">Illum ego non memorem, quem doctum dixit Apollo, </l>
     <l n="56">Qui sanctas leges, qui pia iura tulit?</l>
    </lg>
    <lg n="29">
     <l n="57">Attica consilio cuius si freta fuisset</l>
     <l n="58">Aeterno imperio terra potita foret.</l>
    </lg>
    <lg n="30">
     <l n="59">Et qui Persarum tot millia tradidit Orco</l>
     <l n="60">Extinctus foedo est carcere Milciades.</l>
    </lg>
    <lg n="31">
     <l n="61">Qui Xersem ad Persas cymba migrare coegit</l>
     <l n="62">Taurino ante hostem sanguine potus obit.</l>
    </lg>
    <lg n="32">
     <l n="63">Iustus Aristides nimia probitate fugatur</l>
     <l n="64">Et secum patriae iura fidemque trahit.</l>
    </lg>
    <lg n="33">
     <l n="65">Alcanori portum patriae qui tradidit urbis,</l>
     <l n="66">Haud potuit mortem hic effugere ingenio.</l>
    </lg>
    <lg n="34">
     <l n="67">Tityrus, ingratae quamvis sua traderet urbi</l>
     <l n="68">Munera, non potuit pellere ventre famem:</l>
    </lg>
    <lg n="35">
     <l n="69">Formosae at postquam dulces Amaryllidis umbras</l>
     <l n="70">Attigit, ille satur venit ad arma virum.</l>
    </lg>
    <lg n="36">
     <l n="71">Sunt etiam vates heroes inter habendi:</l>
     <l n="72">Est aliquid sacrum quod tueatur opus.</l>
    </lg>
    <lg n="37">
     <l n="73">Si mea puppis erit vento deducta sereno,</l>
     <l n="74">Anchora fundabit si mihi firma ratem,</l>
    </lg>
    <lg n="38">
     <l n="75">Perpetuum nostro carmen manabit ab ore:</l>
     <l n="76">Tu mihi Moecenas, tu mihi Caesar eris.</l>
    </lg>
    <lg n="39">
     <l n="77">Tunc monumenta dabo, quae non fera tempora carpent,</l>
     <l n="78">Et fiam patriae fama secunda meae.</l>
    </lg>
    <lg n="40">
     <l n="79">Quid queror, o, demens? Virtutis gloria rebus</l>
     <l n="80">Noscitur adversis et magis illa nitet.</l>
    </lg>
    <lg n="41">
     <l n="81">Si non vexassent rabidi mea lintea venti,</l>
     <l n="82">Ingenium nullus nosset in orbe meum;</l>
    </lg>
    <lg n="42">
     <l n="83">Non mea magnanimo placuisset fistula Bembo,</l>
     <l n="84">Aeternum cuius nomen amore feram.</l>
    </lg>
    <lg n="43">
     <l n="85">Haec mala, quae patior, nostrae spes una salutis</l>
     <l n="86">Sicce, tibi aeternum nomen in orbe dabunt:</l>
    </lg>
    <lg n="44">
     <l n="87">Namque giganteo referam tua gesta triumpho,</l>
     <l n="88">Fiet et aethereo par tua fama Iovi;</l>
    </lg>
    <lg n="45">
     <l n="89">Et si tanto operi tempus nec fata nocebunt,</l>
     <l n="90">Non nisi te lecto fama perennis erit.</l>
    </lg>
   </lg>
  </body>
 </text>
</TEI>