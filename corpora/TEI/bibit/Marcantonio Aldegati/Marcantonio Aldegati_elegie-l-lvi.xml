<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, LVI)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">40</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-lvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, LVI)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, LVI)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Docta Philetaeis ludat redimita corymbis</l>
     <l n="2">Et canat aethereos nunc Elegia modos.</l>
    </lg>
    <lg n="2">
     <l n="3">Cingite virginea flaventia tempora lauro,</l>
     <l n="4">Spargite, Pierides, per iuga summa rosas.</l>
    </lg>
    <lg n="3">
     <l n="5">Thus, myrrham et costum, redolentia cinnama templis </l>
     <l n="6">Liliaque et flores casta Minerva ferat.</l>
    </lg>
    <lg n="4">
     <l n="7">Rideat et cantus Parnasus ad aethera tollat, </l>
     <l n="8">Rideat arguta collis uterque lyra.</l>
    </lg>
    <lg n="5">
     <l n="9">Ornentur postes auro nitidoque elephanto </l>
     <l n="10">Exhilaretque suum lumen uterque polus.</l>
    </lg>
    <lg n="6">
     <l n="11">Tange chelym: novus ingreditur tua templa sacerdos; </l>
     <l n="12">Tange chelym, vireant et tibi, Phoebe, comae.</l>
    </lg>
    <lg n="7">
     <l n="13">Phoebe, comae vireant tibi: iam nova fama per orbem </l>
     <l n="14">Crescit et Aonidum fertur ad astra decus.</l>
    </lg>
    <lg n="8">
     <l n="15">Celsa Terapnaeae lustrentur templa Diones, </l>
     <l n="16">Nec puer Assyrio dulcis odore vacet.</l>
    </lg>
    <lg n="9">
     <l n="17">Isthmia nunc celebri Venus est cantata cothurno, </l>
     <l n="18">Tyrthaeaque lyra floret in orbe Sapis.</l>
    </lg>
    <lg n="10">
     <l n="19">Smyrna suum vatem, nec iactet Thusca Maronem </l>
     <l n="20">Mantua, Vergilio Mantua clara suo.</l>
    </lg>
    <lg n="11">
     <l n="21">Desinat excelso cataphractum extollere cantu </l>
     <l n="22">Et canere altisona cesset uterque tuba;</l>
    </lg>
    <lg n="12">
     <l n="23">Semine quo surgat Titan nec cantet Aratus, </l>
     <l n="24">Quave suos radios luce Diana tegat:</l>
    </lg>
    <lg n="13">
     <l n="25">Darius aeterno fera proelia, sydera versu</l>
     <l n="26">Cantat et aligeri tela cruenta dei.</l>
    </lg>
    <lg n="14">
     <l n="27">Ipse repertorem cytharae sermonibus aequat,</l>
     <l n="28">Nimirum huic pendens ungula cuncta dedit.</l>
    </lg>
    <lg n="15">
     <l n="29">Virgineum hic Helicona quatit doctasque sorores</l>
     <l n="30">Convocat ad cantus sydereamque tubam,</l>
    </lg>
    <lg n="16">
     <l n="31">Cogit et e sacra Phoebum descendere Cyrrha,</l>
     <l n="32">Bacchum Nisaeo cogit abire iugo.</l>
    </lg>
    <lg n="17">
     <l n="33">Tanta illi est probitas, tanta illi copia fandi,</l>
     <l n="34">Graecia quos iactat vincat ut ille viros.</l>
    </lg>
    <lg n="18">
     <l n="35">Munichiae florent arces, nunc floret Apollo,</l>
     <l n="36">Nunc hedera et myrto lingua Latina vires.</l>
    </lg>
    <lg n="19">
     <l n="37">Largius exuberant amnes rosulisque nitentes</l>
     <l n="38">Decurrunt valles, nunc viret omnis ager.</l>
    </lg>
    <lg n="20">
     <l n="39">Thespiadum tauri circum ipsa altaria centum</l>
     <l n="40">Mactentur, summo victima danda Iovi est.</l>
    </lg>
    <lg n="21">
     <l n="41">Victima danda Iovi est, talem sortita poetam</l>
     <l n="42">Cum sit Calliope Calliopesque chorus.</l>
    </lg>
    <lg n="22">
     <l n="43">Iuppiter ipse deus Musis favet, omnia Musis</l>
     <l n="44">Debent: aeternum est quicquid ab ore vomunt.</l>
    </lg>
    <lg n="23">
     <l n="45">Non ille aetherei dictus rex esset Olympi</l>
     <l n="46">Centimanumque Gigem contemerasse manu,</l>
    </lg>
    <lg n="24">
     <l n="47">Contemerasse manu saevum per inane Typhoea</l>
     <l n="48">Atque hunc Nisacis imposuisse iugis,</l>
    </lg>
    <lg n="25">
     <l n="49">Castalidum ni docta cohors, ni magnus Apollo</l>
     <l n="50">Aeternis canerent gesta deum modulis.</l>
    </lg>
    <lg n="26">
     <l n="51">Gaudet in Elysiis campis turbamque choreis</l>
     <l n="52">Exercet vatum gloria nostra, Maro;</l>
    </lg>
    <lg n="27">
     <l n="53">Et laetus decantat "io" plausuque poetas</l>
     <l n="54">Ortatur, vati dent pia verba novo.</l>
    </lg>
    <lg n="28">
     <l n="55">Exultant umbrae per inania Tartara priscae</l>
     <l n="56">Conventusque trahunt Ditis et umbra nitet.</l>
    </lg>
    <lg n="29">
     <l n="57">Ditis et umbra nitet: Pluton trahit ipse choreas;</l>
     <l n="58">Ipsae etiam Manes fata quieta tenent.</l>
    </lg>
    <lg n="30">
     <l n="59">Ascraeus Siculusque senex, qui ditat agrestes,</l>
     <l n="60">Dulciculis implet Tartara nigra sonis.</l>
    </lg>
    <lg n="31">
     <l n="61">Turpia Laedaeae cecinit qui furta puellae,</l>
     <l n="62">Personat aurata dulcia verba chely.</l>
    </lg>
    <lg n="32">
     <l n="63">Calcidico volucres qui versu pinxit amores</l>
     <l n="64">Te Latia, Dari, nunc canit usque lyra.</l>
    </lg>
    <lg n="33">
     <l n="65">Miratur Sophron, te solum docta Corinna</l>
     <l n="66">Miratur; parva te modulamur ope.</l>
    </lg>
    <lg n="34">
     <l n="67">Mirantur nymphae et Dryades Faunique salaces</l>
     <l n="68">Mirantur Satyri teque tuamque tubam.</l>
    </lg>
    <lg n="35">
     <l n="69">Tu canis aeternum carmen, tibi Cynthius illud</l>
     <l n="70">Temperat et doctis te docet articulis.</l>
    </lg>
    <lg n="36">
     <l n="71">Tu decus es vatum, Romani fama decoris,</l>
     <l n="72">Tecum Ithaci floret lingua diserta ducis,</l>
    </lg>
    <lg n="37">
     <l n="73">Tullius et, Latiae facundia maxima linguae,</l>
     <l n="74">Nescio quid clarum concinit ore tuo.</l>
    </lg>
    <lg n="38">
     <l n="75">Facundusque color Fabii tibi manat ab ore,</l>
     <l n="76">Tu quodcumque canis, dicitur arte tibi.</l>
    </lg>
    <lg n="39">
     <l n="77">At dederint cum tanta tibi monumenta sorores,</l>
     <l n="78">Dispensant fusis quae bona nostra suis,</l>
    </lg>
    <lg n="40">
     <l n="79">Fac teneas memori Marci sub pectore nomen</l>
     <l n="80">Et mihi Pieridum numina concilies.</l>
    </lg>
   </lg>
  </body>
 </text>
</TEI>