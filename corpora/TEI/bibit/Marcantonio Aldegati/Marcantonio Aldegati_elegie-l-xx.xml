<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XX)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">61</measure>
    <measure unit="line">122</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XX)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XX)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quod mihi tam faciles veniant in carmina Musae,</l>
     <l n="2">Quod nostro numquam pectore cesset Amor,</l>
    </lg>
    <lg n="2">
     <l n="3">Miraris, Guidarelle, mei pars maxima cordis; </l>
     <l n="4">Desine mirari: Fulvia utrumque facit.</l>
    </lg>
    <lg n="3">
     <l n="5">Haec mihi conciliat Phoebum doctasque sorores: </l>
     <l n="6">Veh misero! causa est cur ego semper amem.</l>
    </lg>
    <lg n="4">
     <l n="7">Non solis nobis datus est Amor, omnia vincit </l>
     <l n="8">Numina, non soli pulchra placent homini.</l>
    </lg>
    <lg n="5">
     <l n="9">Hoc ego perpetuo crucior malesanus amore, </l>
     <l n="10">Ne nimium superis sit mea grata Venus.</l>
    </lg>
    <lg n="6">
     <l n="11">Humanum variant genus aspera fata, nec ulli </l>
     <l n="12">Cras se victurum dicere posse datur.</l>
    </lg>
    <lg n="7">
     <l n="13">Mortales brevis hora rapit, nec tempora possunt </l>
     <l n="14">Nec fera sydereis fata nocere choris.</l>
    </lg>
    <lg n="8">
     <l n="15">Quid mirare, meum vexat si foemina pectus? </l>
     <l n="16">Infelix quid si semper Amore premar?</l>
    </lg>
    <lg n="9">
     <l n="17">Amphitryoniades, proles fortissima, qui se </l>
     <l n="18">Opposuit monstris, victus Amore fuit.</l>
    </lg>
    <lg n="10">
     <l n="19">Caesarie hic puerum insignem formaque decorum</l>
     <l n="20">Dilexit, patrio munere fovit Hylam.</l>
    </lg>
    <lg n="11">
     <l n="21">Hic puer excipiens quicquid manabat ab ore</l>
     <l n="22">Alcidae, toto clarus in orbe fuit.</l>
    </lg>
    <lg n="12">
     <l n="23">Extaret medio Phoebus licet altus Olympo.</l>
     <l n="24">Hic puer Herculeo iunctus erat lateri.</l>
    </lg>
    <lg n="13">
     <l n="25">Hunc illi comitem surgens Aurora tenebat,</l>
     <l n="26">Hunc illi comitem Phoebus et occiduus.</l>
    </lg>
    <lg n="14">
     <l n="27">Cum bis cantantes passerculae ad alta ruebant</l>
     <l n="28">Tecta, quibus matres concinuere suae,</l>
    </lg>
    <lg n="15">
     <l n="29">Hoc sine non poterat puero Tirynthius esse:</l>
     <l n="30">Tam fuit Herculeo pectore fixus Hylas.</l>
    </lg>
    <lg n="16">
     <l n="31">Saepe illum gestare arcum clavamque docebat</l>
     <l n="32">Posset ut in fortes connumerare viros.</l>
    </lg>
    <lg n="17">
     <l n="33">Aesonides Colchos, sed cum properaret Iason</l>
     <l n="34">Et comes heroum turba verenda foret,</l>
    </lg>
    <lg n="18">
     <l n="35">Iis una intrepidus ditem properavit Iolcon,</l>
     <l n="36">Quem tulit Alcmene filia Midatidis.</l>
    </lg>
    <lg n="19">
     <l n="37">Est secum peramatus Hylas, conscendit in Argo</l>
     <l n="38">Lecta cohors procerum; nat freta longa ratis.</l>
    </lg>
    <lg n="20">
     <l n="39">Non haec Cyaneas, tetigit ratis; evolat omne</l>
     <l n="40">Illa fretum, ad Phasim navigat incolumis.</l>
    </lg>
    <lg n="21">
     <l n="41">Evolat, ut vastum volucrum regina profundum:</l>
     <l n="42">Sese firmarunt hac rate Cyaneae.</l>
    </lg>
    <lg n="22">
     <l n="43">Iamque mare attigerant linquentes Pleiades axem,</l>
     <l n="44">Agnus et inde novus coeperat esse satur.</l>
    </lg>
    <lg n="23">
     <l n="45">Ver erat: heroum iam flos conscenderat Argo,</l>
     <l n="46">Hellespontiacas illa secabat aquas.</l>
    </lg>
    <lg n="24">
     <l n="47">Tertia lux aderat: miscebant aequora venti,</l>
     <l n="48">Radebat pelagus nauta Propontiacum.</l>
    </lg>
    <lg n="25">
     <l n="49">Cessarant venti in portu, iamque arva tenebant</l>
     <l n="50">Cianeum heroes, pascua laeta bovum.</l>
    </lg>
    <lg n="26">
     <l n="51">Descendunt timidi in littus, convivia circum</l>
     <l n="52">Transtra parant, sternunt languida membra solo.</l>
    </lg>
    <lg n="27">
     <l n="53">Commoda stibadiis palus hic per amoena iacebat,</l>
     <l n="54">Cyperon pungens vellitur, hic butumon.</l>
    </lg>
    <lg n="28">
     <l n="55">Flavus Hylas quaerebat aquas urnamque gerebat,</l>
     <l n="56">Ut dominis potum traderet ille suis.</l>
    </lg>
    <lg n="29">
     <l n="57">Alcidae Thelamon socius fuit: ambo sedebant</l>
     <l n="58">Mensa una, ambobus gratus et unus erat;</l>
    </lg>
    <lg n="30">
     <l n="59">Gratus Hylas, madidas qui dum pede conterit herbas,</l>
     <l n="60">Invenit in viridi gramine fontis aquam.</l>
    </lg>
    <lg n="31">
     <l n="61">Caeruleum hic surgit chelidonion atque adianton</l>
     <l n="62">Et viret hic apium, gramen et omne tenax.</l>
    </lg>
    <lg n="32">
     <l n="63">Stant mediis in aquis nymphae ducuntque choreas</l>
     <l n="64">Et non mortali carmina voce canunt.</l>
    </lg>
    <lg n="33">
     <l n="65">Nymphae non mites sed agrestia numina, nymphae</l>
     <l n="66">Eunica et Mallis verque Nychia tuens.</l>
    </lg>
    <lg n="34">
     <l n="67">Intendebat aquis urnam puer ipse capacem,</l>
     <l n="68">Urna erat et nitidis aurea mersa vadis,</l>
    </lg>
    <lg n="35">
     <l n="69">Cum videre manus et candida brachia nymphae,</l>
     <l n="70">Brachia quae poterant exuperare nives.</l>
    </lg>
    <lg n="36">
     <l n="71">Accurrunt, rapiunt puerum merguntque sub undis:</l>
     <l n="72">Effera tam subito pectora fixit Amor.</l>
    </lg>
    <lg n="37">
     <l n="73">Totus Hylas in aquis ruit, ut delabitur astrum</l>
     <l n="74">Ignitum coelo, quod mare sorbet aquis.</l>
    </lg>
    <lg n="38">
     <l n="75">Aspirant venti: "date vela, insurgite remis",</l>
     <l n="76">Typhis ait; socii sydera clara vocant.</l>
    </lg>
    <lg n="39">
     <l n="77">Flebat Hylas; verbis nymphae solantur amicis</l>
     <l n="78">Inque suo flentem continuere sinu.</l>
    </lg>
    <lg n="40">
     <l n="79">"Siste puer lachrymas et mollibus utere nymphis:</l>
     <l n="80">Nostra sub amplexu est vita salus tuo".</l>
    </lg>
    <lg n="41">
     <l n="81">Iratus furit Alcides, circumdat et omne</l>
     <l n="82">Littus et arma gerit sanguinolenta manu.</l>
    </lg>
    <lg n="42">
     <l n="83">Clamat Hylam quantum guttur diffundere vocem</l>
     <l n="84">Permittit, puer est saepe vocatus Hylas.</l>
    </lg>
    <lg n="43">
     <l n="85">Saepe vocatur Hylas, clamoribus intonat aether:</l>
     <l n="86">Respondit tenui voce petitus Hylas.</l>
    </lg>
    <lg n="44">
     <l n="87">Hac voce Alcides stupet inscius et fluat unde</l>
     <l n="88">Cogitat: unda vetat noscere vocis iter.</l>
    </lg>
    <lg n="45">
     <l n="89">Quo petat attonitus nescit, nemora invia lustrat,</l>
     <l n="90">Per duros sentes commovet ille gradus.</l>
    </lg>
    <lg n="46">
     <l n="91">Ut leo quem movit summo de vertice montis</l>
     <l n="92">Rupibus amissa matre gemens hinulus,</l>
    </lg>
    <lg n="47">
     <l n="93">Sic montes vallesque petit Tirynthius heros,</l>
     <l n="94">Sic penetrat sylvas, sic nemus omne terit.</l>
    </lg>
    <lg n="48">
     <l n="95">O miseri, o tristes, o duro sydere nati,</l>
     <l n="96">Aliger assiduo quos premit igne deus!</l>
    </lg>
    <lg n="49">
     <l n="97">Quae loca, quos montes, quae non spelaea ferarum</l>
     <l n="98">Circuit Alcmenae maxima progenies?</l>
    </lg>
    <lg n="50">
     <l n="99">Non comites subeunt cordi, non fortis Iason: </l>
     <l n="100">Est solus tristi mente retentus Hylas.</l>
    </lg>
    <lg n="51">
     <l n="101">Velatae antemnae, remis stat Graia iuventus;</l>
     <l n="102">"Alcide" e summa navita puppe vocat.</l>
    </lg>
    <lg n="52">
     <l n="103">Immemor ille sui graditur quo ducit Erinis:</l>
     <l n="104">Tota furit toto pectore saeva Venus.</l>
    </lg>
    <lg n="53">
     <l n="105">Dulcis Hylas inter nymphas colludit amantes,</l>
     <l n="106">Foelices inter ludit et ille choros.</l>
    </lg>
    <lg n="54">
     <l n="107">Amphitryoniadem profugum putat ipsa iuventus</l>
     <l n="108">Velaque dat ventis, puppis et icta volat.</l>
    </lg>
    <lg n="55">
     <l n="109">Ille pedes Colchos lachrymans oculosque retortos</l>
     <l n="110">Tendit et innumera voce poposcit Hylam.</l>
    </lg>
    <lg n="56">
     <l n="111">Quid mirum, Alcides tenero cum cessit amori,</l>
     <l n="112">Si mea sunt saevis subdita colla iugis?</l>
    </lg>
    <lg n="57">
     <l n="113">Hic pueri exarsit facili vexatus amore,</l>
     <l n="114">Improbior nostro pectore flamma viget.</l>
    </lg>
    <lg n="58">
     <l n="115">Non sum ego servitio, non turpi obnoxius igni,</l>
     <l n="116">De nihilo non est lauta Minerva mihi.</l>
    </lg>
    <lg n="59">
     <l n="117">Fulvia me miserum nitidis consumit ocellis,</l>
     <l n="118">Ipse quibus, cum vult, numina torquet Amor.</l>
    </lg>
    <lg n="60">
     <l n="119">Ludere cum pueris facile est, retinere puellas</l>
     <l n="120">Hoc est Herculeum vincere posse robur.</l>
    </lg>
    <lg n="61">
     <l n="121">Forma tumet, nitidae stat iuncta superbia formae,</l>
     <l n="122">Foemineum varium est et sine iure genus.</l>
    </lg>
   </lg>
  </body>
 </text>
</TEI>