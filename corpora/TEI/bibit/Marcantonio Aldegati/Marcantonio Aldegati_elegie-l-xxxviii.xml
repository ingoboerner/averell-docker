<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XXXVIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">15</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xxxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XXXVIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XXXVIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Barbara turba furit Venetumque miserrima bello</l>
     <l n="2">Imperium rigido dilaniare cupit.</l>
    </lg>
    <lg n="2">
     <l n="3">Quid faciat sana secernit mente Senatus,</l>
     <l n="4">Omnia consilio discutit ille gravi.</l>
    </lg>
    <lg n="3">
     <l n="5">Eligitur rerum Venetum cui summa potestas:</l>
     <l n="6">Burgius, eloquio clarus et ingenio.</l>
    </lg>
    <lg n="4">
     <l n="7">Aera capit cursuque cito petit ille Ravennam;</l>
     <l n="8">Hic peditum turbam Marte favente facit.</l>
    </lg>
    <lg n="5">
     <l n="9">Non alit hos Renus, non hos binominis Istri</l>
     <l n="10">Arva, sed Aemiliae protulit ora viae.</l>
    </lg>
    <lg n="6">
     <l n="11">Indulgent vino non ii sed Marte cruento</l>
     <l n="12">Oppositum est quicquid sub sua iura trahunt.</l>
    </lg>
    <lg n="7">
     <l n="13">Cognati retinent primordia nominis et se</l>
     <l n="14">Noscunt Romano sanguine habere genus. </l>
    </lg>
    <lg n="8">
     <l n="15">Ante oculos Marius multo spectabilis auro</l>
     <l n="16">Astat et insigni stemmate ad arma vocat.</l>
    </lg>
    <lg n="9">
     <l n="17">Ostentat dederit quantam tibi, Teutone, cladem,</l>
     <l n="18">Flumina quaeve tuo tincta cruore cadant.</l>
    </lg>
    <lg n="10">
     <l n="19">Fulminat hic multa clarus virtute Robertus,</l>
     <l n="20">Excelsum cuius nomen ad astra volat.</l>
    </lg>
    <lg n="11">
     <l n="21">Hoc solo vires assumit nomine miles,</l>
     <l n="22">Hostibus hoc solo nomine tela cadunt.</l>
    </lg>
    <lg n="12">
     <l n="23">Talia credendum est de se monumenta daturum,</l>
     <l n="24">Qualia nec prisci contribuistis avi;</l>
    </lg>
    <lg n="13">
     <l n="25">Milite tam forti certa est victoria, tanti</l>
     <l n="26">Est ducis insigni nomine certus honos.</l>
    </lg>
    <lg n="14">
     <l n="27">Suffragio Venetum dux est electus ad arma,</l>
     <l n="28">Ingenio Burgi miles ad arma venit.</l>
    </lg>
    <lg n="15">
     <l n="29">Quicquid praeclarum vel dignum nomine fiet,</l>
     <l n="30">Burgius huius erit non quota causa meus.</l>
    </lg>
   </lg>
  </body>
 </text>
</TEI>