<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, IX)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">20</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-ix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, IX)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, IX)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Semper erit nostris oculis invisa fenestra</l>
     <l n="2">Unde tot in nostrum tela ruere iecur,</l>
    </lg>
    <lg n="2">
     <l n="3">Cum mortem auratae mihi non tribuere sagittae, </l>
     <l n="4">Adsit cum vitae mors nisi laeta bonae.</l>
    </lg>
    <lg n="3">
     <l n="5">Quam nimium poterat felix occumbere Cadmus </l>
     <l n="6">Ante cruentatas Martis in angue manus!</l>
    </lg>
    <lg n="4">
     <l n="7">Tot miseros natos, tot pignora chara nepotes, </l>
     <l n="8">Vidisset nunquam tam fera fata pati.</l>
    </lg>
    <lg n="5">
     <l n="9">Quam bene rupissent Priamo sua fila sorores, </l>
     <l n="10">Cum fuit Herculea dirruta Troia manu!</l>
    </lg>
    <lg n="6">
     <l n="11">Natorum non ille necem, non regna cremari, </l>
     <l n="12">Non turpi natas conditione premi,</l>
    </lg>
    <lg n="7">
     <l n="13">Non sua vidisset laniari corpora ferro,</l>
     <l n="14">Esset Cisseis non imitata canem.</l>
    </lg>
    <lg n="8">
     <l n="15">Cedendum dum fata sinunt, dum tempora praebent, </l>
     <l n="16">Imponit finem dum Libytina malis.</l>
    </lg>
    <lg n="9">
     <l n="17">Nunc vitam infelix extrema per omnia duco,</l>
     <l n="18">Inque meum iurant numina cuncta caput.</l>
    </lg>
    <lg n="10">
     <l n="19">Cum vacuus curis et eram cum liber ab omni</l>
     <l n="20">Servitio, poteram tunc ego morte premi:</l>
    </lg>
    <lg n="11">
     <l n="21">Non Amor, insidiae, non me vexasset acerbae</l>
     <l n="22">Conditio sortis, non genus omne mali.</l>
    </lg>
    <lg n="12">
     <l n="23">Vidi ego qui dulci potuere occumbere morti,</l>
     <l n="24">Parva quibus miseram praebuit hora necem.</l>
    </lg>
    <lg n="13">
     <l n="25">Vivimus in lachrymis, vita est nihil: omnia perdunt</l>
     <l n="26">Tempora, sors variat quae bona sunt hominum.</l>
    </lg>
    <lg n="14">
     <l n="27">Urimur, in gelida glacie consumimur igni,</l>
     <l n="28">Morteque vivaci pectora nostra iacent.</l>
    </lg>
    <lg n="15">
     <l n="29">Omne quod est miserum patimur sub Amore merentes;</l>
     <l n="30">Quod sit, amante potest tristius esse nihil.</l>
    </lg>
    <lg n="16">
     <l n="31">Dii faciant tantos possim finire dolores</l>
     <l n="32">Et fugiat tristi pectore vita meo,</l>
    </lg>
    <lg n="17">
     <l n="33">Si mea perpetuo debentur corda dolore</l>
     <l n="34">Divelli, nec sit qui mihi praestet opem,</l>
    </lg>
    <lg n="18">
     <l n="35">Nullaque mortali generi diuturna voluptas</l>
     <l n="36">Detur et hic possit firmius esse nihil.</l>
    </lg>
    <lg n="19">
     <l n="37">Saepe mihi dixi fatis venientibus ultro:</l>
     <l n="38">"Non est cur fugias, Marce miselle, necem".</l>
    </lg>
    <lg n="20">
     <l n="39">Optatis non semper adest sors ultima votis;</l>
     <l n="40">Felix o nimium qui sine labe cadit!</l>
    </lg>
   </lg>
  </body>
 </text>
</TEI>