<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, VIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">16</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, VIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, VIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Illud formosi quo se speculantur ocelli,</l>
     <l n="2">Qui sunt aeterni gloria prima Iovis</l>
    </lg>
    <lg n="2">
     <l n="3">Ut videant quanta superent coelestia luce</l>
     <l n="4">Lumina dentque mihi grandia saepe mala,</l>
    </lg>
    <lg n="3">
     <l n="5">Aes facit ut miserum spernas me in amore furentem,</l>
     <l n="6">Exul et a proprio sim miser hospitio.</l>
    </lg>
    <lg n="4">
     <l n="7">At, si firma meum retinebant vincla furorem</l>
     <l n="8">Et tibi si fidei quidve timoris erat,</l>
    </lg>
    <lg n="5">
     <l n="9">Debuerat speculum nunquam mea solvere vincla,</l>
     <l n="10">Tam duram nec te reddere luce tua.</l>
    </lg>
    <lg n="6">
     <l n="11">Exemplum vani Narcissi praebeat unda,</l>
     <l n="12">Non tali quamvis digna sit haerba rosa.</l>
    </lg>
    <lg n="7">
     <l n="13">Vidi ego pampineis oneratas vitibus ulmos,</l>
     <l n="14">Quarum decussit bruma repente decus.</l>
    </lg>
    <lg n="8">
     <l n="15">Vidimus in bifero viridantia germina Paesto,</l>
     <l n="16">Pallida quae subito facta fuere gelu.</l>
    </lg>
    <lg n="9">
     <l n="17">Hei mihi, quam miserum est nimium se fidere rebus,</l>
     <l n="18">Quas rapit una dies, quas vorat hora brevis!</l>
    </lg>
    <lg n="10">
     <l n="19">Nil est perpetuum in terris: vorat omnia tempus;</l>
     <l n="20">Anceps forma bonum est et decus illa breve.</l>
    </lg>
    <lg n="11">
     <l n="21">Tempus obest formae, sunt omnia subdita morti:</l>
     <l n="22">Quicquid sub coelo est lurida fata trahunt.</l>
    </lg>
    <lg n="12">
     <l n="23">Qua periere virum tot millia Troia ruitque,</l>
     <l n="24">Hanc tandem ad Ditem misit avara dies.</l>
    </lg>
    <lg n="13">
     <l n="25">Aetas cuncta rapit, mors improba destruit omne </l>
     <l n="26">Et nihil est de quo non velit esse potens.</l>
    </lg>
    <lg n="14">
     <l n="27">Illa rapit quodcumque placet, quodcumque decorum,</l>
     <l n="28">Formosisque solet semper obesse magis.</l>
    </lg>
    <lg n="15">
     <l n="29">Dum rosea est aetas, dum floret culta iuventus,</l>
     <l n="30">Utendum est: celeri labitur illa pede.</l>
    </lg>
    <lg n="16">
     <l n="31">In te cum suberit tacito pede fessa senectus,</l>
     <l n="32">Moerebis dulcis praeteriisse dies.</l>
    </lg>
   </lg>
  </body>
 </text>
</TEI>