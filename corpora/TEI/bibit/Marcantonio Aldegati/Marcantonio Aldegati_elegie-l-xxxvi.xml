<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XXXVI)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">16</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xxxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XXXVI)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XXXVI)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Currimus huc tandem, nostrae spes maxima vitae;</l>
     <l n="2">Tu mihi praesidium, tu mihi certa salus.</l>
    </lg>
    <lg n="2">
     <l n="3">Heu, cecidere meae felicia vela carinae,</l>
     <l n="4">Traxit in adversas haec ferus Auster aquas. </l>
    </lg>
    <lg n="3">
     <l n="5">Contremit irati pelagi mea puppis in undis;</l>
     <l n="6">Deficiunt remi, deficiunt animi.</l>
    </lg>
    <lg n="4">
     <l n="7">Ipse licet pulsem summi pede regna Tonantis,</l>
     <l n="8">Clausa mihi sine te regna Tonantis erunt.</l>
    </lg>
    <lg n="5">
     <l n="9">Te sydus clarum infelix ego navita posco,</l>
     <l n="10">Certa magis nescit quae petat astra ratis.</l>
    </lg>
    <lg n="6">
     <l n="11">Omnia sunt infesta meae coelestia cymbae</l>
     <l n="12">Numina, me iactant in fera saxa Noti.</l>
    </lg>
    <lg n="7">
     <l n="13">Pollucem fracto videam vel Castora malo:</l>
     <l n="14">Ducantur placidis lintea syderibus.</l>
    </lg>
    <lg n="8">
     <l n="15">Auxilium miseris et opem praebere deorum est;</l>
     <l n="16">In te numen habes: utere more dei.</l>
    </lg>
    <lg n="9">
     <l n="17">Cum venti posuere, ferus nec saevit in undis</l>
     <l n="18">Neptunus, quis erit qui Iovis optet opem?</l>
    </lg>
    <lg n="10">
     <l n="19">Cum freta saeva tument, cum surgunt aethere nimbi,</l>
     <l n="20">Tunc opus est votis, tunc opus auxilio.</l>
    </lg>
    <lg n="11">
     <l n="21">Me fera iactat hyems, diris iam mergor ab undis,</l>
     <l n="22">Auxilium misero deprecor; affer opem,</l>
    </lg>
    <lg n="12">
     <l n="23">Vince meam sortem, rabidum compesce furorem:</l>
     <l n="24">Aeolus imperium praestitit omne tibi.</l>
    </lg>
    <lg n="13">
     <l n="25">Dura licet misero dederint mihi fila sorores,</l>
     <l n="26">Vince tamen vitae stamina dura meae.</l>
    </lg>
    <lg n="14">
     <l n="27">Omnia cum fuerint nostrae contraria menti</l>
     <l n="28">Sydera, si vinces gloria maior erit.</l>
    </lg>
    <lg n="15">
     <l n="29">Alcidae est aliquid nodosam evellere clavam</l>
     <l n="30">Deque manu summi fulmina posse Iovis.</l>
    </lg>
    <lg n="16">
     <l n="31">Naufragio liceat certam praebere salutem,</l>
     <l n="32">E scopulis laceram trudere velle ratem.</l>
    </lg>
   </lg>
  </body>
 </text>
</TEI>