<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, XLII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">36</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-xlii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, XLII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, XLII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Conquereris nimio quod sis vexatus amore,</l>
     <l n="2">Quod nequeas uno vivere pace die,</l>
    </lg>
    <lg n="2">
     <l n="3">Daelia quod totam videat te saeva per urbem</l>
     <l n="4">Currere, ut algentes qui canis horret aquas;</l>
    </lg>
    <lg n="3">
     <l n="5">Te dira exustum flamma vinctumque catenis</l>
     <l n="6">Cernat et haec misero non tibi tradat opem.</l>
    </lg>
    <lg n="4">
     <l n="7">Desine iam vanas effundere, Pyrrhe, querelas:</l>
     <l n="8">Est Amor irato surdior ipse freto.</l>
    </lg>
    <lg n="5">
     <l n="9">Ille magis saevit media cum morte teneri</l>
     <l n="10">Nos videt; heu, nullo flectitur obsequio.</l>
    </lg>
    <lg n="6">
     <l n="11">Quo magis asper Amor miseros nos torquet amantes,</l>
     <l n="12">Tanto maiores ventilat ille faces.</l>
    </lg>
    <lg n="7">
     <l n="13">Blandiciis trahit in flammas, nos urit amantes,</l>
     <l n="14">Implicat et visco pectora nostra suo.</l>
    </lg>
    <lg n="8">
     <l n="15">Aucupio capiuntur aves, capiuntur amantes,</l>
     <l n="16">Aucupio in saevos ducimur, heu, laqueos.</l>
    </lg>
    <lg n="9">
     <l n="17">Crede mihi, non est tutum se credere amori:</l>
     <l n="18">Semper in extrema sorte tenetur amans.</l>
    </lg>
    <lg n="10">
     <l n="19">Quisquis amore tenetur eat semotus ab omni</l>
     <l n="20">Munere naturae, se nihil esse putet.</l>
    </lg>
    <lg n="11">
     <l n="21">Lex datur haec illis, vexat quos igne Cupido:</l>
     <l n="22">Sint ut ab humana conditione procul.</l>
    </lg>
    <lg n="12">
     <l n="23">Morte iacent vivi in media; torquemur ab omni</l>
     <l n="24">Supplicio, nec amor sed furor excruciat.</l>
    </lg>
    <lg n="13">
     <l n="25">Haerbarum inventor Phoebus medicaeque repertor</l>
     <l n="26">Artis et horrendas doctus adire feras,</l>
    </lg>
    <lg n="14">
     <l n="27">Heu, nunquam vellet sprevisse Cupidinis arcum:</l>
     <l n="28">Sensit ab adducto spicula missa bove.</l>
    </lg>
    <lg n="15">
     <l n="29">Sensit Amyclaeae combustus amore puellae</l>
     <l n="30">In magnos possint quam fera tela deos.</l>
    </lg>
    <lg n="16">
     <l n="31">O quotiens dixit: "certe mea dura sagitta,</l>
     <l n="32">Est tamen aligeri durior illa dei.</l>
    </lg>
    <lg n="17">
     <l n="33">Ille quidem fixit mea pectora, nec datur ulla</l>
     <l n="34">Sanare immensum, veh, mihi vulnus ope.</l>
    </lg>
    <lg n="18">
     <l n="35">Me miserum! sprevi qui saeva Cupidinis arma;</l>
     <l n="36">Me miserum! Daphnes uror amore gravi.</l>
    </lg>
    <lg n="19">
     <l n="37">Me fugit illa tamen, nostros nec curat amores,</l>
     <l n="38">Me sinit in mediis ignibus illa mori.</l>
    </lg>
    <lg n="20">
     <l n="39">Nympha mane, ne sperne tuum crudelis amantem:</l>
     <l n="40">Non hostis sed amans te, mea nympha, sequor.</l>
    </lg>
    <lg n="21">
     <l n="41">Quem fugias nescis, spernas quae gaudia nescis,</l>
     <l n="42">Nec quem conaris perdere posse deum.</l>
    </lg>
    <lg n="22">
     <l n="43">Aspera, si scires certe moderatior esses,</l>
     <l n="44">Utile narrares ipsa fuisse piam.</l>
    </lg>
    <lg n="23">
     <l n="45">Non de plebe deus, sed sum qui lumina mundo,</l>
     <l n="46">Heu, tribuo et quo nil pulchrius orbis habet;</l>
    </lg>
    <lg n="24">
     <l n="47">Haerba nec est oculis quae non sit cognita nostris;</l>
     <l n="48">Sanantur nostra vulnera cuncta manu.</l>
    </lg>
    <lg n="25">
     <l n="49">Infelix moeror, non sunt mea pectora telo</l>
     <l n="50">Icta gravi? nostra nec relevamur ope.</l>
    </lg>
    <lg n="26">
     <l n="51">Nympha mane, caveas laedant ne candida sentes</l>
     <l n="52">Crura tibi, ne sim causa doloris ego.</l>
    </lg>
    <lg n="27">
     <l n="53">Colla nives et labra rosas, tua lumina vincunt</l>
     <l n="54">Sydera, me cruciant quae tua membra latent".</l>
    </lg>
    <lg n="28">
     <l n="55">Illa fugit sequiturque deus non passibus aequis,</l>
     <l n="56">Iamque manu apprehendit, sed tamen illa fugit.</l>
    </lg>
    <lg n="29">
     <l n="57">Et petit illa deos et opem dent numina poscit,</l>
     <l n="58">In manibus Phoebi laurus et illa viret.</l>
    </lg>
    <lg n="30">
     <l n="59">Phoebus in amplexu truncum tenet, oscula ligno</l>
     <l n="60">Figit adhuc tremulo, lachrymulaeque cadunt,</l>
    </lg>
    <lg n="31">
     <l n="61">Et fatur lachrymans: "quoniam mea non potes esse</l>
     <l n="62">Uxor, eris capiti digna corona meo",</l>
    </lg>
    <lg n="32">
     <l n="63">Carpit et e viridi trepidantes arbore frondes</l>
     <l n="64">Et pharetram et cytharam cingit et ille comam.</l>
    </lg>
    <lg n="33">
     <l n="65">Nos decet insanos igitur sufferre dolores,</l>
     <l n="66">Nulla datur tanto cum medicina malo.</l>
    </lg>
    <lg n="34">
     <l n="67">Saucius indomiti quicumque Cupidinis arcu est,</l>
     <l n="68">Quod iubet asper Amor cogitur ille pati.</l>
    </lg>
    <lg n="35">
     <l n="69">Nemo ab Amore datur liber nec tutus abire</l>
     <l n="70">Inde potest; volucres vincit Amor Zephyros.</l>
    </lg>
    <lg n="36">
     <l n="71">Perfer et obdura, tu laenibus utere verbis,</l>
     <l n="72">Exorant faciles laenia verba deos.</l>
    </lg>
   </lg>
  </body>
 </text>
</TEI>