<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Elegie - (L, LVIII)</title>
    <author>Marcantonio Aldegati</author>
   </titleStmt>
   <extent>
    <measure unit="stanza">20</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Marcantonio Aldegati_elegie-l-lviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Elegie - (L, LVIII)</title>
     <author>Marcantonio Aldegati</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Elegie - (L, LVIII)</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Parce tuis oculis, Ioannes, parce parentem</l>
     <l n="2">Flere tuum: mors est finis honesta malis.</l>
    </lg>
    <lg n="2">
     <l n="3">Sat vixit genitor, fuit hic insignis equestri</l>
     <l n="4">Ordine, sat clarum gessit in orbe decus. </l>
    </lg>
    <lg n="3">
     <l n="5">Illos flere decet, quorum sunt omnia fato</l>
     <l n="6">Extincta et rapuit quos sine honore dies.</l>
    </lg>
    <lg n="4">
     <l n="7">Quo vivat genitor tuus extant alta decoris</l>
     <l n="8">Praeconia et famae gloria vera nitet.</l>
    </lg>
    <lg n="5">
     <l n="9">Te genuit, qui, si dederint modo fata, parente</l>
     <l n="10">Non minor at claro nomine maior eris.</l>
    </lg>
    <lg n="6">
     <l n="11">Illustris soror est, peperit quae candida solem</l>
     <l n="12">Aethereum, summos qui superavit avos,</l>
    </lg>
    <lg n="7">
     <l n="13">Qui Malatestaeum tollet super aethera nomen,</l>
     <l n="14">Imperii metas qui sine fine volet. </l>
    </lg>
    <lg n="8">
     <l n="15">Auguror et vatum si quid praeconia veri,</l>
     <l n="16">Si quid habent certi, numina si qua favent,</l>
    </lg>
    <lg n="9">
     <l n="17">Eveniet, quoniam puero viget inclyta virtus:</l>
     <l n="18">Pandulphus magno nomine clarus erit.</l>
    </lg>
    <lg n="10">
     <l n="19">Crescit enim virtus annis surgentibus ipsa:</l>
     <l n="20">Si viret in puero splendet et illa sene.</l>
    </lg>
    <lg n="11">
     <l n="21">Sunt aliae quarum virtus viget alta sorores,</l>
     <l n="22">Quae nulla poterunt conditione mori.</l>
    </lg>
    <lg n="12">
     <l n="23">Has immortales virtus facit: omnia possunt</l>
     <l n="24">Tempore consumi, stat tamen illa recens.</l>
    </lg>
    <lg n="13">
     <l n="25">Multa tuum aeternum reddunt monumenta parentem:</l>
     <l n="26">Vita proba et claro stemmate progenies.</l>
    </lg>
    <lg n="14">
     <l n="27">Ne fle conspicuum patrem, quia vivit et alti</l>
     <l n="28">Summa chori petiit, comprime lachrymulas.</l>
    </lg>
    <lg n="15">
     <l n="29">Extinctum plausu Seres risuque sequuntur,</l>
     <l n="30">Uxor cum natis carmina laeta canunt.</l>
    </lg>
    <lg n="16">
     <l n="31">Hoc faciunt quoniam credunt hunc esse beatum</l>
     <l n="32">Qui vitam hanc fato candidiore fugit.</l>
    </lg>
    <lg n="17">
     <l n="33">Rursus et immodicis lachrymis flent, cum datur ulli</l>
     <l n="34">Haec vita, est quoniam subdita tota malis.</l>
    </lg>
    <lg n="18">
     <l n="35">Vita nihil, fugiunt anni, sunt undique morbi;</l>
     <l n="36">Ille diu vixit qui sine labe perit.</l>
    </lg>
    <lg n="19">
     <l n="37">Uti more velis Scythico, gratare parenti:</l>
     <l n="38">Has liquit tenebras et meliora tenet.</l>
    </lg>
    <lg n="20">
     <l n="39">Parce tuis lachrymis illi turbare quietem,</l>
     <l n="40">Fac patris ossa tui molliter ut iaceant.</l>
    </lg>
   </lg>
  </body>
 </text>
</TEI>