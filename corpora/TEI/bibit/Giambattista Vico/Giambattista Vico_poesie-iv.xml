<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - IV</title>
    <author>Giambattista Vico</author>
   </titleStmt>
   <extent>
    <measure unit="stanza">10</measure>
    <measure unit="line">199</measure>
   </extent>
   <publicationStmt>
    <publisher>UNED University</publisher>
    <idno>Giambattista Vico_poesie-iv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - IV</title>
     <author>Giambattista Vico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - IV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se mai lieto seguendo il bel desio,</l>
     <l n="2">ch'a farvi onor per lunga via mi mena,</l>
     <l n="3">ebbi cura di voi, Muse immortali,</l>
     <l n="4">poiché di grido in grido alma e serena</l>
     <l n="5">fama dal Reno a rallegrar uscìo</l>
     <l n="6">tutte l'eterne cose e le mortali,</l>
     <l n="7">narrando di due chiare alme reali</l>
     <l n="8">gli alti imenei, donde ben ha ch'attenda</l>
     <l n="9">il mondo a' danni suoi certo ristoro;</l>
     <l n="10">spirate al mio lavoro,</l>
     <l n="11">con destarmi virtù, la qual m'accenda</l>
     <l n="12">sì ch'adombrando in carte il gran concetto,</l>
     <l n="13">che move dal real nodo gentile,</l>
     <l n="14">possa de l'opra mia tornarvi onore.</l>
     <l n="15">E voi ch'a' vivi rai del primo Amore</l>
     <l n="16">vi riscaldate, o sposi augusti, il petto,</l>
     <l n="17">se l'inchinarvi a picciol dono umìle</l>
     <l n="18">vostra maggior grandezza egli è pur mai,</l>
     <l n="19">questo più da vicin mirate omai</l>
     <l n="20">serto di fior ch'ora vi tesse in voto</l>
     <l n="21">per mano de le Muse il cor divoto.</l>
    </lg>
    <lg n="2">
     <l n="22">Ché già dal fragil suo caduco velo</l>
     <l n="23">peregrinando più la mente mia,</l>
     <l n="24">cose vede oltre ogn'uso altère e belle:</l>
     <l n="25">vede da presso omai là dove pria</l>
     <l n="26">il primo foco ne fe' adorno il cielo,</l>
     <l n="27">tornarsi 'l sol, la luna e l'altre stelle.</l>
     <l n="28">E già le sembra che si rinovelle</l>
     <l n="29">la gran serie lunghissima de' tempi,</l>
     <l n="30">e ne rimeni l'innocente etade.</l>
     <l n="31">O grazie al mondo rade!</l>
     <l n="32">scorge ritratta da' più vivi esempi,</l>
     <l n="33">che prendon più de la divina luce,</l>
     <l n="34">mandarsi a noi dal ciel novella prole,</l>
     <l n="35">che colmerà d'opre leggiadre 'l mondo.</l>
     <l n="36">E già sembra veder che 'l grave pondo</l>
     <l n="37">del ferro, dentro a cui fèro riluce</l>
     <l n="38">il secolo, qual serpe incontra 'l sole,</l>
     <l n="39">si scuota, e di nuov'òr tutto s'adorni;</l>
     <l n="40">e a ritrovar la Vergine sen torni,</l>
     <l n="41">l'orme sue spente già dal cieco inganno,</l>
     <l n="42">e dar nuovo principio al maggior anno.</l>
    </lg>
    <lg n="3">
     <l n="43">E per aprir l'alto consiglio eterno</l>
     <l n="44">a tai fati e cotanti ormai la strada,</l>
     <l n="45">da cui per sì lung'uso il mondo è vòlto,</l>
     <l n="46">a te, real signor, che de la spada</l>
     <l n="47">a ciascun duce omai prisco e moderno,</l>
     <l n="48">e per senno e per cor, la gloria hai tolto,</l>
     <l n="49">già commise la cura, ond'ei rivolto,</l>
     <l n="50">per te, con oprar forza a la sua forza,</l>
     <l n="51">si ravviasse a la virtude antica.</l>
     <l n="52">E 'nvero ogni nemica</l>
     <l n="53">oste e le cieche avare voglie ammorza</l>
     <l n="54">ratta così, che voi, alme leggiadre,</l>
     <l n="55">che rischiarate ardenti e luminose</l>
     <l n="56">quella parte del ciel ov'è più vivo,</l>
     <l n="57">quando tra noi qua giù lieto e giulivo</l>
     <l n="58">verrete a far di voi l'augusto padre,</l>
     <l n="59">ritroverete ne l'umane cose</l>
     <l n="60">lievi e brev'orme sol di reo costume;</l>
     <l n="61">e di virtute il già sepolto lume</l>
     <l n="62">fia che 'ncominci allor chiare e tranquille</l>
     <l n="63">a farne riveder le sue faville.</l>
    </lg>
    <lg n="4">
     <l n="64">Quindi, real donzella al mondo sola,</l>
     <l n="65">perché del mondo il vasto impero degno</l>
     <l n="66">sol fôra di quel tuo merto sovrano,</l>
     <l n="67">che su qualunque cima alta d'ingegno</l>
     <l n="68">lieve cotanto ed ispedito vola,</l>
     <l n="69">che aggiungerlo non può pensier umano,</l>
     <l n="70">a sì egregio signor la santa mano</l>
     <l n="71">non senza un alto nume or porgi in fede</l>
     <l n="72">d'aver con lui la saggia mente unita:</l>
     <l n="73">ché tal cura gradita</l>
     <l n="74">da mille etadi innanzi immobil siede</l>
     <l n="75">altamente riposta in petto al Fato,</l>
     <l n="76">che 'l mondo a far d'immortal prole adorno</l>
     <l n="77">scelse te, che immortal tutta somigli.</l>
     <l n="78">Or, quando i cari teneretti figli</l>
     <l n="79">(dolci premî d'amor) t'avrai mirato</l>
     <l n="80">pargoleggiar vezzosamente intorno,</l>
     <l n="81">dando or a questi abbracci, or a quei baci,</l>
     <l n="82">sarà quel dì de' più bassi e fallaci</l>
     <l n="83">desiri sgombro, e sol vedremo e 'n parte</l>
     <l n="84">per vaghezza di fama usarsi Marte.</l>
    </lg>
    <lg n="5">
     <l n="85">Ma, da poi che i reali almi garzoni</l>
     <l n="86">saran sì ne le forze iti avanzando</l>
     <l n="87">che possa il ferro oprar la man guerriera,</l>
     <l n="88">quanto l'essempio lor, l'armi adoprando</l>
     <l n="89">per la sola virtù, fia che ne sproni</l>
     <l n="90">alzar le voglie a la suprema spera!</l>
     <l n="91">O di grand'alme gloriosa schiera,</l>
     <l n="92">or qui sì ch'abbandono il valor vostro;</l>
     <l n="93">né imaginar il so quanto devrei.</l>
     <l n="94">Ma pur a' detti miei</l>
     <l n="95">apri attento or il petto, o secol nostro:</l>
     <l n="96">tutt'altro allor vedrai lieto e felice,</l>
     <l n="97">ché l'alta legge scritta in sen di Giove</l>
     <l n="98">chiara si specchierà ne' nostri petti;</l>
     <l n="99">e tempreranne sì gli umani affetti</l>
     <l n="100">soavemente, che sol ciò che lice</l>
     <l n="101">fia che ne piaccia, e ciò che piace giove,</l>
     <l n="102">e un nome avranno e l'utile e l'onesto.</l>
     <l n="103">Ah! che però m'è l'aspettar molesto,</l>
     <l n="104">pensando, o bella etate, a' tempi tuoi,</l>
     <l n="105">con gli uomini veder misti gli eroi.</l>
    </lg>
    <lg n="6">
     <l n="106">Or intendo che 'l Ciel voleasi dire</l>
     <l n="107">allor che incontra la sua fé diletta</l>
     <l n="108">sostenne armarsi l'Asia in mille schiere:</l>
     <l n="109">ond'ella tutta nel timor ristretta</l>
     <l n="110">steasi aspettando già furori ed ire</l>
     <l n="111">da tante mani ostil, crudeli e fère:</l>
     <l n="112">e poi, sposa real, le destre altère</l>
     <l n="113">del tuo gran padre e non minor tuo sposo</l>
     <l n="114">insiem congiunse a far la pia difesa.</l>
     <l n="115">Né doppia fiamma accesa</l>
     <l n="116">così, spirando spesso, Austro cruccioso</l>
     <l n="117">strugge biade, arde selve, incende armenti,</l>
     <l n="118">e quanto pasce più, via più divora,</l>
     <l n="119">fin ch'ogni cosa avrà spenta e distrutta,</l>
     <l n="120">come a' danni del fior de l'Asia tutta</l>
     <l n="121">di celeste pietà co' petti ardenti</l>
     <l n="122">i sovrani guerrier mostrârsi allora:</l>
     <l n="123">tanto oprâro col senno e col coraggio!</l>
     <l n="124">Allora 'l Ciel volle mostrarne un raggio</l>
     <l n="125">de la virtù del di lor germe espresso,</l>
     <l n="126">che fia liberator del mondo oppresso.</l>
    </lg>
    <lg n="7">
     <l n="127">Quanta e qual dunque nova, altèra mostra</l>
     <l n="128">farà Germania allor, di glorie eterne</l>
     <l n="129">atti usando sì degni e sì pregiati?</l>
     <l n="130">Se 'n destinar le lor grazie superne</l>
     <l n="131">ristasser mai le stelle, e a voglia nostra</l>
     <l n="132">ne concedesse 'l Ciel comporre i fari,</l>
     <l n="133">fra me volgendo onor tanto laudati,</l>
     <l n="134">non so se voi, del Reno abitatori</l>
     <l n="135">popoli fortunati, unqua potreste</l>
     <l n="136">voi medesmi di queste</l>
     <l n="137">fabricarvi qua giù glorie maggiori.</l>
     <l n="138">Ch'i greci pongan pur ogni pensiero</l>
     <l n="139">in gir al ciel con la terrena soma,</l>
     <l n="140">e la terra adornar d'alte dottrine.</l>
     <l n="141">Sia cura de le chiar'alme latine</l>
     <l n="142">oltre le vie del sol stender l'impero,</l>
     <l n="143">e la ròcca del mondo essersi Roma.</l>
     <l n="144">Altri studi sien d'altri almi e sovrani;</l>
     <l n="145">ché vostre arti saranno, o gran Germani,</l>
     <l n="146">a lo Scita, a l'Etiope, a l'Indo, al Mauro</l>
     <l n="147">riportar le virtù del secol d'auro.</l>
    </lg>
    <lg n="8">
     <l n="148">Però vittime, incensi e fiori offrite</l>
     <l n="149">divoti a lui, ch'al vostro onor fatale</l>
     <l n="150">or con gli onesti e santi amori attende:</l>
     <l n="151">ond'egli incontro a te, sposa reale,</l>
     <l n="152">l'ali battendo de le voglie ardite,</l>
     <l n="153">come fenice al sol, tutto s'accende;</l>
     <l n="154">ed entro il tuo splendor lieto s'incende</l>
     <l n="155">di fiamme ond'arde in ciel la terza idea;</l>
     <l n="156">se 'n mirar gli atti, il portamento e 'l viso,</l>
     <l n="157">quai tutti t'han diviso</l>
     <l n="158">da l'altre donne, e ti somiglian dea,</l>
     <l n="159">scorge bellezze in te, che quai per sorte</l>
     <l n="160">vorrebberle i desir, tai sembran esse;</l>
     <l n="161">né inganno a' bei pensier fanno i desiri:</l>
     <l n="162">onde versa per te caldi sospiri</l>
     <l n="163">quel valoroso pien di senno e forte</l>
     <l n="164">core, quel cor che spesse volte e spesse</l>
     <l n="165">fa temer l'Asia più che cerva o damma;</l>
     <l n="166">e quel cor, mentre nel tuo amor s'enfiamma,</l>
     <l n="167">perché a vincer formollo uso e natura,</l>
     <l n="168">vincer te ancor in ben amar procura.</l>
    </lg>
    <lg n="9">
     <l n="169">Deh! non soffrir che così bella gloria,</l>
     <l n="170">ch'a la tua gentilezza Amor destina,</l>
     <l n="171">or, donzella real, tolta ti vegna:</l>
     <l n="172">anzi, a prova d'amar sì pellegrina,</l>
     <l n="173">riporta pur leggiadra alta vittoria,</l>
     <l n="174">di cui de' vincitor riporta insegna:</l>
     <l n="175">e come Amor, ch'è vero amor, t'insegna,</l>
     <l n="176">ama lui sol per lui, ed in te stessa</l>
     <l n="177">sol ama il tuo piacer, perch'a lui piace.</l>
     <l n="178">Vien dunque or con la face</l>
     <l n="179">de la fiamma ch'a Dio via più s'appressa,</l>
     <l n="180">vieni, santo Imeneo, e i regii sposi</l>
     <l n="181">colma di gioie in sé tanto ripiene,</l>
     <l n="182">che da' più bei desir non mai sien vinte;</l>
     <l n="183">ché già 'l caduto sol ha in ciel distinte,</l>
     <l n="184">co' chiari raggi al veder nostro ascosi,</l>
     <l n="185">le stelle più seconde e più serene,</l>
     <l n="186">de le sinistre e rie nulla accendendo:</l>
     <l n="187">onde sen gìo la terra ricovrendo</l>
     <l n="188">di notte a noi tanto aspettata e cara,</l>
     <l n="189">che fia de' giorni d'òr madre ben chiara.</l>
    </lg>
    <lg n="10">
     <l n="190">Canzon, se mai là sù temprossi giusta</l>
     <l n="191">del mio fato la legge, e se consente</l>
     <l n="192">che questo incarco lo mio spirto regga</l>
     <l n="193">fin che le sole prime geste io vegga,</l>
     <l n="194">e le minor de la gran prole augusta</l>
     <l n="195">(qualor in cima a la divina Mente,</l>
     <l n="196">pien di vera umiltate, onoro e 'nchino),</l>
     <l n="197">spero tanto sul greco e sul latino,</l>
     <l n="198">che 'l tosco suon di loro alto ribombe,</l>
     <l n="199">che torrà 'l pregio ad amendue le trombe.</l>
    </lg>
   </lg>
  </body>
 </text>
</TEI>