<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - II</title>
    <author>Giambattista Vico</author>
   </titleStmt>
   <extent>
    <measure unit="stanza">10</measure>
    <measure unit="line">188</measure>
   </extent>
   <publicationStmt>
    <publisher>UNED University</publisher>
    <idno>Giambattista Vico_poesie-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - II</title>
     <author>Giambattista Vico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O del petto dell'uom vane e fallaci</l>
     <l n="2">speranze e cure, che fra vie sovente</l>
     <l n="3">son da' fati interrotte! Ecco, oimè lasso!</l>
     <l n="4">del capitàn ch'a la divota gente</l>
     <l n="5">facea difese incontra i fieri traci,</l>
     <l n="6">poco cener chiudendo in picciol sasso,</l>
     <l n="7">quella che sempre mena dritto 'l passo,</l>
     <l n="8">in sua ragion sì rea, sì trista in volto,</l>
     <l n="9">qual dinanzi 'l pensier or veder parmi.</l>
     <l n="10">Del mestiero de l'armi</l>
     <l n="11">l'onor più grande, il più bel pregio ha tolto:</l>
     <l n="12">ond'oscurato 'l ciel da l'alta parte,</l>
     <l n="13">coi venti, a' quai l'annoso pin s'atterra,</l>
     <l n="14">nevò qua giuso d'ognintorno; e donde</l>
     <l n="15">s'abbassa, svegliand'ire in mezo l'onde,</l>
     <l n="16">pianse con tuoni e piogge il nostro Marte,</l>
     <l n="17">e de l'acque la mente di sotterra</l>
     <l n="18">col gran tridente a tal scosse la terra,</l>
     <l n="19">che del mondo parea lo spirto stanco,</l>
     <l n="20">che 'l desta e nutre, omai venisse manco.</l>
    </lg>
    <lg n="2">
     <l n="21">Ben è ragion che 'l colpo aspro, mortale,</l>
     <l n="22">ch'ogni più bel sperar n'ha 'n cor trafitto,</l>
     <l n="23">pianga Occidente, e 'l di lui capo Roma.</l>
     <l n="24">Quando udirem più l'Ottoman sconfitto?</l>
     <l n="25">Quando vedrem che stenda le grand'ale</l>
     <l n="26">l'augello imperial su l'Asia doma?</l>
     <l n="27">Chi fia, d'eterno allòr cinto la chioma,</l>
     <l n="28">chi a la gran tomba? Ma gli chiari acquisti</l>
     <l n="29">troppo dasezzo, lasso me! sospiro,</l>
     <l n="30">quando temer già miro</l>
     <l n="31">le perdite i cristian paurosi e tristi.</l>
     <l n="32">Tra le sue glorie e i nostri pianti amari</l>
     <l n="33">che far degg'io? chi mi consiglia e come?</l>
     <l n="34">Anzi qual, non che 'l mio pur troppo umìle</l>
     <l n="35">e da duol rotto, alto e spedito stile</l>
     <l n="36">unqua giunger potrà suoi pregi rari?</l>
     <l n="37">Ma del dolor sotto le gravi some</l>
     <l n="38">non mi curo incontrar, purché 'l suo nome</l>
     <l n="39">per me laudando in rime non si taccia,</l>
     <l n="40">de l'arte pria che del dever la taccia.</l>
    </lg>
    <lg n="3">
     <l n="41">D'armi gran padre, almo Sebeto mio,</l>
     <l n="42">torbido l'onde sì per fama chiare,</l>
     <l n="43">e senza onor le dolci rive amene,</l>
     <l n="44">ti stai raccolto infra tue doglie amare,</l>
     <l n="45">né acquisti fé col pianto al dolor rio.</l>
     <l n="46">Ma più ch'al Tebro e a l'Istro a te s'attiene,</l>
     <l n="47">largate omai del lagrimar le vene,</l>
     <l n="48">l'onor di nostra patria, anzi del mondo,</l>
     <l n="49">pianger per sempre a piè de la sua santa,</l>
     <l n="50">regale, immortal pianta,</l>
     <l n="51">che da diviso suol nel tuo fecondo</l>
     <l n="52">traspiantò 'l Fato, e la vertute antica</l>
     <l n="53">alto senno e valor v'innestò poi:</l>
     <l n="54">ed indi, 'n vece di terrestri umori,</l>
     <l n="55">fatica l'enaffiò co' suoi sudori,</l>
     <l n="56">cui fecondando alfin con aura amica</l>
     <l n="57">alta fortuna, fruttò poscia a noi</l>
     <l n="58">tanti e sì chiari, illustri, invitti eroi;</l>
     <l n="59">tra quali ultimo, è vero, a le memorie</l>
     <l n="60">Antonio sì, ma ben primo a le glorie.</l>
    </lg>
    <lg n="4">
     <l n="61">Quante grazie deggiamo a quel Destino,</l>
     <l n="62">che di quagiù tempra le cose e regge,</l>
     <l n="63">e i secoli e l'età tiene 'n sua forza,</l>
     <l n="64">ch'al maggior uopo de la nostra legge,</l>
     <l n="65">quand'era spento 'l gran nome latino,</l>
     <l n="66">dal ciel, che 'nforma in noi valor e forza,</l>
     <l n="67">a prendere mandò terrena scorza</l>
     <l n="68">de la più chiara stella il maggior lume.</l>
     <l n="69">Or chi fia, di lui senza, il gran periglio</l>
     <l n="70">membrando, non dal ciglio</l>
     <l n="71">versi di pianto amaramente un fiume?</l>
     <l n="72">e dica a voi, che di gramigna il crine</l>
     <l n="73">poveramente ornando, e 'l valor vostro</l>
     <l n="74">pel giogo tolto a la città, che 'l pose</l>
     <l n="75">poi senza meta a l'universe cose,</l>
     <l n="76">vostre bell'opre fèste senza fine</l>
     <l n="77">degne di marmi e d'opere d'inchiostro:</l>
     <l n="78">s'unqua fossivo nati al secol nostro,</l>
     <l n="79">nascer giamai non potevate in vero</l>
     <l n="80">a destino più grande e più guerriero?</l>
    </lg>
    <lg n="5">
     <l n="81">Ma perché ad ismarrir la dritta via</l>
     <l n="82">uopo non v'ha di luminoso raggio,</l>
     <l n="83">e l'andar giuso agevole si mostra,</l>
     <l n="84">spediti al mal oprar facciam viaggio</l>
     <l n="85">solo col tener dietro a l'ombra ria,</l>
     <l n="86">che 'n guardia tien l'umida prigion nostra.</l>
     <l n="87">Qual chiaro eroe, da la stellata chiostra</l>
     <l n="88">di bel nuovo disceso, indrizzò mai</l>
     <l n="89">il miglior vostro al poggio faticoso,</l>
     <l n="90">u' siedi or glorioso,</l>
     <l n="91">o bel segno di tutti i nostri lai?</l>
     <l n="92">Ché, fin d'allor ch'un braccio era tua sede,</l>
     <l n="93">il tuo vagir sol potea far sereno</l>
     <l n="94">o suon di tromba o di destrier nitrito,</l>
     <l n="95">e ad elmi e scudi, da le fasce uscito,</l>
     <l n="96">accomandavi 'l teneretto piede.</l>
     <l n="97">Di tai cure indi avesti 'l petto pieno:</l>
     <l n="98">trattar la spada o maneggiar il freno;</l>
     <l n="99">giovane poi, con atterrar le belve,</l>
     <l n="100">adattarti a pugnar entro le selve.</l>
    </lg>
    <lg n="6">
     <l n="101">Alma città, cui da lo ciel fu dato</l>
     <l n="102">senza mete lo 'mpero, onde col sole</l>
     <l n="103">stendesti 'l braccio in queste parti e 'n quelle,</l>
     <l n="104">l'ombra or di cui e le reliquie sole</l>
     <l n="105">destar sanno valor di mezo il prato</l>
     <l n="106">in chi le mira: le vertù più belle,</l>
     <l n="107">che 'n tanti duci, anzi 'n cotante stelle,</l>
     <l n="108">ch'ornâro 'l ciel de le tue glorie, e 'n tanti</l>
     <l n="109">tuoi chiari essempi di valor più raro</l>
     <l n="110">sparte si ritrovâro,</l>
     <l n="111">quel che 'l petto or ne fa bagnar di pianti,</l>
     <l n="112">tutte leggendo, ne 'nformò sé solo.</l>
     <l n="113">Talché colei, che del fral senso i danni</l>
     <l n="114">ristora in noi, de l'uom propia maestra,</l>
     <l n="115">che spesso avanza ogni più forte destra,</l>
     <l n="116">così lo strusse a glorioso volo,</l>
     <l n="117">ch'i suoi spirti guerrier spiegando i vanni</l>
     <l n="118">ispediti assai più de' suoi fresc'anni,</l>
     <l n="119">tra Fortuna e Vertù nacquer contese,</l>
     <l n="120">chi più giovasse alle sue chiare imprese.</l>
    </lg>
    <lg n="7">
     <l n="121">E tu, gran donna, che gli umani petti,</l>
     <l n="122">ove t'aggrada più, dietro ti meni</l>
     <l n="123">con lacci d'òr a le tue labra avvinti,</l>
     <l n="124">che dèsti duol ne' placidi e sereni,</l>
     <l n="125">e in questi poi svegli contrari affetti,</l>
     <l n="126">quanti 'n tua scorta, ancorché lo cor cinti</l>
     <l n="127">di duro smalto, fûro in pace vinti</l>
     <l n="128">dal duce mio? Ma tra' suoi tanti pregi</l>
     <l n="129">abbia la doglia mia pur tanto loco,</l>
     <l n="130">quanto sospiri un poco;</l>
     <l n="131">ed altri, che di lei tal s'orni e fregi,</l>
     <l n="132">c'abbia sua vera imago in bocca espressa,</l>
     <l n="133">ond'infra Atene e Arpin vadasi chiara</l>
     <l n="134">la patria nostra, e' sol potrà ridire</l>
     <l n="135">quanto al Polacco quei seppe mai dire,</l>
     <l n="136">che 'l mosse a liberar Vienna oppressa:</l>
     <l n="137">qual, mentre aita a noi cotanto cara</l>
     <l n="138">n'attende, il vede, o vista a' traci amara!</l>
     <l n="139">con Giovanni venir de l'oste a fronte,</l>
     <l n="140">e un mar d'arme a vendicarci l'onte.</l>
    </lg>
    <lg n="8">
     <l n="141">Or chi m'apre dal duolo il chiuso ingegno,</l>
     <l n="142">sì ch'agguagli 'l pensier la grand'impresa,</l>
     <l n="143">alto subietto a chi di Muse ha cura?</l>
     <l n="144">Santa Vertù, di cui quell'alma accesa</l>
     <l n="145">oprò l'atto d'eterna gloria degno,</l>
     <l n="146">vagliami tua ragion, talché sicura</l>
     <l n="147">d'oblio sen vada ad ogni età futura.</l>
     <l n="148">Non vide 'l sol, da che 'l Fattor sovrano</l>
     <l n="149">da prima il mosse de la terra intorno,</l>
     <l n="150">fuor di quel chiaro giorno</l>
     <l n="151">più saggio di consiglio e pro' di mano.</l>
     <l n="152">Tanto per Cristo di pugnare ha sete,</l>
     <l n="153">che non posa pensier, spirto non langue</l>
     <l n="154">in petto, in braccio; talché nulla luce</l>
     <l n="155">scernerlo può se sia soldato o duce:</l>
     <l n="156">finché colse a la fé le palme liete</l>
     <l n="157">sul campo dove restò l'Asia essangue;</l>
     <l n="158">e pur (tant'era pio!) da poco sangue</l>
     <l n="159">d'alcun de' suoi, che morto in guerra giacque,</l>
     <l n="160">la vittoria macchiata a lui dispiacque.</l>
    </lg>
    <lg n="9">
     <l n="161">Ma più gli omei non può chiudere il seno;</l>
     <l n="162">oimè, ch'è morto il duce, a la cui morte</l>
     <l n="163">pietà, senno, valor morîro uniti!</l>
     <l n="164">Degna d'amari pianti ahi nostra sorte!</l>
     <l n="165">da non venir a' pensier nostri meno.</l>
     <l n="166">Chi fia, lasso! chi fia che più n'additi</l>
     <l n="167">a le vittorie i bei sentier smarriti,</l>
     <l n="168">se di nostr'arme il lume oggi è mest'ombra?</l>
     <l n="169">Oimè lasso! oimè tristo! oimè dolente!</l>
     <l n="170">Ma nostra cieca mente,</l>
     <l n="171">che di bassi pensier sempre ne 'ngombra</l>
     <l n="172">il senso fral, né sa levarsi al cielo!</l>
     <l n="173">O del divino Amor cura e diletto,</l>
     <l n="174">anima grande, omai da quella spera,</l>
     <l n="175">ch'al tuo ritorno si fe' più sincera,</l>
     <l n="176">pon'mente al nostro addolorato zelo:</l>
     <l n="177">e se portasti 'n ciel teco l'affetto,</l>
     <l n="178">onde quaggiuso avesti caldo il petto,</l>
     <l n="179">tu l'Austria scorgi incontra i fier nemici</l>
     <l n="180">ad imprese più grandi e più felici.</l>
    </lg>
    <lg n="10">
     <l n="181">Canzon, per far a le sacr'ossa onore,</l>
     <l n="182">a la tomba che chiude 'l cener santo,</l>
     <l n="183">vanne carca di pianto;</l>
     <l n="184">e 'n nome del tuo lasso, egro signore</l>
     <l n="185">pria te 'nchina, e poi dille, s'e' pur lece:</l>
     <l n="186">un cor umìl, d'immortai fior invece,</l>
     <l n="187">de' quai lo 'mpoverîro i suoi martìri,</l>
     <l n="188">per me vi sparge intorno alti sospiri.</l>
    </lg>
   </lg>
  </body>
 </text>
</TEI>