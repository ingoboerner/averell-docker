<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - 3</title>
    <author>Giambattista Vico</author>
   </titleStmt>
   <extent>
    <measure unit="stanza">8</measure>
    <measure unit="line">141</measure>
   </extent>
   <publicationStmt>
    <publisher>UNED University</publisher>
    <idno>Giambattista Vico_poesie-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - 3</title>
     <author>Giambattista Vico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poiché l'umil, devota, accesa voglia</l>
     <l n="2">di bel nuovo mi mena, a ciò ch'i' dica</l>
     <l n="3">maggior cosa di voi, real signore,</l>
     <l n="4">prego la mente, dell'oblio nemica,</l>
     <l n="5">perch'i' al fin giunga ove 'l desio me 'nvoglia,</l>
     <l n="6">che raddoppi al bisogno il mio valore.</l>
     <l n="7">Se lo stil, che già mosse a farvi onore,</l>
     <l n="8">tanta da voi di chiari pregi illustri</l>
     <l n="9">tien copia, che mancar non mai potrebbe.</l>
     <l n="10">E chi tacer saprebbe,</l>
     <l n="11">rimembrando per cento e mille lustri</l>
     <l n="12">sudar tra l'arme imperadori e regi</l>
     <l n="13">per voi ripor tra le corone e gli ostri</l>
     <l n="14">su quella somma altezza in cui sedete,</l>
     <l n="15">e l'alta stirpe oltrapassar le mete</l>
     <l n="16">degli onor tutti imperiali e regi:</l>
     <l n="17">tanto che spiacque agli stess'avi vostri,</l>
     <l n="18">non essendo di lor chi mai pensasse</l>
     <l n="19">ch'altro loco di gloria a voi restasse?</l>
    </lg>
    <lg n="2">
     <l n="20">O grand'alme sì amiche al cielo e care,</l>
     <l n="21">ch'or tenete tra bei splendori eterni</l>
     <l n="22">le sue parti più alte e più serene,</l>
     <l n="23">se giungon mai su' nidi almi superni</l>
     <l n="24">del gran nipote l'opre degne e rare</l>
     <l n="25">a recar nòve gioie al vostro bene,</l>
     <l n="26">or d'allegrarvi in Dio più vi convene,</l>
     <l n="27">poiché sol fu quell'alta gloria vostra</l>
     <l n="28">una bell'alba del mio chiaro sole.</l>
     <l n="29">Ché 'n sì gravi parole</l>
     <l n="30">non pò mai risonar la lingua nostra,</l>
     <l n="31">che dica in quanta maestate altèra</l>
     <l n="32">fu da l'invitta sua virtute alzato</l>
     <l n="33">sovr'ogni suo più eccelso onor antico;</l>
     <l n="34">ch'intenta or pende dal suo cenno amico</l>
     <l n="35">di prencipi sovrani un'alta schiera,</l>
     <l n="36">che sol confida in suo valor provato,</l>
     <l n="37">sicura che da' regni unqua non cada,</l>
     <l n="38">poi ch'appoggiò gli scettri a la sua spada.</l>
    </lg>
    <lg n="3">
     <l n="39">E quel re formidabile, che regna</l>
     <l n="40">entro l'Alpi, Garona e l'onde salse,</l>
     <l n="41">che 'l giogo omai credeasi al mondo imporre,</l>
     <l n="42">incontra 'l suo poder cotanto valse</l>
     <l n="43">il nome sol ch'oggi a laudar m'insegna,</l>
     <l n="44">ch'or a piè de la pace umil ricorre.</l>
     <l n="45">O nome glorioso! E chi rincorre</l>
     <l n="46">tutti tuoi pregi alti, ammirandi in guisa</l>
     <l n="47">ch'ognor ne parla, e sempre 'l più ne tace,</l>
     <l n="48">quella Donna loquace</l>
     <l n="49">ch'a mezzo 'l cielo in alta ròcca assisa</l>
     <l n="50">de' rumor di qua giù si nutre e cresce,</l>
     <l n="51">voce formando, che, se via più gridi,</l>
     <l n="52">divien men roca e 'n chiaro suon più sale.</l>
     <l n="53">Indi accoglie ogni nome alto, immortale,</l>
     <l n="54">a cui vaghezza e meraviglia mesce,</l>
     <l n="55">e per tutti i remoti estrani lidi,</l>
     <l n="56">risuonando tra noi, chiaro il riporta</l>
     <l n="57">fin da l'una del sole a l'altra porta.</l>
    </lg>
    <lg n="4">
     <l n="58">Alto desio, tu sì me 'nfiammi 'l petto,</l>
     <l n="59">ch'i' ben m'avveggio omai che là mi meni</l>
     <l n="60">ov'è forza atterrarsi il pensier mio:</l>
     <l n="61">onde, di riverenza e timor pieni,</l>
     <l n="62">treman lo stil, la mano e lo 'ntelletto,</l>
     <l n="63">ch'i', te seguendo, tanto in su gl'invio:</l>
     <l n="64">e potrebbe sdegnar 'l Ciel, perch'io</l>
     <l n="65">col tenebroso debil guardo interno</l>
     <l n="66">voglia spiar le più riposte cose</l>
     <l n="67">di Colui che dispose</l>
     <l n="68">de le basse cagion l'ordin eterno,</l>
     <l n="69">e formata di ben saldi diamanti</l>
     <l n="70">stende di lor lunghissima catena,</l>
     <l n="71">con la qual cinge e tiene avvinto il mondo.</l>
     <l n="72">E, mosso in sua ragion cupo e profondo,</l>
     <l n="73">inverso noi da mille etati innanti,</l>
     <l n="74">per orror così densi il passo mena,</l>
     <l n="75">che chi pon cura di non girli incontra,</l>
     <l n="76">quando crede fuggirlo, allor lo 'ncontra.</l>
    </lg>
    <lg n="5">
     <l n="77">Ma, se a la vostra altissima fortuna,</l>
     <l n="78">felicissimo Sire, i' mi rivolgo,</l>
     <l n="79">sembra ch'al Fato il valor vostro imperi:</l>
     <l n="80">onde sì forte dubio i' tra me volgo</l>
     <l n="81">(tante grazie sul brando il Ciel v'aduna!),</l>
     <l n="82">se sien maggior in voi l'opre o i pensieri;</l>
     <l n="83">ch'ogni grand'alma di desir più altèri</l>
     <l n="84">non può giamai desiderar cotanto,</l>
     <l n="85">quant'otteneste voi da' cieli amici.</l>
     <l n="86">Faccian pur i nemici</l>
     <l n="87">schermo che 'n sicurezza abbia ogni vanto</l>
     <l n="88">di montagn'aspre e d'alti spaziosi</l>
     <l n="89">rapidi fiumi, o pur d'orrido cielo,</l>
     <l n="90">ch'ad un sol cenno vostro obbedienti</l>
     <l n="91">vedransi e la natura e gli elementi,</l>
     <l n="92">agevolarsi i monti faticosi,</l>
     <l n="93">seccarsi l'onde e dileguarsi il gielo;</l>
     <l n="94">tal che non fia per voi tempo distinto</l>
     <l n="95">tra 'l venir, il veder e l'aver vinto.</l>
    </lg>
    <lg n="6">
     <l n="96">E svegli pur risse, tumulti e guerre</l>
     <l n="97">tra regnanti cristian l'Invidia amara,</l>
     <l n="98">che sempre mai colla Fortuna giostra</l>
     <l n="99">per far (e questa sola è la più avara</l>
     <l n="100">voglia di lei) che tra confin si serre</l>
     <l n="101">d'Europa almen l'alta fortuna vostra.</l>
     <l n="102">Ché, come allor che da l'eterea chiostra</l>
     <l n="103">quando 'l gran Giove via più d'ira avvampi,</l>
     <l n="104">tuona qua giuso, il suo folgor ardente</l>
     <l n="105">suole recar sovente</l>
     <l n="106">belle speranze agli assetati campi,</l>
     <l n="107">e a le torri superbe alti timori;</l>
     <l n="108">e' così recherà la vostra spada</l>
     <l n="109">un'alma pace al buon popol di Cristo,</l>
     <l n="110">e che pel santo glorioso acquisto</l>
     <l n="111">porterà a l'Asia guerra, ira e furori,</l>
     <l n="112">u' con navi e cavalli omai sen vada</l>
     <l n="113">già parmi, e d'ascoltar la lieta voce</l>
     <l n="114">che sovra la gran tomba alzi la croce.</l>
    </lg>
    <lg n="7">
     <l n="115">Rallegratevi, dunque, or con voi stessi,</l>
     <l n="116">tu famoso de l'armi alto mestiero,</l>
     <l n="117">che per suo senno è tua ragion compita,</l>
     <l n="118">e tu, bella virtute, ch'a sì altèro</l>
     <l n="119">campione hai gli onor tuoi tutti commessi,</l>
     <l n="120">né 'n questa età più vai sola e smarrita;</l>
     <l n="121">e colmo ancor di gioia alma infinita</l>
     <l n="122">vadasi il mondo, che la gloria immensa</l>
     <l n="123">del suo gran nome riverente onora;</l>
     <l n="124">e volga lieto ancora</l>
     <l n="125">lo Ciel ch'i suoi favor largo dispensa</l>
     <l n="126">a chi mai sempre al ben gli pone in uso;</l>
     <l n="127">e sovra tutti omai convien che goda</l>
     <l n="128">lo stil che 'l valor suo mi pose in mano,</l>
     <l n="129">ed oh bel pregio mio sommo e sovrano!</l>
     <l n="130">s'alzato e' siasi mai cotanto in suso</l>
     <l n="131">che pur si fosse di sua eterna loda</l>
     <l n="132">sol indrizzato, non che giunto al segno,</l>
     <l n="133">che non fôra del mio stile più degno.</l>
    </lg>
    <lg n="8">
     <l n="134">Canzon, andrai con l'altre a veder quella,</l>
     <l n="135">che pensier non imita, alma persona,</l>
     <l n="136">che 'ngombro ha di sua gloria il mondo intero;</l>
     <l n="137">e, giunta al suo cospetto, umìle, altèro,</l>
     <l n="138">dirai devota in atto ed in favella:</l>
     <l n="139">— Se ciascun detto nostro una corona</l>
     <l n="140">fosse immortal, pur a l'onor devuto,</l>
     <l n="141">a voi, signor, saria picciol tributo.</l>
    </lg>
   </lg>
  </body>
 </text>
</TEI>