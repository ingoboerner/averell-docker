<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - VI</title>
    <author>Giambattista Vico</author>
   </titleStmt>
   <extent>
    <measure unit="stanza">14</measure>
    <measure unit="line">205</measure>
   </extent>
   <publicationStmt>
    <publisher>UNED University</publisher>
    <idno>Giambattista Vico_poesie-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - VI</title>
     <author>Giambattista Vico</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - VI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il candor luminoso</l>
     <l n="2">de l'alma stirpe, che di rai celesti</l>
     <l n="3">a le muse vestìo gli alti natali</l>
     <l n="4">onde s'odon chiamar figlie di Giove,</l>
     <l n="5">di Giove il re degli uomini e de' dèi,</l>
     <l n="6">e là sovra le stelle</l>
     <l n="7">si salutan sorelle</l>
     <l n="8">e da Perseo e da Bacco</l>
     <l n="9">e da' Bellorofonti e dagli Alcidi;</l>
     <l n="10">tal fresca origin diva</l>
     <l n="11">destò ne' lor ben generosi petti</l>
     <l n="12">pensier tutti magnanimi e sublimi,</l>
     <l n="13">schivi di laude ornar virtù volgari,</l>
     <l n="14">ma celebrar sol opre e chiare e grandi</l>
     <l n="15">con tai divine imagini e sì vaste</l>
     <l n="16">che imitarle dispera umano stile.</l>
    </lg>
    <lg n="2">
     <l n="17">Perché applicâro ogni alto studio e cura</l>
     <l n="18">d'intesser i bei lor lavori eterni,</l>
     <l n="19">di sé formando ampia immortal corona,</l>
     <l n="20">cui fa splendido centro il dio del lume</l>
     <l n="21">che a le cose mortai numera gli anni</l>
     <l n="22">e de' spirti immortali eterna i nomi,</l>
     <l n="23">al suon di quella lira,</l>
     <l n="24">che dolce accorda in melodia celeste</l>
     <l n="25">i vari error de le rotanti sfere,</l>
     <l n="26">ed in bell'armonia</l>
     <l n="27">quant'eran prima dissonanti e fèri,</l>
     <l n="28">tanto poi mansueti e ben concordi</l>
     <l n="29">fe' risonar gli uman costumi in terra.</l>
    </lg>
    <lg n="3">
     <l n="30">Quindi gli eterni lumi,</l>
     <l n="31">ove la terra è ricoverta d'ombre,</l>
     <l n="32">or senza nome allumerien l'Olimpo:</l>
     <l n="33">anzi l'istesso Febo sconosciuto</l>
     <l n="34">or roteria la sua gran lampa al mondo;</l>
     <l n="35">Febo, che 'n forza da le sagge muse</l>
     <l n="36">ai dèi dispensa e lume e vita in cielo.</l>
     <l n="37">Ond'infra l'alta sfera,</l>
     <l n="38">che pigra corre il mietitor degli anni,</l>
     <l n="39">sol pel rispetto e per pietà di figlio</l>
     <l n="40">ha posto il suo regal inclito seggio,</l>
     <l n="41">pien d'apollinea luce, il sommo Giove</l>
     <l n="42">per lunghi spazi sopra agli altri dèi;</l>
     <l n="43">perché primo insegnò temer gli dèi</l>
     <l n="44">a' fèri empi giganti,</l>
     <l n="45">a' quai le prime sue divine leggi</l>
     <l n="46">col fulmin scrisse e l'intimò col tuono.</l>
     <l n="47">Sotto lui Marte gira,</l>
     <l n="48">che ne le crude guerre e sanguinose,</l>
     <l n="49">dentro zuffe, terror, stragi e spaventi,</l>
     <l n="50">la rabbia regge e 'l rio furor de l'armi.</l>
     <l n="51">E presso al truce poi Vener fiameggia</l>
     <l n="52">con sua ridente alma serena luce,</l>
     <l n="53">che, co' suoi vaghi vezzi, atti leggiadri,</l>
     <l n="54">piegonne a gentilezze il ferreo mondo.</l>
     <l n="55">Mercurio tutto indi di sol vestito,</l>
     <l n="56">celeste araldo, dètta a' vincitori</l>
     <l n="57">di terminar da uomini le guerre</l>
     <l n="58">e conservar con giuste leggi i vinti.</l>
     <l n="59">La più pressa di tutti a noi Diana</l>
     <l n="60">gira tra l'ombre tacita e secreta,</l>
     <l n="61">che con schive e sdegnose</l>
     <l n="62">sue maniere ritrose</l>
     <l n="63">ella pur ne destò l'amor umano,</l>
     <l n="64">ch'attese a celebrar cittadi e regni,</l>
     <l n="65">restando a solitudini diserte</l>
     <l n="66">i Pani ignudi e i satiri sfacciati.</l>
    </lg>
    <lg n="4">
     <l n="67">E nel sommo del cielo eterno tempio,</l>
     <l n="68">ch'erge le vòlte d'immortal zaffiro,</l>
     <l n="69">queste pittrici dive</l>
     <l n="70">con terren'ombre e co' celesti lumi</l>
     <l n="71">dipinsero i primier famosi eroi,</l>
     <l n="72">che del cammin del sole oltra i confini</l>
     <l n="73">portâro con le lor grand'opre eccelse</l>
     <l n="74">su l'ali della gloria il greco nome.</l>
     <l n="75">Anzi sovra il sublime</l>
     <l n="76">Campidoglio del mondo,</l>
     <l n="77">di cui son spettatori uomini e dèi,</l>
     <l n="78">per mano de le muse</l>
     <l n="79">le insegne de le lor stupende imprese</l>
     <l n="80">in eterni trofei veggiam sospese.</l>
     <l n="81">Là del leon la spoglia,</l>
     <l n="82">che la selva nemea distrusse ed arse,</l>
     <l n="83">tuttavia, quando la s'indossa il sole,</l>
     <l n="84">secca i torrenti e le campagne asseta.</l>
     <l n="85">E colà dove pende</l>
     <l n="86">de la Gorgone il teschio:</l>
     <l n="87">col terribile aspetto e spaventoso</l>
     <l n="88">tuttavia sembra d'impetrar le stelle,</l>
     <l n="89">quas'indi per stupor sieno in ciel fisse.</l>
     <l n="90">E là dove la nave,</l>
     <l n="91">che traggittò di Ponto a' greci lidi</l>
     <l n="92">il vello d'òr, ch'a la feroce amante</l>
     <l n="93">costò gran scelleragini e vergogna,</l>
     <l n="94">verso l'eternità lenta veleggia.</l>
     <l n="95">Poiché gli eroi famosi e i lor trofei</l>
     <l n="96">con corso egual al sole</l>
     <l n="97">camminan stanchi una sì lunga via,</l>
     <l n="98">ch'oltra il cui fin non più cammina il tempo.</l>
    </lg>
    <lg n="5">
     <l n="99">Da sì sublime stato,</l>
     <l n="100">che 'n lavori celesti entro le stelle</l>
     <l n="101">spaziavan le lor menti divine,</l>
     <l n="102">sceser quaggiù le sante suore in terra;</l>
     <l n="103">non già per consecrare ampie virtudi</l>
     <l n="104">che conferîro de' gran beni al mondo,</l>
     <l n="105">ma più per condennar robusti vizi</l>
     <l n="106">che strepito facean di gloria e vanto.</l>
     <l n="107">Ed Omero, di tutti altri poeti</l>
     <l n="108">per merto e per età principe e padre,</l>
     <l n="109">cantò con chiara alta sonora tromba</l>
     <l n="110">i violati ospizi dal troiano,</l>
     <l n="111">quando armâr d'ira il risentito Achille</l>
     <l n="112">e di frodi infiammâr le faci greche,</l>
     <l n="113">ond'in cener cadeo Ilio distrutto;</l>
     <l n="114">e quanto mai senno e valor fermâro</l>
     <l n="115">al ben accorto e tollerante Ulisse</l>
     <l n="116">gli error del mar irato, e più del mare</l>
     <l n="117">le Calipsi, le Circi e le sirene,</l>
     <l n="118">per punire in un dì ben mille offese</l>
     <l n="119">fatte al suo onor da' dissoluti proci,</l>
     <l n="120">ghiotti, infingardi, giucatori e vani</l>
     <l n="121">assediator de la pudica moglie.</l>
    </lg>
    <lg n="6">
     <l n="122">Però le caste dèe, pudiche e sante,</l>
     <l n="123">ravvolgendo in sozzure i puri spirti,</l>
     <l n="124">indebolîro il generoso e maschio</l>
     <l n="125">ingegno che sortîr dal padre Giove.</l>
    </lg>
    <lg n="7">
     <l n="126">E con mostrose maschere caprine</l>
     <l n="127">salîr su i plaustri; e quelle che mai sempre</l>
     <l n="128">bevute avean le sacre linfe e pure,</l>
     <l n="129">quali salian dal limpido Ippocrene,</l>
     <l n="130">di vin bagnate con ridevol motti</l>
     <l n="131">notâr di vizi i re, gli eroi, gli dèi.</l>
    </lg>
    <lg n="8">
     <l n="132">Indi osâr comparire in su le scene</l>
     <l n="133">ed esporre i conviti empi e nefandi</l>
     <l n="134">di fatti in brani pargoletti figli,</l>
     <l n="135">pòrti in vivande agl'infelici padri;</l>
     <l n="136">talché, per non veder le infami mense,</l>
     <l n="137">ritorse indietro il suo cammino il Sole.</l>
    </lg>
    <lg n="9">
     <l n="138">Da tai scelleratezze atre esecrande,</l>
     <l n="139">benché per detestarle e farne orrore,</l>
     <l n="140">a le vergini dive</l>
     <l n="141">pur profanati indi i pietosi petti,</l>
     <l n="142">degenerâro alfine in reo costume;</l>
     <l n="143">e, burle atroci a la virtute ordendo,</l>
     <l n="144">a' santissimi Socrati tramâro</l>
     <l n="145">le sempre piante ed onorate morti.</l>
    </lg>
    <lg n="10">
     <l n="146">Così quelle che prima</l>
     <l n="147">per felice natura eran portate</l>
     <l n="148">cantar sole virtù divine e grandi,</l>
     <l n="149">col volger tempo e col cangiar costume</l>
     <l n="150">fûro per legge teatral costrette</l>
     <l n="151">sotto finte persone</l>
     <l n="152">e con civili motti ed innocenti</l>
     <l n="153">de la vita insegnar privati ufizi.</l>
    </lg>
    <lg n="11">
     <l n="154">E quella lira alfine,</l>
     <l n="155">ond'Apollo tessé inni agli dèi,</l>
     <l n="156">che recatasi in seno il forte Achille</l>
     <l n="157">cantava i fatti di più grandi eroi,</l>
     <l n="158">si diede a celebrare</l>
     <l n="159">in Ismo ed in Elea</l>
     <l n="160">il lottatore vincitor del giuoco,</l>
     <l n="161">o con l'ardenti rote</l>
     <l n="162">chi del volante cocchio</l>
     <l n="163">schivò la meta e non v'infranse l'asse;</l>
     <l n="164">e tali innalzò al ciel entro gli dèi.</l>
    </lg>
    <lg n="12">
     <l n="165">Ciò soltanto restava (e pur avvenne)</l>
     <l n="166">che le caste donzelle,</l>
     <l n="167">fatte d'Amor ancelle,</l>
     <l n="168">tributasser cantando</l>
     <l n="169">a bellezza mortale onor divini,</l>
     <l n="170">e loro rassembrasse a' numi eguale</l>
     <l n="171">chi di Lesbia contempli il divin volto,</l>
     <l n="172">che d'ogni qualità mortal disciolto,</l>
     <l n="173">per lui n'abbia anco a vil scettro regale</l>
     <l n="174">le lor alte, immortali opre d'ingegno.</l>
    </lg>
    <lg n="13">
     <l n="175">Perché si divolgâro</l>
     <l n="176">le loro alte immortali opre d'ingegno,</l>
     <l n="177">né in Pindo né in Parnaso</l>
     <l n="178">ebber più templi e regni e propie terre,</l>
     <l n="179">ma profane e private</l>
     <l n="180">andâro da per tutto egre e raminghe</l>
     <l n="181">l'alte figlie di Giove,</l>
     <l n="182">e ne le regie corti,</l>
     <l n="183">a caldi prieghi di ben vista pace</l>
     <l n="184">util vie più di gloriosa guerra,</l>
     <l n="185">radi e brievi ricovri elle trovâro;</l>
     <l n="186">il perché ne saran chiari mai sempre</l>
     <l n="187">e gli Augusti e gli Alfonsi ed i Leoni,</l>
     <l n="188">e i prenzi ne vivran tutte l'etadi,</l>
     <l n="189">e Roveri ed Estensi e Medicèi.</l>
    </lg>
    <lg n="14">
     <l n="190">Or se le somme laudi, onde si ornâro</l>
     <l n="191">a prischi tempi giusti i sommi numi,</l>
     <l n="192">le magnanime donne e i forti eroi,</l>
     <l n="193">or son maniere di laudar volgari,</l>
     <l n="194">quai maschere talor senza subbietto</l>
     <l n="195">di Diane, di Veneri e di Alcidi;</l>
     <l n="196">che pur di voi mi resta dir, gran donna,</l>
     <l n="197">TORRE d'alta onestà, d'alto savere,</l>
     <l n="198">cui modestia cortese orna i costumi,</l>
     <l n="199">cui gravità gentil gli atti compone,</l>
     <l n="200">cui dottrina e pietà veste i pensieri</l>
     <l n="201">e forma il favellar leggiadro e saggio?</l>
     <l n="202">Che 'n questa età di raffinati gusti,</l>
     <l n="203">o gran Marina, voi ne rassembrate</l>
     <l n="204">sabina donna in attiche maniere.</l>
     <l n="205">Queste son vostre laudi e propie e vere.</l>
    </lg>
   </lg>
  </body>
 </text>
</TEI>