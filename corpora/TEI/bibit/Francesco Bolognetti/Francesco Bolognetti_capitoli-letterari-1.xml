<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Capitoli letterari - 1</title>
    <author>Francesco Bolognetti</author>
   </titleStmt>
   <extent>
    <measure unit="stanza">58</measure>
    <measure unit="line">172</measure>
   </extent>
   <publicationStmt>
    <publisher>UNED University</publisher>
    <idno>Francesco Bolognetti_capitoli-letterari-1</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Capitoli letterari - 1</title>
     <author>Francesco Bolognetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Capitoli letterari - 1</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Doppio Speron, che l'uno, et l'altro fianco</l>
     <l n="2">Pungendo; hor questo, hor quel sete cagione</l>
     <l n="3">Ch'arrivi al segno, anchor che anhelo, et stanco.</l>
    </lg>
    <lg n="2">
     <l n="4">L'uno è l'alta eloquentia; et l'altro sprone</l>
     <l n="5">L'ottimo essempio, il qual tanto riluce</l>
     <l n="6">In voi, che ogni altro scorge a l'opre buone.</l>
    </lg>
    <lg n="3">
     <l n="7">Spinto da tai due sproni ogni un s'induce</l>
     <l n="8">A poner sobrio, et vigilante il piede</l>
     <l n="9">Per quel sentier, che a la virtù conduce.</l>
    </lg>
    <lg n="4">
     <l n="10">Questa in voi sempre haver chiaro si vede</l>
     <l n="11">Sicuro albergo; onde col vostro aiuto</l>
     <l n="12">Fa tutto il di mille honorate prede.</l>
    </lg>
    <lg n="5">
     <l n="13">Ma non son per lodarvi hoggi venuto</l>
     <l n="14">Che a tanta impresa non saria bastante</l>
     <l n="15">Sol con questa v'inchino et vi saluto.</l>
    </lg>
    <lg n="6">
     <l n="16">Io sò ch'avete in Roma il mio Constante</l>
     <l n="17">Visto col Caro, et so che riuscito</l>
     <l n="18">Non v'è quel che parea forse al sembiante.</l>
    </lg>
    <lg n="7">
     <l n="19">Ma sappiate o Speron che tanto ardito</l>
     <l n="20">Non fui ch'io presumessi un tal poema</l>
     <l n="21">Potermi uscir di man vago, et polito.</l>
    </lg>
    <lg n="8">
     <l n="22">Non sol non hebbi mai pensier l'estrema</l>
     <l n="23">Lima d'imporgli; ma l'opra lasciando</l>
     <l n="24">Rozza imperfetta, et d'ornamento scema</l>
    </lg>
    <lg n="9">
     <l n="25">Far volsi un model picciolo sperando</l>
     <l n="26">Che altri erga poi tanto edificio in duro</l>
     <l n="27">Marmo la molle mia cera cangiando.</l>
    </lg>
    <lg n="10">
     <l n="28">Due grandi a questa età ch'ogni più oscuro</l>
     <l n="29">Loco illustre puon far col lor gran lume</l>
     <l n="30">E il camin di virtù render sicuro</l>
    </lg>
    <lg n="11">
     <l n="31">Et che sen van con honorate piume</l>
     <l n="32">Poggiando al ciel veloci, ambi soggetto</l>
     <l n="33">Raro a i di nostri, et d'eloquentia fiume</l>
    </lg>
    <lg n="12">
     <l n="34">Che l'idioma Thosco aperto han detto</l>
     <l n="35">Al par d'ogni altro ben par che depinga</l>
     <l n="36">Et scopra ogni amoroso interno affetto.</l>
    </lg>
    <lg n="13">
     <l n="37">Anzi ch'altro non è che si ben finga</l>
     <l n="38">Venere, e il figlio; et c'ha di sonar l'arte</l>
     <l n="39">Hor la lira hor la cetra hor la siringa</l>
    </lg>
    <lg n="14">
     <l n="40">Ma che a dar fiato a la tromba di Marte</l>
     <l n="41">Non basta, et quel che nessun d'essi tacque</l>
     <l n="42">Stampato appare, non che descritto in carte.</l>
    </lg>
    <lg n="15">
     <l n="43">Tutta l'occasion sol di qui nacque</l>
     <l n="44">Ch'io mi disposi con picciol battello</l>
     <l n="45">A solcar si profonde, et rapid'acque</l>
    </lg>
    <lg n="16">
     <l n="46">Talhor col piombo alcun rozzo, et novello</l>
     <l n="47">Pittor dissegna quel ch'esperto, et raro</l>
     <l n="48">Mastro diè colorir poi col pennello.</l>
    </lg>
    <lg n="17">
     <l n="49">S'io de le cose, et de la lingua ignaro</l>
     <l n="50">Quel feci anchor che mal riesca, et poco</l>
     <l n="51">Quanto da voi sperar diessi, et dal Caro?</l>
    </lg>
    <lg n="18">
     <l n="52">Qual Corvo, o Cucco, o simil augel roco</l>
     <l n="53">Desta cantando Philomena, o quale</l>
     <l n="54">Da picciola favilla esce gran foco</l>
    </lg>
    <lg n="19">
     <l n="55">Qual da Phiton fu desto Homero, tale</l>
     <l n="56">Potrei svegliar anch'io, col rozzo canto,</l>
     <l n="57">Chi per dottrina, et per facondia vale.</l>
    </lg>
    <lg n="20">
     <l n="58">Dunque o Speron, cui cede ogni altro quanto</l>
     <l n="59">L'humil virgulto cede a alto Pino,</l>
     <l n="60">O la selvaggia spina al colto Acanto</l>
    </lg>
    <lg n="21">
     <l n="61">E in voi l'alma di quel, che illustra Arpino</l>
     <l n="62">Dimora; onde il volgar nostro idioma</l>
     <l n="63">Per voi sol puote ugual farsi al Latino.</l>
    </lg>
    <lg n="22">
     <l n="64">L'alta pietà di quel, cui tanto Roma</l>
     <l n="65">Deve, cantate homai, togliendo sopra</l>
     <l n="66">Di voi la troppo a me gravosa soma;</l>
    </lg>
    <lg n="23">
     <l n="67">Facile a voi riuscirà quest'opra,</l>
     <l n="68">Difficil tanto a me, per voi conviensi,</l>
     <l n="69">Che di Constante il gran valor si scopra.</l>
    </lg>
    <lg n="24">
     <l n="70">Se al fonte lor le Nimphe, et se fra i densi</l>
     <l n="71">Rami del gran Parnaso voi d'alloro</l>
     <l n="72">Ornaro, et d'altri privilegii immensi</l>
    </lg>
    <lg n="25">
     <l n="73">Tener volete occulto il gran thesoro,</l>
     <l n="74">Volete sotterrar voi quel talento,</l>
     <l n="75">Che v'ha concesso il Re del sommo choro?</l>
    </lg>
    <lg n="26">
     <l n="76">Come dovete adunque havendo intento</l>
     <l n="77">Il cor, che il lume datovi da Dio</l>
     <l n="78">Per suffocarlo al fin non resti spento:</l>
    </lg>
    <lg n="27">
     <l n="79">Seguite ardito il bel soggetto, ch'io</l>
     <l n="80">Timido lascio, ne de Galli erranti</l>
     <l n="81">Cantar per sorte in voi regni desio.</l>
    </lg>
    <lg n="28">
     <l n="82">Tanti gran Duci, e Imperatori, et tanti</l>
     <l n="83">Guerrieri dandovi Roma, è folle il vero</l>
     <l n="84">Tacer accio che la bugia si canti</l>
    </lg>
    <lg n="29">
     <l n="85">S'Orlando Astolfo, e Ammon, col figlio altero</l>
     <l n="86">Pur fosser stati, è molto più lodato</l>
     <l n="87">Del Tebro, che del Rhodano il sentiero:</l>
    </lg>
    <lg n="30">
     <l n="88">Et se dovesse il vero esser fraudato</l>
     <l n="89">Ciascun dovrìa con vaghe inventioni</l>
     <l n="90">Quel loco celebrar, dov'egli è nato.</l>
    </lg>
    <lg n="31">
     <l n="91">Molti, non so veder con quai ragioni</l>
     <l n="92">Lasciando il vicin corpo, l'ombra vanno</l>
     <l n="93">Cercando per lontane regioni;</l>
    </lg>
    <lg n="32">
     <l n="94">Non fate adunque voi come quei fanno</l>
     <l n="95">Benche sian dotti, et d'eloquenza immensa,</l>
     <l n="96">Ch'Arli, et Parigi abbandonar non sanno.</l>
    </lg>
    <lg n="33">
     <l n="97">D'Artù, con gli altri erranti della mensa</l>
     <l n="98">Rotonda sol dirò, ch'ivi ne pane,</l>
     <l n="99">Ne ben condito cibo si dispensa.</l>
    </lg>
    <lg n="34">
     <l n="100">Speron conchiudo adunque, che le vane</l>
     <l n="101">Favole ogni un si ricordi, havendo noi</l>
     <l n="102">Soggetto da l'imprese alte Romane;</l>
    </lg>
    <lg n="35">
     <l n="103">Ne dal tempo, che in Phrigia tanti heroi</l>
     <l n="104">Vinti caderon per la mano Argiva</l>
     <l n="105">Fin a Constante, ne mill'anni poi,</l>
    </lg>
    <lg n="36">
     <l n="106">Latin ne Greco autor s'ha che descriva</l>
     <l n="107">Più bella historia, et più varia di questa</l>
     <l n="108">Ch'io lascio d'arte, et d'ornamento priva.</l>
    </lg>
    <lg n="37">
     <l n="109">Deh per voi sia di vaghi fior contesta,</l>
     <l n="110">Anzi qual nobil donna, et di valore</l>
     <l n="111">Di gemme adorna, et di purpurea vesta.</l>
    </lg>
    <lg n="38">
     <l n="112">Quel ch'io col piombo, anchor novel pittore,</l>
     <l n="113">Dissegnai rozzamente, per voi sia</l>
     <l n="114">Condotto a fin d'oltramarin colore</l>
    </lg>
    <lg n="39">
     <l n="115">Cangiate in marmo o voi Speron la mia</l>
     <l n="116">Cera, cantate o dolce Philomena</l>
     <l n="117">Da me vil Corvo, et Cucco desto pria.</l>
    </lg>
    <lg n="40">
     <l n="118">Da la favilla, che si scorge a pena</l>
     <l n="119">Per voi tal fiamma, et tanta homai si accenda,</l>
     <l n="120">Che ne rimanga tutta Hesperia piena.</l>
    </lg>
    <lg n="41">
     <l n="121">Et s'egli avvien, che il pensier vostro intenda</l>
     <l n="122">A lodar un signor prudente, et giusto,</l>
     <l n="123">In cui virtù con nobiltà risplenda</l>
    </lg>
    <lg n="42">
     <l n="124">Onde v'andasse il magno Carlo al gusto</l>
     <l n="125">Questa gran donna v'appresenta tosto</l>
     <l n="126">Maggior di lui Valeriano Augusto,</l>
    </lg>
    <lg n="43">
     <l n="127">S'un Duce forte, et saggio pur disposto</l>
     <l n="128">Sete a cantar; Constante Pio togliete</l>
     <l n="129">Et sia da parte il sir d'Anglante posto.</l>
    </lg>
    <lg n="44">
     <l n="130">S'honesta donna, et forte anchor volete</l>
     <l n="131">Lasciate Bradamante con Marfisa,</l>
     <l n="132">Che qui Vittoria, et qui Zenobia havete</l>
    </lg>
    <lg n="45">
     <l n="133">S'un traditor cercate a quella guisa,</l>
     <l n="134">Che vien descritto da i Romanzi Gano</l>
     <l n="135">Più d'un questa vi mostra, et vi divisa;</l>
    </lg>
    <lg n="46">
     <l n="136">Ma perché estinti già son di mia mano,</l>
     <l n="137">Giacendo il rio Surena, et il rio Perenne</l>
     <l n="138">Pasto a gli augei di Chabora sul piano.</l>
    </lg>
    <lg n="47">
     <l n="139">Meonio eccovi il falso; onde convenne</l>
     <l n="140">Odennato morir di virtù fonte,</l>
     <l n="141">Che dal cader l'imperio già sostenne.</l>
    </lg>
    <lg n="48">
     <l n="142">Se Ruggier, Mandricardo, Rodomonte</l>
     <l n="143">Cercate; ecco Anchelao, Craterio, Eumene</l>
     <l n="144">Di cui non sono anchor le forze conte.</l>
    </lg>
    <lg n="49">
     <l n="145">Di Tisaferne taccio, che le arene</l>
     <l n="146">Morendo, anch'ei del proprio sangue tinse,</l>
     <l n="147">Et rese a Roma le devute pene.</l>
    </lg>
    <lg n="50">
     <l n="148">Taccio anchor tanti, cui Constante vinse,</l>
     <l n="149">Taccio i Latini, oltra i Britanni, e i Galli</l>
     <l n="150">Ch'ogni un feroce in Siria il ferro strinse.</l>
    </lg>
    <lg n="51">
     <l n="151">Talche restaro, et monti, et piani, et valli</l>
     <l n="152">Di sangue molli, tanto avidi prima,</l>
     <l n="153">Et tinti in rosso i limpidi cristalli.</l>
    </lg>
    <lg n="52">
     <l n="154">Ne vogliate imitar con nobil rima</l>
     <l n="155">Chi canto Drusian, Rouenza, Ancroia</l>
     <l n="156">Lasciando quei, cui tanto il mondo stima</l>
    </lg>
    <lg n="53">
     <l n="157">Deh seguite i duo grandi, ond'hoggi Troia,</l>
     <l n="158">Benche accesa, et distrutta, anchor si mostra</l>
     <l n="159">Viva ne (lor mercè) mai fia che muoia.</l>
    </lg>
    <lg n="54">
     <l n="160">Dico il Greco, e il Latin, ch'a l'età nostra</l>
     <l n="161">Serban si chiaro, et si honorato grido</l>
     <l n="162">Et l'un di par con l'altro altro giostra.</l>
    </lg>
    <lg n="55">
     <l n="163">Non vi sarà colui Duce più fido,</l>
     <l n="164">Che par di Pella fe' Stagira grande?</l>
     <l n="165">O che di latte fe' correr l'Aufido?</l>
    </lg>
    <lg n="56">
     <l n="166">Chi pascersi mai più vorrà di ghiande,</l>
     <l n="167">Trovato essendo il grano al tempo nostro,</l>
     <l n="168">Con tante saporite altre vivande.</l>
    </lg>
    <lg n="57">
     <l n="169">Trovato il tesser d'oro, e 'l tinger d'ostro</l>
     <l n="170">Disdice il bigio, a gran donna, et gentile,</l>
     <l n="171">Constante adunque ornate homai col vostro</l>
    </lg>
    <lg n="58">
     <l n="172">Puro leggiadro, et ben purgato stile.</l>
    </lg>
   </lg>
  </body>
 </text>
</TEI>