<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Capitoli letterari - 2</title>
    <author>Francesco Bolognetti</author>
   </titleStmt>
   <extent>
    <measure unit="stanza">28</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Francesco Bolognetti_capitoli-letterari-2</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Capitoli letterari - 2</title>
     <author>Francesco Bolognetti</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Capitoli letterari - 2</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Alberico più volte anchor già prima</l>
     <l n="2">D'ora con lettre m'hai pregato molto</l>
     <l n="3">A volerti talhor scrivere in rima</l>
    </lg>
    <lg n="2">
     <l n="4">Ma sappi o Salentin, che ad altro volto</l>
     <l n="5">L'animo havendo, a ciò più non attendo,</l>
     <l n="6">Perché mi trovo in varie cure involto.</l>
    </lg>
    <lg n="3">
     <l n="7">Oltra di ciò con man tocco, et comprendo,</l>
     <l n="8">Ch'esser poeta mediocre è poco,</l>
     <l n="9">Anzi nulla, et però l'armi a voi rendo.</l>
    </lg>
    <lg n="4">
     <l n="10">Egli è ben vero che per scherzo, et gioco</l>
     <l n="11">Tra la Savena, e il Rhen più giorni andai</l>
     <l n="12">Favoleggiando con stil basso, et roco.</l>
    </lg>
    <lg n="5">
     <l n="13">L'altero, et Pio Constante alhor cantai,</l>
     <l n="14">Et Zenobia, et Vittoria: ma non puoti</l>
     <l n="15">Giugner de l'Arno su la sponda mai.</l>
    </lg>
    <lg n="6">
     <l n="16">Onde con forti giuramenti, et voti</l>
     <l n="17">Conchiusi al tutto di lasciare i versi</l>
     <l n="18">Visto i dissegni unici d'effetto voti.</l>
    </lg>
    <lg n="7">
     <l n="19">Sol mi doglio, et mi cruccio che in diversi</l>
     <l n="20">Lochi sian molti de i miei parti inculti,</l>
     <l n="21">E in varie mani hor qua, hor la dispersi.</l>
    </lg>
    <lg n="8">
     <l n="22">Quei che appresso di me restaro occulti</l>
     <l n="23">Et quei, c'ho rihavuti in fino ad hora,</l>
     <l n="24">Severo patre ho di mia man sepulti.</l>
    </lg>
    <lg n="9">
     <l n="25">Et vo' recuperando gli altri anchora,</l>
     <l n="26">Acciò che d'essi non rimanga segno,</l>
     <l n="27">Et tutti estinti sian prima ch'io mora.</l>
    </lg>
    <lg n="10">
     <l n="28">Ma tu, che a questa età d'arte, et d'ingegno</l>
     <l n="29">Non trovi chi t'avanzi, o giunga al paro,</l>
     <l n="30">Raddoppia il canto tuo pregiato, et degno.</l>
    </lg>
    <lg n="11">
     <l n="31">Et benché in questo secol nostro avaro</l>
     <l n="32">Premio non hai, che agguagli il tuo gran merto,</l>
     <l n="33">Almen farai te stesso eterno, et chiaro,</l>
    </lg>
    <lg n="12">
     <l n="34">Quel bel sentier, che a me fu chiuso, aperto</l>
     <l n="35">Per te veggio; et quel monte ameno, et piano,</l>
     <l n="36">Che a me in tal guisa apparve horrido, ed erto</l>
    </lg>
    <lg n="13">
     <l n="37">l'Arno si poco dal mio Rhen lontano,</l>
     <l n="38">Et che si poco ha l'acque sue profonde,</l>
     <l n="39">Tentai più volte già di solcar in vano.</l>
    </lg>
    <lg n="14">
     <l n="40">Et tu quel non pur solchi, ma per l'onde</l>
     <l n="41">Vai sicuro del Thebro, et del Cephiso,</l>
     <l n="42">Col capo cinto d'honorata fronde.</l>
    </lg>
    <lg n="15">
     <l n="43">Et con le Muse intento Apollo il viso</l>
     <l n="44">Ti volge, et lieto ascolta, che il Poeta</l>
     <l n="45">Thebano, o il venusin d'udir gli è avviso.</l>
    </lg>
    <lg n="16">
     <l n="46">Oltra di ciò la mente hai chiara, et queta,</l>
     <l n="47">Che travagliata, et torbida sovente</l>
     <l n="48">I bei concetti suoi d'esprimer vieta.</l>
    </lg>
    <lg n="17">
     <l n="49">Forse dirai. Chi può saper mia mente?</l>
     <l n="50">Ma non appar già cosa in te di fuore,</l>
     <l n="51">Ond'altro possa giudicar la gente.</l>
    </lg>
    <lg n="18">
     <l n="52">Questo pur veggio chiar, né prendo errore,</l>
     <l n="53">Che a l'inglesa ben puoi segnarti, cosa</l>
     <l n="54">Che far non può Re, Papa, o Imperatore.</l>
    </lg>
    <lg n="19">
     <l n="55">Perché la Serpe ria sta meglio ascosa</l>
     <l n="56">La dove l'herba è più grande, e più folta,</l>
     <l n="57">Spine maggiori ha più fiorita rosa.</l>
    </lg>
    <lg n="20">
     <l n="58">Ma se inteso non hai forse altra volta</l>
     <l n="59">Il segno inglese de la croce, voglio</l>
     <l n="60">Ch'oggi da me di farlo impari, ascolta</l>
    </lg>
    <lg n="21">
     <l n="61">Per questa volta o Salentin ti toglio</l>
     <l n="62">L'officio tuo, che sei d'insegnar uso,</l>
     <l n="63">Et io da te fra gli altri imparar soglio.</l>
    </lg>
    <lg n="22">
     <l n="64">Toccandoti comincia adunque in suso</l>
     <l n="65">La fronte a dir. Son senza nemistade,</l>
     <l n="66">Poi di, toccando l'umbelico giuso.</l>
    </lg>
    <lg n="23">
     <l n="67">Senza debito sono in libertade,</l>
     <l n="68">Et senza lite poi dal destro braccio,</l>
     <l n="69">Cosa che avvien si raro in questa etade.</l>
    </lg>
    <lg n="24">
     <l n="70">Dal manco lato di. Sciolto dal laccio</l>
     <l n="71">Marital sono, et poi ti tocca il petto</l>
     <l n="72">Dicendo. Né di figli tengo impaccio.</l>
    </lg>
    <lg n="25">
     <l n="73">Colui c'havrà con verità ciò detto,</l>
     <l n="74">Potrà ben dire Amen di bona voglia,</l>
     <l n="75">Così a l'entrar, come a l'uscir del letto.</l>
    </lg>
    <lg n="26">
     <l n="76">Da queste cinque piaghe esce ogni doglia</l>
     <l n="77">Nostra, simili a quelle che già Dio</l>
     <l n="78">Patì vestito de l'humana spoglia.</l>
    </lg>
    <lg n="27">
     <l n="79">Ma un'altra piaga più d'acuto, et rio</l>
     <l n="80">Veneno sparta, et di più mal cagione</l>
     <l n="81">L'huom cruccia, et di quest'anco al parer mio</l>
    </lg>
    <lg n="28">
     <l n="82">Sei privo in tutto, ch'è l'Ambitione.</l>
    </lg>
   </lg>
  </body>
 </text>
</TEI>