<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXII</title>
    <author>Giovanni Della Casa</author>
   </titleStmt>
   <extent>
    <measure unit="stanza">7</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-xxxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXII</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Arsi; e non pur la verde stagion fresca</l>
     <l n="2">di quest'anno mio breve, Amor, ti diedi,</l>
     <l n="3">ma del maturo tempo anco gran parte:</l>
     <l n="4">libertà cheggio, e tu m'assali e fiedi,</l>
     <l n="5">com'uom ch'anzi 'l suo dì del carcer esca;</l>
     <l n="6">né prego valmi, o fuga, o forza, od arte.</l>
     <l n="7">Deh qual sarà per me secura parte?</l>
     <l n="8">qual folta selva in alpe, o scoglio in onda</l>
     <l n="9">chiuso fia, che m'asconda?</l>
     <l n="10">e da quelle armi, ch'io pavento e tremo,</l>
     <l n="11">de la mia vita affidi almen l'estremo?</l>
    </lg>
    <lg n="2">
     <l n="12">Ben debb'io paventar quelle crude armi</l>
     <l n="13">che mille volte il cor m'hanno reciso,</l>
     <l n="14">né contra lor fin qui trovato ho schermo</l>
     <l n="15">altro che tosto pallido e conquiso</l>
     <l n="16">con roca voce umil vinto chiamarmi.</l>
     <l n="17">Or che la chioma ho varia, e 'l fianco infermo,</l>
     <l n="18">cercando vo selvaggio loco ed ermo,</l>
     <l n="19">ov'io ricovri, fuor de la tua mano:</l>
     <l n="20">ché 'l più seguirti è vano,</l>
     <l n="21">né fra la turba tua pronta e leggera</l>
     <l n="22">zoppo cursore omai vittoria spera.</l>
    </lg>
    <lg n="3">
     <l n="23">Ma, lasso me, per le deserte arene,</l>
     <l n="24">per questo paludoso instabil campo,</l>
     <l n="25">hanno i ministri tuoi trovato il calle;</l>
     <l n="26">ch'i' riconosco di tua face il lampo</l>
     <l n="27">e 'l suon de l'arco, ch'a piagar mi vène:</l>
     <l n="28">né l'onda valmi, o 'l giel di questa valle,</l>
     <l n="29">né 'l segno è duro, né l'arcier mai falle.</l>
     <l n="30">Ma perch'età cangiando, ogni valore</l>
     <l n="31">così smarrito ha 'l core</l>
     <l n="32">com'erba sua virtù per tempo perde,</l>
     <l n="33">secca è la speme, e 'l desio solo è verde.</l>
    </lg>
    <lg n="4">
     <l n="34">Rigido già di bella donna aspetto</l>
     <l n="35">pregar tremando e lacrimando volli,</l>
     <l n="36">e talor ritrovai ruvida benda</l>
     <l n="37">voglie e pensier coprir sì dolci e molli,</l>
     <l n="38">che la tema e 'l dolor volsi in diletto.</l>
     <l n="39">Or chi sarà che mia ragion difenda?</l>
     <l n="40">o i miei sospiri intempestivi intenda?</l>
     <l n="41">Roca è la voce, e quell'ardire è spento;</l>
     <l n="42">e agghiacciarsi sento</l>
     <l n="43">e pigro farsi ogni mio senso interno,</l>
     <l n="44">com'angue suole in fredda piaggia il verno.</l>
    </lg>
    <lg n="5">
     <l n="45">Rendimi il vigor mio, che gli anni avari</l>
     <l n="46">tosto m'han tolto, e quella antica forza</l>
     <l n="47">che mi fea pronto, e questi capei tingi</l>
     <l n="48">nel color primo, che di fuor la scorza</l>
     <l n="49">come vinto è quel dentro non dichiari;</l>
     <l n="50">e atto a guerra far mi forma e fingi,</l>
     <l n="51">e poi tra le tue schiere mi sospingi,</l>
     <l n="52">ch'io no 'l recuso, e 'l non poter m'è duolo.</l>
     <l n="53">Or nel tuo forte stuolo</l>
     <l n="54">che face più guerrer debile e veglio?</l>
     <l n="55">Libero farmi il tuo fôra e 'l mio meglio.</l>
    </lg>
    <lg n="6">
     <l n="56">Le nubi e 'l gielo e queste nevi sole</l>
     <l n="57">de la mia vita, Amor, da me non hai,</l>
     <l n="58">e questa al foco tuo contraria bruma:</l>
     <l n="59">né grave esser ti dee, che frale omai</l>
     <l n="60">lungi da te con l'ali sciolte i' vole.</l>
     <l n="61">Però che augello ancor d'inferma piuma</l>
     <l n="62">a quella tua, che in un pasce e consuma,</l>
     <l n="63">esca fui preso: e ben dee viver franco</l>
     <l n="64">antico servo stanco</l>
     <l n="65">suo tempo estremo almen là dove sia</l>
     <l n="66">cortese e mansueta signoria.</l>
    </lg>
    <lg n="7">
     <l n="67">Ma perché Amor consiglio non apprezza,</l>
     <l n="68">segui pur mia vaghezza,</l>
     <l n="69">breve canzone, e a madonna avante</l>
     <l n="70">porta i sospiri di canuto amante.</l>
    </lg>
   </lg>
  </body>
 </text>
</TEI>