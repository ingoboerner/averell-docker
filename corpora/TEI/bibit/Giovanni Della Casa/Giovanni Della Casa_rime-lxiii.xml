<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXIII</title>
    <author>Giovanni Della Casa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-lxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXIII</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O dolce selva solitaria, amica</l>
     <l n="2">de' miei pensieri sbigottiti e stanchi,</l>
     <l n="3">mentre Borea ne' dì torbidi e manchi</l>
     <l n="4">d'orrido giel l'aere e la terra implica,</l>
    </lg>
    <lg n="2">
     <l n="5">e la tua verde chioma ombrosa, antica</l>
     <l n="6">come la mia, par d'ognintorno imbianchi,</l>
     <l n="7">or, che 'nvece di fior vermigli e bianchi</l>
     <l n="8">ha neve e ghiaccio ogni tua piaggia aprica,</l>
    </lg>
    <lg n="3">
     <l n="9">a questa breve e nubilosa luce</l>
     <l n="10">vo ripensando, che m'avanza, e ghiaccio</l>
     <l n="11">gli spirti anch'io sento e le membra farsi;</l>
    </lg>
    <lg n="4">
     <l n="12">ma più di te dentro e d'intorno agghiaccio,</l>
     <l n="13">ché più crudo Euro a me mio verno adduce,</l>
     <l n="14">più lunga notte, e dì più freddi e scarsi.</l>
    </lg>
   </lg>
  </body>
 </text>
</TEI>