<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXI</title>
    <author>Giovanni Della Casa</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXI</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di là, dove per ostro e pompa e oro</l>
     <l n="2">fra genti inermi ha perigliosa guerra,</l>
     <l n="3">fuggo io mendico e solo, e di quella esca</l>
     <l n="4">ch'i' bramai tanto, sazio, a queste querce</l>
     <l n="5">ricorro, vago omai di miglior cibo,</l>
     <l n="6">per aver posa almen questi ultimi anni.</l>
    </lg>
    <lg n="2">
     <l n="7">Ricca gente e beata ne' primi anni</l>
     <l n="8">del mondo, or ferro fatto, che senz'oro</l>
     <l n="9">men di noi macra in suo selvaggio cibo</l>
     <l n="10">si visse, e senza Marte armato in guerra;</l>
     <l n="11">quando tra l'elci e le frondose querce</l>
     <l n="12">ancor non si prendea l'amo entro a l'esca.</l>
    </lg>
    <lg n="3">
     <l n="13">Io, come vile augel scende a poca esca</l>
     <l n="14">dal cielo in ima valle, i miei dolci anni</l>
     <l n="15">vissi in palustre limo; or fonti e querce</l>
     <l n="16">mi son quel che ostro fummi e vasel d'oro:</l>
     <l n="17">così l'anima purgo, e cangio guerra</l>
     <l n="18">con pace, e con digiun soverchio cibo.</l>
    </lg>
    <lg n="4">
     <l n="19">Fallace mondo, che d'amaro cibo</l>
     <l n="20">sì dolce mensa ingombri! Or di quella esca</l>
     <l n="21">foss'io digiun, ch'ancor mi grava, e 'n guerra</l>
     <l n="22">tenne l'alma co' i sensi ha già tanti anni!</l>
     <l n="23">ché più pregiate che le gemme e l'oro</l>
     <l n="24">renderei l'ombre ancor de le mie querce.</l>
    </lg>
    <lg n="5">
     <l n="25">O rivi, o fonti, o fiumi, o faggi, o querce,</l>
     <l n="26">onde il mondo novello ebbe suo cibo,</l>
     <l n="27">in quei tranquilli secoli de l'oro!</l>
     <l n="28">Deh come ha il folle poi cangiando l'esca</l>
     <l n="29">cangiato il gusto, e come son questi anni</l>
     <l n="30">da quei diversi in povertate e 'n guerra!</l>
    </lg>
    <lg n="6">
     <l n="31">Già vincitor di gloriosa guerra</l>
     <l n="32">prendea suo pregio da l'ombrose querce:</l>
     <l n="33">ma d'ora in or più duri volgon gli anni,</l>
     <l n="34">ond'io ritorno a quello antico cibo</l>
     <l n="35">che pur di fere è fatto e d'augelli esca,</l>
     <l n="36">per arricchire ancor di quel primo oro.</l>
    </lg>
    <lg n="7">
     <l n="37">Già in prezioso cibo o 'n gonna d'oro</l>
     <l n="38">non crebbe, anzi tra querce e 'n povera esca,</l>
     <l n="39">virtù, che con questi anni ha sdegno e guerra.</l>
    </lg>
   </lg>
  </body>
 </text>
</TEI>