<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLV</title>
    <author>Giovanni Della Casa</author>
   </titleStmt>
   <extent>
    <measure unit="stanza">8</measure>
    <measure unit="line">114</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-xlv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLV</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amor, i' piango, e ben fu rio destino</l>
     <l n="2">che cruda tigre ad amar diemmi, e scoglio</l>
     <l n="3">sordo, cui né sospir né pianto move,</l>
     <l n="4">e come afflitto e stanco peregrino,</l>
     <l n="5">che chiuso a sera il dolce albergo trove,</l>
     <l n="6">pur costei prego, e pur con lei mi doglio;</l>
     <l n="7">né perché sempre indarno il mio cordoglio</l>
     <l n="8">al vento si disperga</l>
     <l n="9">sì come nebbia suol che 'n alto s'erga,</l>
     <l n="10">men dolermi con lei, né pianger voglio.</l>
     <l n="11">E così tinge e verga</l>
     <l n="12">ben mille carte omai l'aspro mio duolo:</l>
     <l n="13">però che 'l cor quest'un conforto ha solo,</l>
     <l n="14">né trova incontra gli aspri suoi martìri</l>
     <l n="15">schermo miglior che lacrime e sospiri.</l>
    </lg>
    <lg n="2">
     <l n="16">Qual chiuso albergo in solitario bosco</l>
     <l n="17">pien di sospetto suol pregar talora</l>
     <l n="18">corrier di notte traviato e lasso,</l>
     <l n="19">tal io per entro il tuo dubbioso e fosco</l>
     <l n="20">e duro calle, Amor, corro e trapasso</l>
     <l n="21">fin là 've 'l dolce mio riposo fôra:</l>
     <l n="22">ivi pregando fo lunga dimora.</l>
     <l n="23">Né perch'io pianga e gridi,</l>
     <l n="24">le selve empiendo d'amorosi stridi,</l>
     <l n="25">lasso, le porte men rinchiuse ancora</l>
     <l n="26">del mio ricetto vidi;</l>
     <l n="27">né per lacrime antiche o dolor novo</l>
     <l n="28">posa, o soccorso, o refrigerio trovo.</l>
     <l n="29">Così fe' 'l mio destin, la stella mia,</l>
     <l n="30">sorda pietate in lei ch'udir devria.</l>
    </lg>
    <lg n="3">
     <l n="31">O fortunato chi sen gìo sotterra,</l>
     <l n="32">e col suo pianto fea benigna Morte,</l>
     <l n="33">sì temprar seppe i lacrimosi versi:</l>
     <l n="34">se non che gran desio trascorre ed erra.</l>
     <l n="35">A me non val ch'i' pianga e 'l mio duol versi,</l>
     <l n="36">quanto m'è dato, in dolci note e scorte;</l>
     <l n="37">né del martiro che mi duol sì forte</l>
     <l n="38">in quei begli occhi rei</l>
     <l n="39">ancor venne pietade. E ben torrei</l>
     <l n="40">senza mirar la cruda mia consorte</l>
     <l n="41">girmen per via con lei,</l>
     <l n="42">fin ch'io scorgesse il ciel sereno e 'l die.</l>
     <l n="43">Poi che non ponno altrui parole, o mie,</l>
     <l n="44">impetrar dal bel ciglio atti men feri,</l>
     <l n="45">fa' tu, signor, almen sì ch'io no 'l speri.</l>
    </lg>
    <lg n="4">
     <l n="46">Ch'io pur m'inganno, e 'n quelle acerbe luci,</l>
     <l n="47">per cui del mio dolor giamai non taccio,</l>
     <l n="48">dico le rime mie pietà desta hanno;</l>
     <l n="49">e forse (o desir cieco ove m'adduci?)</l>
     <l n="50">lacriman or sovra 'l mio lungo affanno,</l>
     <l n="51">e noia è lor quant'io mi struggo e sfaccio.</l>
     <l n="52">Così corro a madonna, e neve e ghiaccio</l>
     <l n="53">le trovo il cor, e 'nvano</l>
     <l n="54">di quel nudrirmi, ond'io son sì lontano,</l>
     <l n="55">col penser cerco; anzi più doglia abbraccio,</l>
     <l n="56">qual poverel non sano</l>
     <l n="57">cui l'aspra sete uccide e ber gli è tolto,</l>
     <l n="58">or chiaro fonte in vivo sasso accolto,</l>
     <l n="59">e ora in fredda valle ombroso rio</l>
     <l n="60">membrando, arroge al suo mortal desio.</l>
    </lg>
    <lg n="5">
     <l n="61">Lasso, e ben femmi e assetato e 'nfermo</l>
     <l n="62">febre amorosa, e un penser nudrilla,</l>
     <l n="63">che gioia imaginando ebbe martiro.</l>
     <l n="64">Così m'offende lo mio stesso schermo,</l>
     <l n="65">non pur mi val; ché s'io piango e sospiro</l>
     <l n="66">incominciando al primo suon di squilla,</l>
     <l n="67">già non iscema in tanto ardor favilla:</l>
     <l n="68">anzi il mio duol mortale</l>
     <l n="69">cresce piangendo e più s'infiamma, quale</l>
     <l n="70">facella che commossa arde e sfavilla.</l>
     <l n="71">Fero destin fatale,</l>
     <l n="72">quando fia mai che la mia fonte viva,</l>
     <l n="73">perch'io pur lei nel cor formi e descriva</l>
     <l n="74">e per lei mi consumi e pianga e prieghi,</l>
     <l n="75">le sue dolci acque un giorno a me non nieghi?</l>
    </lg>
    <lg n="6">
     <l n="76">Forse (e ben romper suol fortuna rea</l>
     <l n="77">buono studio talor) ne la dolce onda</l>
     <l n="78">ch'i' bramo tanto, almen per breve spazio</l>
     <l n="79">dato mi fia ch'un dì m'attuffi, e bea</l>
     <l n="80">fin ch'io ne senta il cor, non dico sazio,</l>
     <l n="81">però che nulla riva è sì profonda</l>
     <l n="82">qualora il verno più di piogge abonda,</l>
     <l n="83">ma sol bagnato un poco.</l>
     <l n="84">O fortunato il dì, beato il loco,</l>
     <l n="85">ben potrei dire, adversità seconda</l>
     <l n="86">mi diede Amore, e foco</l>
     <l n="87">m'accese il cor di refrigerio pieno,</l>
     <l n="88">s'un giorno sol, non avampando io meno,</l>
     <l n="89">la grave arsura mia, la sete immensa,</l>
     <l n="90">larga pietà consperge e ricompensa.</l>
    </lg>
    <lg n="7">
     <l n="91">Che parlo? o chi m'inganna? a tanta sete</l>
     <l n="92">le dolci onde salubri indarno spera</l>
     <l n="93">il cor, che morta ha presso e mercé lunge.</l>
     <l n="94">Ma tu, signor, ché non più salda rete</l>
     <l n="95">omai distendi? e qual più adentro punge</l>
     <l n="96">quadrello, aventi a questa alpestra fera?</l>
     <l n="97">sì ch'ella caggia sanguinosa e pèra,</l>
     <l n="98">e quel selvaggio core</l>
     <l n="99">ne le sue piaghe senta il mio dolore;</l>
     <l n="100">e biasmando l'altrui cruda e guerrera</l>
     <l n="101">voglia, il suo proprio errore</l>
     <l n="102">e la sua crudeltà colpi e condanni:</l>
     <l n="103">e fia vendetta de' miei gravi affanni</l>
     <l n="104">veder ne' lacci di salute in forse</l>
     <l n="105">l'acerba fera, che mi punse e morse.</l>
    </lg>
    <lg n="8">
     <l n="106">Già non mi cal s'in tanta preda parte,</l>
     <l n="107">canzon, non arò poi;</l>
     <l n="108">e so che raro i dolci premi suoi</l>
     <l n="109">con giusta lance Amor libra e comparte:</l>
     <l n="110">pur ch'ella, che di noi</l>
     <l n="111">sì lungo strazio feo, con le sue piaghe</l>
     <l n="112">la vista un giorno di questi occhi appaghe.</l>
     <l n="113">Ma, lasso, a la percossa ond'io vaneggio</l>
     <l n="114">vendetta indarno e medicina cheggio.</l>
    </lg>
   </lg>
  </body>
 </text>
</TEI>