<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XLVI</title>
    <author>Giovanni Della Casa</author>
   </titleStmt>
   <extent>
    <measure unit="stanza">7</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-xlvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XLVI</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XLVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come fuggir per selva ombrosa e folta</l>
     <l n="2">nova cervetta sòle,</l>
     <l n="3">se mover l'aura tra le frondi sente,</l>
     <l n="4">o mormorar fra l'erbe onda corrente,</l>
     <l n="5">così la fera mia me non ascolta;</l>
     <l n="6">ma fugge immantenente</l>
     <l n="7">al primo suon talor de le parole</l>
     <l n="8">ch'io d'amor movo: e ben mi pesa e dole,</l>
     <l n="9">ma non ho poi vigor, lasso dolente,</l>
     <l n="10">da seguir lei, che leve</l>
     <l n="11">prende suo corso per selvaggia via,</l>
     <l n="12">e dico meco: or breve</l>
     <l n="13">certo lo spazio di mia vita fia.</l>
    </lg>
    <lg n="2">
     <l n="14">Ella sen fugge, e ne' begli occhi suoi</l>
     <l n="15">gli spirti miei ne porta</l>
     <l n="16">nel suo da me partir, lasciando a' venti</l>
     <l n="17">quant'io l'ho a dir de' miei pensier dolenti:</l>
     <l n="18">né già viver potrei, se non che poi</l>
     <l n="19">ritorna, e ne' tormenti,</l>
     <l n="20">onde questa alma in tanta pena è torta,</l>
     <l n="21">quasi giudice pio mi riconforta.</l>
     <l n="22">Non che però 'l mio grave duol s'allenti;</l>
     <l n="23">ma spero, e ragion fôra,</l>
     <l n="24">pietà trovar in quei begli occhi rei;</l>
     <l n="25">ond'io le narro allora</l>
     <l n="26">tutte le insidie e i dolci furti miei.</l>
    </lg>
    <lg n="3">
     <l n="27">Né taccio ove talor questi occhi vaghi</l>
     <l n="28">sen van sotto un bel velo,</l>
     <l n="29">s'avien che l'aura lo sollevi e mova,</l>
     <l n="30">e come il dolce sen mirar mi giova</l>
     <l n="31">(non che l'ingorda vista ivi s'appaghi),</l>
     <l n="32">e qual gioia il cor prova</l>
     <l n="33">dove 'l bel piè si scopra, anco non celo:</l>
     <l n="34">così gli inganni miei conto e rivelo,</l>
     <l n="35">né questo in tanta lite anco mi giova.</l>
     <l n="36">Deh chi fia mai che scioglia</l>
     <l n="37">ver' la giudice mia sì dolci prieghi,</l>
     <l n="38">ch'almen non mi si toglia</l>
     <l n="39">dritta ragion, se pur pietà si nieghi?</l>
    </lg>
    <lg n="4">
     <l n="40">Donne, voi che l'amaro e 'l dolce tempo</l>
     <l n="41">di lei già per lungo uso</l>
     <l n="42">saper devete, e i benigni atti e i feri,</l>
     <l n="43">chiedete posa a i lassi miei pensieri,</l>
     <l n="44">i quai cangiando vo di tempo in tempo;</l>
     <l n="45">né so s'io tema o speri,</l>
     <l n="46">già mille volte in mia ragion deluso:</l>
     <l n="47">sì m'ha 'l suo duro variar confuso,</l>
     <l n="48">e 'l dolce riso, e quei begli occhi alteri</l>
     <l n="49">vòti talor d'orgoglio,</l>
     <l n="50">ch'altrui prometton pace e guerra fanno.</l>
     <l n="51">Né già di lei mi doglio,</l>
     <l n="52">che 'n vita tiemmi con benigno inganno.</l>
    </lg>
    <lg n="5">
     <l n="53">Pietosa tigre il cielo ad amar diemmi,</l>
     <l n="54">donne, e serena e piana</l>
     <l n="55">procella il corso mio dubbioso face:</l>
     <l n="56">onde talora il cor riposa e tace,</l>
     <l n="57">talor ne gli occhi e ne la fronte viemmi</l>
     <l n="58">pien di duol sì verace,</l>
     <l n="59">ch'ogni mia prova in acquetarlo è vana.</l>
     <l n="60">Allor m'adiro, e con la mente insana</l>
     <l n="61">membrando vo che men di lei fugace</l>
     <l n="62">donna sentìo fermarsi</l>
     <l n="63">a mezzo il corso, e se 'l buon tempo antico</l>
     <l n="64">non mente, arbore farsi,</l>
     <l n="65">misera, o sasso; e lacrimando dico:</l>
    </lg>
    <lg n="6">
     <l n="66">Or vedess'io cangiato in dura selce,</l>
     <l n="67">come d'alcuna è scritto,</l>
     <l n="68">quel freddo petto; e 'l viso e i capei d'oro,</l>
     <l n="69">non vago fior tra l'erbe o verde alloro,</l>
     <l n="70">ma quercia fatti in gelida alpe, od elce</l>
     <l n="71">frondosa, e 'l mio di loro</l>
     <l n="72">penser, dolce novella al core afflitto,</l>
     <l n="73">contra quel che nel ciel forse è prescritto,</l>
     <l n="74">recar potesse. Ahi mio nobil tesoro,</l>
     <l n="75">troppo inanzi trascorre</l>
     <l n="76">la lingua e quel ch'i' non detto ragiona:</l>
     <l n="77">colpa d'Amor, che porre</l>
     <l n="78">le devria freno, ed ei la scioglie e sprona.</l>
    </lg>
    <lg n="7">
     <l n="79">Canzon, tra speme e doglia</l>
     <l n="80">Amor mia vita inforsa, e ben m'avveggio</l>
     <l n="81">che l'altrui mobil voglia</l>
     <l n="82">colpando, io stesso poi vario e vaneggio.</l>
    </lg>
   </lg>
  </body>
 </text>
</TEI>