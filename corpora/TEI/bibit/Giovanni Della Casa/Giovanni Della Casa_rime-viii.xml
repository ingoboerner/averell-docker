<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - VIII</title>
    <author>Giovanni Della Casa</author>
   </titleStmt>
   <extent>
    <measure unit="stanza">4</measure>
    <measure unit="line">14</measure>
   </extent>
   <publicationStmt>
    <publisher>UNED University</publisher>
    <idno>Giovanni Della Casa_rime-viii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - VIII</title>
     <author>Giovanni Della Casa</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - VIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cura, che di timor ti nutri e cresci,</l>
     <l n="2">e più temendo maggior forza acquisti,</l>
     <l n="3">e mentre con la fiamma il gielo mesci,</l>
     <l n="4">tutto 'l regno d'Amor turbi e contristi;</l>
    </lg>
    <lg n="2">
     <l n="5">poi che 'n brev'ora entr'al mio dolce hai misti</l>
     <l n="6">tutti gli amari tuoi, del mio cor esci:</l>
     <l n="7">torna a Cocito, a i lagrimosi e tristi</l>
     <l n="8">campi d'inferno: ivi a te stessa incresci,</l>
    </lg>
    <lg n="3">
     <l n="9">ivi senza riposo i giorni mena,</l>
     <l n="10">senza sonno le notti, ivi ti duoli</l>
     <l n="11">non men di dubbia che di certa pena.</l>
    </lg>
    <lg n="4">
     <l n="12">Vattene: a che più fera che non suoli,</l>
     <l n="13">se 'l tuo venen m'è corso in ogni vena,</l>
     <l n="14">con nove larve a me ritorni e voli?</l>
    </lg>
   </lg>
  </body>
 </text>
</TEI>