<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - I</title>
    <author>Bernardo Roselli</author>
   </titleStmt>
   <extent>
    <measure unit="stanza">6</measure>
    <measure unit="line">96</measure>
   </extent>
   <publicationStmt>
    <publisher>UNED University</publisher>
    <idno>Bernardo Roselli_poesie-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - I</title>
     <author>Bernardo Roselli</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se a' prieghi umani il quinto sentimento</l>
     <l n="2">porgesse quella in cui pietà non regna</l>
     <l n="3">e che alcun non degna</l>
     <l n="4">per sangue, per virtù né per ricchezze,</l>
     <l n="5">l'animo, ch'al voler sempre s'ingegna,</l>
     <l n="6">faria con gli umil prieghi tal concento</l>
     <l n="7">ch'egli faria attenta</l>
     <l n="8">ogni turbato cor in grande asprezza.</l>
     <l n="9">Ma costei, che non ha in sé fermezza,</l>
     <l n="10">prieghi non cura, equità né ragione;</l>
     <l n="11">segue il volubil corso suo veloce,</l>
     <l n="12">però ch'errò la voce</l>
     <l n="13">a pregar lei con questa oppinione</l>
     <l n="14">di viver sopportando in speranza,</l>
     <l n="15">ché suo male o suo ben non ha costanza.</l>
    </lg>
    <lg n="2">
     <l n="16">Vedi il turbato mar con qual rumore,</l>
     <l n="17">con tempestose e con terribili onde,</l>
     <l n="18">che talvolta nasconde</l>
     <l n="19">alto navilio e par sotto sommerso,</l>
     <l n="20">e poi la furia sua vince e confonde</l>
     <l n="21">e 'l grido abassa e dell'onde il tumore</l>
     <l n="22">e sanza alcun furore</l>
     <l n="23">chiaro e quïeto sta per ogni verso.</l>
     <l n="24">Però, se 'l tempo io ho ora traverso,</l>
     <l n="25">spera d'averlo ancor chiaro e quïeto</l>
     <l n="26">e veder fine a sì gravosi affanni,</l>
     <l n="27">già durati molti anni;</l>
     <l n="28">e con questo sperar mi vivo lieto,</l>
     <l n="29">per non perir nel pelago notando,</l>
     <l n="30">e suo male e suo ben poco curando.</l>
    </lg>
    <lg n="3">
     <l n="31">Raguarda il ciel che volgendo si move</l>
     <l n="32">or chiaro, or turbo in un picciol momento,</l>
     <l n="33">ed ora acqua ed or vento,</l>
     <l n="34">or caldo, or freddo e quando è temperato.</l>
     <l n="35">Così di questa nostra vita sento,</l>
     <l n="36">come ogni dì si vede vere prove</l>
     <l n="37">sanza cercare altrove,</l>
     <l n="38">volubil essere ogni nostro stato,</l>
     <l n="39">però che la natura ha ordinato</l>
     <l n="40">agli stati mondan le stelle guida,</l>
     <l n="41">che son volte dal ciel sanza fermezza.</l>
     <l n="42">E però chi disprezza</l>
     <l n="43">questa fallace, ed in lei non si fida,</l>
     <l n="44">vive contento, perché può sperare</l>
     <l n="45">che suo male e suo ben non pò durare.</l>
    </lg>
    <lg n="4">
     <l n="46">Nullo in perpetuo può perpetuo dare,</l>
     <l n="47">e però il mondo corrotto e cattivo,</l>
     <l n="48">di perpetuo privo,</l>
     <l n="49">perpetuo non dà stato o ricchezza.</l>
     <l n="50">Alcuno stenta per fin ch'egli è vivo,</l>
     <l n="51">perché attende sempre a cumulare,</l>
     <l n="52">né mai crede mancare</l>
     <l n="53">e manca e lascia a om che non l'aprezza;</l>
     <l n="54">e, caduto in superbia per vaghezza,</l>
     <l n="55">spende, consuma e non pensa onde viene,</l>
     <l n="56">sì ch'è in povertà presto caduto.</l>
     <l n="57">Ed umil divenuto,</l>
     <l n="58">con umiltà fa roba e più la tiene;</l>
     <l n="59">e così transmutando, s' tu pon cura,</l>
     <l n="60">il suo male e 'l suo ben poco ci dura.</l>
    </lg>
    <lg n="5">
     <l n="61">Affaticansi e più per esser ricchi,</l>
     <l n="62">chi per stato e chi per signorie,</l>
     <l n="63">e con diverse vie</l>
     <l n="64">cerca ciascuno al suo pensier venire</l>
     <l n="65">con poca coscïenza e con bugie:</l>
     <l n="66">nïun si cura benché 'l petto picchi.</l>
     <l n="67">Fa' pur ch'io tiri a micchi</l>
     <l n="68">e passi il mio voler a pien finire,</l>
     <l n="69">e però vedi tu ed odi dire</l>
     <l n="70">che spesse volte la ragione è vinta</l>
     <l n="71">dall'altrui forze, ond'ella è occupata.</l>
     <l n="72">Ed alcuna fïata</l>
     <l n="73">la forza è dall'ingegno morta e spenta;</l>
     <l n="74">così l'un l'altro ognor rubando provi</l>
     <l n="75">che suo male o suo ben fermo non trovi.</l>
    </lg>
    <lg n="6">
     <l n="76">Benché sian duri e colpi di Fortuna,</l>
     <l n="77">con picciol arme gli fai resistenza,</l>
     <l n="78">scudo di pazïenza</l>
     <l n="79">leve al portare e forte al sostenere,</l>
     <l n="80">sperando sempre in la divina essenzia,</l>
     <l n="81">dove non è volubilezza alcuna.</l>
     <l n="82">Etterna ell'è sol una,</l>
     <l n="83">da cui si può etternità avere.</l>
     <l n="84">E questo mondo e l'altro godere</l>
     <l n="85">sol sa colui che s'accorda col tempo</l>
     <l n="86">con pazïenza quando il mal gli vene</l>
     <l n="87">e gode, s'egli ha bene,</l>
     <l n="88">tardo che venga o venga pur per tempo,</l>
     <l n="89">e pone amore alle cose superne,</l>
     <l n="90">dove è ogni bontà, e sono etterne.</l>
     <l n="91">— Canzon, tu cercherai li malcontenti,</l>
     <l n="92">perché da lor ti sarà pórta fede;</l>
     <l n="93">di' a chiunque, ti crede</l>
     <l n="94">che chi vuol riparare a' crudi venti</l>
     <l n="95">della Fortuna e non curare un fio,</l>
     <l n="96">ami pur sopra tutto e temi Dio.</l>
    </lg>
   </lg>
  </body>
 </text>
</TEI>