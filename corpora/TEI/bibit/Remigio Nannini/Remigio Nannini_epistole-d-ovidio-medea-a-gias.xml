<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Medea a Giasone</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">458</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-medea-a-gias</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Medea a Giasone</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Medea a Giasone</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ben mi sovien, mentre sedei regina</l>
     <l n="2">Del gran regno de' Colchi, ahi lassa, quanto</l>
     <l n="3">Misera fui a tua salute intenta,</l>
     <l n="4">Quando chiedevi umil ch'a l'alta impresa</l>
     <l n="5">Porgessi aita, e che pietosa, fussi</l>
     <l n="6">Fidata duce al periglioso varco.</l>
     <l n="7">Allor dovean l'invidiose Parche,</l>
     <l n="8">Che dispensan le vite de' mortali,</l>
     <l n="9">Aver finito d'avoltare al fuso</l>
     <l n="10">Lo stame di mia vita, allor potei</l>
     <l n="11">Chiudere in bella et onorata sera</l>
     <l n="12">I miei sì belli et onorati giorni:</l>
     <l n="13">Perché tutti quei giorni, e quella vita,</l>
     <l n="14">Che da quel dì ch'io mal tue luci vidi</l>
     <l n="15">Ho guidato meschina, è stata sempre</l>
     <l n="16">Di gelosi pensier, d'amari affanni</l>
     <l n="17">E di sospetti amaramente piena.</l>
     <l n="18">Perché venne già mai l'altiera nave</l>
     <l n="19">Dal giovenil valor sospinta in Colco</l>
     <l n="20">Per indi trarne il bel monton de l'oro?</l>
     <l n="21">Perch'a noi Sciti mai veder convenne</l>
     <l n="22">Et Argo e Tifi, e de l'altiero Fasi</l>
     <l n="23">Beversi l'onde i valorosi greci?</l>
     <l n="24">Perché più del dever gli occhi, e le chiome</l>
     <l n="25">Mi piacquer, lassa, e la beltade e 'l viso</l>
     <l n="26">E le sembianze, e le maniere accorte</l>
     <l n="27">E la mentita grazia? ahi stolta! ch'io</l>
     <l n="28">Soffrir dovea, poi che l'audace legno</l>
     <l n="29">S'era fermato in su le nostre arene,</l>
     <l n="30">E seco avea sì temeraria gente,</l>
     <l n="31">Che l'ingrato Giason foss'ito in mezzo,</l>
     <l n="32">Povero d'argomento e di consiglio,</l>
     <l n="33">Agl'indomiti tori, ai fuochi ardenti</l>
     <l n="34">Ch'uscivan fuor de l'infiammate bocche;</l>
     <l n="35">E dentro ai campi il mal fecondo seme</l>
     <l n="36">Avesse sparso, onde risorta fosse</l>
     <l n="37">Gente feroce al suo cultor nimica,</l>
     <l n="38">Sì che dal seme suo di vita privo</l>
     <l n="39">L'empio seminator restato fosse.</l>
     <l n="40">Oh quanti inganni, ahi scelerato, ahi quanta</l>
     <l n="41">Perfidia, e crudeltà sarebbe teco</l>
     <l n="42">Ita sotterra, e quanti mali, ahi lassa,</l>
     <l n="43">Lunge sarian da la mia mente afflitta!</l>
     <l n="44">E benché picciol sia contento, e gioia,</l>
     <l n="45">E d'animo gentile opra non degna</l>
     <l n="46">Tornarsi a mente i benefici usati</l>
     <l n="47">Vers'uomo ingrato, e rinfacciargli altrui,</l>
     <l n="48">Io nondimen questa dolcezza breve</l>
     <l n="49">Mi terrò in seno, e del tuo finto amore</l>
     <l n="50">Sol questi arrecherò contenti e gioie.</l>
     <l n="51">Tu perfido Giason spingesti in Colco</l>
     <l n="52">La mal sicura, e mal avezza nave</l>
     <l n="53">A solcar l'onde, e temerario entrasti</l>
     <l n="54">Ne' miei sì ricchi e fortunati regni:</l>
     <l n="55">Dove io ti fui quel ch'in Corinto è stata</l>
     <l n="56">La tua nuova consorte, e tale aveva</l>
     <l n="57">Padre possente, e di dominio altiero,</l>
     <l n="58">Qual ella s'abbia, e di ricchezze, e d'oro</l>
     <l n="59">Non men carco di lui: egli sol cinge</l>
     <l n="60">Quella città che tra l'indico mare</l>
     <l n="61">E l'onde dell'Egeo s'attuffa e chiude,</l>
     <l n="62">E lo mio genitore abbraccia intorno</l>
     <l n="63">Quanto da la man manca il Ponto inonda,</l>
     <l n="64">Fino al nevoso Scita. Egli cortese</l>
     <l n="65">Accolse dentro al suo beato regno</l>
     <l n="66">Voi greci altieri, e di lignaggio illustri,</l>
     <l n="67">E quale a voi era dovuto onore,</l>
     <l n="68">Seder vi fe' sopra i dipinti letti</l>
     <l n="69">Per dar riposo ai travagliati corpi,</l>
     <l n="70">Ch'erano omai dal gran viaggio stanchi.</l>
     <l n="71">Allor ti vidi, e cominciai allora</l>
     <l n="72">A conoscer Giason: quel giorno, ahi lassa,</l>
     <l n="73">Fu la prima cagion ch'andasse a terra</l>
     <l n="74">L'alma, l'onor, la libertade, e 'l nome;</l>
     <l n="75">Perché come io ti vidi, oh come m'arsi,</l>
     <l n="76">Oh con quai fiamme il miser petto accesi,</l>
     <l n="77">Che tale ardea qual face ardente suole</l>
     <l n="78">Arder dinanzi a' sacrosanti altari</l>
     <l n="79">Del sommo Giove: e m'infiammai perch'io</l>
     <l n="80">Giudicai belle e le sembianze e 'l volto,</l>
     <l n="81">Perché mi conducea mio rio destino,</l>
     <l n="82">Perché de' lumi tuoi la grazia e 'l bello</l>
     <l n="83">Avevan tolto agli occhi miei la luce,</l>
     <l n="84">Né volger gli potea se non dove era</l>
     <l n="85">Il mio sol, la mia gioia, e la mia vita.</l>
     <l n="86">E tu ben t'accorgesti, ahi lassa, ch'io</l>
     <l n="87">Al girar gli occhi, al variar del viso</l>
     <l n="88">Era accesa di te, che mal si puote</l>
     <l n="89">Agli occhi altrui celar cocente amore;</l>
     <l n="90">E chi nasconder puote ardente fiamma</l>
     <l n="91">S'ella col proprio ardor se stessa mostra?</l>
     <l n="92">In questa il padre mio narrato aveva</l>
     <l n="93">Quai dovevi soffrir fatiche gravi:</l>
     <l n="94">Come dovevi ai non usati gioghi</l>
     <l n="95">Piegar de' tori i non domati colli,</l>
     <l n="96">Ch'eran sacrati a Marte, et oltra l'uso</l>
     <l n="97">De l'arme natural crudeli e fieri,</l>
     <l n="98">Perché l'alito loro era di fuoco,</l>
     <l n="99">E i piedi e 'l naso avean di duro rame,</l>
     <l n="100">Fatto dal fumo e dal lor fiato negro.</l>
     <l n="101">E come sparger poi dovevi i denti</l>
     <l n="102">Del gran dragon, del valoroso Cadmo</l>
     <l n="103">Nei larghi campi, ed all'aratro aversi,</l>
     <l n="104">Di cui sorger dovea l'iniqua messe</l>
     <l n="105">Al suo seminator nimica, e cruda:</l>
     <l n="106">E questa esser dovea la speme, e 'l frutto</l>
     <l n="107">Del gran cultor de l'incantato seme.</l>
     <l n="108">Seguiva poi de le fatiche immense</l>
     <l n="109">Di periglio maggior l'ultima impresa,</l>
     <l n="110">D'addormentar la vigilante serpe,</l>
     <l n="111">Gli occhi di cui non san che cosa è sonno.</l>
     <l n="112">Onde voi tutti impauriti e mesti</l>
     <l n="113">Vi levaste da mensa, e bianchi in volto</l>
     <l n="114">Vi steste e cheti, e con tremante core.</l>
     <l n="115">Oh come t'era allor lontan da l'alma</l>
     <l n="116">Creusa, e sua beltà, la dote, e 'l regno</l>
     <l n="117">Del gran Creonte! anzi doglioso in vista</l>
     <l n="118">D'indi partisti; et io d'amore e pietà</l>
     <l n="119">Pallida in volto, di spavento piena,</l>
     <l n="120">Con gli occhi ti seguii bagnati e molli,</l>
     <l n="121">E con tremante, e con sommessa voce</l>
     <l n="122">Dissi: o mio bene, o mio Giasone, a Dio.</l>
     <l n="123">Ma tosto, oimè, che d'amoroso ardore</l>
     <l n="124">E di piaga crudel ferita ed arsa</l>
     <l n="125">M'entrai nel letto, e disfogare il duolo</l>
     <l n="126">Potei col pianto, e lagrimar tua sorte,</l>
     <l n="127">Tanto fu lungo il lagrimare amaro,</l>
     <l n="128">Quanto fu lunga l'ombra: e inanzi agli occhi</l>
     <l n="129">Aveva i tori, e le nefande biade,</l>
     <l n="130">E l'angue rio, ne le cui luci il sonno</l>
     <l n="131">Non have albergo, e mi spronava quindi</l>
     <l n="132">E pietade ed amore, e quinci, ahi lassa,</l>
     <l n="133">Riverenza e timor tirava il freno:</l>
     <l n="134">Ma tanto più crescea la fiamma e 'l foco,</l>
     <l n="135">Quanto si fea maggior la tema e 'l danno.</l>
     <l n="136">Già la bell'Alba, incoronata il crine</l>
     <l n="137">Di rose, e d'amaranti, e di viole,</l>
     <l n="138">Uscia di grembo al vecchiarel Titone,</l>
     <l n="139">Quando da gran pietà sferzata e punta,</l>
     <l n="140">Mia sorella s'entrò là dove io sola</l>
     <l n="141">Misera mi giaceva, e truova ch'io</l>
     <l n="142">Di pianto il letto avea bagnato intorno,</l>
     <l n="143">E chiede ch'io la mia grand'arte adopri</l>
     <l n="144">In soccorso de' greci: ahi lassa, ch'ella</l>
     <l n="145">Chiese il ben vostro, e ne vedrà 'l mio male!</l>
     <l n="146">Io, che perduta, innamorata, e cieca,</l>
     <l n="147">Via più bramava e tua salute e vita</l>
     <l n="148">Che mia vita e salute, al greco amante,</l>
     <l n="149">All'ingrato Giason, quant'ella chiede,</l>
     <l n="150">Folle, concedo, e m'apparecchio all'opra.</l>
     <l n="151">E dentro al bosco sacro, ove le frondi</l>
     <l n="152">De' pini son così ristrette insieme</l>
     <l n="153">Che v'entra a pena il sol, dove il gran tempio</l>
     <l n="154">De la casta Diana è posto, in cui</l>
     <l n="155">Di lei si vede il simulacro d'oro</l>
     <l n="156">(Non so s'ancor quei riverendi luoghi</l>
     <l n="157">Post'hai meco in oblio), venimmo insieme,</l>
     <l n="158">Ove con falsa, e con mendace lingua,</l>
     <l n="159">Di frode sempre e tradimenti piena,</l>
     <l n="160">Mandasti fuor queste parole accorte:</l>
     <l n="161">– Mia stella, e mia fortuna, o bella, e casta</l>
     <l n="162">Giovine e santa, e di bontade essempio,</l>
     <l n="163">Ha posto in te di mia salute il fine,</l>
     <l n="164">E dentro a la tua destra ha chiuso il cielo</l>
     <l n="165">Mia vita e morte; et a signor cortese</l>
     <l n="166">Basta poter di trar di vita altrui.</l>
     <l n="167">Ma s'io la tua mercé mi resto in vita,</l>
     <l n="168">Ti fia gloria maggior ch'avere ucciso</l>
     <l n="169">Chi potendo salvar guidasti a morte.</l>
     <l n="170">Io mi t'inchino, e te ne prego umile</l>
     <l n="171">Per quei nostri perigli, e per quei mali</l>
     <l n="172">Che tu sola da noi rivolger puoi,</l>
     <l n="173">E pel grand'avo tuo, che 'l mondo alluma,</l>
     <l n="174">E col bell'occhio suo discerne il tutto,</l>
     <l n="175">Per i tre volti di Diana, o s'altri</l>
     <l n="176">Son appresso di voi celesti divi:</l>
     <l n="177">O pudica e gentil vergine, e bella,</l>
     <l n="178">Miserere di me, pietà ti prenda</l>
     <l n="179">Di questi altri miei fidi amici e cari,</l>
     <l n="180">E fa' che merto tal m'annodi il core,</l>
     <l n="181">Che Giason sempre sia tuo servo fido.</l>
     <l n="182">E se forse non hai, vergine, a schivo</l>
     <l n="183">Un greco sposo, un peregrino amante,</l>
     <l n="184">Io sosterrei qual più spietata morte</l>
     <l n="185">(Ma d'onde avrei già mai stella sì pia,</l>
     <l n="186">Ciel sì cortese, e sì cortesi dii?)</l>
     <l n="187">Prima ch'altrui legarmi, e prima ch'io</l>
     <l n="188">Altra per te cangiassi amata donna;</l>
     <l n="189">E Giuno invoco in testimon del vero,</l>
     <l n="190">E quella dea nel cui gran tempio siamo –.</l>
     <l n="191">Queste fur le parole, e queste l'arti</l>
     <l n="192">Che meco usasti, e di fanciulla amante</l>
     <l n="193">L'alma piegaro, e 'l semplicetto core:</l>
     <l n="194">Ond'io chinando i vergognosi lumi,</l>
     <l n="195">Non men d'amor che di pietà compunta,</l>
     <l n="196">Per pegno di mia fé, tremando, questa</l>
     <l n="197">Misera destra a la tua destra aggiunsi,</l>
     <l n="198">E vidi lagrimarti: oimè, puossi egli</l>
     <l n="199">Nasconder entro agli amorosi pianti</l>
     <l n="200">Inganni e frode? ond'io da questi lacci</l>
     <l n="201">Vergin fui presa, ed il pensiero ardente</l>
     <l n="202">Inamorata a tua salute intesi;</l>
     <l n="203">E feci sì ch'i sempre ardenti tori</l>
     <l n="204">Piegaro umili al non usato giogo</l>
     <l n="205">L'altiere fronti ed i superbi colli,</l>
     <l n="206">Sì ch'agevol ti fu la dura terra</l>
     <l n="207">Fender col ferro, e con l'aratro aprirla,</l>
     <l n="208">E spargervi entro i velenosi denti,</l>
     <l n="209">Di cui sorse l'iniqua e acerba messe</l>
     <l n="210">Ch'armata nacque, ed al tuo danno intenta:</l>
     <l n="211">E sì del sangue tuo gli vidi ingordi,</l>
     <l n="212">Ch'io che t'avea contra lor forza armato,</l>
     <l n="213">Pallida femmi, e mi sedei dubbiosa,</l>
     <l n="214">Finch'io gli scorsi, o miserabil caso,</l>
     <l n="215">In fra lor stessi insanguinar le spade.</l>
     <l n="216">Ecco poscia il dragon, che mai non dorme,</l>
     <l n="217">Che facendo sonar l'orrende squamme</l>
     <l n="218">E pien d'empio venen, versando fore</l>
     <l n="219">Per la lingua e per gli occhi ardente foco,</l>
     <l n="220">Venia fischiando, e si vedeva in terra</l>
     <l n="221">Del senoso suo ventre impressa l'orma.</l>
     <l n="222">Ove era allora, ahi scelerato greco,</l>
     <l n="223">La ricca dote? ed in qual parte aveva</l>
     <l n="224">Del tuo pensier la real moglie il seggio?</l>
     <l n="225">Ove era allor l'alta Corinto, e bella,</l>
     <l n="226">Che da l'Ionio mar l'Egeo divide?</l>
     <l n="227">Io son colei, io son colei che chiusi</l>
     <l n="228">I sempre desti, e fiammeggianti lumi</l>
     <l n="229">De l'angue crudo all'incantato sonno;</l>
     <l n="230">Io son colei che fei sicuro averti</l>
     <l n="231">Le spoglie d'oro, e ch'or son fatta vile</l>
     <l n="232">Al mio Giasone, e peregrina e strana,</l>
     <l n="233">Barbara, infame, e scelerata maga,</l>
     <l n="234">Povera, ignuda, e d'ogni bene inerme.</l>
     <l n="235">Io per seguirti ancor tradi' mio padre,</l>
     <l n="236">La dolce patria, e lo mio regno insieme.</l>
     <l n="237">E per seguirti, ahi folle amante, posi</l>
     <l n="238">Tutto in oblio, e sopportai ch'ogni altra</l>
     <l n="239">Dolcezza e ben da me sbandito fosse.</l>
     <l n="240">Ahimè! ch'ancor mia pudicizia santa</l>
     <l n="241">E mia virginità, di greco amante,</l>
     <l n="242">E peregrin ladron, lassa, fu preda,</l>
     <l n="243">E mia dolce sorella, e dolce madre</l>
     <l n="244">Abbandonai sol per venirte appresso.</l>
     <l n="245">Ma non lasciai già te fuggendo indietro,</l>
     <l n="246">Fratel mio caro: ahimè! che 'l fallo infame</l>
     <l n="247">E la mia crudeltà tremar mi face,</l>
     <l n="248">Né mi lascia narrar lo scempio rio</l>
     <l n="249">La paurosa mia tremante lingua</l>
     <l n="250">Ch'irata fei di te, né dire ardisce</l>
     <l n="251">Quel ch'ebbe ardir di far mia destra iniqua.</l>
     <l n="252">Ahimè, ch'anch'io dovea, ma teco insieme,</l>
     <l n="253">Esser, empio Giason, squarciata, e teco</l>
     <l n="254">Ir de' mostri marini orrendi in preda!</l>
     <l n="255">E non temei (ma che temer dovea</l>
     <l n="256">Dopo la brutta impresa?) entrar nell'onde,</l>
     <l n="257">E commettermi al mar timida e donna,</l>
     <l n="258">E del mio sangue insanguinata e lorda.</l>
     <l n="259">U' sono i Numi, e gli oltraggiati Dii?</l>
     <l n="260">Perché, lassa, perché nel mezzo a l'acque</l>
     <l n="261">L'ira del ciel non scese, e non patimmo</l>
     <l n="262">Tu di tua fraude, io di mia fé, le pene?</l>
     <l n="263">Fusse piaciuto al ciel che chiusi insieme</l>
     <l n="264">Si fosser quegli scogli, i quai talora,</l>
     <l n="265">Quant'alcun crede, ad affrontar si vanno,</l>
     <l n="266">Onde, la lor mercé, fosser mai sempre</l>
     <l n="267">State quest'ossa a le tue ossa aggiunte;</l>
     <l n="268">O la rapace Scilla insieme avesse</l>
     <l n="269">Fattine cibo de' suoi cani orrendi</l>
     <l n="270">(E doveva ella agli amatori ingrati</l>
     <l n="271">Nuocere irata), o pur n'avesse l'empia,</l>
     <l n="272">Implacabil Cariddi, il cui gran ventre</l>
     <l n="273">Or l'onde inghiotte, or le rigetta al lido,</l>
     <l n="274">Là nel mar sicilian sommersi insieme!</l>
     <l n="275">Tu, mia mercé, vittorioso, e vivo</l>
     <l n="276">Ti tornasti in Tessaglia, e ricco e lieto</l>
     <l n="277">Al maggior tempio i bei dorati velli</l>
     <l n="278">Del montone appendesti: e debbo mai</l>
     <l n="279">Lo scempio raccontar, che per mia colpa,</l>
     <l n="280">Sol per gradir il mio signor crudele,</l>
     <l n="281">Di Pelia fer le semplicette figlie</l>
     <l n="282">Del vecchio padre, a cui credendo indietro</l>
     <l n="283">I begli anni tornar per mia virtute,</l>
     <l n="284">Del sangue suo s'insanguinar le mani?</l>
     <l n="285">E bench'ognun me ne biasmasse sempre,</l>
     <l n="286">Tu mi debbi lodar, poi ch'io son stata</l>
     <l n="287">Tante volte per te crudele e fera.</l>
     <l n="288">E poscia avesti ardir (oh, che al mio giusto</l>
     <l n="289">Dolor sua voce manca, e sue parole!)</l>
     <l n="290">Avesti ardir di dirmi: esciti quindi,</l>
     <l n="291">Esci quindi, Medea, tornati in Colco?</l>
     <l n="292">Così da te sforzata, io me n'andai</l>
     <l n="293">Dal duolo accompagnata, e da duoi figli.</l>
     <l n="294">Ma bene allora, ahi sfortunata donna,</l>
     <l n="295">Tremommi il core, e impallidimmi il volto,</l>
     <l n="296">Ch'a l'orecchie mi venne il suono, e 'l verso</l>
     <l n="297">Che chiamava Imeneo, e vidi accese</l>
     <l n="298">Le faci maritali, e i dolci accenti</l>
     <l n="299">Temprare al suon de le soavi avene,</l>
     <l n="300">Più meste a me tua discacciata moglie</l>
     <l n="301">Che tromba funeral: ch'io non credea</l>
     <l n="302">Così tosto vedere opra sì brutta,</l>
     <l n="303">E pel gran duol mi s'agghiacciava il core.</l>
     <l n="304">Già più s'avicinava il canto e 'l grido</l>
     <l n="305">De l'umil plebe, e de lo sciocco vulgo,</l>
     <l n="306">Che risonar facea d'intorno intorno</l>
     <l n="307">Il nome d'Imeneo, e dicea spesso:</l>
     <l n="308">Vienne, santo Imeneo; e quanto il suono</l>
     <l n="309">S'avicinava più, più dentro all'alma</l>
     <l n="310">Si faceva maggior mia doglia grave.</l>
     <l n="311">I mesti servi miei nei manti ascosi</l>
     <l n="312">Mi celavan le lagrime: e chi mai</l>
     <l n="313">Esser stato vorria messaggio infausto</l>
     <l n="314">Di tanto male, e di sì ria novella?</l>
     <l n="315">Ben m'era il meglio il non sapere il vero,</l>
     <l n="316">Ma come se 'l sapessi, era mia mente</l>
     <l n="317">Dal timor travagliata e da sospetto;</l>
     <l n="318">Né seppi il ver per fin che fuor non venne</l>
     <l n="319">Mio minor figlio, e d'in su l'uscio disse:</l>
     <l n="320">Correte a rimirar, mia madre, tosto</l>
     <l n="321">Il mio padre Giason, che 'n vesta d'oro</l>
     <l n="322">Il carro trionfale in giro mena.</l>
     <l n="323">Il che subito inteso, ardendo il core</l>
     <l n="324">Di rabbia e gelosia, squarciati i panni,</l>
     <l n="325">Percossi il petto, e disperata il volto</l>
     <l n="326">Con l'unghie offesi, e nel pensier mi nacque</l>
     <l n="327">Desio d'entrar ne la gioconda schiera</l>
     <l n="328">Di quelle turbe, e da l'ornate chiome</l>
     <l n="329">Trar le ghirlande e gli intrecciati fiori,</l>
     <l n="330">E sdegnosa calcar ginestre e gigli;</l>
     <l n="331">E da l'ira sospinta e dal furore</l>
     <l n="332">Poco mancò, che 'nsanguinata il volto,</l>
     <l n="333">Così negletta e scapigliata, a guisa</l>
     <l n="334">Di stolta donna, io non gridassi allora,</l>
     <l n="335">Giasone è mio, e ti togliessi a lei.</l>
     <l n="336">Rallegrati or, mio dispregiato padre,</l>
     <l n="337">Rallegrati or, mio disamato regno,</l>
     <l n="338">E voi del mio fratello ombre immortali,</l>
     <l n="339">Prendetevi or queste mie pene acerbe,</l>
     <l n="340">Che purgheranno i vostri oltraggi, e fieno</l>
     <l n="341">De l'offese crudei vendette giuste.</l>
     <l n="342">Lassa! che fuor del mio reale albergo,</l>
     <l n="343">Lunge dal padre mio, vedova e vile</l>
     <l n="344">Cacciata son dal mio crudel consorte,</l>
     <l n="345">Che più che 'l regno mio, più che mio padre,</l>
     <l n="346">Più che mio frate amai, anzi ei sol m'era</l>
     <l n="347">Padre, regno, fratello, albergo, e sposo.</l>
     <l n="348">Io, che piegar potetti al giogo umile</l>
     <l n="349">De' salvatichi tori i colli altieri,</l>
     <l n="350">E mal suo grado addormentare un drago,</l>
     <l n="351">Non ho potuto, oimè, mettere il freno</l>
     <l n="352">Ad un uom solo? io che smorzar potei</l>
     <l n="353">Le fiamme altrui con le parole maghe,</l>
     <l n="354">Non ho valor del misero petto fore</l>
     <l n="355">Trarne 'l mio foco? ahimè! ch'al maggior uopo</l>
     <l n="356">Mi lascian l'erbe, e la virtute, e l'arte,</l>
     <l n="357">Né mi giova invocar, né porger voti</l>
     <l n="358">A la gran dea del tenebroso centro;</l>
     <l n="359">Né benigna mi fan l'umida luna</l>
     <l n="360">Gli sparsi incensi, e i sacrifici umili;</l>
     <l n="361">Né giorno ho lieto, e ne le amare notti</l>
     <l n="362">Misera veglio, e ne' miei lumi afflitti</l>
     <l n="363">Più non alberga omai placido sonno:</l>
     <l n="364">Ed io, che l'angue addormentar potei,</l>
     <l n="365">Non ho valor d'addormentar me stessa.</l>
     <l n="366">Et a ciascun più ch'a me stessa giova</l>
     <l n="367">La mia virtute; e quelle belle membra,</l>
     <l n="368">Ch'io liberai nel periglioso assalto</l>
     <l n="369">Da le fiamme, da' ferri, e dal veleno,</l>
     <l n="370">Vil meritrice or le si stringe e gode,</l>
     <l n="371">E del bel seme mio coglie ella il frutto.</l>
     <l n="372">Ahimè! che forse ancor, mentre t'ingegni</l>
     <l n="373">Gradir tua stolta, e temeraria moglie,</l>
     <l n="374">E dirle cose onde sua grazia acquisti,</l>
     <l n="375">Mie bellezze le biasmi, e i miei costumi,</l>
     <l n="376">Ond'ella rida, e le si prenda in giuoco.</l>
     <l n="377">Ridasi pur, e se ne giaccia altiera</l>
     <l n="378">Ne la seta e ne l'or, che forse un giorno</l>
     <l n="379">Verserà più di me lagrime e pianti,</l>
     <l n="380">E nel suo proprio ardore arsa e distrutta</l>
     <l n="381">Sentirà più di me tormento e foco:</l>
     <l n="382">E mentre arderà 'l foco, e l'erbe avranno</l>
     <l n="383">Veneno in loro, e pungeranno i ferri,</l>
     <l n="384">Non sarà di Medea nimico alcuno</l>
     <l n="385">Ch'ella si lasci invendicato indietro.</l>
     <l n="386">Ma se le preci mie, se queste voci</l>
     <l n="387">Hanno valor d'intenerirti il core,</l>
     <l n="388">Ascolta i pianti, e gli amorosi preghi,</l>
     <l n="389">Che tutta umile, e di mia mente altiera</l>
     <l n="390">Molto minori, o mio Giason, ti porgo.</l>
     <l n="391">Perch'io ti prego, e supplicando inchino,</l>
     <l n="392">Come tu spesso mi pregasti umile</l>
     <l n="393">E riverente m'inchinasti allora</l>
     <l n="394">Che 'l mio soccorso addomandavi contra</l>
     <l n="395">Ai tori, all'angue, ed all'armata messe,</l>
     <l n="396">Né pigra son di mi gittarti ai piedi.</l>
     <l n="397">Ma s'io ti son già diventata vile,</l>
     <l n="398">Ed hai mie preci, e mie parole a schivo,</l>
     <l n="399">Riguarda i nostri figli, e quanto cruda</l>
     <l n="400">Sarà contra di lor l'empia matrigna.</l>
     <l n="401">E' ti sembran sì ben, ch'ogni mia gioia</l>
     <l n="402">È posta nel veder tua bella imago</l>
     <l n="403">Ne le sembianze loro, e quante volte</l>
     <l n="404">Io volgo in quei miei dispregiati lumi,</l>
     <l n="405">Tante verso dai lumi acerbi pianti.</l>
     <l n="406">Io ti prego, o Giason, per quegli eterni</l>
     <l n="407">Numi divini, e per l'ardente, e chiara</l>
     <l n="408">Maggior fiamma del ciel, duce del giorno,</l>
     <l n="409">Per quell'immenso et infinito merto</l>
     <l n="410">Che ti costrinse a diventarmi sposo,</l>
     <l n="411">Che tu ritorni mio: renditi omai,</l>
     <l n="412">Renditi a me, per cui, misera e stolta,</l>
     <l n="413">Tant'impero lasciai, tant'alto seggio,</l>
     <l n="414">Tanto tesoro, e tante amate cose.</l>
     <l n="415">Degnati a te chiamarmi, e dammi aita,</l>
     <l n="416">E fa' che 'l tuo chiamar d'effetto abonde,</l>
     <l n="417">Di pietade, e d'amor, fermezza, e fede.</l>
     <l n="418">Io non ti chiamo acciò ch'armato al campo</l>
     <l n="419">Venga di nuovo a soggiogare i tori,</l>
     <l n="420">O seminare il maladetto seme,</l>
     <l n="421">O che la serpe addormentata e vinta</l>
     <l n="422">Ti dia sicuro al bel monton il varco:</l>
     <l n="423">Te chieggio sol, che mi ti desti in prima,</l>
     <l n="424">Te chieggio sol, cui meritai, per cui</l>
     <l n="425">Madre son or di così bella prole.</l>
     <l n="426">Tu cerchi forse, e mi domandi dove</l>
     <l n="427">Mia dote sia? io la ti diedi, ahi lassa,</l>
     <l n="428">Sopra il duro terren, sopra quel campo,</l>
     <l n="429">Che per aver le belle spoglie d'oro</l>
     <l n="430">Dovevi arar; quei bei dorati velli</l>
     <l n="431">Fur la mia dote, e s'io la chieggio indietro,</l>
     <l n="432">Non la vorrai tornare: ahi greco infido,</l>
     <l n="433">La conservata tua salute, e vita,</l>
     <l n="434">La vita ancor de' giovenetti greci,</l>
     <l n="435">Fu la mia dote: or paragona a queste,</l>
     <l n="436">Temerario e crudel, l'ampie ricchezze</l>
     <l n="437">Del gran Creonte, e di Creusa il viso.</l>
     <l n="438">Et è mio don che tu mi sia scortese,</l>
     <l n="439">Che tu sia vivo, e di sì bella sposa,</l>
     <l n="440">E di suocero tal ten vada altiero.</l>
     <l n="441">Io ben vi punirò; ma che bisogna</l>
     <l n="442">Il supplicio predirvi? Io ben conosco</l>
     <l n="443">Che la rabbia e 'l furor, lo sdegno e l'ira</l>
     <l n="444">Le madri son de le minaccie crude:</l>
     <l n="445">E farò quel che detterammi insieme</l>
     <l n="446">L'ira e 'l dolore; e tal vendetta attendo,</l>
     <l n="447">Che vedendo di voi scempio sì rio,</l>
     <l n="448">De la mia crudeltà, del vostro strazio</l>
     <l n="449">Forse mi pentirò: ma segua pure</l>
     <l n="450">Il mio dolor mio pentimento e pianto,</l>
     <l n="451">Ch'io mi doglio, e mi pento, e piango insieme</l>
     <l n="452">D'aver salvato al mio marito infido</l>
     <l n="453">L'indegna vita; e quel superno dio</l>
     <l n="454">Che di sdegnosa fiamma il cor m'accende</l>
     <l n="455">Sia testimon de la mia mente acerba,</l>
     <l n="456">La qual dentro a se stessa empia e crudele</l>
     <l n="457">Imaginando va martir più grave</l>
     <l n="458">Di quel che non sapria mia lingua dire.</l>
    </lg>
   </lg>
  </body>
 </text>
</TEI>