<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Selva quarta</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-selva-quarta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Selva quarta</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Selva quarta</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se più soave suon, più illustre plettro,</l>
     <l n="2">Stil più superbo, e più lodato ingegno</l>
     <l n="3">Chiede l'alta beltà ch'in questi boschi</l>
     <l n="4">E nel bel viso la mia Ninfa mostra,</l>
     <l n="5">Non sdegnate, benigni almi pastori,</l>
     <l n="6">D'ascoltar le mie mal composte note,</l>
     <l n="7">E gli amorosi (benché rozzi) accenti,</l>
     <l n="8">A l'alto mio desir, a la mia voglia</l>
     <l n="9">Et alla sua beltà non ben conformi,</l>
     <l n="10">Ch'oggi udirete chi per queste rive</l>
     <l n="11">Mi faccia gire impallidito errando</l>
     <l n="12">Senza aver cura del già caro armento.</l>
     <l n="13">Quando lieto per me girava il cielo</l>
     <l n="14">Negli anni ch'eran l'età mia de l'oro,</l>
     <l n="15">Allor che con voi lieto in questi monti</l>
     <l n="16">Pasceva il ricco gregge di mio padre,</l>
     <l n="17">Ch'era copioso sì di latte e lane,</l>
     <l n="18">Che 'l ricco Admeto n'invidiava, e Batto,</l>
     <l n="19">Col vecchio padre mio a' sacri altari</l>
     <l n="20">Giva per onorar Silvano e Pale</l>
     <l n="21">E gli altri Dei selvaggi a cui porgeva</l>
     <l n="22">I sacri incensi, il sacro sangue e 'l latte,</l>
     <l n="23">Quando al suon dolce de l'altrui sampogne</l>
     <l n="24">Lieto cantava quel ch'in lauri e 'n faggi</l>
     <l n="25">De' lor tranquilli amor lasciaro scritto</l>
     <l n="26">Quei che noi sciocchi lagrimiam per morti:</l>
     <l n="27">Amor de' miei sereni e chiari giorni</l>
     <l n="28">Forse invidioso amaramente volse</l>
     <l n="29">Mia pace in guerra, e libertate in forza;</l>
     <l n="30">Perché nel più solenne sacrificio</l>
     <l n="31">Nuova bellezza e nuova Ninfa apparse</l>
     <l n="32">In bianca gonna, e con le chiome al vento</l>
     <l n="33">Qual cacciatrice apparecchiata al corso;</l>
     <l n="34">E di mille altre che vedute inanti</l>
     <l n="35">Avevan gli occhi miei sol ella piacque:</l>
     <l n="36">Onde subita face il petto accese,</l>
     <l n="37">E non usato laccio il cor m'avinse,</l>
     <l n="38">Tal che forza mi fu, lasciati gli altri,</l>
     <l n="39">L'orme sacre seguir dell'alme piante.</l>
     <l n="40">Né sapendo snodar la lingua ancora</l>
     <l n="41">In amorose voci, al pianto apriva</l>
     <l n="42">Tacendo gli occhi, et a' sospiri il petto.</l>
     <l n="43">Poi quando il tempo e l'amoroso incarco</l>
     <l n="44">Mi diè conoscimento, anzi me 'l tolse,</l>
     <l n="45">Et al giovenil piè veloce il passo,</l>
     <l n="46">Come il desire e la mia voglia ardente</l>
     <l n="47">Ne scorgeva il camin, là dove Amore</l>
     <l n="48">Mi mostrava il sentier, dove io sperava</l>
     <l n="49">E cieco, e morto, la mia vita e 'l lume</l>
     <l n="50">Trovar, senza temer di venti o piogge</l>
     <l n="51">Ch'apportar suole il variar del tempo,</l>
     <l n="52">Moveva ratto inamorato il piede,</l>
     <l n="53">Cercando pur co' rozzi accenti miei</l>
     <l n="54">Intenerir, legar, far caldo alquanto</l>
     <l n="55">Il duro, sciolto, et aggiacciato core.</l>
     <l n="56">Ma qual nodosa quercia e d'anni carca</l>
     <l n="57">Al leve sospirar di picciol vento,</l>
     <l n="58">Tal al mio dir la trovai sempre dura:</l>
     <l n="59">O quante volte per camino stanca</l>
     <l n="60">Seder la vidi in su l'amate rive</l>
     <l n="61">Del suo dolce Arno, ove sovente viene,</l>
     <l n="62">E contar lieta quel che scritto aveva</l>
     <l n="63">L'innamorata man di noi pastori</l>
     <l n="64">Nel piè de' sempre verdi amati allori;</l>
     <l n="65">E se stessa chiamar crudele e bella,</l>
     <l n="66">Bella e crudel chiamar credendo altrui.</l>
     <l n="67">O quante volte le chiare onde d'Arno</l>
     <l n="68">Vidi fermarsi a rimirar il viso,</l>
     <l n="69">E per far nota poi tanta bellezza</l>
     <l n="70">Al gran Tirren, di meraviglia piene</l>
     <l n="71">Moversi preste, e raddoppiare il corso.</l>
     <l n="72">Taccia oggi pur quella famosa canna</l>
     <l n="73">Ch'Amarilli sonar facea le selve,</l>
     <l n="74">Ché via più bella questa a noi si mostra</l>
     <l n="75">Che Filli a Melibeo, che Dafni a Febo.</l>
     <l n="76">Perché non nacque a' tempi nostri Omero,</l>
     <l n="77">Perché non venne a l'età nostra quello</l>
     <l n="78">Ch'in su le rive de l'amata Sorga</l>
     <l n="79">Con degna cetra diede nome a Laura?</l>
     <l n="80">Che di men gloria quegli antichi eroi</l>
     <l n="81">Sariano, e 'l bel pastor duce del giorno</l>
     <l n="82">Avrebbe in pace il desiato alloro.</l>
     <l n="83">Ma se nel secol nostro or non son questi,</l>
     <l n="84">E mostrar ne volse or bellezza tale</l>
     <l n="85">Non so se pio o dispietato cielo,</l>
     <l n="86">Deh perché non sono io al dire uguale</l>
     <l n="87">Al buon Luigi, al mio gran Varchi, a quello</l>
     <l n="88">Altiero Bembo, per cui torna al mondo</l>
     <l n="89">L'aurea antica e bella età d'Orfeo,</l>
     <l n="90">Per cui rimbomban con sì dolce suono</l>
     <l n="91">D'Adria le rive, e le toscane valli,</l>
     <l n="92">Ch'a la sampogna lor Menalca e Mopso,</l>
     <l n="93">Titiro invidia degnamente e Pane?</l>
     <l n="94">Che la mia Ninfa, ch'or veloce fugge</l>
     <l n="95">Il rozzo dir de' miei mal colti versi,</l>
     <l n="96">Forse udirebbe ancor pietosa il suono</l>
     <l n="97">De la mia cetra, che lei chiama e cole.</l>
     <l n="98">Quindi nasce, o pastor, che sì pensoso,</l>
     <l n="99">De' miei pensieri, e di mia doglia armato,</l>
     <l n="100">Nella più fosca e tenebrosa notte,</l>
     <l n="101">E quando splende la pietosa luna,</l>
     <l n="102">Lasso men vo per questi boschi, e 'l giorno,</l>
     <l n="103">Quando più cuoce l'infiammato Cancro,</l>
     <l n="104">O 'l feroce Leon, d'abete o faggio</l>
     <l n="105">Posar non brami affaticato a l'ombra.</l>
     <l n="106">Quindi nasce, o pastor, ch'el mio bel stile</l>
     <l n="107">Cangiar convienmi in più dogliose note,</l>
     <l n="108">E colmar de' miei pianti e fonti e poggi,</l>
     <l n="109">Et in più dure tempre ognor racconti</l>
     <l n="110">Alla mia gregge al suo pastor simile</l>
     <l n="111">Come più bella e più crudel giamai</l>
     <l n="112">Donna non vide ch'abitasse i boschi</l>
     <l n="113">Il Sol, Diana, e chi de' boschi ha cura.</l>
     <l n="114">Deh quante volte i bei ginepri e lauri</l>
     <l n="115">Di me pietosi alla mia Ninfa han conte</l>
     <l n="116">Scritte ne' tronchi lor mie morti acerbe;</l>
     <l n="117">E l'altrui pecorelle intente e meste</l>
     <l n="118">Fisse fermar ne' dolenti occhi miei</l>
     <l n="119">Le luci lor d'ogni pietà dipinte,</l>
     <l n="120">Dove si legge apertamente il core.</l>
     <l n="121">Dunque, lieti pastor, se 'l ciel cortese</l>
     <l n="122">Torca dal gregge le contrarie stelle,</l>
     <l n="123">E renda Amor alle vostre alme note</l>
     <l n="124">L'amate Ninfe più benigne e pie,</l>
     <l n="125">S'unqua vedrete dove lieto bagna</l>
     <l n="126">Il bel Mugnon con le dolci acque e chiare</l>
     <l n="127">Al monte fesolan l'antico piede</l>
     <l n="128">La bella Ninfa mia sedersi a l'ombra,</l>
     <l n="129">O 'l bel viso specchiar nelle chiare onde,</l>
     <l n="130">Pregatela (ch'i dolci preghi vostri</l>
     <l n="131">Han forza intenerir gli scogli e sassi)</l>
     <l n="132">Che non sdegni d'amar chi per lei more;</l>
     <l n="133">E per queste beate amene piagge,</l>
     <l n="134">Per questi vaghi aventurosi colli,</l>
     <l n="135">Suonin Fioretta le sampogne vostre.</l>
    </lg>
   </lg>
  </body>
 </text>
</TEI>