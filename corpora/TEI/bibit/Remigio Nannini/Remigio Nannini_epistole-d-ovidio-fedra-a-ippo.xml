<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Fedra a Ippolito</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">378</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-fedra-a-ippo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Fedra a Ippolito</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Fedra a Ippolito</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questi sospir, quest'amorosi preghi</l>
     <l n="2">A te, dolce suo ben, dolce sua vita,</l>
     <l n="3">Da cui suo ben, da cui sua vita aspetta,</l>
     <l n="4">Fedra fedele, e sfortunata scrive.</l>
     <l n="5">Leggi pur quant'io scrivo: e che ne puote</l>
     <l n="6">Nuocer già mai quel che si legge in carte?</l>
     <l n="7">Anzi trovar potrai nascoso in questi</l>
     <l n="8">Versi d'amor quel che ti piaccia e giovi.</l>
     <l n="9">In queste carte ancor gl'interni affetti</l>
     <l n="10">E gl'interni pensier, celati e chiusi,</l>
     <l n="11">Per l'onde infide e per la terra intorno</l>
     <l n="12">Sen van sicuri; e le vergate carte</l>
     <l n="13">L'un dall'altro nimico accetta e legge.</l>
     <l n="14">Tre volte mi sospinse ardente amore</l>
     <l n="15">A scoprirti il mio foco, e vinta e presa</l>
     <l n="16">D'amoroso timor, tre volte muta</l>
     <l n="17">Si feo mia lingua, e di mia voce il suono</l>
     <l n="18">Restò tre volte in su le labra estreme:</l>
     <l n="19">Che bench'amor così n'infiammi e n'arda</l>
     <l n="20">Che mal celar si possa il fiero ardore,</l>
     <l n="21">Devesi nondimen vergogna onesta</l>
     <l n="22">Mista tener col desiderio ardente;</l>
     <l n="23">E quel ch'allor sol per vergogna tacqui,</l>
     <l n="24">Or di sua propria man mi detta Amore:</l>
     <l n="25">E non deve spregiar vil uom di terra</l>
     <l n="26">Quant'egli a noi comanda, essendo Amore</l>
     <l n="27">Non pur di noi qua giù signore e dio,</l>
     <l n="28">Ma de' signori e degli Dii del cielo</l>
     <l n="29">Signore e dio: et ei mi spinse in prima,</l>
     <l n="30">Quando a scriverti ancor tremava il core,</l>
     <l n="31">A pigliar questa penna, e disse: scrivi,</l>
     <l n="32">Scrivi, Fedra fedel, che bench'egli abbia</l>
     <l n="33">Il cor di ferro, e di diamante il petto,</l>
     <l n="34">Ei nondimen, tutto pietoso in vista</l>
     <l n="35">Quasi umil vinto al vincitor gentile,</l>
     <l n="36">Le man ti porgerà, le braccia, e 'l collo,</l>
     <l n="37">Onde l'annodi, e l'incateni, e leghi.</l>
     <l n="38">Lui dunque invoco, e come dentro all'alma</l>
     <l n="39">Di sì gentile ardor m'incende e strugge,</l>
     <l n="40">Così benigno ai miei bei voti aspiri,</l>
     <l n="41">Ed a le voglie mie tua mente pieghi.</l>
     <l n="42">Io con lascivo o disonesto foco</l>
     <l n="43">Non romperò del nostro amore i nodi,</l>
     <l n="44">Che la mia fama, ove ella arrivi, è tale,</l>
     <l n="45">Ch'ella non ha, va' pur cercando il vero,</l>
     <l n="46">Di macchia o fregio alcun segnato il volto.</l>
     <l n="47">Ma non poss'or celar mia fiamma ardente,</l>
     <l n="48">Ch'amor quanto più tardi il cor n'accende,</l>
     <l n="49">Tanto più gravemente, oimè, ne strugge,</l>
     <l n="50">E più cieca ferita il petto ingombra:</l>
     <l n="51">Che come offende il primo giogo il collo</l>
     <l n="52">De' teneri giovenchi, e come a pena</l>
     <l n="53">In bocca tiene il non usato freno</l>
     <l n="54">Tratto del gregge allor corsier gentile,</l>
     <l n="55">Così mal può soffrire i primi ardori</l>
     <l n="56">Rustico petto, e male avezzo a questo</l>
     <l n="57">Così grave d'amor cocente peso,</l>
     <l n="58">Ch'or mal dentro al mio sen, misera, posa.</l>
     <l n="59">Quando ne' teneri anni amor n'infiamma,</l>
     <l n="60">Quasi per arte a sofferir s'impara</l>
     <l n="61">Gli sproni, i dardi, e la catena, e 'l foco;</l>
     <l n="62">Ma quella ch'ama in più matura etate,</l>
     <l n="63">Sente dentro al suo sen d'amor mai sempre</l>
     <l n="64">Gli spron più duri, e più pungente il dardo,</l>
     <l n="65">Più stretto il nodo, e più cocente il foco.</l>
     <l n="66">Tu prima avrai de la pregiata e cara</l>
     <l n="67">Mia pudicizia, e conservata fama</l>
     <l n="68">I primi frutti, e farem preda insieme,</l>
     <l n="69">Io de la tua virginitade, e tue</l>
     <l n="70">De la ad altrui mia castitade ascosa,</l>
     <l n="71">Che dolce è trar da' fruttuosi rami</l>
     <l n="72">I primi pomi, e de le spine avere</l>
     <l n="73">Le prime rose; e poi che 'l vago e bello</l>
     <l n="74">Primo candore, in cui mi vissi in pace</l>
     <l n="75">Senza sentir d'amor stimolo o sferza,</l>
     <l n="76">Senza macchiarmi mai di biasmo infame,</l>
     <l n="77">Perder doveva, almen mia colpa fia</l>
     <l n="78">Tanto minor quant'è più degno il foco,</l>
     <l n="79">Ché maggior biasmo, e più vergogna apporta</l>
     <l n="80">De l'adulterio assai, vil uom che 'l faccia:</l>
     <l n="81">E dentro al mio pensier t'ho tanto in pregio,</l>
     <l n="82">Che se Giunon m'addomandasse quale</l>
     <l n="83">De' due volessi per mio sposo avere,</l>
     <l n="84">O Giove, o 'l bell'Ippolito, io son certa</l>
     <l n="85">Ch'io preporrei te mio figliastro a Giove.</l>
     <l n="86">E già, né 'l crederai, desio mi viene</l>
     <l n="87">Di farmi cacciatrice, e per le selve</l>
     <l n="88">Le più feroci e più selvagge fere</l>
     <l n="89">Seguir col piede, e sbigottir col grido.</l>
     <l n="90">Già tra le Dee la piu tremenda e prima</l>
     <l n="91">Tengo colei che fu nudrita in Delo;</l>
     <l n="92">Et ho mia mente a la tua mente eguale.</l>
     <l n="93">Già mi piace ire al bosco, et ivi in fuga</l>
     <l n="94">Volgere i cervi, e le selvagge capre,</l>
     <l n="95">E quegli, e queste entro a le reti accorre;</l>
     <l n="96">O per gl'incolti e più spediti gioghi</l>
     <l n="97">I più veloci can destare al corso,</l>
     <l n="98">O trarre il dardo, o l'affannate membra</l>
     <l n="99">Posar su le fiorite erbose piaggie.</l>
     <l n="100">Spesso mi piace ancor girare intorno</l>
     <l n="101">Un lieve carro, o volteggiar col freno</l>
     <l n="102">Un fugace corsiero; or folle parmi</l>
     <l n="103">Correr simile e traportarmi in vece</l>
     <l n="104">Di quelle donne il cui pensiero ingombra</l>
     <l n="105">Furor di Bacco, o di quell'altre in guisa</l>
     <l n="106">Che là nel colle Ideo sonando fanno</l>
     <l n="107">I sacrifici a quella dea che porta</l>
     <l n="108">La corona di torri al fronte intorno;</l>
     <l n="109">O ver come quell'altre in cui talora</l>
     <l n="110">Entra il furor divin di Fauni o Driadi,</l>
     <l n="111">Ch'attonite le fan, stordite e folli:</l>
     <l n="112">Per che l'ancille mie, qualor si tempra</l>
     <l n="113">Quel mio furore, ed in me stessa torno,</l>
     <l n="114">Mi narran quelle mie sciocchezze insane,</l>
     <l n="115">Quantunque io sappia, e lo confessi aperto,</l>
     <l n="116">Ch'alta fiamma d'amor m'avampi il core.</l>
     <l n="117">Forse ch'amare altrui di nostra prole</l>
     <l n="118">È l'immutabil fato, e da noi donne</l>
     <l n="119">Il tributo d'amor Venere chiede.</l>
     <l n="120">Giove del ciel rettor d'Europa bella</l>
     <l n="121">(Quest'è, lassa, di noi l'antico ceppo)</l>
     <l n="122">S'innamorò già fieramente, e dentro</l>
     <l n="123">A giovenco gentil se stesso ascose</l>
     <l n="124">Sol per rapirla, e per goderla poi;</l>
     <l n="125">E Pasife mia madre, oimè, d'un toro</l>
     <l n="126">Sì ciecamente s'invaghì, che d'esso</l>
     <l n="127">In Creta partorì l'orribil mostro,</l>
     <l n="128">Che fu del ventre suo vergogna e peso.</l>
     <l n="129">Il perfido dipoi Teseo, e crudele,</l>
     <l n="130">Seguendo il fil che mia sorella stolta,</l>
     <l n="131">Spinta da grand'amor, gli diede, uscio</l>
     <l n="132">De' curvi fuor sì perigliosi tetti.</l>
     <l n="133">Et io, s'alcun non mi tenessi figlia</l>
     <l n="134">Del gran cretense re, l'ultima vengo</l>
     <l n="135">Ad osservar quell'amorose leggi,</l>
     <l n="136">Che proprie son del mio lignaggio illustre.</l>
     <l n="137">Quest'è fatale ancor, ch'a due sorelle</l>
     <l n="138">Una famiglia sola, un sangue istesso</l>
     <l n="139">Molto ne piacque, e mia sorella fue</l>
     <l n="140">Del padre calda, io del figliuolo accesa,</l>
     <l n="141">Onde di due donzelle andar potete</l>
     <l n="142">Felici e lieti, e nel reale albergo</l>
     <l n="143">Appender di due cor le spoglie altere.</l>
     <l n="144">O perché non era io, misera, in Creta</l>
     <l n="145">Il giorno che nel gran tempio eleusino</l>
     <l n="146">Di Cerere ambi al sacrificio entrammo!</l>
     <l n="147">Però ch'allor, bench'io t'avessi impresso</l>
     <l n="148">Nel core in prima, all'estreme ossa corse</l>
     <l n="149">Più cocente d'amor la fiamma e 'l foco.</l>
     <l n="150">Tu vestivi quel dì candida gonna,</l>
     <l n="151">Et avevi di fior la chioma adorna,</l>
     <l n="152">Et onesta vergogna intorno aveva</l>
     <l n="153">Di vermiglio color le guance asperse,</l>
     <l n="154">E quel viso, che l'altre acerbo e fiero,</l>
     <l n="155">Rigido in bel garzon dirieno e crudo,</l>
     <l n="156">Fedra lo chiamerà virile e forte:</l>
     <l n="157">E stien pur lunge i giovanetti adorni</l>
     <l n="158">E qual femina vil lisciati e colti,</l>
     <l n="159">Ch'uom per sé bel, leve ornamento adorna:</l>
     <l n="160">Né fan men bel tuo leggiadretto viso</l>
     <l n="161">La sparsa polve, e la negletta chioma,</l>
     <l n="162">E la fierezza del bel guardo e grato,</l>
     <l n="163">O quel sudor che le tue guancie riga.</l>
     <l n="164">S'io ti veggio talor corsiero, al freno</l>
     <l n="165">Per sua natura, et a lo spron restio,</l>
     <l n="166">In picciol cerchio volteggiando accorre,</l>
     <l n="167">O col braccio vibrar zagaglia o dardo,</l>
     <l n="168">O per gire affrontar cinghiale od orso</l>
     <l n="169">Su l'omero portar lo spiede al bosco,</l>
     <l n="170">Non men d'amor che maraviglia piena,</l>
     <l n="171">Ogni atto miro, ed a quest'occhi piace</l>
     <l n="172">La destrezza, l'ardir, la forza, e l'arte:</l>
     <l n="173">Ch'agli occhi di chi ama ogn'atto è bello.</l>
     <l n="174">Questo sol bramo, o mio figliastro amato,</l>
     <l n="175">Che ne le selve degli alpestri monti,</l>
     <l n="176">E ne l'alpi nevose, ai sassi e al gelo</l>
     <l n="177">Lasci la tua durezza, e più cortese</l>
     <l n="178">A la tua Fedra, e tua matrigna sia,</l>
     <l n="179">Ch'io non son tal che tu ti sdegni amarmi,</l>
     <l n="180">Né che per tua cagion corri a la morte.</l>
     <l n="181">Che giova sempre aver ne' boschi il core,</l>
     <l n="182">E seguir sempre l'esercizio e l'arte</l>
     <l n="183">De la scinta Diana, e spregiar poi</l>
     <l n="184">Di Venere e d'Amor gli amati frutti?</l>
     <l n="185">Quel ch'a sua guerra, e sua fatica mai</l>
     <l n="186">Pace non trova o posa, eternamente</l>
     <l n="187">Non può durar, ché la quiete porge</l>
     <l n="188">Forza maggiore a l'affannate membra;</l>
     <l n="189">E sian da te de la gran dea de' boschi</l>
     <l n="190">Imitati talor gli strali e l'arco,</l>
     <l n="191">Ch'han spesso dal ferir quiete e tregua:</l>
     <l n="192">Che se l'arco terrai mai sempre teso,</l>
     <l n="193">Per saettar or questa fera or quella,</l>
     <l n="194">Inutil si farà, debile, e lento.</l>
     <l n="195">Egli era pur già ne le selve in pregio</l>
     <l n="196">Cefalo avuto, e 'n quelle selve istesse</l>
     <l n="197">Avevan, sua mercé, cinghiali e cervi</l>
     <l n="198">Fatta del sangue lor vermiglia l'erba.</l>
     <l n="199">Ei nondimen da la bell'Alba amato</l>
     <l n="200">Fu caldamente, e per giacersi seco</l>
     <l n="201">Abbandonava, o saggia donna, il suo</l>
     <l n="202">Vecchio Titone; e sott'all'ombre spesso</l>
     <l n="203">D'elci e di faggi al bell'Adone in grembo</l>
     <l n="204">Vener s'assise; e d'Atalanta ancora</l>
     <l n="205">Arse il bel Meleagro, e del feroce</l>
     <l n="206">Cinghial, che ei sol con la sua destra uccise,</l>
     <l n="207">Per bel pegno d'amor, la spoglia diede.</l>
     <l n="208">Siamo ancor noi, deh bel figliastro mio,</l>
     <l n="209">Tra così cari e fortunati amanti,</l>
     <l n="210">Che senza mai d'amor gustare il dolce,</l>
     <l n="211">Le belle selve, e le campagne, e' colli</l>
     <l n="212">Disabitate son, sterili, e incolti.</l>
     <l n="213">Io ti verrò qual tua compagna appresso</l>
     <l n="214">Per gli alti monti, e non avrò spavento</l>
     <l n="215">De' sassi acuti, o degli acuti denti</l>
     <l n="216">D'orso selvaggio, o di cinghiale altero;</l>
     <l n="217">E teco abiterò contenta e lieta</l>
     <l n="218">La bella Troezena, a cui fan sempre</l>
     <l n="219">I duoi mari ondeggiando eterna guerra,</l>
     <l n="220">La qual via più che la mia patria istessa</l>
     <l n="221">Or m'è, la tua mercé, suave e cara;</l>
     <l n="222">E da me lunge il mio marito è stato</l>
     <l n="223">Gran tempo omai, e per molt'anni ancora</l>
     <l n="224">Lo riterrà suo Piritoo amato,</l>
     <l n="225">Che più che la consorte, e più che 'l figlio,</l>
     <l n="226">E più che se medesmo avuto ha in pregio.</l>
     <l n="227">Né quest'oltraggio sol da lui portiamo,</l>
     <l n="228">Che mille gravi ingiuriose offese</l>
     <l n="229">Ad ambi ha fatto, ancor ch'ad ambi sia,</l>
     <l n="230">Come ognun può saper, per sangue unito,</l>
     <l n="231">E de l'un padre sia, de l'altra sposo.</l>
     <l n="232">Egli col fier troncon tolse al mio frate</l>
     <l n="233">In Creta l'alma, e su l'arena poi</l>
     <l n="234">Nuda lasciò la mia sorella pia,</l>
     <l n="235">Che per mercé del beneficio immenso</l>
     <l n="236">Restasse cibo a l'affamate fiere.</l>
     <l n="237">Egli con la sua man tua madre uccise,</l>
     <l n="238">Che per virtute, e per valor di guerra</l>
     <l n="239">Tra le belle guerriere era la prima,</l>
     <l n="240">E di parto sì bel gradita madre,</l>
     <l n="241">Per cui degna non fu, misera donna,</l>
     <l n="242">L'ira fuggir de l'amatore insano,</l>
     <l n="243">A cui non era ancor verace sposa,</l>
     <l n="244">Né nodo marital legava i loro</l>
     <l n="245">Animi insieme: e perché fece questo,</l>
     <l n="246">Empio, se non perché bastardo figlio</l>
     <l n="247">De' regni suoi non rimanesse erede?</l>
     <l n="248">Egli poscia di me sua donna, e moglie</l>
     <l n="249">T'ha fatto aver del bel paterno impero</l>
     <l n="250">Emoli indegni, e successori altieri,</l>
     <l n="251">Che tuoi fratelli son, che per sua colpa,</l>
     <l n="252">E non per mia cagion, son vivi al mondo.</l>
     <l n="253">Oh fuss'io morta almen nel mezzo al parto,</l>
     <l n="254">Poich'i miei parti, e' miei mal nati figli</l>
     <l n="255">Dovevan fare al mio figliastro oltraggio!</l>
     <l n="256">Or vatten, folle, e riverente onora</l>
     <l n="257">Del mai da te non meritato padre</l>
     <l n="258">Il sì temuto, e riverito letto,</l>
     <l n="259">Ch'egli ha sì in odio, e sì sdegnoso fugge.</l>
     <l n="260">Né perché deggia al suo figliastro unirsi</l>
     <l n="261">Matrigna amante ti spaventi, o questi</l>
     <l n="262">Nomi, che son sì reverendi al suono,</l>
     <l n="263">Non t'empian di terror, ché finalmente</l>
     <l n="264">Son nomi vani, e riverenza tale,</l>
     <l n="265">Che negli anni a venir mancar doveva,</l>
     <l n="266">Regnò nel tempo che Saturno resse</l>
     <l n="267">Con vita incolta e mal soave il mondo.</l>
     <l n="268">Ma Giove, almo del ciel motore eterno,</l>
     <l n="269">Volse ch'a noi mortai lecito fosse</l>
     <l n="270">Oprar ciò ch'al desio diletta e piace,</l>
     <l n="271">E che potesse al suo fratello amato</l>
     <l n="272">La sorella talor per legge unirsi.</l>
     <l n="273">La cui bella union, cui dolce amore,</l>
     <l n="274">Qualor co' nodi suoi Venere annoda</l>
     <l n="275">L'amorose di lor catene e reti,</l>
     <l n="276">È stabil sempre, essend'insieme aggiunti</l>
     <l n="277">Voglia, sangue, beltà, desire, e stella.</l>
     <l n="278">Né difficil sarà celare altrui</l>
     <l n="279">Nostro peccato, e così leve errore,</l>
     <l n="280">Ché di matrigna e di figliastro il nome</l>
     <l n="281">Sarà gran velo a l'amorosa colpa.</l>
     <l n="282">S'alcun vedrà che tu m'abbracci, o ch'io</l>
     <l n="283">Dolcemente talor ti stringa e baci,</l>
     <l n="284">Sarem laudati insieme, io d'esser pia</l>
     <l n="285">Al mio figliastro, e tu qual madre amata</l>
     <l n="286">Aver la dolce tua matrigna in pregio;</l>
     <l n="287">Né d'uopo ti sarà con fraude e tema</l>
     <l n="288">Ne l'ombre folte de l'oscura notte</l>
     <l n="289">Del geloso marito aprir tremando</l>
     <l n="290">Le chiuse porte, o con pregiati doni</l>
     <l n="291">Farti benigno il camerier mal fido,</l>
     <l n="292">Od ingannar suo vigilante servo:</l>
     <l n="293">Che, come un dolce già pregiato albergo</l>
     <l n="294">Ambi n'accolse, un sol albergo ancora</l>
     <l n="295">Ambi n'accoglierà, dove avrem sempre</l>
     <l n="296">Ai nostri ardenti amor sicuro il varco;</l>
     <l n="297">Che senza aver d'altrui sospetto o tema</l>
     <l n="298">Dar mi potrai dolci amorosi baci,</l>
     <l n="299">Come a baciarmi già materno amore</l>
     <l n="300">Ti sospingeva, e riverente affetto.</l>
     <l n="301">Tu meco ti starai sicuro e lieto,</l>
     <l n="302">E cagion ti sarà di lode immensa</l>
     <l n="303">L'esser visto talor giacermi a lato,</l>
     <l n="304">O starmi in grembo amicamente assiso.</l>
     <l n="305">Rompi ogni indugio solamente, e insieme</l>
     <l n="306">Gustiamo omai i desiati e cari</l>
     <l n="307">E soavi d'Amor graditi pegni:</l>
     <l n="308">Il qual sì come acerbamente infiamma</l>
     <l n="309">Il petto a me, così benigno e pio</l>
     <l n="310">A tutti i voti tuoi cortese aspiri.</l>
     <l n="311">Io non mi sdegno omai pregarti umile</l>
     <l n="312">Che tu non abbia i miei desiri a sdegno.</l>
     <l n="313">Ove son or le pompe, e i fregi illustri,</l>
     <l n="314">Le superbe parole, e i chiari e belli</l>
     <l n="315">De' miei grand'avi, e celebrati onori?</l>
     <l n="316">Io ben pensai contro a sì crudo e fero</l>
     <l n="317">Nimico ritrovar corazza e scudo,</l>
     <l n="318">Né restar presa in sì tenaci nodi;</l>
     <l n="319">E mi deliberai, s'amante puote</l>
     <l n="320">Aver di sé mai libertate alcuna,</l>
     <l n="321">Di non piegarmi a l'amorosa colpa:</l>
     <l n="322">Or vinta prego, incatenata, e presa,</l>
     <l n="323">E le braccia real misera stendo</l>
     <l n="324">Per abbracciar le tue ginocchia amate,</l>
     <l n="325">Ché cieco amante, e di se stesso fore,</l>
     <l n="326">Non vede quel ch'a real uom convenga.</l>
     <l n="327">La vergogna è fuggita, e nel mio viso</l>
     <l n="328">Sol ha lasciata la vermiglia insegna;</l>
     <l n="329">E del mio grand'ardor chieder perdono</l>
     <l n="330">Mi spinge alto dolore, e poi m'inchina</l>
     <l n="331">A dir ch'ai preghi miei tuo duro core</l>
     <l n="332">Omai si pieghi, intenerisca, e rompa.</l>
     <l n="333">Che mi val or che 'l mio gran padre abbracci</l>
     <l n="334">Molto spazio di mare, o che dal cielo</l>
     <l n="335">Scendino i tuoni e le saette ardenti</l>
     <l n="336">Per man di Giove a sbigottir la terra,</l>
     <l n="337">O che mi giova, oimè, ch'intorno intorno</l>
     <l n="338">Abbia di raggi d'or mio avo illustre</l>
     <l n="339">La fronte cinta, e col vermiglio carro</l>
     <l n="340">Dopo l'ombra ai mortali il giorno apporti?</l>
     <l n="341">Oimè, ch'amore ogni alto sangue abbassa,</l>
     <l n="342">Ed a sua forza ogni valor soggiace!</l>
     <l n="343">Ma se di me cura o pietade omai</l>
     <l n="344">Non ti prende, crudel, muovati almeno</l>
     <l n="345">Degli avi miei l'alta chiarezza illustre.</l>
     <l n="346">L'isola ancor de la gran Creta, dove</l>
     <l n="347">Nacque l'alto del ciel monarca eterno,</l>
     <l n="348">Avrai per dote; e ben desio che quanto</l>
     <l n="349">Possiede il padre mio famoso impero,</l>
     <l n="350">Al bel figliastro mio soggiaccia, e serva.</l>
     <l n="351">Rompi, deh rompi omai lo scoglio e 'l gelo</l>
     <l n="352">Del duro petto e del gelato core:</l>
     <l n="353">Ahimè! ch'un toro al suo voler potette</l>
     <l n="354">Piegar mia madre, e tu sarai più fero</l>
     <l n="355">D'una fera selvaggia, e via più crudo</l>
     <l n="356">D'un crudel toro? Eh, mio figliastro, ascolta,</l>
     <l n="357">Ascolta la tua Fedra, e pietà omai</l>
     <l n="358">Di lei ti prenda: io te ne prego umile</l>
     <l n="359">Per la madre d'Amor, che del suo foco</l>
     <l n="360">Tutta m'avampa, anzi mi strugge il core;</l>
     <l n="361">E come io son tutta infiammata et arsa,</l>
     <l n="362">Come io sempre ti bramo amico il cielo,</l>
     <l n="363">Così t'infiammi tu d'amata donna</l>
     <l n="364">Che mai non spregi il tuo bramato amore;</l>
     <l n="365">Et amica ti sia la dea de' boschi,</l>
     <l n="366">E ti porghin l'ombrose ascose selve</l>
     <l n="367">Sempre, o bel cacciator, selvagge fere,</l>
     <l n="368">E propizii ti sien Satiri e Pani,</l>
     <l n="369">Riverendi de' monti ascosi numi,</l>
     <l n="370">E dal bel dardo tuo ferito caggia</l>
     <l n="371">Cervo o cinghiale, e l'amorose Ninfe,</l>
     <l n="372">Benché ti sien quant'alcun dice a schivo</l>
     <l n="373">Le donne amanti, a la tua sete ardente</l>
     <l n="374">Faccino i fonti ognor lucidi e freschi.</l>
     <l n="375">Molte lagrime ancor con questi versi</l>
     <l n="376">Misera verso, e mentre i preghi umili</l>
     <l n="377">De l'infelice Fedra attento leggi,</l>
     <l n="378">Pensa ancor di veder suo pianto amaro.</l>
    </lg>
   </lg>
  </body>
 </text>
</TEI>