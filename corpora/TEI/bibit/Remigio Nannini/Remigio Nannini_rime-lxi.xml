<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXI</title>
    <author>Remigio Nannini</author>
   </titleStmt>
   <extent>
    <measure unit="stanza">6</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-lxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXI</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Apri l'umide luci, Arno, al mio canto,</l>
     <l n="2">Che piangendo chiudesti</l>
     <l n="3">Allor che tu vedesti</l>
     <l n="4">Tinte del sangue de' tuoi figli l'onde,</l>
     <l n="5">Che s'il gran duol che dentro a l'alma avesti</l>
     <l n="6">T'indusse a lungo pianto,</l>
     <l n="7">Tal che felice il Xanto</l>
     <l n="8">Chiamaste, e 'l Tebro, or (fortunato) hai d'onde</l>
     <l n="9">Con voci alte e gioconde</l>
     <l n="10">Sopra le rive amate,</l>
     <l n="11">Già di sangue bagnate,</l>
     <l n="12">Et or d'erbe e di fior carche d'intorno,</l>
     <l n="13">Dir possa: O lieto giorno,</l>
     <l n="14">Che queste luci a lagrimar usate</l>
     <l n="15">Pur asciugasti, e ne porgesti al fine</l>
     <l n="16">A' pianti amari miei sì dolce fine!</l>
    </lg>
    <lg n="2">
     <l n="17">Vedrai le Ninfe tue che smorte allora</l>
     <l n="18">Givan di doglia piene</l>
     <l n="19">Su le vermiglie arene,</l>
     <l n="20">Cinte di bianchi fior le trecce d'oro,</l>
     <l n="21">E liete in vista e di secura spene</l>
     <l n="22">Carche, sedersi ognora</l>
     <l n="23">Con la tua bella Flora</l>
     <l n="24">Alla dolce ombra del suo santo alloro:</l>
     <l n="25">O felice coloro,</l>
     <l n="26">Che sotto a l'ombra santa</l>
     <l n="27">Di così bella pianta</l>
     <l n="28">Vedran d'oro l'età, vedranno quello</l>
     <l n="29">Secol felice e bello!</l>
     <l n="30">E già ciascun pastor si loda e vanta</l>
     <l n="31">Ch'a' verdi prati il suo bel gregge s'erga</l>
     <l n="32">Sotto sì illustre et onorata verga.</l>
    </lg>
    <lg n="3">
     <l n="33">Le querele, i sospir, gli acerbi pianti</l>
     <l n="34">Che dagl'occhi e dal core</l>
     <l n="35">Spesso mandavan fore</l>
     <l n="36">Le sbigottite et affannate genti,</l>
     <l n="37">Da tema insieme vinte e da dolore,</l>
     <l n="38">Udrai cangiati, e i tanti</l>
     <l n="39">Tormenti (ahimè) ch'inanti</l>
     <l n="40">T'empievan di travagli e di spaventi,</l>
     <l n="41">E rivedrai gli spenti</l>
     <l n="42">Lumi della tua gloria</l>
     <l n="43">Raccesi, e d'ogni istoria</l>
     <l n="44">Più lodata e famosa il pregio avere</l>
     <l n="45">L'alme vermiglie spere,</l>
     <l n="46">Di cui fia sempre in noi dolce memoria</l>
     <l n="47">Poi che tornan per lor gl'antichi pregi</l>
     <l n="48">Sotto il gran Cosmo, e gli onorati fregi.</l>
    </lg>
    <lg n="4">
     <l n="49">Volgi, deh volgi omai benigno il ciglio</l>
     <l n="50">A' tuoi lieti pastori,</l>
     <l n="51">Che d'ulive e d'allori</l>
     <l n="52">Cingan l'irsute lor neglette chiome;</l>
     <l n="53">Odi Titiro e Mopso, Admeto e Clori,</l>
     <l n="54">Che del tuo padre e figlio</l>
     <l n="55">Gloria del vago Giglio,</l>
     <l n="56">Scarchi de l'aspre e faticose some,</l>
     <l n="57">Canton le lodi e 'l nome;</l>
     <l n="58">E del bel ramo a l'ombra</l>
     <l n="59">Che dolcemente adombra</l>
     <l n="60">Le tue fiorite rive, ognun s'acqueta,</l>
     <l n="61">E 'n vista amica e lieta</l>
     <l n="62">Ciascun da l'alma i pensier foschi sgombra,</l>
     <l n="63">Godendo in vece de' sudor noiosi</l>
     <l n="64">Dolci, cari, tranquilli, almi riposi.</l>
    </lg>
    <lg n="5">
     <l n="65">Corrin pur liete ormai lucide e chiare</l>
     <l n="66">L'onde felici al seno</l>
     <l n="67">Del gran padre Tirreno,</l>
     <l n="68">Che lietamente e con amor l'accoglie;</l>
     <l n="69">Ivi col sacro, e vago aer sereno,</l>
     <l n="70">Faccin co' venti e 'l mare</l>
     <l n="71">COSMO nel ciel sonare,</l>
     <l n="72">Che di sì ricche et onorate spoglie</l>
     <l n="73">Orna le patrie soglie</l>
     <l n="74" />
     <l n="75" />
     <l n="76">Ch'impossibil fia mai che trista sorte,</l>
     <l n="77">Tempo, fortuna, o morte</l>
     <l n="78">Od atra nube il chiaro nome appanni,</l>
     <l n="79">Ch'a chi per belle imprese al cielo aspira</l>
     <l n="80">Morte, morte non è, tempo non gira.</l>
    </lg>
    <lg n="6">
     <l n="81">O s'io potessi teco</l>
     <l n="82">Esser, canzon, mai degno</l>
     <l n="83">(Come io ne sono indegno)</l>
     <l n="84">Ch'a le mie note il mio signor porgesse</l>
     <l n="85">L'orecchie, e non avesse</l>
     <l n="86">Di risonar nelle mie rime a sdegno,</l>
     <l n="87">Spargerei forse a l'acque, a l'aure, al sole</l>
     <l n="88">Con più dolce armonia le mie parole.</l>
    </lg>
   </lg>
  </body>
 </text>
</TEI>