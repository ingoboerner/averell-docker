<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Safo a Faone</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">450</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-safo-a-faone</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Safo a Faone</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Safo a Faone</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Hai tu, crudel Faon, lo stile e 'l verso</l>
     <l n="2">Conosciuto di me, tosto che questa</l>
     <l n="3">Carta data ti fu, da la mia destra,</l>
     <l n="4">Anzi dal mio dolor vergata e scritta?</l>
     <l n="5">O non sapevi pur chi fosse quella</l>
     <l n="6">Che t'inviasse i dolorosi accenti</l>
     <l n="7">Se 'l nome mio non si leggeva in ella?</l>
     <l n="8">Forse domandi ancor perché lo stile</l>
     <l n="9">Abbia cangiato in lagrimevol canto,</l>
     <l n="10">S'ho più conforme ai bei lirici versi</l>
     <l n="11">La bella vena, e di mia cetra il suono.</l>
     <l n="12">Ahimè! che l'amor mio d'amari omèi,</l>
     <l n="13">Anzi di pianto e di sospiri è degno,</l>
     <l n="14">E più conviensi a la mia doglia grave</l>
     <l n="15">Lagrimosa elegia che verso lieto</l>
     <l n="16">Che cantar mi facesse amata lira.</l>
     <l n="17">Lassa! che come al caldo tempo suole</l>
     <l n="18">Arder in qualche campo arida messe,</l>
     <l n="19">Di cui la fiamma or qua traporti Noto</l>
     <l n="20">Or là Zefiro muova, ard'io meschina;</l>
     <l n="21">E 'l mio Faon là si dimora lieto</l>
     <l n="22">Ove Etna arde e s'infiamma, ed io nel core</l>
     <l n="23">Ho maggior fuoco assai che quel che 'l vecchio</l>
     <l n="24">Nel monte sicilian Vulcano accende.</l>
     <l n="25">Né della cetra mia dolente al suono</l>
     <l n="26">Accordar posso i dolorosi accenti,</l>
     <l n="27">Ché 'l dolor non mi lascia insieme unire</l>
     <l n="28">I già tanto da me cantati versi,</l>
     <l n="29">Ch'opra son di tranquilla e lieta mente,</l>
     <l n="30">Non d'amari pensier turbata e carca,</l>
     <l n="31">Perché le Muse il bel furor divino</l>
     <l n="32">Più non mi danno, e le selvagge ninfe</l>
     <l n="33">E l'altre dee mi son, misera, a schivo;</l>
     <l n="34">E m'è vile Amiton, m'è vil la vaga</l>
     <l n="35">Candida Cidno, e la bellissima Ati</l>
     <l n="36">Agli occhi miei, come solea, non piace;</l>
     <l n="37">Ed altre cento poi fanciulle e donne,</l>
     <l n="38">Che castamente amai, mi sono a sdegno,</l>
     <l n="39">Tal che tu sol quel ch'a cotante piacque,</l>
     <l n="40">Quel che di tante fu, perfido, accogli.</l>
     <l n="41">Or il tuo viso, ora i begli anni sono</l>
     <l n="42">Accommodati agli amorosi scherzi;</l>
     <l n="43">E qual donna saria ch'agli anni e al viso</l>
     <l n="44">(O bel viso, ove Amor insieme pose</l>
     <l n="45">Tutti gl'inganni suoi, le frode, e i lacci)</l>
     <l n="46">Non rimanesse in sì bei lacci avvinta?</l>
     <l n="47">Prendi la lira, e la faretra, e l'arco,</l>
     <l n="48">Tu sarai quasi un manifesto Apollo;</l>
     <l n="49">E s'a la fronte tua le corna aggiugni,</l>
     <l n="50">Nuovo Bacco sarai, che questo e quello</l>
     <l n="51">Di grazia vinci e di beltà di viso;</l>
     <l n="52">E 'l biondo Apollo pur s'accese, e Bacco,</l>
     <l n="53">Per Dafne l'un, per Arianna l'altro;</l>
     <l n="54">Né questa o quella avea le Muse amiche,</l>
     <l n="55">Come a me son tua sventurata donna,</l>
     <l n="56">A cui dittavan già leggiadri accenti,</l>
     <l n="57">Tal che il mio nome omai risona intorno</l>
     <l n="58">A quanto il sol riscalda, e bagnan l'onde;</l>
     <l n="59">Né più gloria di me sen porta Alceo,</l>
     <l n="60">Né più di Safo agli uditori è grato,</l>
     <l n="61">Quantunque abbia nel suon tant'armonia,</l>
     <l n="62">E di gravi concetti il canto adorni.</l>
     <l n="63">E se natura mi negò del viso,</l>
     <l n="64">E de le membra la grandezza, e 'l bello,</l>
     <l n="65">E s'io ben veggio, e me ne sdegno meco,</l>
     <l n="66">Che natural mia dote a me non vale,</l>
     <l n="67">Non mi spregiar, perch'i' mi sforzo ognora</l>
     <l n="68">Di farmi tal che la bruttezza sia</l>
     <l n="69">Da mie virtù, da le beltà dell'alma</l>
     <l n="70">E da l'ingegno superata e vinta.</l>
     <l n="71">S'io non son bianca, e' mi sovvien che 'l bianco</l>
     <l n="72">Perseo di grand'ardor s'accese il petto</l>
     <l n="73">Per Andromede sua, che negra nacque</l>
     <l n="74">In Etiopia, ove il gran lume vibra</l>
     <l n="75">De' caldi raggi suoi più caldo il fuoco;</l>
     <l n="76">E spesso a bel pagon candida suole</l>
     <l n="77">Colomba unirsi, ed è sovente amata</l>
     <l n="78">Da verde pappagal tortora negra.</l>
     <l n="79">S'alcuna mai non ti debbe esser donna,</l>
     <l n="80">Se non chi per bellezza e per virtute</l>
     <l n="81">Fia di te degna, alcuna donna mai</l>
     <l n="82">Non sarà di Faone amante, o sposa.</l>
     <l n="83">Ma ben ti parv'io bella allor che tua</l>
     <l n="84">Donna mi festi, e tua pregiata amante;</l>
     <l n="85">Allor che tu giuravi, ahi falsa lingua!</l>
     <l n="86">Ch'io sol t'era gradita, e di me sola</l>
     <l n="87">Ti facea ragionar l'ardente amore.</l>
     <l n="88">E mentre ch'io talor prendea la cetra,</l>
     <l n="89">E nel bel grembo tuo mi stava assisa</l>
     <l n="90">(Ben or me ne sovien, ch'i veri amanti</l>
     <l n="91">Le passate dolcezze han sempre a mente)</l>
     <l n="92">Dolci versi cantando, allor con molti</l>
     <l n="93">Dolci, graditi, et amorosi baci</l>
     <l n="94">I dolci versi interrompevi, e 'l canto,</l>
     <l n="95">E la voce lodavi, e 'l suono, e 'l verso;</l>
     <l n="96">E le sembianze e le maniere mie</l>
     <l n="97">T'eran gradite: allor, misera, era io</l>
     <l n="98">In ogni parte bella; allor piaceva</l>
     <l n="99">La grazia e gli atti al mio Faone amato</l>
     <l n="100">De la sua tanto allor felice amante;</l>
     <l n="101">Ma più quando d'amor si coglie il frutto,</l>
     <l n="102">Ove il piacer ti s'addoppiava, e tanto</l>
     <l n="103">T'eran gradite e le parole e i modi</l>
     <l n="104">Che s'usan far nell'amoroso gioco.</l>
     <l n="105">Ahi sfortunata Safo! oimè, ch'or altra</l>
     <l n="106">Donna ti stringe, ed in Sicilia hai sempre</l>
     <l n="107">Nuove di belle donne amate prede.</l>
     <l n="108">O del bel sicilian paese e grato</l>
     <l n="109">Donne, e donzelle, e voi ch'appresso al monte</l>
     <l n="110">Del gran Vulcano or v'abitate liete</l>
     <l n="111">La bella Nesa, eh non entrate, stolte,</l>
     <l n="112">In quella stessa rete ov'io m'avolsi,</l>
     <l n="113">Né la sciochezza mia scusate, o quello</l>
     <l n="114">Sì grave error ch'io fei d'amar un uomo</l>
     <l n="115">Che venne strano ad abitar in Lesbo:</l>
     <l n="116">Eh non prestate, o semplicette, fede</l>
     <l n="117">A sue parole, a sua fallace lingua,</l>
     <l n="118">Ché quel ch'ora a voi dice, anco a me disse,</l>
     <l n="119">Ed a voi fia, sì come a Safo, infido.</l>
     <l n="120">E tu del terzo ciel lucida diva,</l>
     <l n="121">Che nel bel monte Erice in sì bel tempio</l>
     <l n="122">Sei venerata con dovuti onori</l>
     <l n="123">Dai crudi Siciliani, eh porgi aita</l>
     <l n="124">A la tua vate; eh porgi, alma, consiglio</l>
     <l n="125">A chi del fuoco tuo sì caldo ha il core.</l>
     <l n="126">Segue mai sempre empia fortuna, e cruda</l>
     <l n="127">Un misero mortale? e tiene, acerba,</l>
     <l n="128">Per oltraggiarne sempre, acerbo il corso?</l>
     <l n="129">Misera me! ch'io non avea veduto</l>
     <l n="130">Del zodiaco suo sei volte il Sole</l>
     <l n="131">Tutti i segni girar, che di mio padre</l>
     <l n="132">Le morte membra accompagnate furo</l>
     <l n="133">Da' miei lamenti a l'infelice rogo,</l>
     <l n="134">E le ceneri poi dal pianto asperse.</l>
     <l n="135">E 'l mio fratel d'indegno foco acceso</l>
     <l n="136">Di meretrice vil, vergogna e danno</l>
     <l n="137">Apportò seco, e de l'insania queste,</l>
     <l n="138">E del suo vaneggiar le spoglie furo;</l>
     <l n="139">Onde fatto mendico, indarno attese</l>
     <l n="140">Malamente a cercar per l'onde infide</l>
     <l n="141">Quel ben che pria sì malamente avea</l>
     <l n="142">In amante sì vil perduto e sparso;</l>
     <l n="143">E me, che con carnal fraterno amore</l>
     <l n="144">De l'error suo lo correggeva, a morte,</l>
     <l n="145">Misera, ha in odio, e quest'è il premio ch'io</l>
     <l n="146">Dall'amor mio, e mia pietade arreco.</l>
     <l n="147">E come se mancasse affanno e noia</l>
     <l n="148">Per affannarmi e per noiarmi il core,</l>
     <l n="149">La mia picciola figlia a l'altre immense</l>
     <l n="150">Gravi cure s'aggiugne, e quel che poi</l>
     <l n="151">Ogni altra doglia, ogni pensiero avanza,</l>
     <l n="152">La lunga assenza tua, che m'è cagione</l>
     <l n="153">Di sì lunghi lamenti, e lunghi pianti.</l>
     <l n="154">Non ha, Faon, mia sventurata nave</l>
     <l n="155">A le sventure sue propizio il vento.</l>
     <l n="156">Vannosi incolti intorno al collo e sparsi</l>
     <l n="157">I miei capelli, e non m'adorna il dito</l>
     <l n="158">Lucida gemma, e vil mi cuopre gonna,</l>
     <l n="159">Né spiran le mie chiome arabo odore;</l>
     <l n="160">Né con bei nodi d'oro in treccia avvolte</l>
     <l n="161">Rendon vaghezza al tramortito viso.</l>
     <l n="162">Ma per cui debbo, oimè, misera, farme</l>
     <l n="163">Adorna e bella? ed a cui mai debb'io</l>
     <l n="164">Ingegnarmi piacer, se quella sola</l>
     <l n="165">Bella cagion d'ogni mio studio ed opra</l>
     <l n="166">Di farmi bella e farmi ornata è lunge?</l>
     <l n="167">Leve saetta e leve fiamma il core</l>
     <l n="168">Mi saetta, e m'infiamma, e sempre ho meco</l>
     <l n="169">Nuova cagion di nuova piaga e fuoco;</l>
     <l n="170">E perché acerbe, allor ch'io venni al mondo,</l>
     <l n="171">Fosser le Parche, o di mia vita afflitta</l>
     <l n="172">Ordisser crude i dolorosi stami,</l>
     <l n="173">O perché l'uso si converta in nostra</l>
     <l n="174">Trista natura, io son sforzata amarte;</l>
     <l n="175">E tal mi fe' Talia l'animo infermo,</l>
     <l n="176">Ch'al gran foco d'Amor non trovo il gelo,</l>
     <l n="177">Né contra i colpi suoi sicuro scudo:</l>
     <l n="178">Qual meraviglia è s'io m'accesi ed arsi</l>
     <l n="179">Al bell'ardor de' tuoi begli occhi ardenti,</l>
     <l n="180">E s'i begli anni e se 'l bel viso lieto,</l>
     <l n="181">Di cui potrebbe innamorarsi un uomo,</l>
     <l n="182">A me stessa mi tolse, e a te mi diede?</l>
     <l n="183">Quante volte tremai, lassa, e temei</l>
     <l n="184">Che tu non mi togliessi, Alba, di braccio</l>
     <l n="185">Il mio Faone, e ten volassi poi</l>
     <l n="186">Con esso al ciel; ma ti ritiene ancora</l>
     <l n="187">Ne le reti d'amor Cefalo avvolta.</l>
     <l n="188">E se dal cerchio suo la vaga e bella</l>
     <l n="189">Candida Luna il suo bel viso miri,</l>
     <l n="190">Ella vorrà che su ne' monti, dove</l>
     <l n="191">Suo bello Endimion s'adagia e dorme,</l>
     <l n="192">Anch'ei si giaccia addormentato e stanco.</l>
     <l n="193">E nel bel carro suo Venere in cielo</l>
     <l n="194">Portato avria, ma la si vede ancora</l>
     <l n="195">D'esser in pregio al suo diletto lume,</l>
     <l n="196">Che su nel quinto ciel fiammeggia e luce.</l>
     <l n="197">O del bel secol tuo gloria e splendore,</l>
     <l n="198">O bel garzone e crudo, eh torna omai,</l>
     <l n="199">Eh torna, ingrato, a la tua Safo in seno.</l>
     <l n="200">Io non ti prego che tu m'ami, ahi lassa,</l>
     <l n="201">Ma sol che l'amor mio non abbia a schivo,</l>
     <l n="202">Né perch'arda per te t'adiri meco.</l>
     <l n="203">Quante, mentre ch'io scrivo, amare e calde</l>
     <l n="204">Caggion dagli occhi miei lagrime! vedi</l>
     <l n="205">Come la carta è qui macchiata e molle,</l>
     <l n="206">Ch'è testimon de l'angoscioso pianto.</l>
     <l n="207">Se dentro al petto tuo crudele avevi</l>
     <l n="208">Fermo il pensier d'abbandonarmi, e quindi</l>
     <l n="209">Lunge abitar, tu pur dovevi almeno</l>
     <l n="210">Cortesemente dipartirti, e dirmi,</l>
     <l n="211">Senza chiamare il proprio nome, a Dio.</l>
     <l n="212">Tu non portasti (ahi sfortunata!) teco</l>
     <l n="213">Gli ultimi baci miei, gli ultimi pianti,</l>
     <l n="214">Che versar face in dipartenza amara</l>
     <l n="215">Ardente amore; e non temei già mai</l>
     <l n="216">Quel che far mi dovea dogliosa e mesta,</l>
     <l n="217">E di tanti martir crudel albergo.</l>
     <l n="218">Alcun de l'amor tuo non ho qui pegno,</l>
     <l n="219">Né meco altro riman che 'l crudo oltraggio,</l>
     <l n="220">E la memoria de l'ingiuria immensa</l>
     <l n="221">Che tu m'hai fatto; et affrenar tua voglia</l>
     <l n="222">Non potette di me l'affetto ardente,</l>
     <l n="223">E 'l dolce pegno, e quel pregiato dono</l>
     <l n="224">Che tu de l'amor mio portato hai teco;</l>
     <l n="225">Né potei darti, oimè, ricordo alcuno</l>
     <l n="226">Al duro tuo partir; né detto avrei</l>
     <l n="227">Altro, se non che in così dura assenza</l>
     <l n="228">Non m'avesse, crudel, posto in oblio.</l>
     <l n="229">E per quel fuoco giuro, e per quel nodo</l>
     <l n="230">Che m'arse l'alma, e m'annodò la mente,</l>
     <l n="231">E per le nove ancor sacrate Muse,</l>
     <l n="232">Che quai miei numi riverente inchino,</l>
     <l n="233">Ch'allor ch'un uom mi disse: il tuo Faone</l>
     <l n="234">E l'allegrezze tue sen vanno, o Safo,</l>
     <l n="235">Né lagrimar potei, né lungamente</l>
     <l n="236">Parlar, misera me, perch'in un punto</l>
     <l n="237">Il subito dolor mi fe' di smalto,</l>
     <l n="238">E tolse agli occhi, ed al palato insieme</l>
     <l n="239">Le lagrime, e la lingua, e dentro al petto</l>
     <l n="240">Empio ghiaccio costrinse il sangue e l'alma.</l>
     <l n="241">Ma poi che 'l fier dolor, scemando in parte,</l>
     <l n="242">Agli occhi, al petto, ed a la lingua diede</l>
     <l n="243">Le lagrime, i sospiri, e le parole,</l>
     <l n="244">Allor piangendo e sospirando dissi:</l>
     <l n="245">Ahi crudo mio destino! ahi mia sventura!</l>
     <l n="246">Ahi de la vita mia misero fine!</l>
     <l n="247">Percossi il petto, e mi squarciai le chiome,</l>
     <l n="248">E non mi vergognai stridendo al cielo</l>
     <l n="249">Scapigliata mandar dogliosi omèi,</l>
     <l n="250">Qual madre pia che sovra il corpo esangue</l>
     <l n="251">Del suo caro figliuol si lagna e plora.</l>
     <l n="252">Il mio crudo fratel s'allegra e gode</l>
     <l n="253">Del mio dolore, e talor viemmi inanzi,</l>
     <l n="254">E perché vile, e di vergogna piena</l>
     <l n="255">De' miei lamenti la cagione appaia,</l>
     <l n="256">Sorridendo mi dice: ond'hai meschina</l>
     <l n="257">Giusta cagion di lamentarti? io veggio</l>
     <l n="258">Pur qui la figlia tua star lieta e viva.</l>
     <l n="259">Vedemi il vulgo, oimè, negletta e vile,</l>
     <l n="260">Livida il volto, e lacerata il seno;</l>
     <l n="261">Né di me stessa più, lassa, mi prende</l>
     <l n="262">Vergogna o cura: e mal conviene insieme</l>
     <l n="263">Con onesta vergogna amor non casto.</l>
     <l n="264">Tu sol mia cura sei, tu 'l mio pensiero:</l>
     <l n="265">Te sol desio, te sol piangendo chiamo,</l>
     <l n="266">E dormendo sol te rimiro e veggio,</l>
     <l n="267">Ove il sogno mi fa la fosca notte</l>
     <l n="268">Qual più bel dì parer lucida e chiara:</l>
     <l n="269">Ivi ti trovo, ivi t'abbraccio, e stringo,</l>
     <l n="270">Ancor che molto mar, che molti fiumi</l>
     <l n="271">M'ascondin di Faon l'amato aspetto;</l>
     <l n="272">Ma troppo è il sonno fuggitivo e leve,</l>
     <l n="273">E del fallace ben la gioia è corta.</l>
     <l n="274">Spesso mi par con le mie braccia fare</l>
     <l n="275">Lieta a la fronte tua dolce sostegno,</l>
     <l n="276">Or mi par ch'a le tue sia leve soma;</l>
     <l n="277">E ragionar con teco, e le parole</l>
     <l n="278">Risonarmi sì vive ne la mente,</l>
     <l n="279">E sì conformi le sembianze al vero,</l>
     <l n="280">Che il falso intenta come il vero ascolto.</l>
     <l n="281">Narrar non lice più: che quel che poi</l>
     <l n="282">Gustar mi face il desiato sonno,</l>
     <l n="283">Donna tacer, bench'inonesta, deve.</l>
     <l n="284">Ma come l'alba arriva, e seco il sole</l>
     <l n="285">Apre ai mortali il giorno, ed a questi occhi</l>
     <l n="286">L'imagin toglie, e 'l simulato bene,</l>
     <l n="287">E de l'alba e del sol mi doglio meco,</l>
     <l n="288">Ch'abbia fatt'il mio ben fallace e corto;</l>
     <l n="289">E desta ai boschi, ed a quegli antri corro,</l>
     <l n="290">Che già fur testimon de' miei contenti,</l>
     <l n="291">Come se i boschi ancor, come se gli antri</l>
     <l n="292">Serbino in lor quel che mi aggradi, e giovi.</l>
     <l n="293">E scapigliata e di me stessa priva,</l>
     <l n="294">Quasi da mala incantatrice spinta,</l>
     <l n="295">Dove il dolor mi mena, affretto il piede;</l>
     <l n="296">E veggion gli occhi miei quegl'antri, ahi lassa,</l>
     <l n="297">Che già di marmi ne sembraro adorni,</l>
     <l n="298">Aver dentro e di fuor scabroso il tufo;</l>
     <l n="299">E in quella selva arrivo amata e bella,</l>
     <l n="300">Che tante volte in se medesma accolse</l>
     <l n="301">Ambi noi insieme, e tante volte diede</l>
     <l n="302">Su l'erbe a' corpi nostri amico letto,</l>
     <l n="303">E ne coprì con la frondosa chioma;</l>
     <l n="304">Ma de la selva, e del mio cor non trovo</l>
     <l n="305">Ivi il signore, e m'è quel loco a vile,</l>
     <l n="306">Che cotanto mi fu pregiato e caro.</l>
     <l n="307">Veggio piegate ancor l'erbette, e i fiori</l>
     <l n="308">Ove (infelice me!) giacemmo insieme,</l>
     <l n="309">E l'orme impresse de l'amate piante,</l>
     <l n="310">Sopra cui stommi, lassa, e sospirando</l>
     <l n="311">Quell'erbe tocco: e quel felice loco</l>
     <l n="312">Ove gli omeri tuoi posasti, o 'l piede,</l>
     <l n="313">E quei bei fiori, oimè, che già mi furo</l>
     <l n="314">Cotanto grati, or da' miei pianti sono</l>
     <l n="315">E da' caldi sospir tiepidi e molli.</l>
     <l n="316">Spoglia il verde arbuscel le verdi fronde,</l>
     <l n="317">E gli uccellin su gli sfrondati rami,</l>
     <l n="318">Mostrando che di me lor caglia, stanno</l>
     <l n="319">Con l'ali basse, e dolorosi e muti.</l>
     <l n="320">Sol Progne s'ode, a cui del figlio incresce,</l>
     <l n="321">E duolsi ancor che del marito odiato</l>
     <l n="322">Non sparse pria che del suo figlio il sangue.</l>
     <l n="323">Piagne Progne i suoi figli, e Safo anch'ella</l>
     <l n="324">Del suo misero amor si lagna e duole,</l>
     <l n="325">E tanto duolsi, e lamentando geme,</l>
     <l n="326">Ch'ogni animal nel bosco il sonno ingombra.</l>
     <l n="327">Ivi sorge bel fonte, e via più chiaro</l>
     <l n="328">D'un fiume cristallino, e caro al sole,</l>
     <l n="329">Entro a l'acque di cui, quant'alcun crede,</l>
     <l n="330">Sacro s'asconde, e riverendo nume,</l>
     <l n="331">E sopra cui de' suoi bei rami estende</l>
     <l n="332">Quella ninfa gentil le frondi e l'ombra,</l>
     <l n="333">Che di Priapo il gran furor fuggendo</l>
     <l n="334">In pianta si cangiò soave e bella;</l>
     <l n="335">E di fresch'erba, e di fioretti vaghi</l>
     <l n="336">La terra è sempre intorno intorno adorna:</l>
     <l n="337">Sopra cui mentre affaticata e stanca</l>
     <l n="338">Avea chiuse le luci al sonno e al pianto,</l>
     <l n="339">Mi parve un garzon nudo aver inanzi</l>
     <l n="340">Di bellissimo aspetto, e dirmi: – O donna,</l>
     <l n="341">Che di sì cieco ardor te stessa infiammi,</l>
     <l n="342">E mal de l'amor tuo cangiata sei,</l>
     <l n="343">Vattene al mar Atteo, e sali al monte</l>
     <l n="344">Ove Apollo have il tempio, indi ne l'onde</l>
     <l n="345">De l'amor tuo cadendo amorza il fuoco.</l>
     <l n="346">Quindi dal fiero ardor sospinto e mosso</l>
     <l n="347">Di Pirra sua Deucalion si trasse,</l>
     <l n="348">Né fero a le sue membra alcuna offesa</l>
     <l n="349">L'onde marine; anzi il bel seno amato</l>
     <l n="350">Potea baciar di Pirra: egli in oblio</l>
     <l n="351">L'avea già posta, et ammorzato e spento</l>
     <l n="352">Il grave incendio, e l'amorosa fiamma.</l>
     <l n="353">Questa legge han quell'acque; or vatten lieta,</l>
     <l n="354">E non temer da quel fatale scoglio,</l>
     <l n="355">Per acquetar l'ardor, gettarte in mare –.</l>
     <l n="356">E detto questo si fuggì col sonno;</l>
     <l n="357">Ed io tremante e spaventata surgo,</l>
     <l n="358">E svegliata nessun rimiro, o sento,</l>
     <l n="359">Onde rigai d'amaro pianto il viso.</l>
     <l n="360">Dunque n'andremo al dimostrato sasso,</l>
     <l n="361">E vincerem con la gravosa doglia,</l>
     <l n="362">E con l'insano amor, d'ogni periglio,</l>
     <l n="363">E d'ogni morte la paura estrema;</l>
     <l n="364">Ma segua qual sia più dogliosa sorte,</l>
     <l n="365">Ch'ogni altro aspro martir, ch'ogni altro male</l>
     <l n="366">Fia del presente mal martir men grave;</l>
     <l n="367">E leve me n'andrò per l'aria a volo,</l>
     <l n="368">Ché mie membra non han gravoso il pondo.</l>
     <l n="369">Tu di Venere ancor pregiato figlio,</l>
     <l n="370">M'adatterai le piume, acciò non sia</l>
     <l n="371">A quell'onde morendo infamia eterna.</l>
     <l n="372">Io poi che spento fia l'ardente foco,</l>
     <l n="373">E le piaghe saldate, e sciolti i nodi,</l>
     <l n="374">A Febo donerò l'amata lira,</l>
     <l n="375">Intorno a cui saran tai versi scritti:</l>
     <l n="376">– Questa a te, biondo Apollo, amica cetra</l>
     <l n="377">Safo, la tua mercé, dal folle amore</l>
     <l n="378">Libera dona, ed è conforme il dono,</l>
     <l n="379">Perch'ella a te sì come a lei conviensi –.</l>
     <l n="380">Ah spietato Faon, perché mi stringi,</l>
     <l n="381">Perché mi sforzi a ricercar ne l'acque,</l>
     <l n="382">Misera me, del mio sì lungo male,</l>
     <l n="383">De la mia cruda e sanguinosa guerra,</l>
     <l n="384">Il bel rimedio, e la bramata pace,</l>
     <l n="385">Se trar mi puoi tu sol d'ogni aspra doglia</l>
     <l n="386">Tornando indietro il fuggitivo piede?</l>
     <l n="387">Tu col bel viso tuo donar mi puoi</l>
     <l n="388">Quella salute, e quel contento estremo</l>
     <l n="389">Ch'io da quell'onda Attea mal lieta attendo,</l>
     <l n="390">E mi sarai per tua beltade amata</l>
     <l n="391">Più che le Muse, e più ch'Apollo in pregio.</l>
     <l n="392">Puoi tu già mai, o de' gelati scogli,</l>
     <l n="393">O del rabbioso mar più crudo e fero,</l>
     <l n="394">Gir, s'io morrò, de la mia morte altero?</l>
     <l n="395">Quanto era meglio assai che questo seno,</l>
     <l n="396">Che queste membra mie, che tra quell'acque,</l>
     <l n="397">Che tra quei duri e perigliosi sassi,</l>
     <l n="398">Oimè, tratte saran, s'unisser teco,</l>
     <l n="399">E caramente l'abbracciassi, come</l>
     <l n="400">Festi mentre ch'amor ti fece mio:</l>
     <l n="401">Queste le membra son, quest'è quel seno,</l>
     <l n="402">Che tu solevi già lodar cotanto,</l>
     <l n="403">Cotanto aver in pregio, e tanto amare,</l>
     <l n="404">Tanto parerti a maraviglia bello.</l>
     <l n="405">Or bramo, lassa, aver leggiadro il verso,</l>
     <l n="406">E 'l bello stilo che m'ha fatto onore;</l>
     <l n="407">Ma fier martir sì mi tormenta l'alma,</l>
     <l n="408">Sì la mente m'infosca, e sì m'atterra,</l>
     <l n="409">Che vinto dal dolor negletto stassi</l>
     <l n="410">Mio plettro, e tace, e la mia lira è muta.</l>
     <l n="411">O di Lesbo fanciulle amate e belle,</l>
     <l n="412">Che mi foste cagion ch'io tanto amassi,</l>
     <l n="413">Non venite più meco a cantar versi,</l>
     <l n="414">Né di mia cetra più vi muova il suono,</l>
     <l n="415">Che tutto il bel, tutto quel buono, e vago</l>
     <l n="416">Che vi piacea, Faon portato ha seco,</l>
     <l n="417">Quel bel Faon che sì felice e lieta</l>
     <l n="418">Pur or, misera me, chiamava mio.</l>
     <l n="419">Fate ch'ei torni a me, che seco ancora</l>
     <l n="420">Il verso tornerà, la cetra, e 'l canto,</l>
     <l n="421">Perch'egli sol con sua presenza grata</l>
     <l n="422">A la mia lingua, ed all'ingegno porge</l>
     <l n="423">Le soavi parole, e 'l verso lieto,</l>
     <l n="424">E con l'assenza sua mi toglie il tutto.</l>
     <l n="425">Ma che parlo io? A che m'affliggo indarno?</l>
     <l n="426">Puoss'egli muover mai co' prieghi ardenti</l>
     <l n="427">Un animo selvaggio, un cor di fera?</l>
     <l n="428">Non vegg'io, folle me, ch'i pianti e i preghi</l>
     <l n="429">Tutti veloce via gli porta il vento?</l>
     <l n="430">Oh quanto bramo che quei venti istessi</l>
     <l n="431">Che se ne portan le parole e i pianti</l>
     <l n="432">Mi faccin riveder l'amate vele,</l>
     <l n="433">E mi ritornin la mia vita indietro!</l>
     <l n="434">E questo a te si converrebbe, ingrato.</l>
     <l n="435">Ma s'entro al tuo pensier prefisso hai teco</l>
     <l n="436">Di ritornare a me tua fida amante,</l>
     <l n="437">Ed hai già posti in su la poppa i voti,</l>
     <l n="438">A che sì tardo è 'l tuo ritorno, e lento?</l>
     <l n="439">Sciogli la fune omai, che 'l mare e i venti</l>
     <l n="440">Vener nata del mar, benigna e pia,</l>
     <l n="441">Placidi ti farà, propizii e buoni;</l>
     <l n="442">E sederassi al bel governo Amore,</l>
     <l n="443">Spiegando con la sua picciola mano</l>
     <l n="444">Le bianche vele; e da lui stesso poi</l>
     <l n="445">All'antenna saran nel porto accolte.</l>
     <l n="446">Ma se starti lontan da me ti piace,</l>
     <l n="447">E fuggirti da me t'allegri e godi</l>
     <l n="448">(Che degna pur non son d'esser fuggita),</l>
     <l n="449">Scrivimi almen, crudel, che da quel sasso</l>
     <l n="450">Giù de l'onda fatal me stessa tragga.</l>
    </lg>
   </lg>
  </body>
 </text>
</TEI>