<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Selva quinta</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">103</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-selva-quinta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Selva quinta</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Selva quinta</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spente eran già ne l'Ocean del Sole</l>
     <l n="2">L'accese ruote, e de' bei raggi il lume,</l>
     <l n="3">Già della notte il tenebroso velo</l>
     <l n="4">Della terra adombrava il caldo volto,</l>
     <l n="5">Con salubre liquor bagnando a l'erbe</l>
     <l n="6">Et a' bei fior la pallidetta faccia,</l>
     <l n="7">Che senza alcun vigor nel caro seno</l>
     <l n="8">Languendo inchinan della cara madre;</l>
     <l n="9">Nel primo ciel con le sue bianche ruote</l>
     <l n="10">Si vedeva girar la fredda Luna</l>
     <l n="11">Del fraterno splendore ornata e bella,</l>
     <l n="12">E l'altre stelle da l'ottava sfera</l>
     <l n="13">Cader sembrando richiamavan fore</l>
     <l n="14">L'almo riposo dal suo scuro impero;</l>
     <l n="15">Quando il notturno Dio porgendo agli occhi</l>
     <l n="16">(Forse del pianto lor pietoso) pace,</l>
     <l n="17">Dolcemente snodò dal corpo l'alma,</l>
     <l n="18">Mostrando a lei quel ch'invidioso asconde</l>
     <l n="19">Col piè, col fronte, e con l'annose spalle</l>
     <l n="20">Più d'un selvaggio, inabitato monte:</l>
     <l n="21">E nuda, del suo Fior gelosa ancora,</l>
     <l n="22">Forse mal grado suo nel grembo pose,</l>
     <l n="23">Ove del terzo ciel l'altiero padre</l>
     <l n="24">Sdegnando il sen della più bella stella</l>
     <l n="25">Spesso riposa le purpuree piume;</l>
     <l n="26">Ond'ella già di sì bel don superba,</l>
     <l n="27">Posti in oblio gli antichi amari pianti,</l>
     <l n="28">E le sparse querele a tanti venti,</l>
     <l n="29">Sprezzava il figlio di colei che nacque</l>
     <l n="30">Del più supremo e più beato Dio.</l>
     <l n="31">Ma lasso, che temendo il dolce sonno</l>
     <l n="32">I bei lumi del Sol, nel petto ardente</l>
     <l n="33">Veloce la tornò, veloce sparve;</l>
     <l n="34">Et ella seco qual notturna larva,</l>
     <l n="35">Poco dolce porgendo a tanto amaro,</l>
     <l n="36">E breve pace a così lunga guerra.</l>
     <l n="37">Deh dolce almo riposo (ahimè), se tale</l>
     <l n="38">l'alto tuo valor, che leghi e snodi</l>
     <l n="39">Secondo il tuo voler da' corpi l'alme,</l>
     <l n="40">Ond'invidiar ti può la tua sorella,</l>
     <l n="41">Se sorella di te può dirsi Morte,</l>
     <l n="42">Perché non chiudi nel tuo negro impero</l>
     <l n="43">Questi miei occhi? acciò che l'alma sciolta</l>
     <l n="44">Dal suo laccio mortal, tua mercé, possa</l>
     <l n="45">Libera alzarsi al suo fiorito nido,</l>
     <l n="46">E darsi in preda a l'inimiche braccia</l>
     <l n="47">Della inimica sua, sua dolce vita?</l>
     <l n="48">Lega, notturno Dio, d'eterno laccio</l>
     <l n="49">Queste mie luci, e quest'afflitta lingua,</l>
     <l n="50">Togliendo e 'l lume a quelle, a questa il grido,</l>
     <l n="51">E dentro al dolce, benché oscuro impero</l>
     <l n="52">Mostrami ove il Mugnon più lieto bagna,</l>
     <l n="53">Mercé del mio bel sole, il patrio lido.</l>
     <l n="54">Già vidi dentro al tuo sacrato regno</l>
     <l n="55">Quelle vaghe, gentil, candide braccia</l>
     <l n="56">Far doppio nodo al già legato collo:</l>
     <l n="57">Vidi l'amato viso, e i chiari lumi,</l>
     <l n="58">Ch'el bel carro stellato della notte,</l>
     <l n="59">Né forse Apollo in ciel simili accende:</l>
     <l n="60">Vidi, mal grado vostro, avari monti,</l>
     <l n="61">Vidi, mal grado vostro, altieri fiumi,</l>
     <l n="62">Colei ch'agl'occhi miei (lasso) ascondete.</l>
     <l n="63">Vidi, la tua mercé, dolce signore:</l>
     <l n="64">Ma troppo breve fu cotal dolcezza,</l>
     <l n="65">E come finta ancor d'angoscia piena,</l>
     <l n="66">Perché fuggendo tu, fuggì teco ella.</l>
     <l n="67">Deh perché sì veloce, ahimè, tornasti</l>
     <l n="68">L'alma nel mortal ciel? perché rendesti</l>
     <l n="69">L'odiata luce agli affannati lumi?</l>
     <l n="70">Deh sommo occhio del ciel, perché sì tosto</l>
     <l n="71">Togliesti al mondo della notte l'ombre?</l>
     <l n="72">E tu perché sì tosto abandonasti,</l>
     <l n="73">Non senza invidia de l'antico sposo,</l>
     <l n="74">Invida Aurora, le gelose piume,</l>
     <l n="75">Aprendo al sol del tuo balcon le porte?</l>
     <l n="76">E cacciasti nel regno il grande Dio</l>
     <l n="77">Che de' mortali è sol quiete e pace?</l>
     <l n="78">E tu del terzo ciel benigno lume,</l>
     <l n="79">Deh perché sì veloce, ahimè, cacciasti,</l>
     <l n="80">Restando ultima tu, le chiare greggi</l>
     <l n="81">(Mostrando al giorno il sol) de l'altre stelle?</l>
     <l n="82">Ahi stelle al mio voler contrarie e torte!</l>
     <l n="83">O misero colui ch'è in odio al cielo!</l>
     <l n="84">Vedi, notturno Dio, con quanta doglia</l>
     <l n="85">Resto piangendo all'apparir dell'alba</l>
     <l n="86">Trovandomi lontan dal mio bel Fiore,</l>
     <l n="87">E col piè lunge da le rive d'Arno,</l>
     <l n="88">Dove teco, signore, era io pur dianzi.</l>
     <l n="89">Vientene dunque, almo riposo, e porgi</l>
     <l n="90">Riposo agli occhi e refrigerio al core,</l>
     <l n="91">E pace al guerreggiar de' miei pensieri,</l>
     <l n="92">Che tra speme, timor, tra riso e pianto</l>
     <l n="93">Mantengon l'alma in sempiterna guerra;</l>
     <l n="94">Né di vittoria alcun verace segno,</l>
     <l n="95">Sempre volando con dubbiose penne,</l>
     <l n="96">La non certa speranza al cor n'apporta.</l>
     <l n="97">Né paventar del sol gli ardenti raggi,</l>
     <l n="98">Che se ei sapesse e la sorella insieme</l>
     <l n="99">Quanta dolcezza nel tuo regno io sento,</l>
     <l n="100">Quella tenendo il ciel col bianco carro</l>
     <l n="101">Con eterno girar, negando quello</l>
     <l n="102">Il lume de' bei raggi, il mondo fora,</l>
     <l n="103">Lor mercé, chiuso in sempiterna notte.</l>
    </lg>
   </lg>
  </body>
 </text>
</TEI>