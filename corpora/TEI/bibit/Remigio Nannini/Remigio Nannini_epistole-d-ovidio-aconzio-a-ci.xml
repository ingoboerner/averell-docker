<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Aconzio a Cidippe</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">533</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-aconzio-a-ci</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Aconzio a Cidippe</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Aconzio a Cidippe</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sgombra dal cor, bella Cidippe e cara,</l>
     <l n="2">Ogni timor, che giuramento alcuno</l>
     <l n="3">Mal saggia non farai di nuovo al tuo</l>
     <l n="4">Sì fido amante, e sol mi basta averti</l>
     <l n="5">Una sol volta al giuramento astretta.</l>
     <l n="6">Leggi sicura pur: così sen vada</l>
     <l n="7">Da le tue belle membra il mal lontano,</l>
     <l n="8">Che senza in me sentir tormento o doglia</l>
     <l n="9">D'ogni aspra doglia mia, misero, è duce,</l>
     <l n="10">Come d'inganni son mie carte vote.</l>
     <l n="11">A che vergogna il tuo bel viso arrossa?</l>
     <l n="12">Ch'io credo, che sì come inanzi a quello</l>
     <l n="13">Bel simulacro di Diana e santo</l>
     <l n="14">Si fe' vermiglio il tuo leggiadro viso,</l>
     <l n="15">Così fatt'or si sien tue guance rosse.</l>
     <l n="16">Io non bramo d'aver da te l'infame</l>
     <l n="17">Frutto d'amore, o violar quel bello</l>
     <l n="18">Di tua virginità candido fiore,</l>
     <l n="19">Ma stringer sol di tua promessa fede,</l>
     <l n="20">E del santo Imeneo l'amato nodo,</l>
     <l n="21">Perch'io qual dolce tuo consorte e fido</l>
     <l n="22">T'amo, e non qual tuo disonesto amante:</l>
     <l n="23">Che se tu leggi il giuramento istesso</l>
     <l n="24">Che scritto aveva il fortunato pomo</l>
     <l n="25">Ch'io ti gittai celatamente in grembo,</l>
     <l n="26">Tu troverai che tu prometti solo</l>
     <l n="27">D'essermi sposa, e ch'io non chieggio in quello</l>
     <l n="28">Se non quel ch'io sospiro, e ch'io desio,</l>
     <l n="29">O pudica e gentil vergine e bella,</l>
     <l n="30">Ch'a te più sia ch'a quella diva a mente.</l>
     <l n="31">Ma quest'istesso ancor pavento e temo,</l>
     <l n="32">E che 'l mio amore, e tua promessa spregi:</l>
     <l n="33">E questo paventar, questa dimora,</l>
     <l n="34">Quest'avermi in oblio, fa dentro a l'alma</l>
     <l n="35">Ognor più vivo e più cocente il foco;</l>
     <l n="36">Il qual già mai non fu picciolo o leve,</l>
     <l n="37">Anzi si fece allor maggior e grave,</l>
     <l n="38">Quando egli, il dì che tu leggendo il pomo</l>
     <l n="39">Giurasti amarmi, a molta speme alzosse.</l>
     <l n="40">Tu mi festi sperar, tu creder ch'io</l>
     <l n="41">Divenir ti dovessi amato sposo.</l>
     <l n="42">Né puoi negar quel che dinanzi a l'alma</l>
     <l n="43">Diana festi, e suo tremendo nume,</l>
     <l n="44">D'essermi donna inviolabil giuro,</l>
     <l n="45">Ove ella era presente, e tue promesse</l>
     <l n="46">Intenta attese, e ch'accennasse parve</l>
     <l n="47">A l'inchinar de la virginea fronte</l>
     <l n="48">D'acconsentire a le promesse oneste.</l>
     <l n="49">Siati lecito pur biasmarmi, e dirmi</l>
     <l n="50">Ch'io ti tradi' con amoroso inganno,</l>
     <l n="51">Pur che l'inganno e la mia fraude sia</l>
     <l n="52">Al mio bel foco e grand'amore ascritta.</l>
     <l n="53">Lasso, che bramo, o che desio con queste</l>
     <l n="54">Fraudi impetrar, se non di aver Cidippe</l>
     <l n="55">Per mia consorte? e la mia bella brama</l>
     <l n="56">Ed onesto voler, che tanto sdegni,</l>
     <l n="57">Devrebbe farti a le mie voglie amica.</l>
     <l n="58">Io non son già naturalmente accorto,</l>
     <l n="59">Né per usanza astuto, e tua beltade,</l>
     <l n="60">Credimi vita mia, sol fammi esperto,</l>
     <l n="61">E lo mio ingegno a quest'imprese muove.</l>
     <l n="62">E solo Amor con le parole istesse</l>
     <l n="63">Ch'ei m'insegnò t'ha incatenata, ed egli</l>
     <l n="64">I giuri fece e le parole usate</l>
     <l n="65">Farsi nei sacri maritaggi onesti,</l>
     <l n="66">E per consiglio suo fui saggio amante,</l>
     <l n="67">Ed inventor de l'amorosa beffe.</l>
     <l n="68">Chiamisi pur questa mia impresa froda,</l>
     <l n="69">E fraudolente ognun mi dica e tristo,</l>
     <l n="70">Se tristizia è però, se fraude infame</l>
     <l n="71">Voler goder di sua consorte amata.</l>
     <l n="72">Ecco ch'io scrivo un'altra volta, e nuovi</l>
     <l n="73">Scrivo d'amante umil non finti preghi;</l>
     <l n="74">Ch'un altro inganno sarà forse, ed altra</l>
     <l n="75">Avrai cagion di lamentarti meco.</l>
     <l n="76">S'io per amarte, almo mio sol, t'offendo,</l>
     <l n="77">Io lo confesso, io ti farò mai sempre</l>
     <l n="78">Offesa e danno, e t'avrò sempre in mezzo,</l>
     <l n="79">Ancor che tu non voglia, al core affissa,</l>
     <l n="80">Ed userò per acquistarte ogni opra.</l>
     <l n="81">Se gli altri amanti audacemente entraro</l>
     <l n="82">In mezzo ai nudi e sanguinosi ferri</l>
     <l n="83">Per indi trar le lor consorti amate,</l>
     <l n="84">Perch'esser deve a me di biasmo infame</l>
     <l n="85">Soave pomo accortamente scritto?</l>
     <l n="86">Consenta pur la mia benigna stella</l>
     <l n="87">Che tante ritrovar catene e lacci</l>
     <l n="88">Possa l'ingegno mio, ch'in parte alcuna</l>
     <l n="89">Non sia la fede tua libera o sciolta.</l>
     <l n="90">Ben ci restano ancor mill'altri inganni,</l>
     <l n="91">In cui mia mente sol se stessa affanna,</l>
     <l n="92">E sol salire a questa altezza aspira,</l>
     <l n="93">Di cui quando uopo fia farò la prova,</l>
     <l n="94">Ché lo mio grand'ardor non vuol ch'indietro</l>
     <l n="95">Lasci intentata esperienza alcuna.</l>
     <l n="96">Sia pur quanto si vuol dubbioso e incerto</l>
     <l n="97">Di poterti pigliar con finti inganni,</l>
     <l n="98">Ch'in somma un laccio, un'amorosa froda</l>
     <l n="99">Sarà bastante ad annodarti il core,</l>
     <l n="100">E s'in Dio sol fia de l'impresa il fine,</l>
     <l n="101">Nondimen resterai legata e presa;</l>
     <l n="102">E bench'alcun de' suoi tenaci lacci</l>
     <l n="103">Fugga scaltra talor, non potrai sempre</l>
     <l n="104">Tutti i nodi schifar, tutte le reti,</l>
     <l n="105">Che più che tu non credi Amor t'ha tese:</l>
     <l n="106">E quando l'arti e l'amorose frodi</l>
     <l n="107">Avran poco valor, deposto in terra</l>
     <l n="108">Ogni spavento, a violenza aperta</l>
     <l n="109">Userò l'armi, e porterotti in braccio,</l>
     <l n="110">Qual guerrier vincitor l'amata preda.</l>
     <l n="111">Né di quel gran troian l'audacia biasmo,</l>
     <l n="112">Ch'in Grecia tolse al mal accorto sposo</l>
     <l n="113">L'amata donna, o d'alcun altro amante</l>
     <l n="114">Che fu viril, fu valoroso e forte</l>
     <l n="115">Sol per goder de la sua donna poi.</l>
     <l n="116">Io forse ancor ma vo' tacermi il resto:</l>
     <l n="117">E benché 'l fin di tal rapina sia</l>
     <l n="118">Dolor, lamento e morte, e morte forse</l>
     <l n="119">Mi fia doglia minor che star in vita</l>
     <l n="120">Senza la dolce mia bramata luce,</l>
     <l n="121">Che ne' begli occhi suoi mia vita porta.</l>
     <l n="122">Se tu fussi men bella, io men audace</l>
     <l n="123">A seguir te sarei, ma tua beltade</l>
     <l n="124">Audacia porge al pauroso core:</l>
     <l n="125">Tu sei cagion del temerario ardire,</l>
     <l n="126">Tu muovi l'alma a generose imprese</l>
     <l n="127">Con gli occhi tuoi, che son sì chiari e belli</l>
     <l n="128">Ch'a lor bellezza, e lor chiarezza cede</l>
     <l n="129">Il chiaro e 'l bel de le minute stelle,</l>
     <l n="130">Che del mio bell'ardor fur guide e duci.</l>
     <l n="131">I tuoi biondi capei mi fanno ancora</l>
     <l n="132">Ardito amante, e con la bianca fronte</l>
     <l n="133">Quelle tue vaghe e leggiadrette mani,</l>
     <l n="134">Onde bramo sentir stringermi il collo;</l>
     <l n="135">E le sembianze, ed i soavi sguardi</l>
     <l n="136">In gentil donna onestamente accorti,</l>
     <l n="137">E l'andar grato, e 'l pargoletto piede,</l>
     <l n="138">Candido sì che la marina Teti</l>
     <l n="139">Sì bianco forse, e così bel non l'have:</l>
     <l n="140">O me felice, o me beato, s'io</l>
     <l n="141">Laudar potessi a pien quel che s'asconde!</l>
     <l n="142">Ma giudicar si può ch'ogn'altra parte</l>
     <l n="143">In bianchezza e beltà risponda al tutto.</l>
     <l n="144">Dunque non è gran maraviglia s'io</l>
     <l n="145">Da tant'alta beltà spronato e mosso</l>
     <l n="146">Brami d'aver di tua promessa il pegno.</l>
     <l n="147">In somma io non mi sdegno e non mi curo,</l>
     <l n="148">Pur che tu sia mia prigioniera e sposa,</l>
     <l n="149">E pur che tu confessi essermi amante,</l>
     <l n="150">Che la mia beffa, e i miei sagaci inganni</l>
     <l n="151">Abbin tua mente incatenata e presa.</l>
     <l n="152">Né de la invidia o de lo sdegno altrui,</l>
     <l n="153">O de l'odio mi cal, pur ch'a l'odiato</l>
     <l n="154">Si doni il premio, e meritato dono.</l>
     <l n="155">Oimè, per qual cagion de la mia colpa</l>
     <l n="156">La pena tarda? a che pur, lasso, veggio</l>
     <l n="157">Dal grave mio fallir sì lunge il frutto?</l>
     <l n="158">Il forte Telamon per forza ottenne</l>
     <l n="159">La troiana Esion, col ferro pure</l>
     <l n="160">Vinse la bella Ippodamia gentile</l>
     <l n="161">L'invitto Achille; e l'una e l'altra poi</l>
     <l n="162">Seguì benigna il vincitor cortese,</l>
     <l n="163">Di cui mariti fur pregiati e fidi.</l>
     <l n="164">Mostrati pur quanto ti piace irata</l>
     <l n="165">E sdegnosa ver me, nimica, e fera,</l>
     <l n="166">Che non mi cal, se sì sdegnata e cruda,</l>
     <l n="167">Così nimica e così fera io possa</l>
     <l n="168">Di te goder, ch'io ben lo sdegno e l'ira,</l>
     <l n="169">Che sol per mia cagion nel cor s'accese,</l>
     <l n="170">Farò minor, pur che mia sorte voglia</l>
     <l n="171">Farmi grazia ch'io possa al mio bel sole</l>
     <l n="172">I sospir raccontar, l'angoscia, e 'l foco.</l>
     <l n="173">Siami lecito pur piangendo appresso</l>
     <l n="174">Starmi a mia luce, ed a' miei pianti amari</l>
     <l n="175">Singulti accompagnar parole e preghi;</l>
     <l n="176">E come servo suol, qualor paventa</l>
     <l n="177">Del suo signor la minacciosa voce,</l>
     <l n="178">E la sua verga impallidito attende,</l>
     <l n="179">Stender le braccia a le ginocchia amate.</l>
     <l n="180">Tu non sai quanto in me potere e forza</l>
     <l n="181">Abbia il tuo volto: a che, send'io lontano,</l>
     <l n="182">E non sia chi per me difesa faccia,</l>
     <l n="183">Senza sentir la mia ragion, mi danni?</l>
     <l n="184">Citami inanzi al signor nostro Amore,</l>
     <l n="185">Chiamami, vita mia, chiamami, e quale</l>
     <l n="186">Tuo servo umile a te venir m'astringi:</l>
     <l n="187">Che bench'irata, imperiosa, e cruda</l>
     <l n="188">Mi sveglia i crini, o con tue man mi faccia</l>
     <l n="189">Livido il volto, io paziente e cheto</l>
     <l n="190">Potrò soffrir tutti gli oltraggi, e solo</l>
     <l n="191">Avrò timor che la tua bianca mano</l>
     <l n="192">Non più se stessa che 'l mio viso offenda.</l>
     <l n="193">Né d'uopo ti sarà catene o ceppi</l>
     <l n="194">Con meco oprar perch'io ti sia soggetto:</l>
     <l n="195">Che più che i ceppi, e le catene, e i lacci</l>
     <l n="196">Mi terrà fermo, incatenato, e cinto</l>
     <l n="197">Il tuo pregiato e sì gradito amore.</l>
     <l n="198">E quando poscia a suo piacer tuo sdegno</l>
     <l n="199">Del mio scempio crudel fia sazio, e l'ira,</l>
     <l n="200">Quasi pentita, a te medesma allora</l>
     <l n="201">Dirai: deh qual mostr'ei fermezza e fede;</l>
     <l n="202">Con qual costanza e pazienza invitta</l>
     <l n="203">Umilemente il miserel m'adora!</l>
     <l n="204">E quando l'onte, e gli sdegnosi oltraggi,</l>
     <l n="205">E le minaccie, e le percosse insieme</l>
     <l n="206">Mi vedrai sopportar, pietosa in volto</l>
     <l n="207">A te stessa dirai: siami ei pur servo,</l>
     <l n="208">Poi ch'ei con tanto amor m'inchina e serve.</l>
     <l n="209">Perché, misero me, son fatto reo</l>
     <l n="210">Send'io lontano? e perché deve in terra</l>
     <l n="211">La mia ragion cader, s'ella è sì giusta,</l>
     <l n="212">Senza ch'alcun la mia ragion difenda?</l>
     <l n="213">Quel ch'io scrissi nel pomo Amor dettommi,</l>
     <l n="214">E s'io nel trarlo accortamente in grembo</l>
     <l n="215">Ti feci oltraggio, e de l'oltraggio solo</l>
     <l n="216">Hai da dolerti, almo mio sol, con meco:</l>
     <l n="217">Ma non deve con meco il sacro e santo</l>
     <l n="218">Nume de l'alma e riverenda diva</l>
     <l n="219">Esser beffato; e s'al tuo fido amante</l>
     <l n="220">Non vuoi servar la già promessa fede,</l>
     <l n="221">Né mantener tuo giuramento intero,</l>
     <l n="222">Servalo a quella dea che Delo onora,</l>
     <l n="223">Perch'ella udì le tue parole espresse,</l>
     <l n="224">E vide il volto tuo candido e bello</l>
     <l n="225">Di vergogna gentil vermiglio e tinto,</l>
     <l n="226">Allor che 'l nuovo ed amoroso inganno</l>
     <l n="227">Ti facea rossa, e tue parole ascose</l>
     <l n="228">Ne l'alta, immensa, ed immortal sua mente.</l>
     <l n="229">Sia da te lunge ogni presagio averso,</l>
     <l n="230">Ma sappia pur che non è divo alcuno</l>
     <l n="231">Sì crudo in ciel quant'è Diana quando</l>
     <l n="232">Spregiar da mortal uom suo nume vede,</l>
     <l n="233">Né chi faccia di lei de' proprii oltraggi</l>
     <l n="234">Più sanguinosa e più crudel vendetta.</l>
     <l n="235">E ne fia testimon l'alpestre e fero</l>
     <l n="236">Calidonio cinghial, per cui si vide</l>
     <l n="237">Contra i suoi figli incrudelire Altea.</l>
     <l n="238">Il misero Atteon può farne ancora</l>
     <l n="239">Al mondo fede, il qual sembrando ai suoi</l>
     <l n="240">Ferocissimi can selvaggio cervo,</l>
     <l n="241">Smembrar se stesso a quella guisa scorse</l>
     <l n="242">Che già veduto avea squarciare inanti</l>
     <l n="243">Ben mille fere; e la superba e bella</l>
     <l n="244">Niobe poi, che fu mutata in sasso,</l>
     <l n="245">E ch'in Bitinia ancor del sasso fore</l>
     <l n="246">Distilla il tristo e doloroso pianto,</l>
     <l n="247">Di lei provò l'infuriato sdegno.</l>
     <l n="248">Oimè! ch'io temo, o mia Cidippe amata,</l>
     <l n="249">Parlarti il ver, per non mostrar di dirlo</l>
     <l n="250">Per mia cagion, ma pur convien ch'io 'l dica.</l>
     <l n="251">Sappia che quindi avien che sempre inferma</l>
     <l n="252">(E quest'è il vero) e più gravosa giaci,</l>
     <l n="253">Quando altrui diventar consorte brami:</l>
     <l n="254">Perché la casta e riverenda diva</l>
     <l n="255">Al mio gran foco e tua salute intenta</l>
     <l n="256">Non vuol ch'i giuri tuoi sen porti il vento,</l>
     <l n="257">Ma col bel corpo tuo sia sana ancora</l>
     <l n="258">La bella al tuo fedel giurata fede;</l>
     <l n="259">E quindi avien che quante volte tenti</l>
     <l n="260">Essere a' miei desir nimica e cruda,</l>
     <l n="261">Tante volte ella il tuo peccato emendi</l>
     <l n="262">Con penitenza a la tua colpa eguale.</l>
     <l n="263">Deh non voler contra te stessa a sdegno</l>
     <l n="264">De l'animosa e sacrosanta dea</l>
     <l n="265">Rivolger l'arco, e le saette acute,</l>
     <l n="266">Ond'ella vendicar l'offese suole:</l>
     <l n="267">Ch'ella può farsi ancor benigna e pia,</l>
     <l n="268">E perdonarti ogni spergiuro ingiusto.</l>
     <l n="269">Deh non voler con sì cocente febbre</l>
     <l n="270">Guastar le membra tue tenere e belle,</l>
     <l n="271">Ma più tosto servar le membra e 'l volto</l>
     <l n="272">Candide e vago, ond'io bramoso amante</l>
     <l n="273">Con dolcezza maggior goder ne possa.</l>
     <l n="274">Serva i bei lumi tuoi lucidi e chiari,</l>
     <l n="275">Che nacquer sol per infiammarmi il core,</l>
     <l n="276">E quel dolce vermiglio, onde natura</l>
     <l n="277">La bella neve de le guance asperse,</l>
     <l n="278">Servalo acceso e vivo; e sien pur quelli</l>
     <l n="279">Pallidi e smorti, e da travaglio oppressi,</l>
     <l n="280">Che son cagion ch'io non ti sia marito,</l>
     <l n="281">E sien nel volto inceneriti e bianchi,</l>
     <l n="282">E dentro al cor di gran tormento pieni,</l>
     <l n="283">Sì com'io son, qualor mia stella sento</l>
     <l n="284">Tutta tremar di periglioso gelo,</l>
     <l n="285">O di calor d'acuta febbre accesa.</l>
     <l n="286">Lasso! ch'io piango e mi lamento meco,</l>
     <l n="287">Ch'io non so mandar fuor s'io più vorria</l>
     <l n="288">Che sempre inferma stessi, o ch'altro amante</l>
     <l n="289">Per dolce sposa sua t'avesse in braccio.</l>
     <l n="290">Spesso m'affliggo ancor ch'io sia cagione</l>
     <l n="291">Del tuo martiro, e che mia fraude t'aggia</l>
     <l n="292">Cotanto offesa, e sopra me desio</l>
     <l n="293">Caggia la pena, e lo spergiuro, e quanto</l>
     <l n="294">Soffra il mio sole, ed ei sicuro e lieto</l>
     <l n="295">In dolce sanità sua vita guidi.</l>
     <l n="296">E per saper quel che tu faccia, io vegno</l>
     <l n="297">Sovente a dimorar vicino a l'uscio,</l>
     <l n="298">E con tremante cor non lunge assido,</l>
     <l n="299">O d'intorno men vo fingendo altr'opra;</l>
     <l n="300">Spesso l'ancilla tua, spesso il tuo servo</l>
     <l n="301">Seguo dubbioso, e chetamente attendo</l>
     <l n="302">Qual pro t'ha fatto il sonno, e qual il cibo.</l>
     <l n="303">Misero me, che ministrar non posso</l>
     <l n="304">Del fisico gentil le leggi, e quegli</l>
     <l n="305">Rimedi ch'al tuo mal benigno adopra;</l>
     <l n="306">Né tua man stringo, o del bramato letto</l>
     <l n="307">Su la sponda talor dolente seggio:</l>
     <l n="308">E più misero son perch'egli, ahi lasso,</l>
     <l n="309">Mentre io ti son lontan ti siede appresso,</l>
     <l n="310">Toccandoti or la mano, or troppo ardito,</l>
     <l n="311">Fingendo di coprir l'ignudo petto,</l>
     <l n="312">Al tuo candido sen, lasso, l'accosta;</l>
     <l n="313">E fors'ancor per le tue bianche braccia</l>
     <l n="314">La mano ardita e temeraria estende,</l>
     <l n="315">Mentre finge cercar qual moto, o segno</l>
     <l n="316">Il polso faccia a la futura febbre;</l>
     <l n="317">E fors'ancor qualch'amoroso bacio</l>
     <l n="318">Nel tuo candido sen, misero, affige,</l>
     <l n="319">Mercé tropp'alta a sua fatica leve.</l>
     <l n="320">Chi t'ha concesso, o temerario amante,</l>
     <l n="321">Furar la dolce mia sperata messe,</l>
     <l n="322">E coglier prima i desiati e cari</l>
     <l n="323">Del mio bel frutto, i non maturi pomi?</l>
     <l n="324">Chi t'ha fatto, crudel, sì follemente</l>
     <l n="325">A le speranze altrui sì larga strada?</l>
     <l n="326">Quelle man, quelle braccia, e quel bel viso,</l>
     <l n="327">E quel candido seno è di me solo,</l>
     <l n="328">E con temerità non leve accosti</l>
     <l n="329">L'impudiche tue labra ove sol io</l>
     <l n="330">La bocca avicinar suo sposo deggio.</l>
     <l n="331">Leva, importun, le man da quelle amate</l>
     <l n="332">A me promesse membra, oimè, che questa</l>
     <l n="333">Che tu maneggi esser mia sposa deve.</l>
     <l n="334">E se tu seguirai di far più questo,</l>
     <l n="335">Adultero sarai sfacciato, e tristo.</l>
     <l n="336">Trova altra donna, a cui non aggia amante</l>
     <l n="337">Ancor donato il cor, né sia promessa</l>
     <l n="338">A bramoso amator, che se no 'l sai,</l>
     <l n="339">Non è senza signor sì cara merce.</l>
     <l n="340">Ma non creder a me: leggasi pure</l>
     <l n="341">Quel patto ond'ella a me si fece in prima</l>
     <l n="342">Amante e sposa; e perché tu non creda</l>
     <l n="343">Ch'io t'apra il falso, e ti nasconda il vero,</l>
     <l n="344">Fa' ch'ella per se stessa il giuramento</l>
     <l n="345">Ch'ella lesse in sul pomo anco rilegga.</l>
     <l n="346">E s'umane promesse e patti umani</l>
     <l n="347">Hai d'uom mortal, che ti prometta forse</l>
     <l n="348">Farlati sposa, a mia ragion per questo</l>
     <l n="349">Non sarà mai la tua ragione eguale:</l>
     <l n="350">Che se suo padre a te promesso ha darla,</l>
     <l n="351">Ella benigna a me se stessa offerse,</l>
     <l n="352">La qual è, più che 'l genitor suo, stessa</l>
     <l n="353">Del suo desire e del suo cor signora;</l>
     <l n="354">E s'ei giurò di farla altrui consorte,</l>
     <l n="355">Ed ella ancor gran giuramento feo</l>
     <l n="356">D'essermi sposa; e se presente al patto</l>
     <l n="357">Fu mortal uom per testimonio eletto,</l>
     <l n="358">Et ella quel d'immortal dea s'elesse.</l>
     <l n="359">Il padre teme, et a ragion, ch'alcuno</l>
     <l n="360">Non lo chiami bugiardo, et ella ancora</l>
     <l n="361">Ha gran timor che la tremenda diva</l>
     <l n="362">Di poca fé non la riprenda, e incolpi.</l>
     <l n="363">Qual è de' duoi maggior sospetto e tema?</l>
     <l n="364">D'ambi risguarda ancor l'ultimo fine,</l>
     <l n="365">Che 'l padre è sano, e mia Cidippe inferma;</l>
     <l n="366">Di noi rivali ancor difforme è il core,</l>
     <l n="367">Né son le spemi e le paure eguali:</l>
     <l n="368">Che senza lei tu potrai stare in vita,</l>
     <l n="369">Ma s'io, misero me, di lei son privo,</l>
     <l n="370">Mi fia repulsa tal peggior che morte:</l>
     <l n="371">Tu debbi amare ancor quel ch'io tant'amo,</l>
     <l n="372">Quel ch'io con tanto e sì bel foco adoro.</l>
     <l n="373">E se d'integra e di giustizia onesta</l>
     <l n="374">T'astringesse talor ragione o cura,</l>
     <l n="375">Creder devresti a mia gran fiamma, ond'io</l>
     <l n="376">Mi sento il cor sì fieramente acceso.</l>
     <l n="377">Et or perch'ei contra ragion s'adopra,</l>
     <l n="378">E l'ingiustizia sol combatte, e il torto</l>
     <l n="379">(Vedi tu dove il mio parlar ritorna?),</l>
     <l n="380">Però la sua mercé ti giaci inferma,</l>
     <l n="381">Et è cagion ch'a la mia diva ognora</l>
     <l n="382">Tu dia de la tua fé cattivo indizio.</l>
     <l n="383">Onde a lui sol di tua magion le porte</l>
     <l n="384">Chiuse saran, se sarai saggia, e cura</l>
     <l n="385">Ti prenderà di tua salute alcuna.</l>
     <l n="386">Egli è cagion che di gravosa febbre</l>
     <l n="387">Siano or di ghiaccio, or più che foco ardenti</l>
     <l n="388">Le care membra tue tenere e belle;</l>
     <l n="389">E così piaccia al ciel ch'ei pera, e caggia</l>
     <l n="390">Di quello istesso mal di cui ti tiene</l>
     <l n="391">Per sua cagion la bella diva oppressa.</l>
     <l n="392">Onde s'ei fia da te, mio ben, cacciato,</l>
     <l n="393">Né pregierai quel che Diana spregia,</l>
     <l n="394">Ambi sempre sarem felici e lieti.</l>
     <l n="395">Depon, bella Cidippe amata e cara,</l>
     <l n="396">Ogni timor, ché dal tuo corpo fia</l>
     <l n="397">Tolto ogni mal: fa' pur ch'integra e salda</l>
     <l n="398">Servi la fede a la tremenda diva,</l>
     <l n="399">A cui giurando la donasti in pegno;</l>
     <l n="400">Né ti pensar con sacrifici e voti</l>
     <l n="401">Di lei placar lo disdegnato core,</l>
     <l n="402">Ché non di toro o di giovenca il sangue</l>
     <l n="403">Gradisce al ciel, ma semplicetta fede</l>
     <l n="404">D'anima pura e di devoto affetto.</l>
     <l n="405">L'altre per racquistar l'amata e cara</l>
     <l n="406">E dolce sanità sopportan spesso</l>
     <l n="407">Ch'or il tagliente, or l'infiammato ferro</l>
     <l n="408">Lor membra incida, or le consumi et arda.</l>
     <l n="409">Ad altre giova poi de l'erbe amare</l>
     <l n="410">Beversi i sughi amari: a te di foco</l>
     <l n="411">O di ferro non è bisogno, o d'altra</l>
     <l n="412">Di fisico gentil bevanda amara.</l>
     <l n="413">Sol ti basta osservar quant'hai promesso</l>
     <l n="414">A la casta Diana, e quella fede</l>
     <l n="415">Che giurando mi desti in mezzo al tempio</l>
     <l n="416">Servarmi integra, inviolata, e bella:</l>
     <l n="417">Così sarai di tua salute e mia</l>
     <l n="418">E di stato gentil cagione, e duce.</l>
     <l n="419">L'ignoranza impetrar potrà perdono</l>
     <l n="420">De la passata colpa, e scusa onesta</l>
     <l n="421">Appresso lei sarà che fuor di mente</l>
     <l n="422">Il patto t'era, e 'l giuramento uscito.</l>
     <l n="423">Ma quando ancor de la presente e grave</l>
     <l n="424">Infirmità tu ti risani, e fugga</l>
     <l n="425">Il duro mal che le tue membra preme,</l>
     <l n="426">Non per questo sarai libera in tutto</l>
     <l n="427">Da l'ira sua, perché qualor nel parto</l>
     <l n="428">Devota attenderai sua santa aita,</l>
     <l n="429">E chiamerai con dolorosa voce</l>
     <l n="430">Di Lucina il soccorso, ella sdegnosa</l>
     <l n="431">Vorrà saper di qual marito sia</l>
     <l n="432">Il nato figlio; e se devota a lei</l>
     <l n="433">Ostie prometterai, vittime, e voti,</l>
     <l n="434">Ella sa già che tu prometti il falso,</l>
     <l n="435">E falsamente a tue promesse manchi;</l>
     <l n="436">E se tu giurerai, ella ancor fia</l>
     <l n="437">Ricordevol che tu giurando sai</l>
     <l n="438">Gl'immortali ingannar celesti Numi.</l>
     <l n="439">Io più del mio martir, del tuo mi doglio,</l>
     <l n="440">E più tua vita e tua salute bramo,</l>
     <l n="441">Che la mia vita, e mia salute istessa.</l>
     <l n="442">Perché ti pianser già vicina a morte</l>
     <l n="443">Tuo giusto genitor, tua madre pia,</l>
     <l n="444">Che la cagion del tuo martir non sanno?</l>
     <l n="445">E perché ascondi lor de la tua pena</l>
     <l n="446">L'onesta colpa? a la tua madre omai</l>
     <l n="447">Narrar ti lice ogni amoroso inganno,</l>
     <l n="448">Ché l'opre tue, o mia Cidippe amata,</l>
     <l n="449">Non apportan con sé vergogna alcuna:</l>
     <l n="450">Racconta pur come io ti vidi e quando,</l>
     <l n="451">E come allor ch'al sacrificio intenta</l>
     <l n="452">Eri de l'alma tua pudica diva,</l>
     <l n="453">Amor mi fe' di tua bellezza ingordo;</l>
     <l n="454">E che come io ti vidi, intente e fisse,</l>
     <l n="455">S'a quest'atto d'amor punto attendesti,</l>
     <l n="456">Ne le gradite a me sembianze e vaghe</l>
     <l n="457">Fermai le vaghe innamorate luci;</l>
     <l n="458">E come stando a rimirarti intento</l>
     <l n="459">Dagli omeri mi cadde in terra il manto,</l>
     <l n="460">Che fu di grand'amor segnale espresso,</l>
     <l n="461">E di mia mente astratta indizio vero.</l>
     <l n="462">E narra poi come ti cadde in grembo,</l>
     <l n="463">Senza saper d'onde venisse, un pomo,</l>
     <l n="464">Ch'aveva scritto un giuramento intorno,</l>
     <l n="465">D'accorto amante invenzione accorta:</l>
     <l n="466">E perché lo leggesti inanzi al sacro</l>
     <l n="467">De la santa Diana idolo altero,</l>
     <l n="468">Tua fé mi desti, e di promessa tale</l>
     <l n="469">N'è testimon suo riverendo nume.</l>
     <l n="470">Né le celar de le parole il senso,</l>
     <l n="471">E quel che tu leggesti al pomo intorno:</l>
     <l n="472">Ch'ella, o mia figlia, ti dirà pietosa,</l>
     <l n="473">Prenditi pur per tuo marito omai</l>
     <l n="474">Quel giovanetto a cui tuo ciel ti lega,</l>
     <l n="475">Anzi di cui ti fan gli Dii consorte,</l>
     <l n="476">E genero mi sia quell'uom, che tue</l>
     <l n="477">Genero mio per giuramento hai fatto,</l>
     <l n="478">E piaccia a noi quel ch'a Diana piacque:</l>
     <l n="479">E tal tua madre fia, se fia tua madre.</l>
     <l n="480">Ma s'ella pur t'adomandasse quale</l>
     <l n="481">E chi quel giovin sia, che debbe averte</l>
     <l n="482">Per dolce amante e sua gradita sposa,</l>
     <l n="483">La troverà ch'io non sarò men chiaro</l>
     <l n="484">Del suo lignaggio, e che non ha Diana</l>
     <l n="485">Provisto al sangue suo genero indegno,</l>
     <l n="486">Et a Cidippe mia marito vile.</l>
     <l n="487">Che quell'isola bella, e tanto amata</l>
     <l n="488">Da l'alme ninfe di Parnaso, e sante,</l>
     <l n="489">Chiamata Cea, ch'il grand'Egeo circonda,</l>
     <l n="490">È patria mia; e se t'aggrada il bello</l>
     <l n="491">E chiaro sangue, e gli onorati fregi</l>
     <l n="492">Degli avi illustri, io non son nato al mondo</l>
     <l n="493">Di stirpe vile, inonorata, e scura;</l>
     <l n="494">Né siam poveri ancor, né siamo infami.</l>
     <l n="495">Ma quando il sangue, e l'onorata prole,</l>
     <l n="496">La patria quando, e le ricchezze oneste</l>
     <l n="497">Non arrivasser di Cidippe al merto,</l>
     <l n="498">Il mio gran foco, e la mia bella fiamma,</l>
     <l n="499">Ch'ogni altro merto, ogni grandezza avanza,</l>
     <l n="500">Devrebbe farti a' miei desiri amica,</l>
     <l n="501">E devresti bramar consorte tale</l>
     <l n="502">Senza alcun giuro: or poi che quella tua</l>
     <l n="503">Promessa fu col giuramento astretta,</l>
     <l n="504">Bench'io non fussi tal, convienti avermi</l>
     <l n="505">Per tuo marito. E la sorella casta</l>
     <l n="506">Del gran lume del ciel mi disse in sogno</l>
     <l n="507">Che tai parole io ti scrivessi, e poi</l>
     <l n="508">Sciolto dal sonno, a quest'impresa mosse</l>
     <l n="509">La mano Amor: di cui dorato strale,</l>
     <l n="510">Lasso, or mi punge, e grandemente temo</l>
     <l n="511">Che di Diana il disdegnoso dardo</l>
     <l n="512">Non ti faccia a la fin nocivo oltraggio.</l>
     <l n="513">La mia salute, e la tua vita insieme</l>
     <l n="514">Congiunte son, sì che mia vita sola</l>
     <l n="515">Da la tua vita pende: eh mia Cidippe,</l>
     <l n="516">Eh mio bel sol, pietà ti prenda omai</l>
     <l n="517">Di mia salute e tua: a che pur temi</l>
     <l n="518">Di dar vita a due corpi? eh porgi, ahi lasso,</l>
     <l n="519">A chi la chiede umil pietosa aita.</l>
     <l n="520">Il che s'impetro, io porgerò devoto</l>
     <l n="521">Al sacro tempio de la sacra diva,</l>
     <l n="522">Allor ch'andrà del sacrificio il suono</l>
     <l n="523">Per Delo intorno, e si vedran gli altari</l>
     <l n="524">Del sangue di colombe e tori aspersi,</l>
     <l n="525">Del fortunato pomo imagin d'oro,</l>
     <l n="526">Ove sculta sarà del mio bel voto</l>
     <l n="527">Quella bella cagion con questi versi:</l>
     <l n="528">– Con l'imagin del pomo Aconzio mostra</l>
     <l n="529">Esser venuto il desiato fine</l>
     <l n="530">Di quant'era nel pomo intorno scritto –.</l>
     <l n="531">Ma perché il lungo ragionar con teco</l>
     <l n="532">Più non travagli il travagliato corpo,</l>
     <l n="533">Farò qui fine: o mia Cidippe, a Dio.</l>
    </lg>
   </lg>
  </body>
 </text>
</TEI>