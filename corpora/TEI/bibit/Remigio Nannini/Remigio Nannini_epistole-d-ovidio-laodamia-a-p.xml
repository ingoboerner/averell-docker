<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Laodamia a Protesilao</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-laodamia-a-p</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Laodamia a Protesilao</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Laodamia a Protesilao</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Al dolce sposo suo pace e salute</l>
     <l n="2">Laodamia fedel manda, e desira</l>
     <l n="3">Ch'arrivin là dove il desio le mena.</l>
     <l n="4">Il comun grido è che contrario vento</l>
     <l n="5">Ne' porti di Beozia a forza tienti,</l>
     <l n="6">Ed al vostro camin ritarda il corso.</l>
     <l n="7">Ahimè, dov'era allor l'averso Noto</l>
     <l n="8">Che tu da me t'allontanasti? ahi lassa!</l>
     <l n="9">Ch'allora era opportuno alzarsi all'onde,</l>
     <l n="10">E sdegnose predarvi ancore e remi,</l>
     <l n="11">Allor doveva incrudelirsi il vento</l>
     <l n="12">E far contrasto a le superbe antenne:</l>
     <l n="13">Ch'io pure avrei del mio consorte amato</l>
     <l n="14">Ne la bocca e nel cor più baci affissi,</l>
     <l n="15">E prescritti gli avrei precetti e leggi,</l>
     <l n="16">Tutti a suo scampo, e sua salute buoni;</l>
     <l n="17">E più cose altre ancor dette gli avria.</l>
     <l n="18">Ma troppo fu la tua partita presta,</l>
     <l n="19">E troppo tosto mi ti tolse il vento,</l>
     <l n="20">Il vento, oimè, che l'annodate vele</l>
     <l n="21">E gli esperti nocchier chiamava al corso,</l>
     <l n="22">Il vento, oimè, che desiosi e lieti</l>
     <l n="23">Bramavano essi, e l'aspettar sovente;</l>
     <l n="24">Il vento, ch'era ai naviganti buono,</l>
     <l n="25">Non a me trista e sconsolata amante,</l>
     <l n="26">Che mi restava abbandonata in doglia,</l>
     <l n="27">Sciolta da le soavi, alte, e reali</l>
     <l n="28">Del pio consorte mio care accoglienze;</l>
     <l n="29">Onde la lingua mia finir non valse</l>
     <l n="30">Quei bei ricordi, anzi dogliosa e mesta</l>
     <l n="31">A gran pena potette esprimer fore</l>
     <l n="32">Quel doloroso e quell'afflitto, a Dio,</l>
     <l n="33">Che già gonfiato avea le vele e tese</l>
     <l n="34">Propizio Borea, e i naviganti accorti</l>
     <l n="35">Ingolfato avean già le prore altere,</l>
     <l n="36">E 'l mio Protesilao da lunge ito era.</l>
     <l n="37">Mentre io potei veder mio sposo amato,</l>
     <l n="38">Mi piaceva il mirare, e segui' sempre</l>
     <l n="39">Co' dolent'occhi miei le luci tue;</l>
     <l n="40">Ma poi che di vederti il mar mi tolse,</l>
     <l n="41">E scorger sol potea l'enfiate vele,</l>
     <l n="42">Gran pezza ebbi a tue vele i lumi intenti.</l>
     <l n="43">Ma tosto ch'io più non veder potea</l>
     <l n="44">Né te, né le tue vele, e 'ntorno intorno,</l>
     <l n="45">Lassa, non rimirava altro che l'onde,</l>
     <l n="46">Venneti dietro ancor con l'alma il lume</l>
     <l n="47">Degli occhi miei, e 'mpallidita in volto,</l>
     <l n="48">Chiuse le luci a guisa d'uom che pera,</l>
     <l n="49">Sul lido esangue, e tramortita caddi:</l>
     <l n="50">Ed a gran pena il vecchiarello Acasto</l>
     <l n="51">Mio genitore, ed il pietoso Ificlo</l>
     <l n="52">Suocero mio, e la mia cara madre</l>
     <l n="53">Tornaro in vita i tramortiti spirti</l>
     <l n="54">Con le fresch'acque, e ben piangendo fero</l>
     <l n="55">Officio pio: ma che giovommi? ahi lassa,</l>
     <l n="56">Quanto mi duol ch'io non finissi allora</l>
     <l n="57">Il dolore e la vita, e che non fosse,</l>
     <l n="58">Quel che parve morir, verace morte!</l>
     <l n="59">Ma come io mi rinvenni, e dentro al petto</l>
     <l n="60">Ritornò l'alma, ancor tornar con lei</l>
     <l n="61">I dolori e l'angoscie; e casto amore</l>
     <l n="62">E casta gelosia, qual sempre deve</l>
     <l n="63">Esser in donna al suo marito fida,</l>
     <l n="64">Mi punse il petto, e mi percosse il core.</l>
     <l n="65">Né più desio mi vien d'ornarmi il volto,</l>
     <l n="66">O far che le mie chiome, or crespe, or bionde,</l>
     <l n="67">Or intrecciate, or in bei nodi accolte,</l>
     <l n="68">Rendin vaghezza a le neglette guance,</l>
     <l n="69">Né più piacque vestir la seta, o l'oro;</l>
     <l n="70">Anzi men vo dove il dolor mi mena</l>
     <l n="71">Semplice, incolta, ed a me stessa vile,</l>
     <l n="72">Qual donna insana, o qual baccante suole</l>
     <l n="73">Or quinci, or quindi infuriar col corso.</l>
     <l n="74">Le donne di Filace umili e pie,</l>
     <l n="75">Per consolar tua sconsolata donna,</l>
     <l n="76">Vengan sovente a diportarse meco,</l>
     <l n="77">E mi dicano spesso: eh vesti omai,</l>
     <l n="78">Laodamia, i bei reali ammanti;</l>
     <l n="79">Ed io rispondo: io vestirommi mai</l>
     <l n="80">La porpora real fregiata d'oro,</l>
     <l n="81">Ed ei starassi a l'alte mura intorno</l>
     <l n="82">De la gran Troia? io m'ornerò le chiome</l>
     <l n="83">Di treccie e perle, et ei la fronte carca</l>
     <l n="84">Avrà de l'elmo? io le superbe e belle</l>
     <l n="85">Spoglie avrò in dosso, ed ei la notte e 'l giorno</l>
     <l n="86">L'aspro si vestirà gravoso ferro?</l>
     <l n="87">Anzi io mai sempre imiterò gl'affanni,</l>
     <l n="88">Quant'io mai possa, e tue fatiche gravi</l>
     <l n="89">Con star negletta ed a me stessa a schivo,</l>
     <l n="90">E tutto il tempo ancor che lunge fia</l>
     <l n="91">Mio ben da me per travagliarsi in guerra,</l>
     <l n="92">Non vedrà il sol di me donna più mesta.</l>
     <l n="93">O mal pastore, o mal troiano amante,</l>
     <l n="94">La cui beltade al tuo bel regno arreca</l>
     <l n="95">Gli ultimi stridi, almen consenta Iddio</l>
     <l n="96">Che tanto vil tu sia guerriero, e tanto</l>
     <l n="97">Pigro nimico e difensor di Troia,</l>
     <l n="98">Quant'empio fosti abitatore strano</l>
     <l n="99">Al maggior greco, il cui cortese affetto</l>
     <l n="100">Gli nocque tanto, e gli turbò sua pace.</l>
     <l n="101">Lassa, io vorrei che tu trovato avessi</l>
     <l n="102">In quella greca onde biasmarle il viso,</l>
     <l n="103">O fosse meno a lei gradito il volto</l>
     <l n="104">E tua beltà, che nel suo cor s'impresse.</l>
     <l n="105">Tu Menelao ancor, che tanto versi</l>
     <l n="106">Oro e sudor per ricovrar tua donna,</l>
     <l n="107">A quante arrecherà tormento e doglia,</l>
     <l n="108">A quante apporterà lagrime, e morte</l>
     <l n="109">La tua vendetta? Ahi sacrosanti Numi,</l>
     <l n="110">Che scorgete di noi gli affetti e i cori,</l>
     <l n="111">Deh torcete da noi, benigni e pii,</l>
     <l n="112">Ogni presagio tristo, e salvo rieda</l>
     <l n="113">Il mio consorte, e l'altrui spoglie altero,</l>
     <l n="114">E le proprie armi sue consacri a Giove.</l>
     <l n="115">Ma qualor, lassa, e' mi ritorna a mente</l>
     <l n="116">La cruda guerra, e quante volte viene</l>
     <l n="117">A starmi nel pensier l'incerto fine</l>
     <l n="118">De' bellicosi e dispietati assalti,</l>
     <l n="119">Io mi spavento, e da' miei lumi l'onde</l>
     <l n="120">Caggian, qual neve suol, ch'in tetto o colle</l>
     <l n="121">Abbia co' raggi suoi scoperta il sole:</l>
     <l n="122">E qualor sento il Simoenta e 'l Xanto</l>
     <l n="123">Ed Ilio ricordar, Tenedo, et Ida,</l>
     <l n="124">Che formidabil son pel nome istesso,</l>
     <l n="125">Io tremo tutta, e di te sol pavento.</l>
     <l n="126">Né fatto avria lo scelerato furto</l>
     <l n="127">L'empio troiano, e peregrino amante,</l>
     <l n="128">S'ei non avesse poi valore avuto</l>
     <l n="129">Di contrastare a le nimiche squadre,</l>
     <l n="130">E difender da voi l'amata preda:</l>
     <l n="131">E ben sapea quanto podere avesse</l>
     <l n="132">L'alto imperio troiano, e ben mostrollo,</l>
     <l n="133">Quant'alcun dice, in se medesmo allora</l>
     <l n="134">Ch'ei venne di molt'oro adorno e carco:</l>
     <l n="135">E seco aveva e di pedoni, e d'armi,</l>
     <l n="136">Di navi, e di guerrier superba armata,</l>
     <l n="137">Per cui si fan le sanguinose guerre,</l>
     <l n="138">E la parte minore era con seco</l>
     <l n="139">De la sua gente, e del suo regno altero.</l>
     <l n="140">Io ben mi credo, o scelerata figlia</l>
     <l n="141">Di Leda, e suora a' due fratei che fanno</l>
     <l n="142">Nel torto cerchio in ciel bel segno al sole,</l>
     <l n="143">Che la grazia, e 'l valor, che l'oro e l'ostro</l>
     <l n="144">Vincesser te, tua pudicizia, e 'l nome;</l>
     <l n="145">E penso ancor che le medesme cose</l>
     <l n="146">Faranno forza ai valorosi Greci,</l>
     <l n="147">E temo un certo Ettor, di cui sovente</l>
     <l n="148">Narrava cose il peregrin di Troia</l>
     <l n="149">Ch'a' più franchi guerrier cambiava il volto,</l>
     <l n="150">E ch'ei solea con la robusta mano</l>
     <l n="151">Far crude guerre e sanguinosi assalti.</l>
     <l n="152">Fuggi quel gran troian, fuggi quel fiero</l>
     <l n="153">Ettore, oimè, s'io ti son cara, ed abbia</l>
     <l n="154">Fisso nel cor quel formidabil nome;</l>
     <l n="155">E sovengati ancor leggiero e presto</l>
     <l n="156">Fuggir dagli altri, e imaginar che mille</l>
     <l n="157">Abbian simili a lui l'averse schiere</l>
     <l n="158">Famosi Ettorri, e del tuo sangue ingordi;</l>
     <l n="159">E fa' che quando a la battaglia andrai</l>
     <l n="160">Tu dica dentro al tuo pensier, mia donna</l>
     <l n="161">E dolce mia Laodamia m'ha scritto</l>
     <l n="162">Ch'io m'abbia cura, e mi conservi a lei.</l>
     <l n="163">Ma se 'l voler de' Numi eterni e santi</l>
     <l n="164">È che l'antica e valorosa Troia</l>
     <l n="165">Caggia per le man vostre, eh caggia almeno</l>
     <l n="166">Senza che ferro alcun versar ti faccia</l>
     <l n="167">Per le ferite tue stilla di sangue.</l>
     <l n="168">Combatta Menelao, sforzisi in fuga</l>
     <l n="169">Voltar l'insegne de' nimici, e quella</l>
     <l n="170">Toglier per forza altrui ch'altrui già tolse</l>
     <l n="171">A lui per fraude, e quel nimico altero,</l>
     <l n="172">Ch'ei vince di ragion, vincalo d'armi:</l>
     <l n="173">Perch'al consorte sol convenne in mezzo</l>
     <l n="174">Entrar dell'armi e de' nimici, et indi</l>
     <l n="175">Trarne sua donna, o perdervi anco insieme</l>
     <l n="176">Con lei la vita; et è da lui difforme</l>
     <l n="177">La tua ragion, ch'a te non fece offesa</l>
     <l n="178">Il peregrin troiano, e debbi solo</l>
     <l n="179">Difender la tua vita, onde tu possa</l>
     <l n="180">Ritornar vivo entro al pietoso seno</l>
     <l n="181">Di tua pietosa donna. Eh pii Troiani,</l>
     <l n="182">Deh tra tanti nimici a questo solo</l>
     <l n="183">Tenete lunge i sanguinosi ferri,</l>
     <l n="184">Acciò che fuor de le sue membra belle</l>
     <l n="185">Non si versi il mio sangue e la mia vita.</l>
     <l n="186">Ei non è tal che vestir piastra e maglia</l>
     <l n="187">Abbia in costume, o con l'ignudo ferro,</l>
     <l n="188">Di rabbia e crudeltade armato il petto,</l>
     <l n="189">Irsene contra a' suoi nimici altero.</l>
     <l n="190">Molto più fero, e più crudel nimico</l>
     <l n="191">V'è Menelao, che da soverchio amore,</l>
     <l n="192">E da soverchio ardor sferzato e spinto</l>
     <l n="193">Brama veder di voi spietato scempio:</l>
     <l n="194">Combatta altrui, Protesilao sol ami.</l>
     <l n="195">Io volsi bene, e 'l desiai sovente,</l>
     <l n="196">Impedirti il camin, ma pietà e tema</l>
     <l n="197">Di non turbar con infelice segno</l>
     <l n="198">La mente tua mi raffrenò la lingua:</l>
     <l n="199">E vidi ben che nell'uscir di fuore</l>
     <l n="200">Del dolce albergo tuo per irne a Troia</l>
     <l n="201">Tu percotesti in su la soglia il piede,</l>
     <l n="202">Che presagio mi fu forse non buono,</l>
     <l n="203">Ond'in me stessa, e sospirando dissi:</l>
     <l n="204">Oh piaccia al ciel che tal presagio sia</l>
     <l n="205">Del suo ritorno a noi nunzio felice!</l>
     <l n="206">E dicoti or questi accidenti occorsi,</l>
     <l n="207">Perché tu sia men animoso in guerra,</l>
     <l n="208">Ond'ogni mio timor se 'l porti il vento.</l>
     <l n="209">E l'oracolo ancor destina a morte</l>
     <l n="210">Quel greco, oimè, che sarà 'l primo a Troia</l>
     <l n="211">A porre il piè su la troiana arena.</l>
     <l n="212">Infelice colei che di suo sposo,</l>
     <l n="213">O di suo frate, o di suo padre, o figlio</l>
     <l n="214">Sarà la prima a lagrimar la morte!</l>
     <l n="215">Oh faccia Dio che tra la turba immensa</l>
     <l n="216">Esser non voglia il mio marito il primo!</l>
     <l n="217">Deh fa' ch'in tra mill'altre armate navi</l>
     <l n="218">La tua l'ultima sia, l'ultima rompa</l>
     <l n="219">L'onde da l'altre affaticate e rotte;</l>
     <l n="220">Fa' che di nave ancor l'ultimo smonti,</l>
     <l n="221">Perché 'l terren dove l'invitto piede</l>
     <l n="222">Moverà i passi è l'inimica arena,</l>
     <l n="223">Non di tua patria il desiato lido.</l>
     <l n="224">Ma quando tornerai, veloce spingi</l>
     <l n="225">Con le vele e co' remi il legno indietro,</l>
     <l n="226">E de' tuoi piedi in su l'arena stampa</l>
     <l n="227">Veloce l'orma, e più veloce i passi</l>
     <l n="228">Verso tua donna, e dolce albergo muovi.</l>
     <l n="229">Io, quando il sol ne l'ocean s'asconde,</l>
     <l n="230">O quando a mezzo giorno in ciel risplende,</l>
     <l n="231">Ne la luce e ne l'ombra, afflitta e mesta</l>
     <l n="232">Il mio dolore a travagliar mi viene.</l>
     <l n="233">Ma più che 'l giorno assai piango la notte,</l>
     <l n="234">La notte, oimè, ch'a le fanciulle suole</l>
     <l n="235">Esser sì grata, allor che liete stansi</l>
     <l n="236">Senza sospetto ai lor mariti in braccio:</l>
     <l n="237">E mentre io dormo, a la mia mente intorno</l>
     <l n="238">Volano i sogni, e le notturne larve,</l>
     <l n="239">E sì mi piaccion le sembianze vane,</l>
     <l n="240">Che mancandomi il vero, abbraccio il falso.</l>
     <l n="241">Ma perch'apparmi ognor pallida e smorta</l>
     <l n="242">L'imagin tua? e perché par che meco</l>
     <l n="243">Con singulti et omèi s'affligga e doglia,</l>
     <l n="244">E sì svegliar mi fai turbata e trista?</l>
     <l n="245">Io nondimeno i simulacri, e l'ombre</l>
     <l n="246">Notturne adoro, ed ogni altare e tempio</l>
     <l n="247">Fuma degli arsi miei voti et odori,</l>
     <l n="248">E porgo incensi, e con gl'incensi i pianti,</l>
     <l n="249">Da cui bagnati e molli, ardendo fanno</l>
     <l n="250">Vago splendor, sì come fiamma suole</l>
     <l n="251">Sorger più bella e più lucente allora</l>
     <l n="252">Che vin soave e puro in lei s'infonde.</l>
     <l n="253">Quando fia mai ch'io mi ti torni in braccio,</l>
     <l n="254">E che di gioia io tramortisca e caggia?</l>
     <l n="255">Quando fia mai ch'in un medesmo letto</l>
     <l n="256">Mi narri l'opre illustri, e i gesti alteri</l>
     <l n="257">Fatti in battaglia, e ch'io t'ascolti intenta?</l>
     <l n="258">I quai mentre udirò, benché mi fia</l>
     <l n="259">L'udirgli grato, io nondimen talora</l>
     <l n="260">Ti romperò lo ragionar cortese</l>
     <l n="261">Con dolci baci, e per tardanza tale</l>
     <l n="262">Sarà tua lingua a ragionar più pronta.</l>
     <l n="263">Ma, lassa me! che quando il mare e i venti,</l>
     <l n="264">Quando mi vien inanzi il Xanto e Troia,</l>
     <l n="265">Ogni conforto, ogni speranza cade</l>
     <l n="266">Da soverchio timor percossa e vinta.</l>
     <l n="267">Questo mi turba ancor, ch'averso vento</l>
     <l n="268">Vi tarda il corso, e voi superbi e stolti,</l>
     <l n="269">Di fortuna al dispetto, alzar volete</l>
     <l n="270">Le greche insegne, e dirizzar le prore,</l>
     <l n="271">E mal grado de l'onde irvene a Troia.</l>
     <l n="272">Chi vorrebbe già mai de' venti a forza</l>
     <l n="273">Tornarsi al dolce suo paterno lido?</l>
     <l n="274">E voi contra il voler de l'onde irate,</l>
     <l n="275">Contra il voler de' minacciosi venti</l>
     <l n="276">Dal bel natio terren v'andate lunge.</l>
     <l n="277">Non v'accorgete voi, miseri e folli,</l>
     <l n="278">Che 'l gran Nettunno il navigar vi toglie</l>
     <l n="279">A sua cittade? o temerarii Greci,</l>
     <l n="280">Ove ne gite infuriati e pazzi?</l>
     <l n="281">Eh, tornatevi indietro: ove vi spinge,</l>
     <l n="282">O Greci, empio furore? udite, udite</l>
     <l n="283">Come stride Aquilon, come enfia il mare,</l>
     <l n="284">Come risuona il cielo, e come freme</l>
     <l n="285">Sopra l'onde fortuna: ahimè! che questo</l>
     <l n="286">Vostro tardar non è per caso occorso,</l>
     <l n="287">Né per volger di cielo o di pianeta,</l>
     <l n="288">Ma per voler di riverendo nume.</l>
     <l n="289">Che cosa poi, con tant'armata, e tanta</l>
     <l n="290">Guerra crudel di racquistar si cerca,</l>
     <l n="291">Salvo ch'infida meretrice e trista,</l>
     <l n="292">Empia adultera e vile? eh, mentre e' lice,</l>
     <l n="293">Volgete, o Greci, al bel paese vostro</l>
     <l n="294">Le vostre vele, e ritornate indietro.</l>
     <l n="295">Ma perch'adietro vi richiamo? ahi lassa!</l>
     <l n="296">Non sia nel richiamarvi alcuno averso</l>
     <l n="297">Presagio, o tristo: anzi poi ch'ir v'è forza,</l>
     <l n="298">Poi che il destin vi guida, itene omai,</l>
     <l n="299">Itene lieti, e per le placid'onde</l>
     <l n="300">Aura vi muova al bel viaggio amica.</l>
     <l n="301">Oh quanta invidia a le troiane donne,</l>
     <l n="302">Lassa, port'io: che se non lunge avranno</l>
     <l n="303">Il greco campo, e si vedranno inanzi</l>
     <l n="304">Talora i padri insanguinati e morti,</l>
     <l n="305">Almen potrà la nuova sposa al suo</l>
     <l n="306">Caro consorte or la corazza, or l'elmo</l>
     <l n="307">Cinger pietosa, e tra paura e speme</l>
     <l n="308">Porgergli il brando, e l'onorato scudo,</l>
     <l n="309">E quelle altre armi use a portarsi in guerra;</l>
     <l n="310">E mentre ch'ella al bel servigio intenta</l>
     <l n="311">Armerà di sua man l'amato sposo,</l>
     <l n="312">Daransi insieme affettuosi baci,</l>
     <l n="313">Ch'ad ambidue sarà cortese pegno,</l>
     <l n="314">A lei d'amor, di pudicizia a lui.</l>
     <l n="315">E seco andrà fuor del comune albergo</l>
     <l n="316">Verso le porte, e l'inimico campo,</l>
     <l n="317">E gli dirà: fa' di tornarmi salvo,</l>
     <l n="318">E d'arrecar quest'armadure indietro;</l>
     <l n="319">Ond'ei de' figli e di sua donna amata</l>
     <l n="320">Portando impressi entro al suo petto i saggi</l>
     <l n="321">Amorosi consigli, avrà le luci,</l>
     <l n="322">Bench'ei combatta, a sua magion rivolte:</l>
     <l n="323">Ed ella, poi che ritornato ei fia</l>
     <l n="324">Da la battaglia, o fortunata donna!</l>
     <l n="325">Non men nel cor che nel sembiante allegra,</l>
     <l n="326">Gli trarrà l'elmo, e gli sciorrà lo scudo,</l>
     <l n="327">E del suo grembo a l'affannate e stanche</l>
     <l n="328">Membra farà tutta pietosa letto.</l>
     <l n="329">Ma noi dubbiose, e da voi lunge, abbiamo</l>
     <l n="330">Di gelata paura il cor costretto,</l>
     <l n="331">La qual ne stringe a dubitar mai sempre</l>
     <l n="332">Esservi occorso in questa assenza amara</l>
     <l n="333">Tutto quel mal ch'avenir suole ognora</l>
     <l n="334">A chi la vita sua travaglia in guerra.</l>
     <l n="335">Io nondimen, mentre in diversa e strana</l>
     <l n="336">Parte del cielo, al bel servigio intento</l>
     <l n="337">De' nostri regi, or la minuta maglia,</l>
     <l n="338">Or la piastra ti vesti, afflitta e mesta</l>
     <l n="339">E sola, ad una imagine m'attegno,</l>
     <l n="340">A cui racconto i miei martiri, e quelle</l>
     <l n="341">Care accoglienze ed amorosi affetti</l>
     <l n="342">Che proprii son d'affettuosa amante,</l>
     <l n="343">E che far deve al suo marito pio</l>
     <l n="344">Pudica moglie, e giovanetta sposa,</l>
     <l n="345">A quella imagin mostro; e sappi ch'ella</l>
     <l n="346">Ti somiglia sì ben, che se 'l cortese,</l>
     <l n="347">Accorto, e saggio, e diligente mastro</l>
     <l n="348">Avesse dato a l'opera gentile,</l>
     <l n="349">Con la figura, voce ed intelletto,</l>
     <l n="350">Ella saria Protesilao: sì ch'io</l>
     <l n="351">Spesso la miro, e lei sovente abbraccio</l>
     <l n="352">Quasi mio sposo vero, e come s'ella</l>
     <l n="353">Potesse favellar, con lei ragiono,</l>
     <l n="354">E con lei passo il travagliato tempo.</l>
     <l n="355">E ti giuro per quel bramato e caro</l>
     <l n="356">Ritorno tuo, e per tue membra belle,</l>
     <l n="357">Che quasi numi miei graditi adoro,</l>
     <l n="358">E per le fiamme ancor, che dolcemente</l>
     <l n="359">Arsero intorno a le pudiche nozze,</l>
     <l n="360">Ed ora ad ambiduoi ne infiamman l'alme,</l>
     <l n="361">E per la fronte tua, ch'io veggia un giorno</l>
     <l n="362">Di bianco crin ne la matura etate</l>
     <l n="363">Ornata e carca, e ti prometto ch'io,</l>
     <l n="364">O morto, il che pavento, o vivo, come</l>
     <l n="365">Sempre desio, ti seguirò pietosa</l>
     <l n="366">Dove a te piaccia; e questo aviso breve</l>
     <l n="367">Si chiuda in somma in questi brevi accenti:</l>
     <l n="368">Di me ti prenda, e di te stesso cura.</l>
    </lg>
   </lg>
  </body>
 </text>
</TEI>