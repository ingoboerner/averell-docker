<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Deianira a Ercole</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">289</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-deianira-a-e</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Deianira a Ercole</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Deianira a Ercole</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io ben mi glorio, io ben mi pregio e vanto</l>
     <l n="2">Ch'Ecalia, o grande Alcide, all'alte e chiare</l>
     <l n="3">Prove nostre s'aggiunga, ma ben poi,</l>
     <l n="4">Lassa, mi doglio ch'a la bella vinta</l>
     <l n="5">Nimica tua tu vincitor soggiaccia.</l>
     <l n="6">La brutta fama, e de' tuoi fatti indegna</l>
     <l n="7">A le greche città subito è giunta,</l>
     <l n="8">Gridando: a quei che mai Giunon non vinse,</l>
     <l n="9">Né l'atterraron le fatiche immense,</l>
     <l n="10">La bella Iole sola ha posto il giogo.</l>
     <l n="11">Quest'è l'empio desio, quest'è la voglia</l>
     <l n="12">Del crudo Euristeo, e de la tua matrigna</l>
     <l n="13">Al gran Giove sorella, a cui fia grata</l>
     <l n="14">La lorda macchia di tua brutta vita:</l>
     <l n="15">Ma tu non sembri quello al cui concetto,</l>
     <l n="16">Se creder ciò si deve, una sol notte</l>
     <l n="17">Perché nascessi tale, oimè, fu poca,</l>
     <l n="18">E via più che Giunon, Vener ti nocque:</l>
     <l n="19">Ch'ella t'alzò mentre t'oppresse, e questa</l>
     <l n="20">Tien sotto al piede umile il collo altero.</l>
     <l n="21">Guarda intorno la terra, e guarda il mare,</l>
     <l n="22">A cui l'antica e desiata pace</l>
     <l n="23">Con le tue forze già rendesti, e vedi</l>
     <l n="24">Che quella e questo ti s'inchina e debbe;</l>
     <l n="25">Guarda, deh guarda omai che de' tuoi merti</l>
     <l n="26">Del sole è pieno e l'uno e l'altro albergo.</l>
     <l n="27">Tu pria reggesti il ciel, che debbe poi</l>
     <l n="28">Sostener te; così l'antico Atlante,</l>
     <l n="29">Posto il gravoso et onorato incarco</l>
     <l n="30">Sopra gli omeri tuoi, le stelle resse.</l>
     <l n="31">E ch'hai fatto per tante, e sì famose</l>
     <l n="32">Opre, salvo ch'aggiunto a la vergogna</l>
     <l n="33">Hai maggior biasmo, or s'a' bei fatti illustri</l>
     <l n="34">La sozza macchia de lo stupro aggiugni?</l>
     <l n="35">Tu fusti quel, come è 'l publico grido,</l>
     <l n="36">Che due rabbiose avelenate serpi,</l>
     <l n="37">Mentre eri in fasce, strangolasti: allora</l>
     <l n="38">Fusti degno ch'un dio ti fusse padre.</l>
     <l n="39">Il principio fu buon, ma tristo il fine;</l>
     <l n="40">E son di quelle prime assai minori</l>
     <l n="41">L'ultime prove, e da te stesso sei,</l>
     <l n="42">Allor fanciullo, or vecchio, assai difforme.</l>
     <l n="43">Colui, lassa, colui, che mille belve,</l>
     <l n="44">Né Giunon mai, né 'l suo nimico Euristeo</l>
     <l n="45">Poteron superar, l'ha vinto Amore.</l>
     <l n="46">Forse ch'alcun dirà ch'io sia felice,</l>
     <l n="47">Perch'io son donna al grand'Ercole, e nuora</l>
     <l n="48">Di quello dio che su dal ciel qui tuona;</l>
     <l n="49">Ma quanto male ad uno aratro insieme</l>
     <l n="50">Due giovenchi si stan, che sien tra loro</l>
     <l n="51">Poco conformi, o di valore o d'anni,</l>
     <l n="52">Tanto si disconvien ch'a grande sposo</l>
     <l n="53">Si congiunga di lui sposa minore.</l>
     <l n="54">Non m'è gloria, ma peso; e questo incarco</l>
     <l n="55">Offende l'altrui spalle: onde s'alcuna</l>
     <l n="56">Vuol maritarsi pur, s'unisca a quello</l>
     <l n="57">Che di sangue, e virtù sia pari a lei.</l>
     <l n="58">Il mio sposo da me sempre è lontano,</l>
     <l n="59">E 'l peregrin via più di lui m'è noto:</l>
     <l n="60">Egli seguendo va gli orrendi mostri</l>
     <l n="61">E le selvagge belve, et io dolente</l>
     <l n="62">Vedova, e sconsolata in casa stommi</l>
     <l n="63">Intenta ai voti et a' pudici prieghi,</l>
     <l n="64">Temendo ch'egli tra' suoi tanti, e tanti</l>
     <l n="65">E nimici, e perigli, oimè, non pera:</l>
     <l n="66">Io sempre ho nel pensier cinghiali e serpi,</l>
     <l n="67">Leoni ingordi, e con la mente ognora</l>
     <l n="68">Tra lor m'aggiro, e con quest'occhi veggio</l>
     <l n="69">A l'ossa del mio sposo i cani intorno.</l>
     <l n="70">L'interiora dell'uccise bestie</l>
     <l n="71">Mi fan temere, e le notturne larve,</l>
     <l n="72">E quanto ha di secreto in sé la notte,</l>
     <l n="73">Mi spaventan mai sempre; ed io meschina</l>
     <l n="74">Vo pur cercando se la fama incerta</l>
     <l n="75">Qualche nuova di te n'arrechi, et ora</l>
     <l n="76">La vana speme il mio timor discaccia,</l>
     <l n="77">Or la paura la speranza uccide.</l>
     <l n="78">La tua madre è lontana, e duolsi e piange</l>
     <l n="79">Che di sé s'invaghisse un tanto dio,</l>
     <l n="80">Né m'è presente Anfitrione od Illo,</l>
     <l n="81">Quest'ad ambi figliuol, quello a te padre.</l>
     <l n="82">Sol l'empio esecutore ascolto et odo</l>
     <l n="83">Dell'iniqua Giunon, di cui pur troppo</l>
     <l n="84">È lunga l'ira: e questo a le mie spalle</l>
     <l n="85">Fora peso leggier, s'a tale incarco</l>
     <l n="86">Non aggiugnessi i peregrini amori,</l>
     <l n="87">Per cui del seme tuo ciascuna donna</l>
     <l n="88">Fatta gravida omai, puote esser madre.</l>
     <l n="89">Io non vo' dir, né ricordarti quando</l>
     <l n="90">Nelle valli d'Arcadia a la bell'Auge</l>
     <l n="91">Togliesti l'onestà, che tanto è cara;</l>
     <l n="92">Né conterò lo scelerato parto</l>
     <l n="93">De la figlia d'Ormeno, o 'l brutto stupro</l>
     <l n="94">Di cinquanta sorelle, ove pur una,</l>
     <l n="95">La tua mercé, non vi restò pudica.</l>
     <l n="96">D'una adultera sol vo' dirti, ond'io</l>
     <l n="97">Son fatta a Lamo suo figliuol matrigna,</l>
     <l n="98">Per cui già vide il bel Meandro, ch'erra</l>
     <l n="99">Nelle medesme terre, e l'onde istesse</l>
     <l n="100">In sé stesso ritorce, ahi lassa, dico,</l>
     <l n="101">Vide i monili a quell'erculeo collo,</l>
     <l n="102">A cui piccola già fu soma il cielo:</l>
     <l n="103">Non ti parve ei vergogna aver d'intorno</l>
     <l n="104">Le perle e l'oro a le gagliarde braccia,</l>
     <l n="105">Che tolser l'alma al gran leon nemeo</l>
     <l n="106">Di cui la spoglia al manco omero pende?</l>
     <l n="107">Ardisti mai d'ornar l'irsute chiome</l>
     <l n="108">Di nastri e frange? Oh quant'assai più degni</l>
     <l n="109">Erano i capei tuoi del bianco pioppo!</l>
     <l n="110">Oh non ti vergognasti, oimè, che biasmo</l>
     <l n="111">Ti fosse, a guisa di lasciva putta,</l>
     <l n="112">Cingerti il feminil meonio cinto?</l>
     <l n="113">Non ti torn'egli a mente unqua l'imago</l>
     <l n="114">Del crudo e fero Diomede, il quale</l>
     <l n="115">D'umana carne i suoi cavai pasceva?</l>
     <l n="116">Se dell'Egitto il gran tiranno avesse</l>
     <l n="117">Vistoti in sì lascivo abito e molle,</l>
     <l n="118">Gli fora stato assai vergogna e scorno</l>
     <l n="119">D'esser stato prigion d'uomo sì vile;</l>
     <l n="120">E tolto avria dal duro collo Anteo</l>
     <l n="121">Le fasce feminili, e i cerri d'oro,</l>
     <l n="122">Per non aversi a pentir mai d'avere</l>
     <l n="123">Ceduto ad uomo effeminato e infermo.</l>
     <l n="124">La fama è qua che tu portasti il cesto</l>
     <l n="125">Tra le fanciulle ionie, e le minacce</l>
     <l n="126">Temesti già de la tua bella donna.</l>
     <l n="127">Ahi non ti guardi, Alcide? ahi non t'astieni</l>
     <l n="128">Di metter entro a' lor canestri quella</l>
     <l n="129">Di mille imprese già vittrice mano?</l>
     <l n="130">E, qual femina vil, tremando fili,</l>
     <l n="131">Et a la bella tua signora rendi</l>
     <l n="132">Del tuo filato, o gran vergogna, il peso?</l>
     <l n="133">Ahi quante volte, ahi quante volte, mentre</l>
     <l n="134">Torci lo stame con le dita dure,</l>
     <l n="135">Le man robuste hanno spezzato i fusi!</l>
     <l n="136">Anzi si crede, o poverello Alcide,</l>
     <l n="137">Che da la sferza sbigottito, a' piedi</l>
     <l n="138">De la tua donna paventassi l'ire,</l>
     <l n="139">E narrassi le prove ond'hai portate</l>
     <l n="140">Mille onorate palme, e mille chiari</l>
     <l n="141">E superbi trofei, i quali allora</l>
     <l n="142">Per vergogna minor tacer dovevi:</l>
     <l n="143">E che tu dica che rinvolto in fasce</l>
     <l n="144">Uccidesti due serpi, e le lor code</l>
     <l n="145">T'avolgesti alle mani, e come ancora</l>
     <l n="146">In Erimanto il cinghial morto giace.</l>
     <l n="147">Né del tracio tiranno i fatti crudi</l>
     <l n="148">In silenzio trapassi, e i bianchi teschi</l>
     <l n="149">De' tristi morti agli empi alberghi affissi,</l>
     <l n="150">Né le cavalle di lor carne grasse;</l>
     <l n="151">Né 'l brutto mostro che tre corpi aveva,</l>
     <l n="152">Benché fusse in tre corpi un uomo solo:</l>
     <l n="153">Io dico Gerion, di cui pasceva</l>
     <l n="154">L'armento ricco in su l'ispano Ibero;</l>
     <l n="155">Né le tre fronti ancor de' cani orrendi</l>
     <l n="156">Di Cerber tronche via da un busto intero,</l>
     <l n="157">E che 'n vece di peli avean serpenti;</l>
     <l n="158">Né la serpe lernea, che de' suoi danni</l>
     <l n="159">Si faceva più ricca, e le ferite</l>
     <l n="160">La ritornavan più gagliarda e forte.</l>
     <l n="161">E non debbi tacer chi già morio</l>
     <l n="162">Tra 'l sinistro tuo fianco, e 'l destro braccio;</l>
     <l n="163">Né come ancor parte uccidesti, e parte</l>
     <l n="164">Volgesti in rotta del biforme stuolo,</l>
     <l n="165">Colà ne' monti di Tessaglia, il quale</l>
     <l n="166">Avea, folle, nei piè la speme posta:</l>
     <l n="167">Ma puoi tu mai col bel sidonio manto</l>
     <l n="168">Narrar sì degne e gloriose imprese?</l>
     <l n="169">E la tua lingua pel vestito indegno</l>
     <l n="170">Non si fa muta, e per vergogna tace?</l>
     <l n="171">Ancor la donna tua l'armi famose</l>
     <l n="172">Si mise in dosso, e del marito vinto</l>
     <l n="173">Arrecò degne et onorate spoglie;</l>
     <l n="174">Vattene or pure altiero, e i fatti egregi</l>
     <l n="175">Racconta omai, che tu gli narri indarno:</l>
     <l n="176">Perché ella adesso è degnamente quello</l>
     <l n="177">Che tu sei stato indegnamente, et ella</l>
     <l n="178">Alcide or è, tu feminetta vile,</l>
     <l n="179">Di cui tanto minor sei fatto, quanto</l>
     <l n="180">Era gloria maggior vincere Alcide</l>
     <l n="181">Che quei che tu col valor tuo vincesti.</l>
     <l n="182">Di lei le palme son, di lei le pompe,</l>
     <l n="183">Di lei l'onor delle famose prove;</l>
     <l n="184">Taci, non ti lodar, perch'ella omai</l>
     <l n="185">È fatta già de le tue lodi erede.</l>
     <l n="186">O vergogna nefanda! i duri velli,</l>
     <l n="187">Tratti per forza da le coste dure</l>
     <l n="188">Dell'irsuto leone, han ricoperto</l>
     <l n="189">L'omero feminil, lascivo e infermo:</l>
     <l n="190">Ma tu t'inganni, ché sì fatte spoglie</l>
     <l n="191">Non son più del leon, ma sono or tue:</l>
     <l n="192">Tu la fiera vincesti, ella te vinse.</l>
     <l n="193">Una femina, lassa, a cui la rocca</l>
     <l n="194">Di lana carca saria grave, e poco</l>
     <l n="195">Atta a portarla, ha già portato quelle</l>
     <l n="196">Armi onorate, che del negro sangue</l>
     <l n="197">Fur dell'Idra lernea macchiate e tinte;</l>
     <l n="198">Ed avezzò la mano a quella mazza</l>
     <l n="199">Che domò belve orrende, e poi lasciva</l>
     <l n="200">Corse a lo specchio, e ne lo specchio vide</l>
     <l n="201">Se stessa, e l'armi del suo folle sposo.</l>
     <l n="202">Io bene avea sì fatte cose udite,</l>
     <l n="203">E mi piacque il comun publico grido</l>
     <l n="204">Talor per falso aver, ma 'l lieve duolo</l>
     <l n="205">Dalle orecchie partissi, e corse agli occhi,</l>
     <l n="206">E inanzi agli occhi miei venuta veggio</l>
     <l n="207">La peregrina meretrice, e poco</l>
     <l n="208">Valmi il celare il mio supplicio grave.</l>
     <l n="209">Né vuoi soffrir che la nimica mia</l>
     <l n="210">Da me si parta, la qual venne, ahi lassa,</l>
     <l n="211">Per mezzo a la città, perché quest'occhi</l>
     <l n="212">La dovesser mirar mal grado loro;</l>
     <l n="213">Né venne co' capei negletti e incolti</l>
     <l n="214">A guisa di prigion, né tenne il volto</l>
     <l n="215">Dimesso e chino, e col dolore esterno</l>
     <l n="216">Non confessò la sua fortuna avversa;</l>
     <l n="217">Anzi adorna sen va di perle e d'oro,</l>
     <l n="218">Come ancor tu d'oro e di perle adorno</l>
     <l n="219">In Frigia fusti, e con la fronte altera</l>
     <l n="220">Riguarda ognun, tal che par ch'abbia in piedi</l>
     <l n="221">La patria, il padre vivo, e vinto Alcide.</l>
     <l n="222">Et ella forse ancor, poi che scacciata</l>
     <l n="223">Fia l'infelice Deianira tua,</l>
     <l n="224">Deposto il vile abominevol nome</l>
     <l n="225">Di meretrice, ti sarà consorte.</l>
     <l n="226">E l'infame imeneo gl'infami corpi</l>
     <l n="227">Del grande Alcide e de la bella Iole</l>
     <l n="228">Congiungerà con matrimonio infame.</l>
     <l n="229">L'anima, oimè, per tal pensier si fugge,</l>
     <l n="230">E mi trascorre per le membra un gelo</l>
     <l n="231">Che la lingua e la man mi fan di smalto.</l>
     <l n="232">Tu pur ancor me con molte altre amasti,</l>
     <l n="233">Non te ne doglia, e senza colpa, et io</l>
     <l n="234">Ti fui cagion di due famose guerre,</l>
     <l n="235">Per cui piangendo entro a le turbide onde</l>
     <l n="236">Accolse l'Acheloo le rotte corna,</l>
     <l n="237">E nell'acqua fangosa il capo immerse;</l>
     <l n="238">E morto ne restò per tuo valore,</l>
     <l n="239">E per virtù del buon venen lerneo</l>
     <l n="240">Nesso biforme, che del proprio sangue</l>
     <l n="241">Fece del fiume Even l'acque vermiglie.</l>
     <l n="242">Ma perché raccont'io tai cose? ahi lassa!</l>
     <l n="243">Ecco, mentre ch'io scrivo, un nunzio tristo</l>
     <l n="244">Mi vien, che per cagion di quel veneno</l>
     <l n="245">Di ch'era tinta la camicia, il mio</l>
     <l n="246">Sposo si muore: ahi lassa me! ch'ho fatto?</l>
     <l n="247">A che m'ha spinto il mio furore insano?</l>
     <l n="248">A che temi il morir, Deianira empia?</l>
     <l n="249">Il tuo marito in mezzo al monte Oeta</l>
     <l n="250">Fia tormentato, e tu crudel, che sei</l>
     <l n="251">Di tal scelerità cagione e duce,</l>
     <l n="252">Resterai dopo alla sua morte in vita?</l>
     <l n="253">E ch'ho fatto che sia di fama degno,</l>
     <l n="254">O ch'io debb'esser mai tenuta sposa</l>
     <l n="255">Del grande Alcide? La mia morte istessa</l>
     <l n="256">Gli farà fede, ch'io gli fui consorte:</l>
     <l n="257">Tu Meleagro ancor, nel mio morire</l>
     <l n="258">Conoscerai ch'io ti son stata suora.</l>
     <l n="259">A che temi il morir, Deianira empia?</l>
     <l n="260">O nostra stirpe a' dolorosi danni</l>
     <l n="261">Et agli oltraggi di fortuna esposta,</l>
     <l n="262">Benché paressi un dì felice e lieta!</l>
     <l n="263">La noiosa vecchiezza affligge e preme</l>
     <l n="264">Il vecchio padre de' suoi figli privo,</l>
     <l n="265">E 'l mio fratel Tideo sen va sbandito</l>
     <l n="266">In peregrine parti, e l'altro, vivo,</l>
     <l n="267">Finio la vita sua, lassa, nel mezzo</l>
     <l n="268">De le fiamme fatali, onde mia madre</l>
     <l n="269">L'ignudo ferro entro 'l suo petto ascose.</l>
     <l n="270">A che temi il morir, Deianira empia?</l>
     <l n="271">Ma questo sol, per le sacrate leggi,</l>
     <l n="272">O dolcissimo mio diletto Alcide,</l>
     <l n="273">Del letto genial, ti giuro, ch'io</l>
     <l n="274">Non t'ho mai fatto oltraggio alcun, ma l'empio</l>
     <l n="275">Nesso, dapoi ch'al petto ardente vide</l>
     <l n="276">Fitto il pungente avelenato dardo,</l>
     <l n="277">Mi disse: il sangue mio ha gran valore</l>
     <l n="278">D'innamorare altrui; ond'io bramosa</l>
     <l n="279">Tenerti all'amor mio legato e preso,</l>
     <l n="280">Ti diedi i panni già bagnati e tinti</l>
     <l n="281">Nel suo mortale avelenato sangue.</l>
     <l n="282">A che temi il morir, Deianira empia?</l>
     <l n="283">Restati in pace omai, canuto padre,</l>
     <l n="284">E tu Gorge sorella, e tu mia dolce</l>
     <l n="285">Patria, e tu frate a la mia patria tolto.</l>
     <l n="286">A Dio, giorno infelice, ch'a quest'occhi</l>
     <l n="287">Esser l'ultimo debbi, e tu mio sposo,</l>
     <l n="288">Pur che tu possa, oimè, resta felice:</l>
     <l n="289">A Dio, dolce Illo, a Dio mio figlio, a Dio.</l>
    </lg>
   </lg>
  </body>
 </text>
</TEI>