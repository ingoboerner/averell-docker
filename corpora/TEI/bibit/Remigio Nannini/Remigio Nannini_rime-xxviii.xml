<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXVIII</title>
    <author>Remigio Nannini</author>
   </titleStmt>
   <extent>
    <measure unit="stanza">10</measure>
    <measure unit="line">124</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-xxviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXVIII</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Del sacro fiume al più fiorito lido,</l>
     <l n="2">Che rende al gran Tirren fiorite l'onde,</l>
     <l n="3">Spinto da l'amorose antiche fiamme</l>
     <l n="4">Sen venne un cegnio, e con pietoso grido</l>
     <l n="5">Disse rivolto al sol: Perché s'asconde</l>
     <l n="6">La luce tua? deh l'universo infiamme</l>
     <l n="7">Sovra il tuo corso, e damme</l>
     <l n="8">Spazio, ch'io possa l'ultime parole</l>
     <l n="9">Mesto cantare, e tu 'l mio canto ascolta:</l>
     <l n="10">E voi, s'alcuna volta</l>
     <l n="11">Di me vi calse, o fiori, erbe e viole,</l>
     <l n="12">E voi de l'Arno o belle Ninfe insieme,</l>
     <l n="13">Date udienza a le mie voci estreme.</l>
    </lg>
    <lg n="2">
     <l n="14">Udite e voi, o celebrate arene,</l>
     <l n="15">Fiorite rive, e voi onde quiete,</l>
     <l n="16">Che sotto l'ombra or di bei lauri e mirti,</l>
     <l n="17">Umide voi, voi dolcemente piene</l>
     <l n="18">De' dolci pianti miei foste, et or liete</l>
     <l n="19">Requie porgeste agl'infiammati spirti,</l>
     <l n="20">Quel che mi sproni a dirti</l>
     <l n="21">L'estrema doglia, anzi l'estrema morte:</l>
     <l n="22">E tu, chiaro Mugnone, ascolta intento,</l>
     <l n="23">Che l'aria, il foco, il vento</l>
     <l n="24">Meco si duol della mia cruda sorte,</l>
     <l n="25">Che fien questi de' dolci miei martiri</l>
     <l n="26">Gli ultimi pianti, e gl'ultimi sospiri.</l>
    </lg>
    <lg n="3">
     <l n="27">Piangete meco, voi fioriti colli,</l>
     <l n="28">Altieri monti, e voi pietosi sassi,</l>
     <l n="29">Che già vicine son l'ore dolenti,</l>
     <l n="30">Che di luce faran gl'occhi miei molli,</l>
     <l n="31">Voi del mio pianto amaramente cassi,</l>
     <l n="32">E queste rive de' miei dolci accenti.</l>
     <l n="33">Or via più che contenti</l>
     <l n="34">Saran quei belli e dispietati lumi,</l>
     <l n="35">Ch'empio sdegno ricuopre, adombra e vela,</l>
     <l n="36">E quel viso mi cela,</l>
     <l n="37">Che fa per meraviglia star i fiumi,</l>
     <l n="38">Quel che mi fe' con sue bellezze tante</l>
     <l n="39">Al volto di Medusa un nuovo Atlante.</l>
    </lg>
    <lg n="4">
     <l n="40">Quella donna leggiadra i cui begli occhi</l>
     <l n="41">Invidia fanno a' più bei lumi, quella</l>
     <l n="42">Che col bel guardo il ciel turbato affrena,</l>
     <l n="43">Quella dal cui bel sen par l'arco scocchi</l>
     <l n="44">L'altero figlio della terza stella,</l>
     <l n="45">Quella ch'ogni mio fosco rasserena,</l>
     <l n="46">Quella di cui è piena,</l>
     <l n="47">Mercé delle mie voci, ogni aspra valle,</l>
     <l n="48">Ogni selva, ogni bosco, ogni pendice,</l>
     <l n="49">Quella per cui felice</l>
     <l n="50">E lieto mi mostrava in ogni calle,</l>
     <l n="51">Uccide oggi il suo cigno (ahimè) credendo</l>
     <l n="52">Che d'altra fiamma il cor si pasca ardendo.</l>
    </lg>
    <lg n="5">
     <l n="53">Deh chi fia mai ch'al desiato volo,</l>
     <l n="54">Per cui si poggia della fama al seno,</l>
     <l n="55">Inalzi l'infelici e bianche piume,</l>
     <l n="56">Se quella ch'io tanto amo, onoro e colo,</l>
     <l n="57">Per cui ne va d'ogni alterezza pieno</l>
     <l n="58">Con la sua bella Flora il vicin fiume,</l>
     <l n="59">Sdegnosa asconde il lume</l>
     <l n="60">Che mi scorge il sentier di gire al cielo,</l>
     <l n="61">E senza scorta del sereno volto,</l>
     <l n="62">Dell'atra notte involto</l>
     <l n="63">Mi lascia nel più denso oscuro velo?</l>
     <l n="64">S'ella bramando di mia vita il fine</l>
     <l n="65">Termina il volo, e rompe il vital crine?</l>
    </lg>
    <lg n="6">
     <l n="66">Ma poi ch'io sento (ahimè) venute l'ore</l>
     <l n="67">Che faran negre le mie bianche penne,</l>
     <l n="68">E silenzio porranno ai dolci canti,</l>
     <l n="69">Volger mi voglio a quel benigno fiore,</l>
     <l n="70">Che cinto il core in dolci lacci tenne,</l>
     <l n="71">Et or mi lascia in quest'amari pianti:</l>
     <l n="72">Acciò ch'agl'altri amanti</l>
     <l n="73">Io sia di fede e di tormento essempio</l>
     <l n="74">Col mio morire indegno, e la mia Donna,</l>
     <l n="75">Già di pietà colonna,</l>
     <l n="76">Che reggeva d'Amor l'imperio e 'l tempio</l>
     <l n="77">Veggia che rotta l'alta sua pietade</l>
     <l n="78">D'Amor il regno, e la mia vita cade.</l>
    </lg>
    <lg n="7">
     <l n="79">S'arder, Donna, per voi unqua mi spiacque,</l>
     <l n="80">Se chiamar ebbi a sdegno il vostro nome,</l>
     <l n="81">Sanlo del Po le celebrate rive,</l>
     <l n="82">E sanlo quest'amate e lucide acque,</l>
     <l n="83">Ch'a Flora bagnan le famose chiome;</l>
     <l n="84">Sanlo de' fonti e fior le belle Dive,</l>
     <l n="85">Sapetel voi, o vive</l>
     <l n="86">Luci, che luce al tenebroso e cieco</l>
     <l n="87">Desir mio deste, e s'or v'onoro et amo,</l>
     <l n="88">Voi che morendo chiamo,</l>
     <l n="89">Dicalo il cielo, e chi 'l ciel regge seco,</l>
     <l n="90">Dica se voi, per cui piangendo moro,</l>
     <l n="91">Più che non lice a mortal cosa adoro.</l>
    </lg>
    <lg n="8">
     <l n="92">Adunque u' son quell'amorose e belle</l>
     <l n="93">Fiamme ch'arsero il cor sì dolcemente?</l>
     <l n="94">Deh chi l'ha spente (ahimè), chi fatte ghiaccio?</l>
     <l n="95">Ov'è 'l bel lume de l'amate stelle</l>
     <l n="96">Ch'a' miei foschi pensier soavemente</l>
     <l n="97">Chiarezza denno? e chi quel dolce laccio,</l>
     <l n="98">Che rimembrando agghiaccio,</l>
     <l n="99">Ha sciolto, ahi lasso? e chi m'asconde il viso,</l>
     <l n="100">Chi quella bella e delicata mano,</l>
     <l n="101">Ch'ha fatto il cor lontano</l>
     <l n="102">Da' propi spirti, e me da me diviso?</l>
     <l n="103">Dunque uno sdegno sol, un parlar finto</l>
     <l n="104">Tal foco ha spento? e tal amor ha vinto?</l>
    </lg>
    <lg n="9">
     <l n="105">Beate Ninfe, a cui tanto benigno</l>
     <l n="106">Si mostra il ciel, voi che vedete ognora</l>
     <l n="107">Del mio bel sol la desiata luce,</l>
     <l n="108">Piangendo a voi si volge il vostro cigno,</l>
     <l n="109">Quel cigno sfortunato che v'adora:</l>
     <l n="110">E se quella pietade in voi riluce,</l>
     <l n="111">Quella ch'al ciel conduce</l>
     <l n="112">Sopra ogni altra beltà vostra bellezza,</l>
     <l n="113">A piè di questo verde amato lauro</l>
     <l n="114">Sciolte le chiome d'auro,</l>
     <l n="115">E tinte il volto di dolente asprezza,</l>
     <l n="116">Tra secchi fiori e impallidite foglie,</l>
     <l n="117">Fate sepolcro a le mie bianche spoglie.</l>
    </lg>
    <lg n="10">
     <l n="118">E tu, canzone, andrai</l>
     <l n="119">Tra queste rive, e con pietoso lutto</l>
     <l n="120">Racconta mesta le mie pene acerbe</l>
     <l n="121">A l'acque a l'aure a l'erbe,</l>
     <l n="122">E del bel fiore il frutto,</l>
     <l n="123">Ma ch'esser dolce suol morte e gradita</l>
     <l n="124">A chi per bene amare esce di vita.</l>
    </lg>
   </lg>
  </body>
 </text>
</TEI>