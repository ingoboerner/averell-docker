<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Cidippe ad Aconzio</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">30</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-cidippe-ad-a</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Cidippe ad Aconzio</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Cidippe ad Aconzio</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Gran tema il cor mi scosse, allor ch'io vidi</l>
     <l n="2">I cari versi tuoi, che senza voce</l>
     <l n="3">E senza labra aprire, o muover lingua,</l>
     <l n="4">Sol con la mente, e sol con gli occhi lessi,</l>
     <l n="5">Acciò ch'io non facessi un'altra volta</l>
     <l n="6">Un giuramento, inaveduta, a Dio,</l>
     <l n="7">Come io fei quando entro al fallace pomo</l>
     <l n="8">Mal saggia lessi il giuramento scritto;</l>
     <l n="9">E nuovi inganni ancor m'avresti tesi,</l>
     <l n="10">Se, come tu confermi, io non t'avessi</l>
     <l n="11">Già per mio sposo una sol volta eletto.</l>
     <l n="12">E quasi fui per non aprir la carta;</l>
     <l n="13">Ma dubitai che di Diana l'ira</l>
     <l n="14">Non si fesse ver me più cruda e fiera,</l>
     <l n="15">S'io fussi stata al tuo volere acerba.</l>
     <l n="16">E bench'io faccia e sacrifici e voti,</l>
     <l n="17">E devota ed umil gl'incensi abbruci</l>
     <l n="18">Per onorar la sacrosanta ninfa,</l>
     <l n="19">Nulla mi val, perch'al tuo grande amore</l>
     <l n="20">Troppo mostrata s'è benigna e grata,</l>
     <l n="21">E tal vendetta fa di mia durezza</l>
     <l n="22">Ch'usai contra di te, che meno amica</l>
     <l n="23">Ad Ippolito suo mostrosse e pia.</l>
     <l n="24">Ma quanto più dovea, vergine e casta,</l>
     <l n="25">Di casta favorir vergine e pura</l>
     <l n="26">Il casto corpo e la pudica mente,</l>
     <l n="27">E che casta guidassi i miei verd'anni,</l>
     <l n="28">Ch'or, sua mercé, d'infirmitade oppressi</l>
     <l n="29">Misera veggio, e ch'ella voglia temo</l>
     <l n="30">Che sfortunati sien, miseri, e brevi.</l>
    </lg>
   </lg>
  </body>
 </text>
</TEI>