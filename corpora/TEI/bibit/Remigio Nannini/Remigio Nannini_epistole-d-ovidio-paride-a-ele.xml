<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Paride a Elena</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">606</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-paride-a-ele</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Paride a Elena</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Paride a Elena</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questa ti scrive, o dell'eterno Giove</l>
     <l n="2">E di Leda gentil pregiata figlia,</l>
     <l n="3">Il peregrin troian, ch'ardendo, aita</l>
     <l n="4">Sola da te, dolce suo bene, attende.</l>
     <l n="5">Debb'io, lasso, parlare? o pur del foco</l>
     <l n="6">Non m'è d'uopo scoprir l'incendio e 'l vampo?</l>
     <l n="7">Ahimè! che troppo è discoperto altrui</l>
     <l n="8">L'amoroso pensier che 'l cor m'ingombra,</l>
     <l n="9">E più ch'io non vorrei mia fiamma appare.</l>
     <l n="10">Io bramo ben dentr'al mio sen tenerlo</l>
     <l n="11">Ascoso, fin che mia benigna stella,</l>
     <l n="12">O de' tormenti miei pietoso Amore</l>
     <l n="13">Ore ne desse, e dì felici e liete,</l>
     <l n="14">Che paura o sospetto unqua non fesse</l>
     <l n="15">De le dolcezze mie men dolce il gioco;</l>
     <l n="16">Ma duramente entr'al mio petto ascondo</l>
     <l n="17">Sì grave fiamma: e chi potria già mai</l>
     <l n="18">Bella fiamma celar, se mai sempre ella</l>
     <l n="19">Col suo proprio splendor se stessa mostra?</l>
     <l n="20">Ma se tu brami pur ch'io parli, e scuopra</l>
     <l n="21">Col suon de le mestissime parole</l>
     <l n="22">Quel ch'io dentro al mio sen, misero, albergo,</l>
     <l n="23">Albergo Amor, che con gli strali acuti</l>
     <l n="24">E con la fiamma entro ai tuoi lumi accesa</l>
     <l n="25">M'impiaga il petto, e mi consuma il core:</l>
     <l n="26">E queste son quelle parole ond'io</l>
     <l n="27">Ti scuopro l'alma, e 'l desiderio ardente.</l>
     <l n="28">Perdonami, ben mio, poich'io te 'l chieggio,</l>
     <l n="29">E non voler con men sereno ciglio,</l>
     <l n="30">O con turbato, e spaventoso aspetto</l>
     <l n="31">Legger quant'io ti scrivo; anzi il tuo viso</l>
     <l n="32">Si mostri tale a l'amorosa carta,</l>
     <l n="33">Qual dei tuoi lumi a la beltà conviensi.</l>
     <l n="34">Io di letizia e di dolcezza insieme</l>
     <l n="35">Tutto gioisco, e primamente ho caro</l>
     <l n="36">Che da la man che m'have aperto il core</l>
     <l n="37">Sia stata aperta ancor la carta, e ch'ella</l>
     <l n="38">Sia stata accetta, e caramente accolta:</l>
     <l n="39">Ché questo m'alza a fortunata speme,</l>
     <l n="40">E già creder mi fa ch'io forse ancora</l>
     <l n="41">Sarò grato al mio sole; e piaccia al cielo</l>
     <l n="42">Che questa speme al mio desir risponda,</l>
     <l n="43">Né promessa mi t'aggia invan la bella</l>
     <l n="44">Madre d'Amor là ne la valle Idea</l>
     <l n="45">Per mia consorte, ond'io sì lunga via,</l>
     <l n="46">E così lunghi e perigliosi errori</l>
     <l n="47">Tra sirti, e scogli, e tra procelle ho preso.</l>
     <l n="48">Perch'io le vele, e le troiane antenne</l>
     <l n="49">Di Grecia torsi a le beate arene</l>
     <l n="50">(Perché più scusa il tuo fallire apporti)</l>
     <l n="51">Per consiglio divin, né leve aspira</l>
     <l n="52">A l'alta impresa mia negletto nume.</l>
     <l n="53">Io chieggio ben tropp'onorato ed alto</l>
     <l n="54">Premio del mio camin, ma non indegno</l>
     <l n="55">De l'amorosa Dea, che t'ha promessa</l>
     <l n="56">Cara consorte al marital mio letto.</l>
     <l n="57">Io con sì bella, e con sì chiara duce,</l>
     <l n="58">Da le paterne mie troiane rive,</l>
     <l n="59">E dal lito Sigeo, le navi altere</l>
     <l n="60">Allontanai con fortunato vento,</l>
     <l n="61">E per sì lunghe e sì dubbiose vie,</l>
     <l n="62">Per così larghi e procellosi mari,</l>
     <l n="63">Ardendo tutto d'amoroso foco,</l>
     <l n="64">Con alma invitta il bel viaggio presi.</l>
     <l n="65">Ed ella diede al mio viaggio i venti</l>
     <l n="66">E l'aure amiche, e 'l ciel sereno e bello,</l>
     <l n="67">E fe' l'onde del mar placide e quete:</l>
     <l n="68">Né maraviglia è ciò, ch'essendo nata</l>
     <l n="69">Nel mezzo al mare, ha sovra il mare impero.</l>
     <l n="70">Siami benigna adunque, e sempre aspiri</l>
     <l n="71">A l'alta impresa, e come è stata amica</l>
     <l n="72">Al mio camin, così mie fiamme aiuti</l>
     <l n="73">Per fin ch'io scioglia entr'a' bei porti suoi</l>
     <l n="74">I miei divoti ed amorosi voti.</l>
     <l n="75">Io non mi son di tua bellezza acceso</l>
     <l n="76">Nuovo amator, ma fin di Troia arreco</l>
     <l n="77">La bella fiamma ond'io tutt'ardo, e questa</l>
     <l n="78">Fu la cagion di così lunga via.</l>
     <l n="79">Perché non procellosa onda marina,</l>
     <l n="80">Né di tempesta error m'ha tratto al porto</l>
     <l n="81">D'Argo e Micene, anzi mia voglia istessa</l>
     <l n="82">M'ha spinto a le tue dolci amate spiagge.</l>
     <l n="83">Né ti pensar che qual mercante io solchi</l>
     <l n="84">Il pelago profondo, o che mie navi</l>
     <l n="85">Sien di pregiate e ricche merci carche:</l>
     <l n="86">Conservi pur l'alto motor del tutto</l>
     <l n="87">Quali ho ne l'Asia là ricchezze e stati.</l>
     <l n="88">Né per veder de l'alta Grecia io vegno,</l>
     <l n="89">Qual peregrin di maraviglia pieno,</l>
     <l n="90">Le famose cittadi, o quei ch'al cielo</l>
     <l n="91">Surgon superbi alti edifici illustri:</l>
     <l n="92">Che 'l mio bel regno ha via più ricche e belle</l>
     <l n="93">E castella e cittadi e moli altere.</l>
     <l n="94">Per te sol vegno, e per te sola ho dato</l>
     <l n="95">La vita in preda a l'onde, in fede ai venti:</l>
     <l n="96">Perché te sol per mia consorte amata</l>
     <l n="97">T'have d'Amor la genitrice eletto,</l>
     <l n="98">E t'ha promessa al tuo fidel troiano,</l>
     <l n="99">Che pria con l'alma il tuo bel volto vide</l>
     <l n="100">Che con gli occhi terreni; e de la estrema</l>
     <l n="101">Grazia e beltà che nel tuo viso annida</l>
     <l n="102">Prima arrecò, là nel bel colle Ideo,</l>
     <l n="103">Superba fama il glorioso grido.</l>
     <l n="104">Ma credi pur ch'assai minor del vero</l>
     <l n="105">È la tua gloria, e l'onorata fama</l>
     <l n="106">De la tua gran beltà non giugne al merto,</l>
     <l n="107">Ch'assai maggior scorgo beltà che quella</l>
     <l n="108">Che tua fama promesse, e resta oppressa</l>
     <l n="109">La gloria sua da l'infinito bello:</l>
     <l n="110">Ed a ragion di dolce fiamma acceso</l>
     <l n="111">Fu già Teseo, che di rapina degna</l>
     <l n="112">Stimò sì rara e sì gradita preda,</l>
     <l n="113">Il qual vedendo il tuo bel corpo ignudo,</l>
     <l n="114">Mentre vergine ancor n'andavi a schiera</l>
     <l n="115">Come è del tuo paese usanza antica</l>
     <l n="116">Tra i valorosi lottatori, e forti,</l>
     <l n="117">E prova far de le virginee membra,</l>
     <l n="118">Sì di loro arse il giovenetto amante,</l>
     <l n="119">Ch'ei volse farne un onorato furto.</l>
     <l n="120">Io lodo il furto, e l'amorosa impresa,</l>
     <l n="121">Ma biasmo ben ch'ei ti rendesse mai,</l>
     <l n="122">Perché sì bella, e desiata merce</l>
     <l n="123">Stretta dovea godersi; et io più tosto</l>
     <l n="124">Troncar lasciato avrei dal busto il collo</l>
     <l n="125">Prima che mai da le mie braccia uscita</l>
     <l n="126">Fosse donna sì cara: io mai sofferto</l>
     <l n="127">Avrei che tu, dolce mio ben, da queste</l>
     <l n="128">Mie man lasciata fossi? io vivo avrei</l>
     <l n="129">Sofferto, oimè, che tu foss'ita lunge</l>
     <l n="130">Da questo seno? e che di braccio insieme</l>
     <l n="131">Non si fosse disciolta Elena e l'alma?</l>
     <l n="132">Ma pur se fosse al genitor tuo stato</l>
     <l n="133">D'uopo tornarti, io nondimeno in prima</l>
     <l n="134">Qualche frutto d'amor gustato avrei,</l>
     <l n="135">Cogliendo il primo, e desiato fiore</l>
     <l n="136">Di tua virginitate, o s'altra cosa</l>
     <l n="137">A fanciulla gentil predar si puote.</l>
     <l n="138">Fa' prova pur, se 'l tuo troiano amante</l>
     <l n="139">Ha fermezza in se stesso, e s'egli armato</l>
     <l n="140">Come di foco ha di costanza il core:</l>
     <l n="141">Che tu vedrai che l'amorosa fiamma</l>
     <l n="142">Sol ne la fiamma ammorzerasse estrema,</l>
     <l n="143">Che l'estrema pietà de' figli amati</l>
     <l n="144">A l'estremo addurrà funereo rogo.</l>
     <l n="145">Io più ch'i chiari, e popolati regni</l>
     <l n="146">Che la sorella del gran Giove, e moglie,</l>
     <l n="147">M'avea promessi, ho te pregiato, e quanta</l>
     <l n="148">Sapienza, virtù Pallade mai</l>
     <l n="149">Dar mi potesse ho dispregiato, amando</l>
     <l n="150">Più d'esser tuo consorte, anzi tuo servo,</l>
     <l n="151">E di tenerti amicamente in braccio,</l>
     <l n="152">Che d'esser ricco o riputato saggio:</l>
     <l n="153">E questo avenne allor ch'in Ida ignude</l>
     <l n="154">Venere e Giuno e la pudica Palla</l>
     <l n="155">Mi si mostraro, e di sue belle membra</l>
     <l n="156">Ciascuna intenta il mio giudicio attese;</l>
     <l n="157">Né de la impresa mia me stesso incolpo,</l>
     <l n="158">Né del giudicio mio mi pento, o doglio,</l>
     <l n="159">Anzi mi pregio, e me ne glorio, e vanto</l>
     <l n="160">Ch'abbia bramato più gentile e bella</l>
     <l n="161">Donna goder, che possedere in terra</l>
     <l n="162">Cittadi o regni, o ne la schiera illustre</l>
     <l n="163">Aver dei saggi il più supremo loco;</l>
     <l n="164">Et in questo desir mia mente è ferma,</l>
     <l n="165">E qui legato è 'l mio pensier ardente.</l>
     <l n="166">Questo sol bramo, e te ne prego umile,</l>
     <l n="167">Gentil mia donna, anzi mia vita, e degna</l>
     <l n="168">Che con fatica tal, con tai perigli</l>
     <l n="169">Un amante fedel tua grazia acquisti,</l>
     <l n="170">Che tu non tronchi a la mia speme i vanni,</l>
     <l n="171">Né la faccia cader fragile in terra.</l>
     <l n="172">Io non bramo d'aver, povero e vile,</l>
     <l n="173">D'alta stirpe real consorte uscita,</l>
     <l n="174">Ch'io non son di lignaggio umile e scuro;</l>
     <l n="175">Né mi sarai qual meretrice a lato,</l>
     <l n="176">Credimi pure, o concubina ancilla,</l>
     <l n="177">Anzi di degno e generoso sposo</l>
     <l n="178">Degna sarai, e generosa moglie:</l>
     <l n="179">Cerca pur l'alto e glorioso tronco</l>
     <l n="180">Del mio sangue real, che dentro a quello</l>
     <l n="181">Elettra troverrai, Dardano, e Giove.</l>
     <l n="182">Ecci il mio padre poi, che d'Asia tiene</l>
     <l n="183">La corona e lo scettro, u' mille e mille</l>
     <l n="184">Vedrai chiare cittadi, e tempi alteri</l>
     <l n="185">Degni dei sacri e riverendi Divi,</l>
     <l n="186">E i tetti d'oro, e gli edifici immensi</l>
     <l n="187">Con piramidi e moli alte e superbe:</l>
     <l n="188">Quel grand'Ilio vedrai, vedrai quell'alte,</l>
     <l n="189">Quelle superbe, e sì famose mura,</l>
     <l n="190">Ch'Apollo feo con la sonora lira.</l>
     <l n="191">Ma che dirò de l'infinita turba</l>
     <l n="192">Del popol nostro, anzi dei nostri eroi,</l>
     <l n="193">Che tanti son ch'a gran fatica tutta</l>
     <l n="194">La grand'Asia gli cape? Ivi anco insieme</l>
     <l n="195">Verrante ad incontrar benigne e liete</l>
     <l n="196">Le matrone troiane, e seco avranno</l>
     <l n="197">Le nuore del mio re, di regi figlie,</l>
     <l n="198">Che tante fien che le superbe logge</l>
     <l n="199">E l'ampie sale aran fatica accorle.</l>
     <l n="200">Oh quante volte in te medesma avrai</l>
     <l n="201">Maraviglia e stupor, vedendo in una</l>
     <l n="202">Casa di Troia sol, di Grecia tutta</l>
     <l n="203">La ricchezza e beltà raccolta insieme!</l>
     <l n="204">Oh quante volte ancor d'Argo e Micene,</l>
     <l n="205">A paragon de la famosa Troia,</l>
     <l n="206">Il regno ti parrà povero e vile!</l>
     <l n="207">Io non biasmo già Sparta, e non mi lice</l>
     <l n="208">Spregiar la Grecia vostra, anzi aver deggio</l>
     <l n="209">In gran pregio il terren dove sei nata,</l>
     <l n="210">Qual come santo e riverendo adoro;</l>
     <l n="211">Ma non può Sparta i reai fregi, i manti,</l>
     <l n="212">Ch'ornar devrian le tue bellezze estreme,</l>
     <l n="213">Povera ministrar: ch'a sì bel volto</l>
     <l n="214">Abiti nuovi e portamenti alteri</l>
     <l n="215">Convengon sempre, et abondar devresti</l>
     <l n="216">Di gemme orientali, e d'ostro, e d'oro.</l>
     <l n="217">Qual pensi tu che de le donne sia</l>
     <l n="218">L'abito vago, e 'l portar ricco e bello,</l>
     <l n="219">Se quel di noi Troiani è tanto e tale?</l>
     <l n="220">Deh sia benigna a le mie preci umili,</l>
     <l n="221">Bella greca gentil, né prenda a sdegno</l>
     <l n="222">L'alma tua bella aver troiano amante,</l>
     <l n="223">Anzi gradito tuo marito e fido.</l>
     <l n="224">Era troiano, e di mio sangue illustre,</l>
     <l n="225">Quel che 'l nettare in ciel soave porge</l>
     <l n="226">A la gran mensa del gran re del cielo,</l>
     <l n="227">Non senza invidia di Giunone altera.</l>
     <l n="228">Era troian Titon, né l'Alba a schivo</l>
     <l n="229">Ebbe, ancor che mortal, farsegli sposa.</l>
     <l n="230">Era troiano Anchise, a cui la vaga</l>
     <l n="231">Luce del terzo ciel non ebbe a sdegno</l>
     <l n="232">Scoprirsi amante, e nel bel monte d'Ida</l>
     <l n="233">Far di se stessa a lui gradita copia.</l>
     <l n="234">Né son però così deforme e vecchio</l>
     <l n="235">Che s'aguagliar vorrai la faccia e gli anni</l>
     <l n="236">Del greco sposo, e del troiano amante,</l>
     <l n="237">E sia giudice tu sua donna e moglie,</l>
     <l n="238">Io non sia più di lui giovane e bello;</l>
     <l n="239">Né crudo ti darò suocero e fero,</l>
     <l n="240">Che da la trista e scelerata mensa</l>
     <l n="241">Faccia tornare i bei destrier del Sole</l>
     <l n="242">Tutti smarriti e spaventati indietro</l>
     <l n="243">Per non veder l'abominando cibo;</l>
     <l n="244">E non ho l'avo mio crudele infame</l>
     <l n="245">Perch'egli abbia le man bagnate e tinte</l>
     <l n="246">Nel sangue, oimè, del padre di sua sposa,</l>
     <l n="247">O per aver gittato in mar Mirtillo,</l>
     <l n="248">Ch'in quell'onde lasciò la vita e 'l nome;</l>
     <l n="249">Né degli antichi miei si trova alcuno</l>
     <l n="250">Ne l'onde Stigie ch'affamato sempre</l>
     <l n="251">Voglia mangiare i fuggitivi pomi,</l>
     <l n="252">E cerchi l'acque, in mezzo a l'acque avinto.</l>
     <l n="253">Ma che mi giova questo, oimè, s'ei nato</l>
     <l n="254">Di stirpe infame, a te mio ben gradisce,</l>
     <l n="255">E s'al gran Giove ancor diletta e piace</l>
     <l n="256">Ch'ei de la figlia sua marito sia?</l>
     <l n="257">Oimè, ch'ei rozzo, e di tue membra indegno</l>
     <l n="258">La notte tienti entro a sue braccia accolta,</l>
     <l n="259">E de' soavi abbracciamenti e cari</l>
     <l n="260">Si gode lieto; ed io misero a pena,</l>
     <l n="261">Che tanto t'amo, e riverente adoro,</l>
     <l n="262">La bramata beltà veder mi lice</l>
     <l n="263">Quando siàn tutti a mensa, e questa ancora</l>
     <l n="264">È mensa amara, e di tormenti piena:</l>
     <l n="265">E tal convito il mio nimico gusti,</l>
     <l n="266">Quai sent'io, lasso, avelenati i cibi,</l>
     <l n="267">Qualor con teco a la tua mensa assido.</l>
     <l n="268">E quando intorno in mia presenza il rozzo</l>
     <l n="269">Con le rozze sue braccia il collo annoda,</l>
     <l n="270">Io mi pento d'aver nel vostro albergo</l>
     <l n="271">Avuto ospizio; e d'amorosa invidia</l>
     <l n="272">Ardo, e sfavillo allor che dentro al manto</l>
     <l n="273">Tutta t'asconde e cuopre; e quando insieme</l>
     <l n="274">Dolci vi date ed amorosi baci,</l>
     <l n="275">Io prendo il vino, e col bel vaso d'oro,</l>
     <l n="276">Per non veder vostro amoroso gioco,</l>
     <l n="277">Gli occhi mi cuopro, e qualor poi ti stringe</l>
     <l n="278">Più che non lice a costumato sposo,</l>
     <l n="279">Gli abbasso in terra, e per dolor non posso</l>
     <l n="280">L'aspro inghiottire e mal soave cibo.</l>
     <l n="281">Spesso caldi sospir dal petto fore</l>
     <l n="282">Con gemiti e singulti escono insieme:</l>
     <l n="283">E tu lasciva i miei sospiri attendi,</l>
     <l n="284">E dei gemiti miei scherzando ridi.</l>
     <l n="285">Spesso col vino intepidir la fiamma</l>
     <l n="286">Cercato ho, lasso, ed ella ardendo ognora</l>
     <l n="287">Più grave è sorta, e riscaldato et ebbro</l>
     <l n="288">Messi, misero me, nel foco il foco.</l>
     <l n="289">Talor per non veder gli atti amorosi</l>
     <l n="290">Che tra voi stessi in mia presenza fate,</l>
     <l n="291">Volto col viso altrove a mensa io seggio;</l>
     <l n="292">Ma tosto a veder te rivolge amore</l>
     <l n="293">I dolent'occhi, e gli richiama indietro</l>
     <l n="294">La tua bellezza, e sto dubbioso e mesto,</l>
     <l n="295">E non so che mi far: gran doglia e pena</l>
     <l n="296">M'è lo starti vicin, vederti in braccio</l>
     <l n="297">A selvaggio uom; ma più dolor m'apporta</l>
     <l n="298">Il non vederti, e ritrovarmi lunge</l>
     <l n="299">Da la tua bella e desiata faccia.</l>
     <l n="300">Io, quanto lice a miserello amante,</l>
     <l n="301">Cerco celar lo smisurato ardore,</l>
     <l n="302">Ma pur si vede in qualche parte il foco,</l>
     <l n="303">Ché mal tener si può gran fiamma ascosa.</l>
     <l n="304">Né fingo amarti, ed i sospiri ardenti</l>
     <l n="305">Finti non escon fuor del petto acceso,</l>
     <l n="306">E tu l'ardore, e l'amorose piaghe</l>
     <l n="307">Ben senti e vedi; e piaccia al ciel che solo</l>
     <l n="308">A te, vivo mio sol, sien note e conte.</l>
     <l n="309">Ahi quante volte ho rivoltato indietro</l>
     <l n="310">Il volto e gli occhi lagrimando, ond'egli</l>
     <l n="311">Non vedesse il mio pianto, e non volesse</l>
     <l n="312">Saper l'aspra cagion dei pianti miei!</l>
     <l n="313">Ahi quante volte ho raccontato alcuno</l>
     <l n="314">Caso d'amor, poi che bevuto aveva,</l>
     <l n="315">Sol intendendo raccontarte il mio</l>
     <l n="316">Misero stato, e di me stesso feci</l>
     <l n="317">Sotto coperti e simulati nomi</l>
     <l n="318">Indicio vero, e sol era io quel tanto,</l>
     <l n="319">Se tu no 'l sai, fid'amatore e vero;</l>
     <l n="320">Anzi più volte ho simulato e finto</l>
     <l n="321">L'imbriachezza, e vaneggiar pel vino,</l>
     <l n="322">Ond'io potessi a mio piacere usare</l>
     <l n="323">Parole audaci, e di licenza piene.</l>
     <l n="324">E mi sovien, che nel caderti il manto</l>
     <l n="325">Negletto ad arte, il tuo bel sen m'apristi,</l>
     <l n="326">E mi festi veder tuo petto ignudo,</l>
     <l n="327">Candido più che puro latte, o neve</l>
     <l n="328">Ch'in bel colle si sia fioccando accolta,</l>
     <l n="329">Candido più che quelle bianche piume</l>
     <l n="330">Di quel bel cigno e bianco, in cui sì lieto,</l>
     <l n="331">Sol per goder de la tua bella madre,</l>
     <l n="332">Il gran rettor del ciel se stesso ascose:</l>
     <l n="333">E mentre ch'io de la bianchezza immensa</l>
     <l n="334">E de la gran beltà stupiva insieme,</l>
     <l n="335">Perch'io la tazza avea per caso in mano,</l>
     <l n="336">Di man mi cadde l'intagliato vaso.</l>
     <l n="337">Se tu davi talor, qual madre suole,</l>
     <l n="338">A la tua figlia un bacio, io tosto giva</l>
     <l n="339">A la tua figlia, e nel tenerla in braccio,</l>
     <l n="340">Ivi affigea l'innamorate labbra</l>
     <l n="341">Ove l'avevi tu baciando affisse;</l>
     <l n="342">Et or giacendo e riguardando il cielo</l>
     <l n="343">Gli antichi amor cantava, or vinto e mosso</l>
     <l n="344">Da soverchio martir, tacito e queto</l>
     <l n="345">Dolci faceva ed amorosi cenni:</l>
     <l n="346">Et ebbi ardir de la mia fiamma ardente</l>
     <l n="347">Scoprir gli occulti ed infiammati ardori</l>
     <l n="348">A le più care tue segrete ancille,</l>
     <l n="349">Climene ed Etra, il cui pietoso officio</l>
     <l n="350">Lasso, attendea; ma timidette e fide</l>
     <l n="351">Disser che mai non ardirian scoprirti</l>
     <l n="352">L'ardente amore, e mi lasciaro, avendo</l>
     <l n="353">Le parole, i singulti, i pianti e i preghi</l>
     <l n="354">E le speranze mie rotte nel mezzo.</l>
     <l n="355">Volesse il ciel che glorioso dono</l>
     <l n="356">Tu fossi posta di fatica immensa,</l>
     <l n="357">O d'onorata e generosa impresa,</l>
     <l n="358">E che di quella il vincitor devesse</l>
     <l n="359">Per sua mercede, e sua consorte averti:</l>
     <l n="360">Che come il saggio, e fortunato amante</l>
     <l n="361">De la bella Atalanta ebbe del corso</l>
     <l n="362">Per premio lei, e come il fero Alcide,</l>
     <l n="363">Al feroce Acheloo rompendo il corno,</l>
     <l n="364">Ebbe l'amata Deianira e bella,</l>
     <l n="365">Così per queste o simili altre imprese</l>
     <l n="366">Gir mi farebbe Amor gagliardo e forte.</l>
     <l n="367">E sì ti fora il mio valore aperto,</l>
     <l n="368">Che tu stessa diresti esser mercede</l>
     <l n="369">Dei miei sudori e meritata e degna.</l>
     <l n="370">Ma poi che questo esser non deve, e nulla</l>
     <l n="371">Altro mi resta che pregarte umile,</l>
     <l n="372">Et abbracciar, se tu 'l consenti, i piedi,</l>
     <l n="373">Ecco ch'io spargo i più ferventi preghi,</l>
     <l n="374">O vera gloria et ornamento illustre</l>
     <l n="375">De' duoi fratei che fan bel segno in cielo,</l>
     <l n="376">O degna aver per tuo consorte Giove,</l>
     <l n="377">Se non fussi di Giove amata figlia:</l>
     <l n="378">Ecco ch'ai piedi tuoi umil m'inchino,</l>
     <l n="379">E son fermato o che mie membra morte</l>
     <l n="380">Questa terra ricuopra, o teco insieme</l>
     <l n="381">Tornare a riveder Tenedo et Ida,</l>
     <l n="382">Il Simoenta, il superb'Ilio, e 'l Xanto.</l>
     <l n="383">Né leve piaga mi tormenta e preme,</l>
     <l n="384">Né leve dardo m'ha ferito il petto,</l>
     <l n="385">Anzi sì dentro è trapassato, ch'io</l>
     <l n="386">Aperte sento e le medolle e l'ossa.</l>
     <l n="387">E quest'è quel che mia sorella un giorno</l>
     <l n="388">Profetando mi disse, or ben soviemmi,</l>
     <l n="389">E ch'io sarei da divin dardo, e foco</l>
     <l n="390">Di celeste beltà piagato e inceso.</l>
     <l n="391">Deh non voler, bella mia donna, e luce,</l>
     <l n="392">Deh dolce Elena mia, se 'l cielo aspiri</l>
     <l n="393">Mai sempre ai voti tuoi, prendere a sdegno,</l>
     <l n="394">O dispregiar quell'amoroso nodo</l>
     <l n="395">Che bel nume divin, bel fato e stella</l>
     <l n="396">Sì dolcemente intorno al cor m'annoda.</l>
     <l n="397">Vengonmi a mente assai parole e preghi,</l>
     <l n="398">Onde vergar potrei ben mille carte;</l>
     <l n="399">Ma fa', dolce mio ben, che stando teco</l>
     <l n="400">Sol una notte, a viva voce io possa</l>
     <l n="401">Quel ch'ho chiuso nel cor, parlando, aprirti.</l>
     <l n="402">Forse hai vergogna? o pur paventi, e temi</l>
     <l n="403">Di non macchiar la sacrosanta fede</l>
     <l n="404">Al tuo marito? e violar quel letto</l>
     <l n="405">Che servar deve al suo marito intatto</l>
     <l n="406">Pudica donna? ahi semplicetta, e folle,</l>
     <l n="407">Per non dir cruda, o ver selvaggia ed aspra,</l>
     <l n="408">Pensi tu mai che tal bellezza deggia</l>
     <l n="409">Esser senza amatore, e senza colpa?</l>
     <l n="410">Dunque ei bisogna o che tu sia men bella,</l>
     <l n="411">O che ti mostri a desioso amante</l>
     <l n="412">Cortese e pia: ché rade volte insieme</l>
     <l n="413">Hanno in un cor di mortal donna e bella</l>
     <l n="414">Bellezza et onestà concorde albergo.</l>
     <l n="415">Son grati a Giove ed a la terza stella</l>
     <l n="416">I dolci inganni, e gli amorosi furti;</l>
     <l n="417">E questi furti ed amorosi inganni</l>
     <l n="418">T'han fatto aver l'alto motor per padre:</l>
     <l n="419">E s'ei riman qualche scintilla ardente</l>
     <l n="420">De l'amor dei lor padri in seno ai figli,</l>
     <l n="421">E vive in te de la tua madre Leda,</l>
     <l n="422">E del tuo genitor piccola fiamma</l>
     <l n="423">Del loro amore, a gran fatica puoi</l>
     <l n="424">Esser d'amanti tai pudica figlia.</l>
     <l n="425">Sia casta allor che la mia bella Troia</l>
     <l n="426">Meco t'accoglierà, quando sarai</l>
     <l n="427">Mia dolce sposa, e sol ti mostra meco</l>
     <l n="428">Incontinente, e commettiamo insieme</l>
     <l n="429">Quel dolce fallo e quella grata colpa</l>
     <l n="430">Che 'l nodo marital farà dapoi</l>
     <l n="431">Assai men grave, e meno infami noi,</l>
     <l n="432">Se già non m'ha l'alma Ciprigna invano</l>
     <l n="433">Promesso il dolce tuo gradito amore.</l>
     <l n="434">A questo istesso, ancor ch'ei taccia, il tuo</l>
     <l n="435">Sposo t'esorta, e con l'effetto invita,</l>
     <l n="436">Et acciò che del peregrino amante</l>
     <l n="437">Ch'egli have dentro al suo palazzo accolto</l>
     <l n="438">Ai dolci furti non contrasti, saggio</l>
     <l n="439">Quindi ito è lunge, e più propizio tempo</l>
     <l n="440">Ed opportuno più già mai non ebbe</l>
     <l n="441">Per riveder de la gran Creta il regno.</l>
     <l n="442">O saggio sposo, o prudent'uomo accorto!</l>
     <l n="443">Egli è partito, e nel partir ti disse:</l>
     <l n="444">Prendati sposa mia, prendati cura</l>
     <l n="445">In vece mia del peregrin di Troia;</l>
     <l n="446">Ma tu disprezzi, io te 'l protesto, i pii</l>
     <l n="447">Precetti del tuo sposo, amico e saggio,</l>
     <l n="448">E del tuo fido peregrin nessuna</l>
     <l n="449">Cura ti prende, o ver pietà ti muove.</l>
     <l n="450">Pensi tu mai che questo insano e folle</l>
     <l n="451">Marito tuo possa apprezzar mai quella,</l>
     <l n="452">Ch'ei non conosce in te, bellezza estrema?</l>
     <l n="453">Tu t'inganni, ben mio, perch'ei non pregia</l>
     <l n="454">La tua beltà, che se quel ben ch'ei gode</l>
     <l n="455">Fosse a lui caro, e conoscesse quanto</l>
     <l n="456">Raro tesor tra noi mortai possiede,</l>
     <l n="457">Credi tu mai ch'ei lo lasciasse in preda</l>
     <l n="458">D'un forestiero, e 'l commettesse, stolto,</l>
     <l n="459">D'un peregrino a la dubbiosa fede?</l>
     <l n="460">Ma quando i preghi miei, né quel che tanto</l>
     <l n="461">Per te mi strugge ardor, t'inchini o mova,</l>
     <l n="462">Noi siam forzati pur goderne insieme</l>
     <l n="463">La bella occasion, ch'andando lunge</l>
     <l n="464">A sì bei furti il semplice uom n'ha dato.</l>
     <l n="465">E più di lui stolti saremo e folli,</l>
     <l n="466">S'ore sì liete e sì secure andranno</l>
     <l n="467">Per nostro error dell'amoroso gioco</l>
     <l n="468">E del bramato ben sterili e vote.</l>
     <l n="469">Ei quasi con sua man, tuo fido amante</l>
     <l n="470">T'ha messo in braccio, e del tuo sposo debbi</l>
     <l n="471">La semplice alma, e 'l buon voler goderti:</l>
     <l n="472">Tu giaci sola, e le neglette piume</l>
     <l n="473">Dal tuo consorte abbracci, io stommi ancora</l>
     <l n="474">Quasi in vedovo letto: eh dunque insieme</l>
     <l n="475">Gustiam d'amore i desiati frutti</l>
     <l n="476">Sol una notte. Ahi bella notte! or quale</l>
     <l n="477">Giorno mi fora mai più chiaro e bello,</l>
     <l n="478">Ancor ch'a mezzo il ciel l'eterna luce</l>
     <l n="479">Del quarto ciel su nel suo cielo ardesse?</l>
     <l n="480">Allor per quei che più saranti in pregio</l>
     <l n="481">Numi divini, e sacrosanti Divi,</l>
     <l n="482">Io giurerò d'esser mai sempre tuo</l>
     <l n="483">Fidato sposo, e legherò me stesso</l>
     <l n="484">A le sacrate e reverende leggi,</l>
     <l n="485">Con la mia fé, del maritale amore:</l>
     <l n="486">Allor con viva, e con ardita voce,</l>
     <l n="487">Con gentil forza, e violenza grata,</l>
     <l n="488">Perché la notte è di tai furti amica,</l>
     <l n="489">Ti farò forza, e qual amata preda,</l>
     <l n="490">Ti condurrò nei miei paterni regni.</l>
     <l n="491">E s'hai vergogna, o se paventi forse</l>
     <l n="492">Di non parer che volontariamente</l>
     <l n="493">Abbia seguito il peregrino amante,</l>
     <l n="494">Io de la colpa, e violento furto</l>
     <l n="495">Dirò d'esser cagion, ché dove un uomo</l>
     <l n="496">La forza adopra, ivi è il fallir men grave.</l>
     <l n="497">E seguirò del buon Teseo l'ardire,</l>
     <l n="498">E dei tuoi frati il violento oltraggio.</l>
     <l n="499">Io con più vivo e con più chiaro essempio</l>
     <l n="500">Non ti posso piegare, Elena, al mio</l>
     <l n="501">Sì giusto prego, e desiderio ardente.</l>
     <l n="502">Teseo te tolse, e i tuoi fratei rapiro</l>
     <l n="503">Al padre Leucippo ambe le figlie,</l>
     <l n="504">Et io sarò tra questi ladri il quarto.</l>
     <l n="505">Io son qui teco, e la troiana armata,</l>
     <l n="506">D'armata carca e valorosa gente,</l>
     <l n="507">È qui nel porto, e le gonfiate vele,</l>
     <l n="508">I forti remi, ed i propizii venti,</l>
     <l n="509">Le placid'onde, e l'amorosa stella</l>
     <l n="510">Brevi faranno a le troiane arene</l>
     <l n="511">Le così lunghe, e così torte vie.</l>
     <l n="512">Tu n'andrai poi come regina illustre</l>
     <l n="513">Per le città di Troia, ove sarai</l>
     <l n="514">Qual mortal diva a quella gente in pregio,</l>
     <l n="515">E come a dea, u' volgerai le piante,</l>
     <l n="516">Saran drizzati altari, e sparsi sopra</l>
     <l n="517">A le sacrate fiamme arabi odori,</l>
     <l n="518">E l'ostie macchieran ferite e morte</l>
     <l n="519">Col sangue lor le ben ornate strade:</l>
     <l n="520">E 'l mio gran padre, e la cortese e pia</l>
     <l n="521">Mia genitrice, i miei fratelli insieme,</l>
     <l n="522">E la troiana gente a schiera, a schiera</l>
     <l n="523">Lieta t'arrecherà presenti altieri.</l>
     <l n="524">Oimè, ch'al ver né la mia lingua puote</l>
     <l n="525">Né la penna gir presso, e questa carta</l>
     <l n="526">De le reali alt'accoglienze e grate</l>
     <l n="527">Narrar non sa la più minuta parte.</l>
     <l n="528">E non temer, poi che rapita io t'aggia,</l>
     <l n="529">Che l'armi muova il tuo consorte in Troia,</l>
     <l n="530">E le forze di Grecia, ond'egli a forza</l>
     <l n="531">Brami acquistar la mal guardata moglie.</l>
     <l n="532">Quai fur già mai di tant'amate e belle</l>
     <l n="533">Donne rapite ai lor mariti e padri,</l>
     <l n="534">Da' mariti e da' padri unqua riscosse</l>
     <l n="535">Per forza d'armi? un van terrore è quello,</l>
     <l n="536">Credimi pur, che fa temer di questo.</l>
     <l n="537">La bella Orizia il re di Tracia tolse,</l>
     <l n="538">Incolpando Aquilon, per fraude al padre:</l>
     <l n="539">E nondimen fu la gran Tracia sempre</l>
     <l n="540">Dal paterno furor lunge e sicura.</l>
     <l n="541">Rapì Giason l'incantatrice amata,</l>
     <l n="542">Quando egli andò pel gran montone in Colco,</l>
     <l n="543">Né fu dai Colchi mai Tesaglia offesa.</l>
     <l n="544">Fece preda di te vergine ancora</l>
     <l n="545">Del re di Creta il giovanetto figlio,</l>
     <l n="546">Né vide mai però quel regno altero</l>
     <l n="547">La vostra armata, o le famose insegne</l>
     <l n="548">Per gir contra di lui spiegate al vento.</l>
     <l n="549">In queste cose è via maggior la tema,</l>
     <l n="550">Che 'l periglio non è ch'in esse è posto;</l>
     <l n="551">E gran vergogna abbiàn talor d'avere</l>
     <l n="552">Temuto quel che ne mettea spavento.</l>
     <l n="553">Ma presupponi ancor ch'Atrida irato</l>
     <l n="554">Spiegasse contra noi l'insegne e l'armi:</l>
     <l n="555">Io non son senza cor, né senza braccia,</l>
     <l n="556">E sono ancor le mie saette acute;</l>
     <l n="557">Né minor è la mia bell'Asia altera</l>
     <l n="558">Di Grecia vostra, e di cavalli e fanti</l>
     <l n="559">E d'invitti guerrier non meno armata;</l>
     <l n="560">Né men valore avrà Paride amante</l>
     <l n="561">De lo sdegnoso tuo marito e fero,</l>
     <l n="562">Né fia con l'arme in man di lui men forte.</l>
     <l n="563">Quasi fanciullo ancor ne' boschi io tolsi</l>
     <l n="564">Ai miei nimici insanguinati e morti</l>
     <l n="565">I tolti armenti: per quei fatti illustri</l>
     <l n="566">Fui chiamato Alessandro, e feci acquisto</l>
     <l n="567">Di così bello e glorioso nome.</l>
     <l n="568">Quasi fanciullo ancor lottando vinsi</l>
     <l n="569">Molti giovani forti, e messi in terra</l>
     <l n="570">Il bellicoso Ilioneo gagliardo,</l>
     <l n="571">E Deifobo seco; e son tremendo</l>
     <l n="572">Non pur da presso altrui, anzi a mia voglia</l>
     <l n="573">Vola veloce là mio strale, ove io</l>
     <l n="574">Saettando l'addrizzo: e del tuo sposo</l>
     <l n="575">Non puoi narrar così famose prove,</l>
     <l n="576">Né dare al grand'Atrida arte sì bella.</l>
     <l n="577">Ma quando ei fosse uom valoroso e saggio,</l>
     <l n="578">E fosse contra noi la Grecia in arme,</l>
     <l n="579">Non vi sarà chi s'assomigli in guerra</l>
     <l n="580">Al mio fratel Ettor, che contro a mille,</l>
     <l n="581">E mille e mille poi la spada impugni,</l>
     <l n="582">E vaglia ei sol per infinita gente.</l>
     <l n="583">Tu non sai poi quanta è mia forza, e quale</l>
     <l n="584">Uom debbi aver per tuo marito fido.</l>
     <l n="585">Ma sta' sicura pur che guerra alcuna</l>
     <l n="586">Non fia mossa per te: ma quando insieme</l>
     <l n="587">Tutta la Grecia ne s'armasse incontra,</l>
     <l n="588">E la Grecia sarà battuta e vinta</l>
     <l n="589">Dal gran valor de la troiana gente.</l>
     <l n="590">Né mi vergognerò prendere il ferro</l>
     <l n="591">Per così bella e tant'amata sposa,</l>
     <l n="592">Che de le gravi e perigliose imprese</l>
     <l n="593">Il premio è sempre et onorato e bello.</l>
     <l n="594">A te gran gloria ancor sarà se il mondo</l>
     <l n="595">Per tua cagion si travagliasse in arme,</l>
     <l n="596">Che 'l nome tuo diventerebbe eterno,</l>
     <l n="597">E ne saresti sempre avuta in pregio.</l>
     <l n="598">Esci pur quindi, o mia pregiata donna,</l>
     <l n="599">O di quest'occhi miei splendore e vita,</l>
     <l n="600">Con ferma speme, e col favor del cielo,</l>
     <l n="601">E chiedi poi quel ch'io prometto, e scrivo:</l>
     <l n="602">Che tu vedrai che 'l peregrino amante</l>
     <l n="603">Non ha potuto in così breve carta</l>
     <l n="604">Chiuder del suo troppo cocente amore</l>
     <l n="605">La minor fiamma, e de le glorie illustri</l>
     <l n="606">E gran ricchezze sue giungere al vero.</l>
    </lg>
   </lg>
  </body>
 </text>
</TEI>