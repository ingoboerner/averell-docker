<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Leandro a Ero</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">441</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-leandro-a-er</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Leandro a Ero</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Leandro a Ero</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dolce Ero mia, dolce mio ben, poi ch'io</l>
     <l n="2">Mercé del mar che minaccioso freme</l>
     <l n="3">Venir non posso, il tuo Leandro in vece</l>
     <l n="4">Di sé, che ben vorria varcar per l'acque,</l>
     <l n="5">Se cadesse il furor de l'onde e l'ire,</l>
     <l n="6">Questa t'invia: e così m'ami il cielo,</l>
     <l n="7">Così mi sien gli eterni Dii cortesi,</l>
     <l n="8">Come tu leggerai sdegnosa e mesta</l>
     <l n="9">Queste parole mie; ma che poss'io</l>
     <l n="10">Se contrarii mi son Nettunno e i venti,</l>
     <l n="11">E le speranze mie troncan nel mezzo?</l>
     <l n="12">Se la procella ria ritarda, ahi lasso,</l>
     <l n="13">I miei desiri, e mi contrastan l'onde</l>
     <l n="14">Che per l'usata via non passi a Sesto?</l>
     <l n="15">Tu scorgi per te stessa il cielo intorno</l>
     <l n="16">Cinto di nubi, e più che pece oscuro,</l>
     <l n="17">E quali agitin l'acque aversi Noti,</l>
     <l n="18">E quai scendin dal ciel fragori e lampi,</l>
     <l n="19">E come stridin l'onde, ove a gran pena</l>
     <l n="20">Senza sospetto andria spalmata nave.</l>
     <l n="21">E sol questo nocchier tra tanti audace,</l>
     <l n="22">Per cui questa ti vien, dal lido scioglie</l>
     <l n="23">La nave sua per trapassare a Sesto:</l>
     <l n="24">Dove entrato sarei, ma quando ei sciolse</l>
     <l n="25">Dal porto il legno, e tropp'ardito entrosse</l>
     <l n="26">Ne l'onde irate, era a vedere insieme</l>
     <l n="27">De l'audace nocchier la forza e 'l core</l>
     <l n="28">Abido tutta, e non potea celarmi,</l>
     <l n="29">Sì come fatto avea più volte inanzi,</l>
     <l n="30">Ai miei gelosi vecchi, e non sarebbe</l>
     <l n="31">Quel nostro amor, che noi bramiam che sempre</l>
     <l n="32">Altrui celato sia, nascoso altrui.</l>
     <l n="33">E d'amorosa invidia il cor compunto,</l>
     <l n="34">Mentr'io scriveva, e rimembrando quale</l>
     <l n="35">Di questa fia la contentezza estrema,</l>
     <l n="36">Vatten lieta, diss'io, beata carta,</l>
     <l n="37">Ch'ella ti porgerà la bella mano,</l>
     <l n="38">E forse ancor da sue vermiglie labra</l>
     <l n="39">Tocca sarai, mentre bramosa e presta</l>
     <l n="40">Troncar vorrà con quei suoi bianchi denti</l>
     <l n="41">Le fila che tu tieni avolte intorno.</l>
     <l n="42">E dentro al mio pensier tai cose dette,</l>
     <l n="43">Seguì la man di ragionar con teco</l>
     <l n="44">Quant'io ti scrivo: e ben vorrei più presto</l>
     <l n="45">Ch'ella notasse, e valorosa e destra</l>
     <l n="46">Per l'usato camin fendesse l'onde,</l>
     <l n="47">E mi portasse al mio bel sole in seno.</l>
     <l n="48">Ella via più che di vergar le carte</l>
     <l n="49">È disposta a solcar l'acque tranquille:</l>
     <l n="50">Ma pur al fin de' miei pensieri or fia</l>
     <l n="51">E del concetto mio ministra fida.</l>
     <l n="52">Già sette notti ha rivoltato il cielo,</l>
     <l n="53">Ch'è spazio al mio desio maggior d'un anno,</l>
     <l n="54">Ch'empio Borea e crudel bollir fa l'onde,</l>
     <l n="55">E mormorando le percuote al lido:</l>
     <l n="56">Ne le cui fosche e tenebrose notti</l>
     <l n="57">S'ho veduto già mai placido sonno,</l>
     <l n="58">Poss'io veder del tempestoso mare</l>
     <l n="59">Crescer l'orgoglio, e ritardar mia speme.</l>
     <l n="60">Anzi pien di desio doglioso attendo</l>
     <l n="61">Che 'l ciel rischiari, e si riposi il vento,</l>
     <l n="62">E sovra un sasso assido, e le tue rive,</l>
     <l n="63">Anzi il mio porto miro, e mia quiete;</l>
     <l n="64">E dove andar non può la carne stanca</l>
     <l n="65">Passa la vaga inamorata mente:</l>
     <l n="66">E talor veggio, o di veder mi sembra,</l>
     <l n="67">Arder la face in su l'eccelsa torre,</l>
     <l n="68">Ch'è stata al mio camin fidata scorta.</l>
     <l n="69">E ben tre volte in su la secca arena</l>
     <l n="70">Post'ho le spoglie, ed ho tentato ignudo</l>
     <l n="71">Tre volte incominciar l'audace nuoto,</l>
     <l n="72">E trapassare al periglioso varco:</l>
     <l n="73">Ma l'onde averse han contrastato al mio</l>
     <l n="74">Sì bel viaggio, e m'han tornato indietro.</l>
     <l n="75">Ma tu tra' venti immansueto e fero,</l>
     <l n="76">Borea crudel, perché mi muovi irato</l>
     <l n="77">Tuo furor contra, e guerreggiar vuoi meco</l>
     <l n="78">Con orgogliosa mente? ahi vento altero,</l>
     <l n="79">Tu non sei contra il mar spietato e crudo,</l>
     <l n="80">Ma contra me, se tu no 'l sai, feroce,</l>
     <l n="81">Contra un fedele, e desioso amante:</l>
     <l n="82">Che faresti tu quando, oimè, provato</l>
     <l n="83">Non avessi d'Amor la face e 'l dardo?</l>
     <l n="84">E ben ch'or sia tutto gelato in vista,</l>
     <l n="85">Non negherai però che co' bei raggi</l>
     <l n="86">Degli occhi suoi non t'infiammasse il core</l>
     <l n="87">La bella ateniese: e s'alcun fosse</l>
     <l n="88">Stato cotanto audace, allor che dentro</l>
     <l n="89">Fermasti al tuo pensier rapire a forza</l>
     <l n="90">La vaga Orizia tua, ch'ardito avesse</l>
     <l n="91">Di serrarti il camin dell'aria, or come</l>
     <l n="92">E con qual cor già mai sofferto avresti</l>
     <l n="93">Sì grave oltraggio? eh fortunato vento,</l>
     <l n="94">Deh tranquillati omai, muovine l'onde</l>
     <l n="95">Con più dolce spirare, e il tuo gran rege</l>
     <l n="96">Lo ti comandi, e non t'avegna mai</l>
     <l n="97">Cosa ch'i tuoi piacer turbi o contristi.</l>
     <l n="98">Ma io favello invan, ch'egli a' miei preghi</l>
     <l n="99">Più freme irato, e non raffrena in parte</l>
     <l n="100">L'acque, ch'egli or con tanta rabbia muove.</l>
     <l n="101">Volesse il ciel che l'incerate piume</l>
     <l n="102">Dedalo almen mi concedesse, ond'io</l>
     <l n="103">Mi potessi levar leggiero a volo:</l>
     <l n="104">E ben che qui vicin sia 'l mar ch'in grembo</l>
     <l n="105">Icaro ardito e male accorto accolse,</l>
     <l n="106">Sì ch'io devrei temer successo tale,</l>
     <l n="107">Io nondimen non temerei la morte,</l>
     <l n="108">Pur ch'io potessi alzar per l'aria i vanni,</l>
     <l n="109">E trar meco pel ciel la grave salma,</l>
     <l n="110">Che tante volte, ancor che grave e stanca,</l>
     <l n="111">Entro a l'onde dubbiose a galla è stata.</l>
     <l n="112">Ma mentre il ciel mi niega, il mare, e i venti</l>
     <l n="113">Il poter trapassar notando al lito,</l>
     <l n="114">Io mi vo rimembrando i tempi andati,</l>
     <l n="115">E dentro al mio pensier rivolgo quegli</l>
     <l n="116">Anni felici in cui primiero accolsi</l>
     <l n="117">De' miei sudor la meritata messe:</l>
     <l n="118">E mi sovien che cominciato aveva</l>
     <l n="119">L'oscuro suo sentier l'oscura notte</l>
     <l n="120">(Oh che diletto è rimembrar sovente</l>
     <l n="121">Le passate dolcezze, e i tempi lieti!)</l>
     <l n="122">Quando io m'usciva fuor bramoso amante</l>
     <l n="123">De la mia casa, e 'n su l'arena insieme</l>
     <l n="124">Lasciati i panni e la paura, ignudo</l>
     <l n="125">Mi metteva a passar quest'onde a nuoto,</l>
     <l n="126">A cui dal cerchio suo la vaga luna</l>
     <l n="127">Sovra l'acque facea tremante lume;</l>
     <l n="128">Ed io volgendo a lei la voce e gli occhi,</l>
     <l n="129">Umil diceva: – o sacrosanta face,</l>
     <l n="130">O benigna del ciel notturna luce,</l>
     <l n="131">Siami benigna, et al mio nuoto aspira,</l>
     <l n="132">E del tuo bello Endimion talora</l>
     <l n="133">Torninti i monti, e gli alti sassi a mente:</l>
     <l n="134">Tu sai pur ch'ei non vol che dentro al tuo</l>
     <l n="135">Candido sen la crudeltà s'annidi.</l>
     <l n="136">Piega i tuoi raggi, o dea, piegagli, e scorgi</l>
     <l n="137">Al mio porto gentil sicuro il varco.</l>
     <l n="138">Tu dal tuo ciel, bench'immortale dea,</l>
     <l n="139">Scendevi spesso a riposarte in grembo</l>
     <l n="140">D'un uom mortal; ma s'a quest'onde in mezzo</l>
     <l n="141">Giurar mi lice il ver, colei ch'io seguo</l>
     <l n="142">È mortal dea: ché per tacer quei santi</l>
     <l n="143">Costumi onesti, e le maniere accorte,</l>
     <l n="144">Che degne son sol di celeste donna,</l>
     <l n="145">Quella beltà, quella beltà già mai</l>
     <l n="146">Dal ciel non cadde in mortal donna, e solo</l>
     <l n="147">È di donna celeste eccelso dono.</l>
     <l n="148">E fuor del vago e grazioso aspetto</l>
     <l n="149">De la madre d'Amor, lume benigno</l>
     <l n="150">Del terzo giro, e del tuo bianco volto,</l>
     <l n="151">Forma non è che s'assomigli a lei:</l>
     <l n="152">E non dar fede agli amorosi detti,</l>
     <l n="153">Guardala tu dal tuo bel cerchio, e scorgi</l>
     <l n="154">Che quanto cede entro a l'oscura notte,</l>
     <l n="155">Quando fiammeggian le minute stelle,</l>
     <l n="156">Ogni altro lume agli argentati raggi</l>
     <l n="157">Di te luce maggior, tant'ella avanza</l>
     <l n="158">Con sua somma beltade ogni altra bella:</l>
     <l n="159">E se di questo hai la tua mente in forse,</l>
     <l n="160">Cinzia, i begli occhi tuoi son senza luce –.</l>
     <l n="161">E tai cose dicendo, o a queste eguali,</l>
     <l n="162">Mi traportavan le bell'onde a riva,</l>
     <l n="163">E la chiara de l'ombra eterna fiamma</l>
     <l n="164">Sovra l'acque spargendo i rai d'argento,</l>
     <l n="165">E ritornando i rai quell'acque indietro,</l>
     <l n="166">Rendean sì pura e graziosa luce</l>
     <l n="167">Che la notte talor sembrava il giorno;</l>
     <l n="168">Né suono alcun fuor che de l'onde il suono,</l>
     <l n="169">Ch'io faceva sonar notando in fretta,</l>
     <l n="170">Mi veniva a l'orecchia, e l'alta voce</l>
     <l n="171">De l'alcione sole udiva intorno,</l>
     <l n="172">Che chiamando Ceice in sì bel canto,</l>
     <l n="173">Facean de l'amor mio presagio lieto.</l>
     <l n="174">E sentendo talor mancar la forza</l>
     <l n="175">A le mie braccia, affaticato alquanto,</l>
     <l n="176">Volti gli omeri in giù, mi stava a galla:</l>
     <l n="177">Ma come da lontan su l'alta torre</l>
     <l n="178">Io vedea fiammeggiar la bella face,</l>
     <l n="179">Diceva: ivi è 'l mio foco, e la mia luce;</l>
     <l n="180">E ritornato a l'affannate membra</l>
     <l n="181">Il valor primo, io cominciava il nuoto,</l>
     <l n="182">E mi parea a l'andar l'onda men grave.</l>
     <l n="183">E perch'io non sentissi il freddo e 'l gelo</l>
     <l n="184">Ch'esce talor da le marine rive,</l>
     <l n="185">Amor, che dentro a l'anima bolliva,</l>
     <l n="186">Facea sempre maggior la fiamma, e quanto</l>
     <l n="187">Più m'appressava al desiato lido,</l>
     <l n="188">Tanto cresceva più l'ardente voglia</l>
     <l n="189">Di star tra l'onde: e quando io t'era appresso</l>
     <l n="190">Sì che veder tu mi potessi, allora</l>
     <l n="191">Crescea la forza, e m'ingegnava usare</l>
     <l n="192">L'ingegno e l'arte, et or la fronte in giuso</l>
     <l n="193">Rivolta, me ne gìa gravoso al fondo;</l>
     <l n="194">Poscia risorto in altra parte, andava</l>
     <l n="195">Passeggiando per l'onde; or sopra l'onde</l>
     <l n="196">Ti faceva veder le spalle ignude,</l>
     <l n="197">E mi sforzava sol ch'ai lumi santi</l>
     <l n="198">Qualche gesto gradisse: ed a gran pena</l>
     <l n="199">La vecchiarella tua debile e inferma</l>
     <l n="200">Ti poteva tener ch'in gonna in mezzo</l>
     <l n="201">Non venissi dell'acque, e già ti vidi</l>
     <l n="202">(Né simulasti il bel desio del core)</l>
     <l n="203">Farti sì presso al mar ch'ella non valse,</l>
     <l n="204">Benché v'oprasse ogni sua forza estrema,</l>
     <l n="205">Far sì che liete, o fortunate loro,</l>
     <l n="206">Non ti baciasser le prime onde il piede.</l>
     <l n="207">Come io fui poscia in su l'arena sorto,</l>
     <l n="208">Tu dolcemente m'accogliesti in braccio;</l>
     <l n="209">E tai nel volto, e ne la fronte molle</l>
     <l n="210">Sospir mandasti, e v'affigesti baci,</l>
     <l n="211">Che ben degni sarien ch'i grandi Dii</l>
     <l n="212">Trapassassero il mar per trarne un solo;</l>
     <l n="213">E del bel collo tuo togliendo il velo,</l>
     <l n="214">M'asciugavi la chioma, e 'l petto, e 'l viso,</l>
     <l n="215">Che la pioggia del mar bagnato aveva.</l>
     <l n="216">Quel che poscia tra noi felici amanti</l>
     <l n="217">Seguì, sassel la notte, e 'l sappiam noi,</l>
     <l n="218">E la torre, e la face, il cui bel lume</l>
     <l n="219">Ne la notte e nel mar la via mi mostra.</l>
     <l n="220">E tante fur di sì beata notte</l>
     <l n="221">L'amorose accoglienze, e l'alme gioie,</l>
     <l n="222">Che via più tosto annoverar si puote,</l>
     <l n="223">Che quelle dir, dell'Ellesponto intorno</l>
     <l n="224">L'alga, l'arene, e l'onde; e quanto breve</l>
     <l n="225">Era più del gioir l'amato tempo,</l>
     <l n="226">Era tanto minor l'ocio, e ciascuno</l>
     <l n="227">Oprava sì che non passava indarno</l>
     <l n="228">De l'ore fuggitive un breve punto.</l>
     <l n="229">Già fiammeggiava l'amorosa stella</l>
     <l n="230">Che viene inanzi a l'alba; e l'alba uscita</l>
     <l n="231">Di grembo al freddo e vecchierello sposo</l>
     <l n="232">Per cacciar l'ombra era apparita in cielo,</l>
     <l n="233">E noi l'un l'altro insieme avinti e stretti</l>
     <l n="234">Ci baciavamo a gara, e ne doleva</l>
     <l n="235">Che fosser state, oimè, di gioia tale,</l>
     <l n="236">Di così lieta e fortunata notte,</l>
     <l n="237">Di così bel piacer, l'ore sì corte.</l>
     <l n="238">Poi forzato dal tempo, e da l'amaro</l>
     <l n="239">Garrir di tua nutrice, io me n'andai</l>
     <l n="240">Verso i gelati lidi, e mesti in volto</l>
     <l n="241">Quasi piangendo ognun di noi tornosse,</l>
     <l n="242">Tu ver la torre tua, io verso il mare,</l>
     <l n="243">Volgendo col pensier l'umide luci</l>
     <l n="244">Là 'v'è il mio sole, e la mia vita alberga.</l>
     <l n="245">E se credenza dar si deve al vero,</l>
     <l n="246">Credimi, vita mia, che quando io vegno</l>
     <l n="247">Esser mi par qual notator più lieve,</l>
     <l n="248">Ma quando io parto, io son sì stanco e greve</l>
     <l n="249">Ch'ogni onda par che mi traporti al fondo.</l>
     <l n="250">Credimi questo ancor, ch'agevol parmi</l>
     <l n="251">La via ch'a te mi guida, e quando io riedo</l>
     <l n="252">Mi si mostra il camin gravoso ed erto,</l>
     <l n="253">Qual di più duro e faticoso monte:</l>
     <l n="254">E a forza (oimè, ch'il crederia?) ritorno</l>
     <l n="255">Al patrio lido, et in mia patria a forza</l>
     <l n="256">Faccio soggiorno. Ahi lasso me, per quale</l>
     <l n="257">Cagion siam noi da breve rio divisi,</l>
     <l n="258">Se nostre alme si stan mai sempre insieme?</l>
     <l n="259">Perché non have una sol terra uniti</l>
     <l n="260">Due corpi, oimè, sì come ella ha due menti?</l>
     <l n="261">Tu volentieri abiteresti Abido,</l>
     <l n="262">Io volentier farei mia stanza in Sesto,</l>
     <l n="263">Che tanto Sesto mi diletta e piace,</l>
     <l n="264">Quanto a te piace il piccioletto Abido.</l>
     <l n="265">Perché conviemmi, oimè, qualor turbato</l>
     <l n="266">Veggio da' venti il mar, turbar me stesso,</l>
     <l n="267">E per leve cagion fermare il nuoto?</l>
     <l n="268">Già mi cred'io che i nostri amor non sieno</l>
     <l n="269">Nascosi a' curvi e bei delfini, e credo</l>
     <l n="270">Esser già noto ai più minuti pesci,</l>
     <l n="271">E già ne l'onde appar la stampa e l'orma</l>
     <l n="272">Del mio camin, sì come in terra suole</l>
     <l n="273">Il vestigio apparir di carro o ruota</l>
     <l n="274">Che per molto girar la via ritriti.</l>
     <l n="275">Già mi solea doler che d'uopo fosse</l>
     <l n="276">Per venirti a trovar notar mai sempre:</l>
     <l n="277">Or mi lamento, e mi querelo meco</l>
     <l n="278">Che 'l vento strida sì, sì s'alzi il mare,</l>
     <l n="279">Ch'io non possa varcar notando a riva,</l>
     <l n="280">Ch'ei sì biancheggia, et orgoglioso freme</l>
     <l n="281">Ch'a gran pena si sta sicura in porto</l>
     <l n="282">Ben salda nave; e mi cred'io ch'allora</l>
     <l n="283">Ch'ei sommerse Elle, e le furò sdegnoso</l>
     <l n="284">La vita e 'l nome, ei fosse irato quale</l>
     <l n="285">Sonante si mostra or, crucciato, e torvo,</l>
     <l n="286">E per la morte fia mai sempre infame</l>
     <l n="287">Questo picciolo stretto, ancor ch'egli aggia</l>
     <l n="288">Fin qui salvato al tuo fedel la vita.</l>
     <l n="289">Oh quanta invidia al fortunato Friso,</l>
     <l n="290">Lasso, port'io, che per quest'onde irate</l>
     <l n="291">Portato fu dal bel monton dell'oro!</l>
     <l n="292">Ma io non chieggio al mio passar soccorso</l>
     <l n="293">Di nave, o di monton, sol bramo l'acque</l>
     <l n="294">Al felice notar tranquille e piane:</l>
     <l n="295">Ché non m'è d'uopo usar timone o remo,</l>
     <l n="296">Che s'avrò l'acque al mio notare amiche,</l>
     <l n="297">Nave sarò, nocchier, timone, e merce;</l>
     <l n="298">Né la testa alzerò guardando in cielo</l>
     <l n="299">A la grand'Orsa, od al gelato Arturo,</l>
     <l n="300">Che di Fenicia il navigante accorto</l>
     <l n="301">Nel tempestoso mar per segno osserva,</l>
     <l n="302">Ché le communi stelle amor non cura.</l>
     <l n="303">Miri altri pure Andromeda, o la chiara</l>
     <l n="304">Corona d'Arianna, o la minore</l>
     <l n="305">Orsa, che splende entro al gelato polo,</l>
     <l n="306">Ch'io non mi curo aver per guida e lume</l>
     <l n="307">Nel mio dubbio camin colei che piacque</l>
     <l n="308">Al giovine Perseo, o al padre Bacco,</l>
     <l n="309">Ch'io scorgo sempre una più chiara stella,</l>
     <l n="310">Una più pura, e più serena luce,</l>
     <l n="311">Per cui non vedrà mai mio amor la notte;</l>
     <l n="312">Cui mentre mirerò, sicuro andrommi</l>
     <l n="313">Ne' perigli maggior del mare, e dove</l>
     <l n="314">Sicura trapassò l'armata greca,</l>
     <l n="315">Quando l'onde solcò per irne in Colco;</l>
     <l n="316">E potrò superar notando a prova</l>
     <l n="317">Melicerta, e colui ch'in dio del mare</l>
     <l n="318">Grand'e bella virtù d'erba converse.</l>
     <l n="319">Le braccia giovenil debili e frali</l>
     <l n="320">Si fan talor dal passeggiar per l'acque,</l>
     <l n="321">E trar le posso a gran fatica fuore;</l>
     <l n="322">Ma come io dico: oh che bel premio fia</l>
     <l n="323">De la vostra fatica, allor che voi</l>
     <l n="324">Vi poserete in su l'amato collo</l>
     <l n="325">Di vostra donna; allor, ripreso ardire</l>
     <l n="326">E nuova forza, al bel riposo amato</l>
     <l n="327">S'affrettan girne, e mi traportan come</l>
     <l n="328">Destro corsier che da le mosse parta.</l>
     <l n="329">Io dunque sempre mai quegli occhi santi</l>
     <l n="330">Rimirerò, che m'hanno acceso il core,</l>
     <l n="331">E più che fiammeggiar di bel pianeta</l>
     <l n="332">Seguirò te, che d'abitare in cielo</l>
     <l n="333">Più degna sei che qui tra noi mortali:</l>
     <l n="334">Degna certo del ciel, ma pur dimori</l>
     <l n="335">Ancora in terra, e se levar ti vuoi</l>
     <l n="336">Al tuo bel nido, ed onorato albergo,</l>
     <l n="337">Mostrami il bel sentier d'alzarmi teco</l>
     <l n="338">Al bel sommo di Giove eterno seggio.</l>
     <l n="339">Questo, lasso, è cagion perché sì raro</l>
     <l n="340">Seder ti possa io miserello in grembo,</l>
     <l n="341">E che qualor l'innamorata mente</l>
     <l n="342">Veggia turbarse il mar, si turbi anch'essa.</l>
     <l n="343">E che mi giova, oimè, che 'l maggior seno</l>
     <l n="344">Dell'Ocean non mi divida e parta</l>
     <l n="345">Da te mio sol, da te mia vita e bene,</l>
     <l n="346">Se sì stretto canal m'oltraggia, e priva</l>
     <l n="347">Di quanta aver mai possa estrema gioia?</l>
     <l n="348">Né so s'io mi vorrei da lunge avere</l>
     <l n="349">Te, mio bel nume, e doloroso e mesto</l>
     <l n="350">Sotto a l'estremo ciel guidar mia vita;</l>
     <l n="351">Perché quanto men lunge ho, lasso, il foco,</l>
     <l n="352">Tanto più m'ardo, e dentr'a l'alma ho sempre</l>
     <l n="353">Il bel desio, ma non ho sempre in braccio</l>
     <l n="354">Quella che sospirando ognora attendo.</l>
     <l n="355">E tanto m'è vicin mio sommo bene</l>
     <l n="356">Che con la propria man lo prendo, e stringo,</l>
     <l n="357">Ma l'averlo sì presso assai sovente</l>
     <l n="358">A sospirare, e lagrimar invita:</l>
     <l n="359">E ch'altro far desio che seguir sempre,</l>
     <l n="360">Qual Tantalo al supplicio eterno dato,</l>
     <l n="361">I fuggitivi pomi, e bever l'acque,</l>
     <l n="362">Che tanto fuggan più quanto più bramo</l>
     <l n="363">Far l'assetate labbra a l'acque appresso?</l>
     <l n="364">Io dunque mai non sederotti in grembo,</l>
     <l n="365">Se non quando vorranno i venti e l'onde?</l>
     <l n="366">Né mi vedrà già mai tempesta o pioggia</l>
     <l n="367">Starmi felice a la mia donna in braccio?</l>
     <l n="368">Né trovandosi qui tra noi mortali</l>
     <l n="369">E de' venti e del mar cosa men fida,</l>
     <l n="370">Tra venti e l'onde avrà mai sempre albergo</l>
     <l n="371">Mia speme e mio desio? ahi tristo amante!</l>
     <l n="372">Intanto il mar d'infuriar non resta.</l>
     <l n="373">Ma come sarà ei torbido in vista</l>
     <l n="374">Quando Boote, e le piovose stelle,</l>
     <l n="375">E 'l gregge sacro apporterangli insieme</l>
     <l n="376">Nembi, pioggie, furor, tempesta, e tuoni?</l>
     <l n="377">Io sarò tanto allor d'animo audace,</l>
     <l n="378">Che 'l poco accorto Amor trarrammi in mezzo</l>
     <l n="379">De l'acque insane, o non sapend'io stesso</l>
     <l n="380">Il mio folle desio temprar, de l'onde</l>
     <l n="381">Al dispetto verrò notando a riva.</l>
     <l n="382">Né ti pensar, perché sia lunge il tempo,</l>
     <l n="383">Con tanto ardir ch'io ti prometta questo,</l>
     <l n="384">Ché tu n'avrai tra poche notti il pegno:</l>
     <l n="385">Che se 'l gonfiar de' minacciosi flutti</l>
     <l n="386">Durasse ancor per qualche notte, e l'ira,</l>
     <l n="387">Io son fermato di provar s'io possa,</l>
     <l n="388">Contra il voler del tempestoso mare,</l>
     <l n="389">Contra il voler degli orgogliosi venti,</l>
     <l n="390">Nudo varcare a le tue belle arene:</l>
     <l n="391">Che l'ardir mio o mi trarrà sicuro</l>
     <l n="392">Al desiato lido, o morte in quelle</l>
     <l n="393">Acque, a mia gioia ed al mio ben nimiche,</l>
     <l n="394">Amorzerà l'amor, la vita, e 'l foco.</l>
     <l n="395">Io nondimen di spirto ignudo e casso</l>
     <l n="396">Avrò desio, e ne prego ora il cielo,</l>
     <l n="397">Ch'inanzi agli occhi tuoi mi gettin l'onde,</l>
     <l n="398">E nel bel lido tuo umide e morte</l>
     <l n="399">Giaccin mie membra ed insepolte e nude:</l>
     <l n="400">Ch'io so ch'almen tutta pietosa in vista</l>
     <l n="401">Non sdegnerai toccarmi, e dir piangendo:</l>
     <l n="402">Io son cagion de la sua trista morte.</l>
     <l n="403">So ben che ti spaventa, e ti contrista</l>
     <l n="404">Il mal presagio, e l'infelice nunzio</l>
     <l n="405">Del mio morire, e in questa parte sola</l>
     <l n="406">Odiosa ti sarà la carta, e i versi:</l>
     <l n="407">Deh non ti lamentar, ma prega meco</l>
     <l n="408">Che 'l mar, che 'l ciel, che l'adirato vento</l>
     <l n="409">Omai s'acqueti, e rassereni, e posi.</l>
     <l n="410">Né d'uopo abbiam che lungamente in pace</l>
     <l n="411">Si stian Nettunno e 'l vento: io sol desio</l>
     <l n="412">Che tanto sia tra lor riposo e tregua</l>
     <l n="413">Quanto mi basti a trapassare in Sesto.</l>
     <l n="414">Come io son giunto al desiato lito,</l>
     <l n="415">Cresca l'impeto e 'l suon, la rabbia, e l'ira</l>
     <l n="416">Degli Aquiloni, e del marino gregge</l>
     <l n="417">Odasi risonar l'orribil grido,</l>
     <l n="418">Ch'entro al bel grembo tuo tranquillo il porto</l>
     <l n="419">Trovo al mio legno, e non ritrovo arena</l>
     <l n="420">Ove la nave mia più lieta posi.</l>
     <l n="421">Chiudami quivi, ove lo star m'è dolce,</l>
     <l n="422">Adra tempesta, o procelloso tempo,</l>
     <l n="423">Ch'allor pigro sarò, timido, e saggio</l>
     <l n="424">De l'Ellesponto a navigar lo stretto;</l>
     <l n="425">Né mi dorrò che l'implacabil vento</l>
     <l n="426">Posar non lasci entro al suo letto il mare,</l>
     <l n="427">Né che 'l sordo Nettunno i caldi preghi</l>
     <l n="428">Si sdegni udir, né mi conceda il varco.</l>
     <l n="429">Tenghinmi pur le torbid'onde indietro,</l>
     <l n="430">E mi stringhin tue braccia, e dal mio sole</l>
     <l n="431">Doppia cagione il dipartir mi vieti.</l>
     <l n="432">Dolce Ero mia, dolce mio ben, mia vita,</l>
     <l n="433">Tosto che cangi in più benigno aspetto</l>
     <l n="434">La faccia il cielo, e si tranquilli il mare,</l>
     <l n="435">Io farò remi de le braccia al corpo,</l>
     <l n="436">E vela del desio: tu sempre accesa</l>
     <l n="437">Abbia la stella in su l'eccelsa torre,</l>
     <l n="438">E questa intanto aventurata carta</l>
     <l n="439">Entro al tuo sen per me s'adagi e dorma;</l>
     <l n="440">Cui prego di seguir, tosto che caggia</l>
     <l n="441">L'orgoglio al mar, il che bramoso attendo.</l>
    </lg>
   </lg>
  </body>
 </text>
</TEI>