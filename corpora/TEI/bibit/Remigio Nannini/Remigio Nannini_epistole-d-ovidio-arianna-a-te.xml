<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Arianna a Teseo</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">269</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-arianna-a-te</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Arianna a Teseo</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Arianna a Teseo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Men rabbiosa di te, men cruda et aspra</l>
     <l n="2">Ho ritrovato ogni aspra fera e cruda;</l>
     <l n="3">Né di te peggio era fidata altrui.</l>
     <l n="4">Et io queste parole e questi versi</l>
     <l n="5">Ti scrivo, o Teseo, da quel lido d'onde</l>
     <l n="6">Senza me ne portò la vela il legno,</l>
     <l n="7">Dove il mio sonno m'ingannò, dove io</l>
     <l n="8">Tradi' me stessa, e dove tu tendesti</l>
     <l n="9">A' dolci sonni miei sì amari inganni.</l>
     <l n="10">Venuta era quell'ora onde la terra</l>
     <l n="11">Si sparge intorno di gelate brine,</l>
     <l n="12">E cantan gli uccellin tra' rami ascosti,</l>
     <l n="13">Quando io, non so s'addormentata o desta,</l>
     <l n="14">Ma sonnacchiosa pure, o Teseo mio,</l>
     <l n="15">Ambe le man sol per toccarti mossi,</l>
     <l n="16">Né trovandovi alcuno, a me le trassi;</l>
     <l n="17">E poi di nuovo pur ritento, e stendo</l>
     <l n="18">Le braccia mie per tutto il letto intorno,</l>
     <l n="19">Né trovandovi te, cacciaro il sonno</l>
     <l n="20">Le paure e gli orrori; e sbigottita</l>
     <l n="21">Mi lancio fuor de le tradite piume,</l>
     <l n="22">E del vedovo letto, e come il sonno</l>
     <l n="23">M'avea sparsi i capei, così gli svelsi,</l>
     <l n="24">E mi percossi ad ambe mani il petto.</l>
     <l n="25">E perch'ancor nel ciel lucea la luna,</l>
     <l n="26">Guardo s'io veggia altro che 'l lido e l'acque,</l>
     <l n="27">Né poteron mirar quest'occhi miei</l>
     <l n="28">Altro che l'acque e 'l lito; ond'io meschina</l>
     <l n="29">I piedi infermi, i cui dubbiosi passi</l>
     <l n="30">Facea l'arena, e la paura lenti,</l>
     <l n="31">Or quinci or quindi lagrimando mossi:</l>
     <l n="32">E mentre ch'io per tutto il lito andava</l>
     <l n="33">Teseo chiamando, i cavi sassi solo</l>
     <l n="34">Mi rispondeano, e mi tornavan poi</l>
     <l n="35">Il tuo bel nome, e la mia voce indietro;</l>
     <l n="36">E quante volte io ti chiamava, et essi</l>
     <l n="37">Tante ti richiamar, volendo quasi</l>
     <l n="38">Porger pietosi a me dolente aita.</l>
     <l n="39">Ivi all'onde vicin rimiro un monte,</l>
     <l n="40">Nella cui cima gli arbuscei son rari,</l>
     <l n="41">Che roso dentro et incavato, face</l>
     <l n="42">Pel percuoter de l'onde a l'onde scoglio:</l>
     <l n="43">E perch'audace or mi faceva e forte</l>
     <l n="44">L'animo insieme, e la paura, e 'l duolo,</l>
     <l n="45">Vi saglio sopra, e 'l largo mare intorno</l>
     <l n="46">Intorno guardo, e quindi veggio (ahi lassa,</l>
     <l n="47">Che ' venti ancor mi ritrovai crudeli!)</l>
     <l n="48">Le vele tue tutte gonfiate e tese</l>
     <l n="49">Dal gran soffiar di ben rabbioso Noto.</l>
     <l n="50">O perch'io vidi, o che veder mi parve,</l>
     <l n="51">Io diventai via più che ghiaccio fredda,</l>
     <l n="52">E mezza morta in su lo scoglio caddi;</l>
     <l n="53">Ma 'l fier dolor non mi lasciò star troppo</l>
     <l n="54">Tramortita per terra, ond'io mi sveglio,</l>
     <l n="55">Mi sveglio, dico, e con quell'alta voce</l>
     <l n="56">Ch'io poteva maggior, l'amato nome</l>
     <l n="57">Chiamai più volte, e dissi: u' fuggi, o Teseo?</l>
     <l n="58">O Teseo scelerato, eh torna, e volgi</l>
     <l n="59">La nave indietro, che vi manca quella</l>
     <l n="60">Che per suo merto men mancar devrebbe.</l>
     <l n="61">Io dicea questo, e quel che poi la voce</l>
     <l n="62">Esprimer non potea, l'espresse fore</l>
     <l n="63">Il percuotermi tutta, e furon miste</l>
     <l n="64">E le percosse e le parole insieme.</l>
     <l n="65">E se pur forse non udivi, io feci,</l>
     <l n="66">Perché vedessi almen, scagliando in aria</l>
     <l n="67">Ambe le braccia, a la tua nave il segno.</l>
     <l n="68">Dipoi legai sopra una lunga verga</l>
     <l n="69">I miei candidi veli, ai tuoi compagni</l>
     <l n="70">Ed a te crudo ricordando ch'io</l>
     <l n="71">Era restata in su l'arena sola:</l>
     <l n="72">Ma poi ch'agli occhi miei, lassa, fu tolto</l>
     <l n="73">Il poterti veder, poi che sparite</l>
     <l n="74">Furon le vele, allor disciolsi agli occhi</l>
     <l n="75">L'amaro pianto, e queste luci meste</l>
     <l n="76">Si feron per gran duol bagnate e molli,</l>
     <l n="77">Che dianzi fur così languide e inferme.</l>
     <l n="78">Ma che potevan far quest'occhi miei</l>
     <l n="79">Altro che lagrimar me stessa, poi</l>
     <l n="80">Che di mirar le vele tue finiro?</l>
     <l n="81">Od io men giva scapigliata errando</l>
     <l n="82">Qual baccante, che mentre a' sacri altari</l>
     <l n="83">Di Bacco i voti, e i sacrifici porge,</l>
     <l n="84">Da lui commossa infuriata corre;</l>
     <l n="85">O riguardando il mar, sopra una pietra</l>
     <l n="86">Gelata mi sedei pallida e smorta,</l>
     <l n="87">E non men sasso fui che sasso il seggio.</l>
     <l n="88">Spesso ritorno al letto, il quale aveva</l>
     <l n="89">Sì dolcemente noi la sera accolto,</l>
     <l n="90">Ma non doveva poi renderne all'alba</l>
     <l n="91">Ambi noi insieme, e come io posso tocco</l>
     <l n="92">In vece tua le tue vestigia belle,</l>
     <l n="93">E quei panni felici abbraccio e bacio,</l>
     <l n="94">Che le tue membra fer tepidi e caldi;</l>
     <l n="95">E co' larghi miei pianti il bagno, e dico:</l>
     <l n="96">Tu pur n'avesti due, rendine due.</l>
     <l n="97">Perché non siamo a la partita insieme,</l>
     <l n="98">Sì come insieme a la venuta fummo?</l>
     <l n="99">Dove è gita di me, perfido, ingrato</l>
     <l n="100">E crudo letticciuol, la miglior parte?</l>
     <l n="101">Che debb'io far? dove n'andrò sì sola?</l>
     <l n="102">L'isola è grande, e non si scorge in lei</l>
     <l n="103">Umani alberghi, o lavorati campi,</l>
     <l n="104">E d'ogni intorno ne circondan l'onde,</l>
     <l n="105">Né ci è nocchiero alcun, né legno veggio</l>
     <l n="106">Che solchi il mar per sì dubbiose vie.</l>
     <l n="107">Ma presuppongo ancor che ' venti amici</l>
     <l n="108">Avessi al mio viaggio, e l'onde in pace,</l>
     <l n="109">Spalmata nave, e compagnia fidata:</l>
     <l n="110">Dove volger mi deggio? oimè! che gire</l>
     <l n="111">A la mia patria, la mia patria niega,</l>
     <l n="112">E benché 'l mar mi sia tranquillo, e i venti</l>
     <l n="113">Mi sien secondi, io nondimen mai sempre</l>
     <l n="114">Sarò sbandita, e non mi lice, ahi lassa,</l>
     <l n="115">Il veder più la poco amata Creta,</l>
     <l n="116">Che di cento città sen va superba,</l>
     <l n="117">E dove prese il sommo Giove il latte,</l>
     <l n="118">Perché 'l mio padre, e la mia patria, dove</l>
     <l n="119">Il giusto padre mio lo scettro tiene,</l>
     <l n="120">Per mio fallire ho violata, e sono</l>
     <l n="121">Stati traditi i duoi sì cari nomi.</l>
     <l n="122">Et allor gli tradi', quando io ti diedi</l>
     <l n="123">Le fila che ti fur fidata duce,</l>
     <l n="124">Ch'entro a sì cieco periglioso loco</l>
     <l n="125">Tu vincitor non rimanessi vinto,</l>
     <l n="126">Né vi lasciassi e la vittoria e l'alma;</l>
     <l n="127">Allor che tu crudel dicevi: io giuro</l>
     <l n="128">Per gli stessi perigli a cui mi deggio</l>
     <l n="129">In breve offrir, che mentre ambi saremo</l>
     <l n="130">In vita, tu sarai mai sempre mia.</l>
     <l n="131">Ecco che noi siam vivi, e non son tua,</l>
     <l n="132">O Teseo crudo, se però si deve</l>
     <l n="133">Chiamar viva colei che morta giace</l>
     <l n="134">Da l'empio inganno del marito infido.</l>
     <l n="135">Piacesse al ciel che con l'istessa mazza</l>
     <l n="136">Che tu togliesti al mio fratel la vita</l>
     <l n="137">Tolta l'avessi a me dolente ancora:</l>
     <l n="138">Che quella fé che tu m'avevi data</l>
     <l n="139">Saria morta per morte, et un sepolcro</l>
     <l n="140">Avria chiusa la fé, le membra, e 'l foco.</l>
     <l n="141">Oimè, ch'adesso e' mi sovien quel ch'io</l>
     <l n="142">Deggio soffrir, e non pur questo solo,</l>
     <l n="143">Ma ciò che può patir negletta donna:</l>
     <l n="144">Già mille forme entro al mio petto, ahi lassa,</l>
     <l n="145">Di morte accolgo, et è minor tormento</l>
     <l n="146">De la dimora del morir la morte.</l>
     <l n="147">Già mi par di veder or quinci, or quindi</l>
     <l n="148">Lupi venir, che con l'ingordo dente</l>
     <l n="149">Straccin le membra mie; e questa terra,</l>
     <l n="150">Chi ne l'accerta? oimè, forse produce</l>
     <l n="151">Crudi leoni, et arrabbiate tigri,</l>
     <l n="152">E dell'onde escon fuor marine belve,</l>
     <l n="153">Quant'alcun dice; ma chi vieta ch'io</l>
     <l n="154">Non sia dal ferro di qualcuno strano</l>
     <l n="155">Acerbamente e trapassata e morta?</l>
     <l n="156">Ma questo il fin saria di molti affanni,</l>
     <l n="157">Et ogni morte sosterrei, pur ch'io</l>
     <l n="158">Non sia da qualchedun condotta schiava</l>
     <l n="159">D'aspre catene amaramente cinta,</l>
     <l n="160">Che trar mi faccia qual negletta serva</l>
     <l n="161">Lo stame vil da la conocchia grave,</l>
     <l n="162">Che del gran Minos son pur figlia, e sono</l>
     <l n="163">De la figlia del Sol del ventre uscita,</l>
     <l n="164">E quel che più ne la memoria tengo</l>
     <l n="165">E stimo più, ti son pur stata sposa;</l>
     <l n="166">E s'ho veduto l'onde, e i lunghi lidi,</l>
     <l n="167">Da' lidi e l'onde gran perigli aspetto:</l>
     <l n="168">Sol mi restava il ciel, ma temo l'ire</l>
     <l n="169">De le stelle crudeli, e son qui sola</l>
     <l n="170">Restata cibo all'affamate fiere;</l>
     <l n="171">E se qui dentro pur qualch'uomo alloggia,</l>
     <l n="172">Io non mi fido, ch'una volta offesa,</l>
     <l n="173">Col proprio esempio e con l'istesso danno</l>
     <l n="174">Ho 'mparato a temer gli uomini strani.</l>
     <l n="175">Oh volesselo il ciel ch'Androgeo morto</l>
     <l n="176">Unqua non fusse! che tu, trista Atene,</l>
     <l n="177">Non avresti già mai pagato il fio,</l>
     <l n="178">Con la morte de' tuoi, de la sua morte,</l>
     <l n="179">E tolto non avresti, o Teseo crudo,</l>
     <l n="180">Col nodoso troncon l'alma al mio frate;</l>
     <l n="181">Né le fila t'avrei date per duci,</l>
     <l n="182">Cui raggirando a le tue mani intorno</l>
     <l n="183">Ti ritornasser drittamente al varco.</l>
     <l n="184">Ma non mi meraviglio omai che tua</l>
     <l n="185">Fosse l'alta vittoria, e che la belva</l>
     <l n="186">Biforme per tua man restasse morta,</l>
     <l n="187">Che ben che 'l petto non coprissi d'arme,</l>
     <l n="188">Non ti poteva trapassare il core</l>
     <l n="189">Col duro corno, e vi portasti teco</l>
     <l n="190">I duri sassi, e l'adamante, e 'l ferro,</l>
     <l n="191">E durezza maggior, perch'al tuo petto</l>
     <l n="192">Il ferro cede, e l'adamante, e 'l sasso.</l>
     <l n="193">Ahi sonno, ahi sonno tristo, ahi sonno crudo,</l>
     <l n="194">Perché mi festi, oimè, cotanto pigra?</l>
     <l n="195">Ma io dormir doveva una sol notte,</l>
     <l n="196">Che fosse stata a' dolent'occhi eterna.</l>
     <l n="197">O crudi venti, che sì pronti e levi,</l>
     <l n="198">E sì veloci ne' miei danni fuste;</l>
     <l n="199">Ahi, cruda man, ch'al mio fratello hai tolto</l>
     <l n="200">La vita, or me sì crudamente uccidi;</l>
     <l n="201">Fede crudel, che col tuo nome vano</l>
     <l n="202">Ingannasti colei, che poco accorta</l>
     <l n="203">E troppo amante, ti si diede in preda!</l>
     <l n="204">Contra me dunque han congiurato insieme</l>
     <l n="205">La fede, il sonno, e 'l vento, e da tre dii</l>
     <l n="206">Stata tradita son donzella inerme,</l>
     <l n="207">Cieca, perduta, inamorata, e sola.</l>
     <l n="208">Adunque io non vedrò ne la mia morte</l>
     <l n="209">Di mia madre pietosa i pianti pii,</l>
     <l n="210">E non avrò chi con pietà mi chiuda</l>
     <l n="211">Le luci mie ne la mia trista fine?</l>
     <l n="212">E lo spirto infelice errando andrassi</l>
     <l n="213">Per l'aure peregrine, e i membri morti,</l>
     <l n="214">Lassa, non fien da qualche amica mano</l>
     <l n="215">Amicamente imbalsimati et unti?</l>
     <l n="216">Anzi i marini augei volando andranno</l>
     <l n="217">Sopra l'ossa insepolte, e queste fieno</l>
     <l n="218">Le meritate mie funeree pompe?</l>
     <l n="219">Ma quando arriverai co' legni in porto</l>
     <l n="220">E per mercé de' merti tuoi sarai</l>
     <l n="221">Da la tua patria caramente accolto,</l>
     <l n="222">Quando fregiato di corone e palme</l>
     <l n="223">Tra' tuoi compagni te n'andrai superbo,</l>
     <l n="224">E narrerai con qual valor togliesti</l>
     <l n="225">Al Minotauro l'alma, e come uscisti</l>
     <l n="226">Sicuro fuor de le dubbiose vie,</l>
     <l n="227">Racconta ancor come in sul lido sola</l>
     <l n="228">Tu m'hai lasciata, e m'hai tradita, ch'io</l>
     <l n="229">Esser non deggio a le tue glorie tolta.</l>
     <l n="230">Crudel, tu non sei già mai d'Egeo nato,</l>
     <l n="231">Né d'Etra ancor, ma fuor de' sassi uscisti</l>
     <l n="232">E del rabbioso mar, qualor più freme.</l>
     <l n="233">Oh facesser gli Dii ch'avessi scorto</l>
     <l n="234">Da l'alta nave me dogliosa e mesta!</l>
     <l n="235">Che la dolente imago avrebbe mosso</l>
     <l n="236">Gli occhi tuoi crudi a lagrimar mia sorte.</l>
     <l n="237">Ma guarda almen con la pietosa mente</l>
     <l n="238">Come io mi sto qui sconsolata e sola,</l>
     <l n="239">Quasi uno scoglio, sopra un scoglio assisa,</l>
     <l n="240">Dove percuotan le vaghe onde; e guarda</l>
     <l n="241">Le sparse chiome, e la bagnata gonna</l>
     <l n="242">Da le lagrime mie già fatta grave,</l>
     <l n="243">Come da larga e rovinosa pioggia;</l>
     <l n="244">Guarda, deh guarda ancor come il mio corpo,</l>
     <l n="245">Non altrimenti che percosse biade</l>
     <l n="246">Dal rabbioso Aquilon, si batte e trema,</l>
     <l n="247">E come poi con la tremante mano</l>
     <l n="248">Questa carta ho vergata, il che ti mostra</l>
     <l n="249">L'ordin mal dritto de' miei tristi versi.</l>
     <l n="250">Io non ti vo' pregar per alcun merto,</l>
     <l n="251">Poi che 'l maggior m'è così mal successo:</l>
     <l n="252">Ma s'al mio merto guiderdone alcuno</l>
     <l n="253">Non si convien, non si convien la pena;</l>
     <l n="254">E s'io non fui cagion de la tua vita,</l>
     <l n="255">Non hai, empio, cagione ond'esser deggia</l>
     <l n="256">Trista cagion de la mia trista morte.</l>
     <l n="257">Ecco che queste man già stanche e lasse</l>
     <l n="258">Di battermi, infelice, oltra il gran mare</l>
     <l n="259">Umilemente, o Teseo mio, ti porgo,</l>
     <l n="260">E mesta in volto ti dimostro questi</l>
     <l n="261">Capei negletti, ch'avanzati sono</l>
     <l n="262">A' fieri oltraggi del mio duolo immenso;</l>
     <l n="263">E se posso pregar, ti prego, ahi lassa,</l>
     <l n="264">Per l'onde calde che dagli occhi fore</l>
     <l n="265">Mi traggon l'opre tue crudeli et empie,</l>
     <l n="266">Che tu ritorni, e col mutato vento</l>
     <l n="267">Volga la nave: eh torna, eh torna, o Teseo:</l>
     <l n="268">Che s'io pria mi morrò, pietoso almeno</l>
     <l n="269">Ne porterai l'infelici ossa teco.</l>
    </lg>
   </lg>
  </body>
 </text>
</TEI>