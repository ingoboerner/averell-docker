<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Ippodamia ad Achille</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">363</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-ippodamia-ad</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Ippodamia ad Achille</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Ippodamia ad Achille</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Da la rapita Ippodamia, da quella</l>
     <l n="2">Felice serva, e sventurata moglie,</l>
     <l n="3">Questa ti viene, o valoroso Achille,</l>
     <l n="4">Non ben da me, che son barbara e strana</l>
     <l n="5">E male avezza a la favella greca,</l>
     <l n="6">Di greche note, a me mal note, scritta.</l>
     <l n="7">E le lagrime ch'io qui verso han fatto</l>
     <l n="8">Queste macchie, ch'in lei sì spesse vedi;</l>
     <l n="9">Ma le lagrime e 'l pianto aver devrebbe</l>
     <l n="10">Entro al tuo cor di dolorosa voce,</l>
     <l n="11">Di mesti accenti, e di querele pie</l>
     <l n="12">La forza e 'l suono: e se mi lice alquanto</l>
     <l n="13">Di te mio sposo e mio signor dolermi,</l>
     <l n="14">Del mio signor, del mio marito irato</l>
     <l n="15">Lamenterommi, e di mia sorte aversa,</l>
     <l n="16">Poi ch'a dolermi e lamentar m'invita</l>
     <l n="17">L'onta crudele, e l'inumano oltraggio,</l>
     <l n="18">Che fuor del merto mio, de la tua voglia,</l>
     <l n="19">Lassa, sopporto; e so ben io che tua</l>
     <l n="20">Non fu la colpa ond'io mandata fussi</l>
     <l n="21">Al grand'Agamennon, ma il tuo furore</l>
     <l n="22">Fu ben cagion dapoi che così presto,</l>
     <l n="23">Senza pur dirmi a Dio, scacciata quasi</l>
     <l n="24">Da te mio sposo, al tuo signor ne gissi:</l>
     <l n="25">Onde Taltibio et Uribante, umili</l>
     <l n="26">Del nostro maggior re messaggi fidi,</l>
     <l n="27">Che mi chiamaro, a cui fidata fui,</l>
     <l n="28">Si guardavano in faccia, e mesti e cheti</l>
     <l n="29">Dicevano a se stessi: ove è la fiamma,</l>
     <l n="30">Ove l'amor, che dolcemente ardeva</l>
     <l n="31">Ambe l'anime loro? Io ben poteva</l>
     <l n="32">Esserti, oimè, vie più pregiata e cara</l>
     <l n="33">Ch'io non ti fui, e s'io dovea per forza</l>
     <l n="34">Irne lunge da te, girne più tardi,</l>
     <l n="35">Che la dimora avria scemato in parte</l>
     <l n="36">Il mio dolor: misera me, ch'io pure</l>
     <l n="37">Non potei darti a la partita un bacio,</l>
     <l n="38">Né dirti sospirando: Achille, a Dio.</l>
     <l n="39">Ma ben versai dagli occhi amari pianti,</l>
     <l n="40">E mi squarciai le chiome, ahimè, dolente,</l>
     <l n="41">Che mi parve al mio padre, al mio marito</l>
     <l n="42">Esser di nuovo, et a mia patria tolta.</l>
     <l n="43">Spesso ho voluto al mio guardiano ordire</l>
     <l n="44">Inganni e frode, ed involarmi a quello,</l>
     <l n="45">E ritornarmi al mio consorte in braccio.</l>
     <l n="46">Ma s'io dal padiglion fuss'ita lunge,</l>
     <l n="47">Femina, inerme, e paurosa, e sola,</l>
     <l n="48">Il nimico troian non lunge ivi era,</l>
     <l n="49">Che m'avria presa, e gran terrore aveva</l>
     <l n="50">Da l'ombre de la notte, ond'io potessi</l>
     <l n="51">Irne prigiona, e divenire ancella</l>
     <l n="52">Di qual si sia tra le più chiare e belle</l>
     <l n="53">Del vecchio re troian figliuole o nuore,</l>
     <l n="54">Benché fosse ciascuna, o nuora, o figlia,</l>
     <l n="55">Per preda avermi, o per ancella indegna.</l>
     <l n="56">Ma tu dirai ch'io fui donata a lui</l>
     <l n="57">Perch'io dovea per la salute greca</l>
     <l n="58">Essergli serva: io lo concedo, ahi lassa!</l>
     <l n="59">Perché debb'io, s'Agamennon, pentito</l>
     <l n="60">Del grave oltraggio, or mi ti rende, avere</l>
     <l n="61">Il mio signore, il mio marito avverso?</l>
     <l n="62">A che per tante notti, a che per tanti</l>
     <l n="63">Giorni infelici, e nubilosi, e foschi,</l>
     <l n="64">Lunge mi sto dal mio signor pregiato</l>
     <l n="65">E mio dolce marito? ahi, freddo Achille,</l>
     <l n="66">Perché non mi richiedi? ahi pigro amante,</l>
     <l n="67">Ahi lento sposo, a che sì tarda è stata</l>
     <l n="68">L'ira tua giusta a vendicar l'oltraggio</l>
     <l n="69">Che mi ti tolse, e ti fe' darmi altrui?</l>
     <l n="70">Oimè! che 'l gran Patroclo, oimè, che 'l fido</l>
     <l n="71">Compagno tuo, quando io parti', mi disse:</l>
     <l n="72">A che t'affliggi, Ippodamia? tu quindi,</l>
     <l n="73">Credimi, non sarai gran tempo lunge,</l>
     <l n="74">E torneraiti al tuo consorte in breve.</l>
     <l n="75">Ma io non torno, e tu crudel non pure</l>
     <l n="76">Non mi richiedi, anzi fai forza ch'io</l>
     <l n="77">Non ti sia resa, e mi discacci e fuggi.</l>
     <l n="78">Vatten pur ora, e di bramoso amante</l>
     <l n="79">Prenditi il nome e di marito fido.</l>
     <l n="80">Lassa! ch'e' venne il valoroso Aiace,</l>
     <l n="81">E 'l gran figliuol d'Amintore, a te questi</l>
     <l n="82">Amico fido, e tuo parente quello,</l>
     <l n="83">E 'l saggio Ulisse, in compagnia di cui</l>
     <l n="84">Mi ritornassi al mio diletto Achille:</l>
     <l n="85">I quali ai ricchi doni aggiunser molte</l>
     <l n="86">Parole e preghi, e t'offeriron meco</l>
     <l n="87">Venti vasi di rame, entro e d'intorno</l>
     <l n="88">Con magistero ben tagliati e sculti,</l>
     <l n="89">E sette scanni eguai di pregio e d'opra,</l>
     <l n="90">A cui l'imperador cortese aggiugne</l>
     <l n="91">Dieci talenti d'oro, e quel che poscia</l>
     <l n="92">A gentil cavalier conviensi, e forte,</l>
     <l n="93">Dodici bei corsieri, avezzi in guerra</l>
     <l n="94">Et in corso portar mai sempre il pregio,</l>
     <l n="95">E molte schiave ancor gentili e belle,</l>
     <l n="96">Che di Lesbo fur tratte, allor ch'in terra</l>
     <l n="97">Cadde per le man vostre, e insieme aggiunge</l>
     <l n="98">A così ricchi, a sì pregiati doni</l>
     <l n="99">Una, di tre ch'ei n'ha, pregiate figlie;</l>
     <l n="100">Ma bisogno non hai d'altra consorte</l>
     <l n="101">Che sia con teco in matrimonio aggiunta.</l>
     <l n="102">Ahi dolce Achille mio, qual mia sventura,</l>
     <l n="103">Qual tua voglia crudel ti sforza, e spinge</l>
     <l n="104">A ricusar con sì sdegnoso core</l>
     <l n="105">Quell'oro, oimè, ch'al grande Atrida offrire</l>
     <l n="106">Dovevi tu per riavermi, s'io</l>
     <l n="107">Dovea da te con oro esser riscossa?</l>
     <l n="108">Per qual mio fallo, o mio pregiato Achille,</l>
     <l n="109">Per qual mia colpa ho meritato mai</l>
     <l n="110">Diventarti sì vile? ove n'è gito</l>
     <l n="111">Sì veloce da te sì lungo amore?</l>
     <l n="112">Segue mai sempre empia fortuna e trista</l>
     <l n="113">I miseri mortali? ed uno stile</l>
     <l n="114">Tiene in far loro oltraggio? ahimè, non deve</l>
     <l n="115">Seguir mai più la mia tempesta e 'l fosco</l>
     <l n="116">Aura più dolce, e più sereno cielo?</l>
     <l n="117">Lassa! ch'io vidi il mio Lirnesso in terra</l>
     <l n="118">Cader per tuo valore, e di quel danno</l>
     <l n="119">La maggior parte Ippodamia sofferse;</l>
     <l n="120">Ch'io vidi andare ad un medesmo fine</l>
     <l n="121">Tre miei fratelli, e 'l mio canuto padre</l>
     <l n="122">Farsi con le sue mani al collo il nodo;</l>
     <l n="123">E vidi poscia il mio marito fido,</l>
     <l n="124">Qual ei si fosse, oimè, giacer per terra</l>
     <l n="125">Nel proprio sangue orribilmente involto.</l>
     <l n="126">Io nondimen de' miei parenti in vece,</l>
     <l n="127">E per tante perdute amate cose,</l>
     <l n="128">Te solo accolsi, ed in te sol mi posi:</l>
     <l n="129">E m'era solo il glorioso Achille</l>
     <l n="130">Padre, patria, signor, fratello, e sposo.</l>
     <l n="131">Tu pei sacrati e riverendi numi</l>
     <l n="132">Della marina Teti, alma tua madre,</l>
     <l n="133">Mi promettesti, e mi giurasti ch'io</l>
     <l n="134">Dovea render al ciel grazie non poche</l>
     <l n="135">Per tal ventura, e mi sarebbe immenso</l>
     <l n="136">Util, gloria, et onor, pregio e salute</l>
     <l n="137">L'esser fatta d'Achille ancella e preda.</l>
     <l n="138">O grand'util che m'è ch'io sia scacciata</l>
     <l n="139">Dal mio sposo e signore! e bench'io torni</l>
     <l n="140">Ricca di doni, e di gran dote carca,</l>
     <l n="141">Ei m'abbia a schivo, e mi dispregi insieme</l>
     <l n="142">Con quei sì ricchi e sì pregiati doni</l>
     <l n="143">Che dar gli vuole il grand'Atrida meco.</l>
     <l n="144">Anzi il publico grido è che tu spieghi,</l>
     <l n="145">Tosto che spunti in oriente il sole,</l>
     <l n="146">Le vele ai venti, ancor che fosse il cielo</l>
     <l n="147">Carco di nubi, e di tempesta il mare:</l>
     <l n="148">La qual novella ria, tosto che giunse</l>
     <l n="149">A l'infelici e spaventate orecchie,</l>
     <l n="150">Si fe' lo petto mio d'anima voto,</l>
     <l n="151">E 'l sangue si nascose, io non so dove,</l>
     <l n="152">Perch'io tosto mi fei gelata e smorta.</l>
     <l n="153">Tu dallo sdegno, e dal voler sospinto</l>
     <l n="154">N'andrai per l'onde, e la tua fida ancella</l>
     <l n="155">In man di cui sarà lasciata? ahi lassa,</l>
     <l n="156">Chi sarà mai, che de la tua consorte</l>
     <l n="157">Faccia il dolor men grave? aprasi omai,</l>
     <l n="158">Aprasi pur l'ingorda terra, e queste</l>
     <l n="159">Membra s'inghiotta, o quando irato Giove</l>
     <l n="160">Su nel ciel tuona, in me sdegnato vibre</l>
     <l n="161">Un dei più crudi suoi fulmini ardenti,</l>
     <l n="162">Prima che senza me si veggin l'onde</l>
     <l n="163">Rotte da' remi tuoi spumare, o prima</l>
     <l n="164">Ch'io veggia senza me negletta donna</l>
     <l n="165">Irsene i legni tuoi felici al porto.</l>
     <l n="166">Ma s'e' ti piace omai tornare indietro,</l>
     <l n="167">Ed a' paterni tuoi paesi aspiri,</l>
     <l n="168">Perché mi lasci sola? io non son grave</l>
     <l n="169">Soma ad un legno, e seguirotti ognora</l>
     <l n="170">Non come sposa il suo consorte amato,</l>
     <l n="171">Ma quale ancella il vincitor nimico:</l>
     <l n="172">Né poco util sarò, perch'io lo stame</l>
     <l n="173">Trarrò con l'altre tue donzelle e serve,</l>
     <l n="174">E seguirò come una schiava umile</l>
     <l n="175">I passi ognor della tua bella donna:</l>
     <l n="176">Che bellissima fia tra l'altre greche</l>
     <l n="177">Qualor andrà per adagiarsi, a cui</l>
     <l n="178">Il serico trarrò reale ammanto,</l>
     <l n="179">E degna nuora fia del tuo gran padre,</l>
     <l n="180">Che de la bella Egina e del gran Giove</l>
     <l n="181">Non è nipote indegno, e d'essa ancora</l>
     <l n="182">Nereo non sdegnerà d'esser parente.</l>
     <l n="183">E noi tue serve umili, e fide ancille,</l>
     <l n="184">Da le rocche trarrem lo stame e 'l lino,</l>
     <l n="185">E renderen de l'uno e l'altro il peso.</l>
     <l n="186">Sol questo bramo, o mio signore amato,</l>
     <l n="187">E questa grazia sol pregando chieggio,</l>
     <l n="188">Che la tua donna e mia padrona, a cui</l>
     <l n="189">Schiava sarò, non sia signora ingiusta,</l>
     <l n="190">E contra Ippodamia spietata e cruda;</l>
     <l n="191">Né sopportar ch'al tuo conspetto il crine</l>
     <l n="192">Duramente mi sveglia, o batta il volto,</l>
     <l n="193">Ma con dolce parlar dica: anco questa</l>
     <l n="194">Fu già, qual or sei tu, mia sposa fida.</l>
     <l n="195">Ma soffra pur con questo ogn'altro oltraggio</l>
     <l n="196">Pur ch'io non resti abbandonata indietro:</l>
     <l n="197">Che questo è quel timor che crudamente</l>
     <l n="198">Ognor, misera me, mi scuote il core.</l>
     <l n="199">A che più tardi, Achille? ecco che 'l grande</l>
     <l n="200">Agamennon dell'error suo si pente,</l>
     <l n="201">E giace tutta impallidita e mesta</l>
     <l n="202">Dinanzi ai piedi tuoi la Grecia altera,</l>
     <l n="203">Dal tuo valor sol attendendo aita.</l>
     <l n="204">Vinci omai l'ira tua, vinci il tuo core,</l>
     <l n="205">Tu che gli altri guerrier di forza vinci;</l>
     <l n="206">Perché sopporti, oimè, che 'l forte Ettorre</l>
     <l n="207">Col suo valor le greche forze avanzi?</l>
     <l n="208">Riprendi, signor mio, riprendi il ferro,</l>
     <l n="209">E col favor di Marte in fuga volta</l>
     <l n="210">Gli sbigottiti tuoi nimici e nostri;</l>
     <l n="211">Ma pria ricevi me tua fida ancilla:</l>
     <l n="212">Che se per me di disdegnoso foco</l>
     <l n="213">S'accese il petto tuo, per me si spenga,</l>
     <l n="214">E sia de l'ira tua principio e fine.</l>
     <l n="215">Né t'ascrivere a biasmo, ai preghi miei</l>
     <l n="216">Intenerir de l'indurata mente</l>
     <l n="217">Il sasso e 'l giel, ché Meleagro ancora</l>
     <l n="218">Al prego umil de la consorte amata</l>
     <l n="219">Riprese per la patria allegro il ferro.</l>
     <l n="220">E sai ben tu che la sua madre Altea,</l>
     <l n="221">Perch'egli avea di lei due frati ucciso,</l>
     <l n="222">Sdegnosa il maledisse, e d'ira accesa</l>
     <l n="223">Al suo proprio figliuol bramò la morte;</l>
     <l n="224">Ond'ei pien di furor, posando l'armi,</l>
     <l n="225">A la patria, a la madre, anzi a se stesso</l>
     <l n="226">Duramente negò la grande aita,</l>
     <l n="227">Ch'ella dal suo valor solo attendea.</l>
     <l n="228">Sol la sua donna a sì bell'opra il volse,</l>
     <l n="229">E del suo cor sol l'adamante roppe.</l>
     <l n="230">O ben di me più fortunata lei!</l>
     <l n="231">Poi ch'io tanti lamenti, e tanti preghi</l>
     <l n="232">Dinanzi al signor mio, misera, spargo,</l>
     <l n="233">E questi veggio e quelli al vento sparsi.</l>
     <l n="234">Io nondimen non me ne sdegno, ch'io</l>
     <l n="235">Non fui degna già mai d'esserti sposa,</l>
     <l n="236">Né questo mai mi persuasi, poi</l>
     <l n="237">Che come serva il mio signor chiamommi</l>
     <l n="238">Più volte il giorno a diportarmi seco.</l>
     <l n="239">E mi sovien ch'ad una schiava io dissi,</l>
     <l n="240">Che mi chiamava sua signora e donna:</l>
     <l n="241">Tu fai lo stato mio con simil nome,</l>
     <l n="242">E la mia servitù più grave e dura.</l>
     <l n="243">Ma io ti giuro, e ti confesso aperto</l>
     <l n="244">Per l'ossa del mio sposo, a cui mal diedi</l>
     <l n="245">Onorato sepolcro, e ch'io tuttora</l>
     <l n="246">Avrò nell'alma in riverenza e 'n pregio,</l>
     <l n="247">E per l'anime forti, e pel valore</l>
     <l n="248">Di tre fratelli miei, che giustamente</l>
     <l n="249">Per la lor patria oprando il ferro e 'l core</l>
     <l n="250">Si giaccion or con la lor patria estinti;</l>
     <l n="251">E per la fronte tua ti giuro, e mia,</l>
     <l n="252">E per quell'armi invitte, onde togliesti</l>
     <l n="253">La vita a tanti miei parenti amati,</l>
     <l n="254">Che 'l grande Atrida, e mio signor, già mai</l>
     <l n="255">Di me non prese alcun piacer d'amore.</l>
     <l n="256">E s'io ti giuro il falso, opra in me stessa</l>
     <l n="257">Ogni tuo sdegno, e mi dispregia, e lascia.</l>
     <l n="258">Ma s'io dicessi, o mio pregiato Achille,</l>
     <l n="259">Giura ancor tu di non aver mai preso</l>
     <l n="260">Gli amorosi piacer con donna alcuna,</l>
     <l n="261">Tu no 'l vorrai con verità giurare.</l>
     <l n="262">Oimè! ch'i Greci han nel pensier che sempre</l>
     <l n="263">Per mia cagion tu ti lamenti e doglia,</l>
     <l n="264">E de l'assenza mia sospiri e pianga.</l>
     <l n="265">E tu lieto ti stai, di qualche bella</l>
     <l n="266">Amica tua, o fortunata, in braccio,</l>
     <l n="267">Al dolce suon di ben soave cetra</l>
     <l n="268">Accordando d'amor leggiadri accenti.</l>
     <l n="269">E s'alcun vuol saper ond'è che tanto</l>
     <l n="270">Il coraggioso e già sì forte Achille</l>
     <l n="271">Fugga la guerra, e grandemente tema</l>
     <l n="272">Di ritrovarsi in periglioso assalto,</l>
     <l n="273">È sol perché ne la battaglia è sempre</l>
     <l n="274">Tema e travaglio, ed a chi l'usa nuoce:</l>
     <l n="275">Ma 'l soave cantar, lo star la notte</l>
     <l n="276">In bel diporto e grato, aver talora</l>
     <l n="277">Di Venere e d'Amor diletto e gioia,</l>
     <l n="278">Molto più giova, e più diletta e piace;</l>
     <l n="279">E più sicuro è l'ociose piume</l>
     <l n="280">Premere in pace, e tener stretta in braccio</l>
     <l n="281">Bella donna e cortese, e dolce suono</l>
     <l n="282">Udir di dolce e di sonora lira,</l>
     <l n="283">Che lo scudo imbracciar, che correr l'asta,</l>
     <l n="284">Et allacciato aver grave elmo in testa.</l>
     <l n="285">Ma tu solevi pur le spoglie altiere,</l>
     <l n="286">E le chiare vittorie, e il nome illustre</l>
     <l n="287">Ch'acquistar suol chi si travaglia in arme,</l>
     <l n="288">Più che simil lascivie avere in pregio.</l>
     <l n="289">Fusti tu solo, oimè, gagliardo e forte,</l>
     <l n="290">E del ferro e del sangue amico e ingordo</l>
     <l n="291">Per fin ch'io fussi tua prigiona e serva? </l>
     <l n="292">Giac'ella, oimè, con la mia patria insieme</l>
     <l n="293">La tua gloria maggior battuta in terra?</l>
     <l n="294">Oh no 'l consenta il ciel! ma via più presto</l>
     <l n="295">Dal forte braccio tuo vibrato il ferro</l>
     <l n="296">Trapassi il cor di quel famoso duce,</l>
     <l n="297">Per cui Troia sen va sì fiera in vista,</l>
     <l n="298">Di cui la Grecia tua cotanto teme:</l>
     <l n="299">Mandate, o Greci, me sua serva, e sposa</l>
     <l n="300">Ambasciatrice al mio signore, e sposo,</l>
     <l n="301">Ch'io porterò con l'ambasciate insieme</l>
     <l n="302">Molti di vero amor soavi baci.</l>
     <l n="303">Io più che 'l buon Fenice, io più che 'l saggio</l>
     <l n="304">Ulisse, e più ch'il giovanetto Aiace</l>
     <l n="305">Potrò nel cor del mio signor crudele:</l>
     <l n="306">Che molta forza ha negli irati amanti</l>
     <l n="307">Il sentirsi talor stringere il collo</l>
     <l n="308">Dalle già tant'amate amiche braccia,</l>
     <l n="309">Mostrare il seno, e con sospir baciarli.</l>
     <l n="310">Che benché tu via più feroce e crudo</l>
     <l n="311">Dell'onde sia della tua madre Teti,</l>
     <l n="312">Ancor ch'io taccia, al mio sol pianto amaro</l>
     <l n="313">Si cangerà de l'indurato petto</l>
     <l n="314">E del tuo duro cor lo scoglio in polve.</l>
     <l n="315">Deh or (se 'l padre tuo finisca in bella</l>
     <l n="316">Vecchiezza i suoi begli anni, e se felice–</l>
     <l n="317">Mente sen vada il tuo figliuolo in guerra)</l>
     <l n="318">O valoroso, o mio pregiato Achille,</l>
     <l n="319">Rivolgi gli occhi alla tua fida ancilla,</l>
     <l n="320">All'infelice Ippodamia, che tanto</l>
     <l n="321">Di gravosi pensier l'animo ha pieno,</l>
     <l n="322">E non voler, crudel, con tanta e tale</l>
     <l n="323">Lunga dimora incenerirle il core.</l>
     <l n="324">Ma se 'l tuo amor s'è convertito in odio,</l>
     <l n="325">E venuta ti son, misera, a schivo,</l>
     <l n="326">Sforza a morire almen colei, che senza</l>
     <l n="327">Te, suo gradito ben, vivere astringi:</l>
     <l n="328">E se tu segui esser crudel con meco,</l>
     <l n="329">Mi sforzerai morir, che già fuggito</l>
     <l n="330">S'è dal mio viso il bel vermiglio e bianco,</l>
     <l n="331">E da le membra la grassezza; e sono</l>
     <l n="332">Pallida, e magra, ed una speme sola</l>
     <l n="333">Mi mantien viva, ond'io se d'essa fia</l>
     <l n="334">Privata, ahi lassa, io seguirò del mio</l>
     <l n="335">Morto marito, e de' miei frati insieme</l>
     <l n="336">L'ombre sanguigne, impallidite, e smorte;</l>
     <l n="337">Né ti sarà d'onor, né de la morte</l>
     <l n="338">Andar potrai d'una donzella altiero.</l>
     <l n="339">Ma perché vuoi d'estrema doglia amara</l>
     <l n="340">Farmi finir la dolorosa vita?</l>
     <l n="341">Prendi, prendi il pugnal, prendilo, e dentro</l>
     <l n="342">A questo sen l'ascondi: io ben di sangue</l>
     <l n="343">Ho tanta copia ancor, che ben potrassi</l>
     <l n="344">Farsi vermiglio; aprami il petto omai</l>
     <l n="345">Quel ferro rio, che trapassar doveva,</l>
     <l n="346">Se la gran Palla acconsentito avesse,</l>
     <l n="347">Al grand'Agamennon l'altr'ieri il core.</l>
     <l n="348">Ma sarà meglio assai che quella vita,</l>
     <l n="349">Che già per tua bontà, lassa, mi desti,</l>
     <l n="350">Viva conservi ancora, e chieggio amica,</l>
     <l n="351">Quel che nimica e fuor di speme</l>
     <l n="352">Ottenni dal mio signor vittorioso in dono.</l>
     <l n="353">Ben ti daran delle troiane mura,</l>
     <l n="354">Che fe' Nettunno, i difensori altieri</l>
     <l n="355">Molti nimici, a cui col ferro ignudo</l>
     <l n="356">Spogliar l'anime possa; e da' nimici</l>
     <l n="357">Prendi la giusta, e gloriosa, e bella</l>
     <l n="358">Occasion di trar di vita altrui,</l>
     <l n="359">E non da me, che ti son fida sposa:</l>
     <l n="360">E come sposo, e mio signore amato,</l>
     <l n="361">O bramando spiegar le vele al vento,</l>
     <l n="362">O di star fermo a la troiana guerra,</l>
     <l n="363">Quasi tua moglie e serva, a te mi chiama.</l>
    </lg>
   </lg>
  </body>
 </text>
</TEI>