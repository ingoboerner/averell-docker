<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXXIII</title>
    <author>Remigio Nannini</author>
   </titleStmt>
   <extent>
    <measure unit="stanza">7</measure>
    <measure unit="line">39</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-xxxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXXIII</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Andrà la nave mia solcando l'onde</l>
     <l n="2">Di questo mar tra perigliosi scogli,</l>
     <l n="3">Come ne scorge la fortuna e 'l vento:</l>
     <l n="4">E s'io son lunge da l'amata terra,</l>
     <l n="5">Forse ne mostrerà benigna stella</l>
     <l n="6">Più sicuro il camin di gire al porto.</l>
    </lg>
    <lg n="2">
     <l n="7">S' giungo vivo ad un tranquillo porto,</l>
     <l n="8">E veggia un dì men perigliose l'onde,</l>
     <l n="9">Mercé dell'alma mia fidata stella,</l>
     <l n="10">Prima ch'io rompa in gli amorosi scogli</l>
     <l n="11">Io non mi scostarò mai più da terra,</l>
     <l n="12">Per lo spirar di non fidato vento.</l>
    </lg>
    <lg n="3">
     <l n="13">Spirava a' miei desir propizio il vento,</l>
     <l n="14">Quando il mio legno allontanai dal porto,</l>
     <l n="15">E mi fu dolce abbandonar la terra,</l>
     <l n="16">E più dolce mi fu l'entrar ne l'onde:</l>
     <l n="17">Ch'io non credea ch'a sì dubbiosi scogli</l>
     <l n="18">Mi fosse guida così chiara stella.</l>
    </lg>
    <lg n="4">
     <l n="19">Colpa (lasso) non fu della mia stella,</l>
     <l n="20">Ch'io perdessi il camin, ma d'altro vento,</l>
     <l n="21">Che mi condusse a non veduti scogli,</l>
     <l n="22">Ond'or m'induce a disperare il porto:</l>
     <l n="23">Ch'io veggio ognor così turbarsi l'onde</l>
     <l n="24">Ch'io temo sempre di non dar in terra.</l>
    </lg>
    <lg n="5">
     <l n="25">Scorgo assai spesso di lontan la terra,</l>
     <l n="26">E splender chiara la mia fida stella,</l>
     <l n="27">Né perciò posso uscir fuor di quest'onde,</l>
     <l n="28">Che pur mosse non son da picciol vento:</l>
     <l n="29">Ond'io allor ch'andar devrei al porto</l>
     <l n="30">Son forzato fermarmi tra gli scogli.</l>
    </lg>
    <lg n="6">
     <l n="31">Sarà la vita mia tra gli empi scogli,</l>
     <l n="32">Poi che condur non può 'l mio legno a terra,</l>
     <l n="33">Né sicuro ritrarmi in qualche porto</l>
     <l n="34">Aria serena o lampeggiar di stella:</l>
     <l n="35">Che se non empie la mia vela il vento</l>
     <l n="36">Io finirò la vita mia tra l'onde.</l>
    </lg>
    <lg n="7">
     <l n="37">Esci, canzon, de l'onde, e prega il vento</l>
     <l n="38">Che dagli scogli mi rimeni a terra:</l>
     <l n="39">Che la mia stella mi richiama al porto.</l>
    </lg>
   </lg>
  </body>
 </text>
</TEI>