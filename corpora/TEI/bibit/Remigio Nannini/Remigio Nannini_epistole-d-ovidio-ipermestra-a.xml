<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Ipermestra a Lino</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">305</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-ipermestra-a</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Ipermestra a Lino</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Ipermestra a Lino</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Queste meste parole, e questi versi</l>
     <l n="2">Al sol tra tanti aventurato Lino,</l>
     <l n="3">Poi che per man de le lor donne acerbe</l>
     <l n="4">Gli amanti sposi entro a' funesti letti</l>
     <l n="5">Versaro il sangue, e vi lasciaron l'alme,</l>
     <l n="6">Ipermestra fedel dogliosa scrive.</l>
     <l n="7">L'empio mio genitor di ferri avinta</l>
     <l n="8">Chiusa mi tiene in tenebrosa stanza:</l>
     <l n="9">E la cagion del mio crudele scempio</l>
     <l n="10">È sol perch'io mi ti mostrai pietosa,</l>
     <l n="11">E ch'io non ebbi ardir dentro al tuo petto</l>
     <l n="12">Insanguinar lo scelerato ferro:</l>
     <l n="13">Che se l'alma e la mano ardito avesse</l>
     <l n="14">Seguir sì brutta e sì nefanda impresa,</l>
     <l n="15">Mi loderia mio padre; ed io più tosto</l>
     <l n="16">Voglio al mio genitore essere a schivo</l>
     <l n="17">E tenuta da lui lasciva e rea</l>
     <l n="18">Che per atto sì vile essergli grata.</l>
     <l n="19">E' non mi duol, né mi dorrà già mai,</l>
     <l n="20">Che 'l sangue tuo non si versasse dentro</l>
     <l n="21">Al tristo albergo, o che la destra mia</l>
     <l n="22">Non si fosse di lui macchiata e tinta:</l>
     <l n="23">E benché 'l padre mio m'avampi il volto</l>
     <l n="24">Co' sacri fuochi, a cui non feci oltraggio,</l>
     <l n="25">Ed al viso m'appressi, irato, quelle</l>
     <l n="26">Sante, gentili, e benedette faci</l>
     <l n="27">Ch'arsero intorno a l'infelici nozze,</l>
     <l n="28">Onde 'l fumo m'affoghi o tragga gli occhi;</l>
     <l n="29">O perch'io veggia il dispietato ferro</l>
     <l n="30">Che mal mi diede il genitor mio crudo,</l>
     <l n="31">Ch'uccider ti dovea, passarmi il core,</l>
     <l n="32">Ond'a quel fine io vada ove ir doveva</l>
     <l n="33">Per le mie man lo mio fratello e sposo,</l>
     <l n="34">Ei nondimen non moverà già mai</l>
     <l n="35">La lingua mia, benché vicina a morte,</l>
     <l n="36">A dir ch'io me ne penta; e non son tale</l>
     <l n="37">Ch'io mi deggia pentir d'essermi mostra</l>
     <l n="38">Sola tra tante al mio marito pia.</l>
     <l n="39">Pentasi pur mio scelerato padre,</l>
     <l n="40">Pentinsi pur mie scelerate suore</l>
     <l n="41">De l'empio fatto lor, che questo è 'l fine</l>
     <l n="42">De l'opre inique, et a le spalle han sempre</l>
     <l n="43">Penitenza, dolor, travaglio, e tema.</l>
     <l n="44">Oimè! ch'ancor la rimembranza infame</l>
     <l n="45">De l'infelice, e sanguinosa notte</l>
     <l n="46">Mi fa tremar l'incatenata destra.</l>
     <l n="47">Com'avrebb'ella adunque avuto ardire</l>
     <l n="48">Toglier la vita al suo consorte, s'ella</l>
     <l n="49">Paventa e trema a ragionar di morte?</l>
     <l n="50">Io nondimen mi sforzerò parlarne,</l>
     <l n="51">Quanto concederà l'affanno e 'l duolo.</l>
     <l n="52">Già spargeva la notte il fosco e l'ombra</l>
     <l n="53">Sovra la terra, e s'ascondeva il giorno,</l>
     <l n="54">Quando noi felle e scelerate spose</l>
     <l n="55">Entrammo dentro al funerale albergo</l>
     <l n="56">Del gran Pelasgo, e nostro padre iniquo,</l>
     <l n="57">Ove il suocero nostro, e nostro zio,</l>
     <l n="58">Non men nel cor che ne la fronte allegro,</l>
     <l n="59">Per man ne prese, e ne baciò le guance,</l>
     <l n="60">Non sapend'ei che noi sue nuore acerbe</l>
     <l n="61">Avessim'entro a nostre gonne ascoso</l>
     <l n="62">L'ignudo ferro; e già lucean d'intorno</l>
     <l n="63">Le dorate lucerne, e 'l tristo incenso</l>
     <l n="64">Già si spargea dentro a' sacrati fuochi,</l>
     <l n="65">Che del nefando e sanguinoso effetto</l>
     <l n="66">Quasi presaghi, a gran fatica al cielo</l>
     <l n="67">Mandavan gli empi, et odiosi fumi;</l>
     <l n="68">E la turba gentil con liete voci</l>
     <l n="69">Chiamavano Imeneo, et ei fuggiva</l>
     <l n="70">L'oscena stanza, e la consorte istessa</l>
     <l n="71">Del tonator del ciel lasciò quel giorno</l>
     <l n="72">Argo sua bella, e se n'andò da lunge,</l>
     <l n="73">Per non veder le scelerate nozze:</l>
     <l n="74">Quando ecco entrar nel doloroso albergo</l>
     <l n="75">I mal felici e mal graditi sposi,</l>
     <l n="76">Ebbri del vin che mal bevuto in mensa</l>
     <l n="77">Miseri aveano, e dall'ignaro vulgo</l>
     <l n="78">Compressi intorno, e di novelli fiori</l>
     <l n="79">Cinti i capei, che preciosi unguenti</l>
     <l n="80">Facevan molli, e di letizia pieni</l>
     <l n="81">Dal lor fato crudel portati furo</l>
     <l n="82">Entro agl'alberghi, ahi sfortunati amanti!</l>
     <l n="83">Anzi dentro ai sepolcri, e sopra i letti,</l>
     <l n="84">Anzi bare funebri, eran distesi</l>
     <l n="85">I lor miseri corpi, e già dal sonno</l>
     <l n="86">E dal cibo, e dal vin ciascuno oppresso,</l>
     <l n="87">Sicur giaceva a la sua donna in braccio;</l>
     <l n="88">E profonda quiete intorno aveva</l>
     <l n="89">Argo occupata, e si dormiva ognuno,</l>
     <l n="90">Sgombrato il cor de le diurne cure,</l>
     <l n="91">Quando mi parve udir le voci afflitte,</l>
     <l n="92">Ed i gemiti tristi, e i tristi omèi</l>
     <l n="93">Di quei, che fuor degli impiagati petti</l>
     <l n="94">Versavan l'alme, e l'innocente sangue;</l>
     <l n="95">Anzi gli udiva: ond'il vital calore</l>
     <l n="96">Tutto s'ascose, e 'mpallidita e fredda</l>
     <l n="97">Mi giacqui sopra al genial mio letto.</l>
     <l n="98">Ma, come trema a lo spirar de l'aure</l>
     <l n="99">Debile spiga, o come volve e scuote</l>
     <l n="100">Il gelato Aquilon frondosa chioma</l>
     <l n="101">D'arbore antico, o di frondoso pioppo,</l>
     <l n="102">Tal io tremava, o se tremar più puossi;</l>
     <l n="103">E tu senza sospetto ebbro dormivi,</l>
     <l n="104">Perché quel vin che tu bevuto avevi</l>
     <l n="105">Era liquor d'addormentare altrui.</l>
     <l n="106">Ma mi sgombrar del genitor mio crudo</l>
     <l n="107">I precetti superbi, empi, e nefandi</l>
     <l n="108">De l'alma ogni paura; ond'io sul letto</l>
     <l n="109">Mi levo alquanto, e con tremante mano</l>
     <l n="110">Prendo il pugnale, e non t'ascondo il vero,</l>
     <l n="111">E ben tre volte io lo ripresi, et egli</l>
     <l n="112">Da la man feminil tre volte cadde.</l>
     <l n="113">Ma spinta pur da le minaccie altere</l>
     <l n="114">Del padre mio, lo scelerato ferro</l>
     <l n="115">Di nuovo prendo, et arditetta il feci</l>
     <l n="116">Molto vicino all'innocente gola:</l>
     <l n="117">Ma la pietà, ma la paura femmi</l>
     <l n="118">Tenere il colpo, e ritardar l'impresa;</l>
     <l n="119">Né potette seguir mia casta mano</l>
     <l n="120">Opra sì brutta, ond'io con l'unghie il volto</l>
     <l n="121">E 'l seno offesi, e mi squarciai le chiome,</l>
     <l n="122">E con sospiri e con sommessa voce</l>
     <l n="123">Dissi queste parole: – ahi trista amante,</l>
     <l n="124">Ahi dolent'Ipermestra, a che ti spinge</l>
     <l n="125">L'empio tuo padre? a che ti sforza il crudo</l>
     <l n="126">Precetto e fero? ahimè, debb'io già mai</l>
     <l n="127">Toglier la vita a chi mi brama vita?</l>
     <l n="128">A chi mi giace addormentato in grembo?</l>
     <l n="129">Ma segui ardita il desiderio ardente</l>
     <l n="130">E la voglia paterna, ond'egli sia</l>
     <l n="131">Compagno agli altri suoi mal nati amanti.</l>
     <l n="132">Io son pur, lassa me, vergine e donna,</l>
     <l n="133">Per gli anni umile, per natura pia,</l>
     <l n="134">Né son conformi al dispietato ferro</l>
     <l n="135">Le mani inferme e 'l feminil valore.</l>
     <l n="136">Anzi, mentre ch'ei giace, ardisci, e segui</l>
     <l n="137">L'animose tue suore audaci e forti,</l>
     <l n="138">Ch'omai creder si può ch'ognuna d'esse</l>
     <l n="139">Abbia già tolto al suo cugin la vita.</l>
     <l n="140">Ma se questa mia destra ardito avesse</l>
     <l n="141">Di trar di vita alcun, non sarebbe ella</l>
     <l n="142">Prima del sangue mio bagnata e lorda?</l>
     <l n="143">Perché debbon morir questi infelici</l>
     <l n="144">Giovani, oimè, sol per avere in dote</l>
     <l n="145">I regni del lor zio? Or non si deve</l>
     <l n="146">Dargli ad altrui? Or non gli aranno un giorno</l>
     <l n="147">Generi strani, e peregrini amanti?</l>
     <l n="148">Ma presuppongo, e lo confermo vero,</l>
     <l n="149">Che fosser degni di morir; ch'abbiamo</l>
     <l n="150">Misere noi commesso? Or per qual colpa,</l>
     <l n="151">Per qual cagion non mi lice esser pia?</l>
     <l n="152">Che deggio io far del ferro? in che conviene</l>
     <l n="153">Con l'armi una donzella? io più conformi</l>
     <l n="154">Ho le braccia e le man, la forza e 'l core</l>
     <l n="155">All'ago, all'aspo, a la conocchia e al fuso,</l>
     <l n="156">Ch'a l'armi crude, e bellicosi ferri –.</l>
     <l n="157">Questo io diceva, e mentre in voce umile</l>
     <l n="158">Mi lamentava, a le parole meste</l>
     <l n="159">Seguiva il pianto, e de' miei lumi l'onde</l>
     <l n="160">Cadevan sopra a le tue belle membra:</l>
     <l n="161">E tu d'ogni pensier leggiero e scarco</l>
     <l n="162">Mi cercavi abbracciar, e quinci e quindi</l>
     <l n="163">Le tue movendo addormentate braccia,</l>
     <l n="164">Più volte fosti per ferirle al ferro,</l>
     <l n="165">Che tra pietà e timor dubbiosa ancora</l>
     <l n="166">Aveva in mano. E già temea del giorno,</l>
     <l n="167">Ch'era vicino, e paventava il crudo</l>
     <l n="168">Mio genitore, e le parole e 'l pianto</l>
     <l n="169">Da le luci t'avean cacciato il sonno,</l>
     <l n="170">Quando io ti dissi: o sventurato Lino,</l>
     <l n="171">Che sol tra tanti sei restato in vita,</l>
     <l n="172">Lievati e fuggi, ed al tuo scampo attendi;</l>
     <l n="173">E s'a fuggir tu non t'affretti, questa</l>
     <l n="174">Agli occhi tuoi sarà l'ultima notte.</l>
     <l n="175">Onde d'orrore e di spavento pieno</l>
     <l n="176">Sorgesti presto, e ti fuggio dagli occhi</l>
     <l n="177">La gravezza del sonno, e rimirando</l>
     <l n="178">Quel ferro, ch'io ne la tremante destra</l>
     <l n="179">Teneva ancor, m'addomandavi quale</l>
     <l n="180">Fosse cagion ch'io t'esortassi tanto</l>
     <l n="181">A la veloce inaspettata fuga.</l>
     <l n="182">Et io ti dissi: eh, mentre ancor l'oscura</l>
     <l n="183">Notte no 'l vieta, eh, troppo amato Lino,</l>
     <l n="184">Fuggi veloce; e tu tra pietà e tema,</l>
     <l n="185">Tra spavento et amor, tra dubbio e speme,</l>
     <l n="186">D'indi partisti, ed io rimasi sola</l>
     <l n="187">Mesta, nel mesto e doloroso albergo.</l>
     <l n="188">Già fuor de l'ocean levato aveva</l>
     <l n="189">La fronte Apollo, e n'arrecava il giorno,</l>
     <l n="190">Quando mio padre in minacciosa e fera</l>
     <l n="191">Vista s'entrò ne' funerali alberghi</l>
     <l n="192">Per numerar gli esanimati corpi</l>
     <l n="193">De' miseri fratei, generi suoi,</l>
     <l n="194">Che si giacean ne' mal bramati letti,</l>
     <l n="195">Nel sangue loro orribilmente involti.</l>
     <l n="196">Tu sol mancavi a la gran strage; ed egli,</l>
     <l n="197">Non potendo soffrir la vita in uno,</l>
     <l n="198">Si lamentava, e si dolea che poco</l>
     <l n="199">Sangue s'era versato, ond'ei mi prese</l>
     <l n="200">Per l'ancor sciolte chiome (e queste sono</l>
     <l n="201">Di mia pietà le meritate spoglie)</l>
     <l n="202">E mi trasse per forza a questa oscura</l>
     <l n="203">Prigion, dov'io d'ogni stagion rimiro</l>
     <l n="204">Spaventi e morti, ove io dogliosa seggio,</l>
     <l n="205">Cinta di ferro i piè, le braccia, e 'l collo.</l>
     <l n="206">Oimè! ch'ancor de la sdegnata</l>
     <l n="207">Giuno l'ira ne nuoce, e la gelosa rabbia,</l>
     <l n="208">Ch'ella contra di noi misere donne</l>
     <l n="209">Prese quel dì che la bellissima Io</l>
     <l n="210">Cangiata fu dal gran rettor de' lumi</l>
     <l n="211">Di donna in vacca, e di giovenca in dea.</l>
     <l n="212">Ahi troppo, ahi troppo fu suplicio e scempio</l>
     <l n="213">Che l'infelice, mal gradita donna,</l>
     <l n="214">Come l'altre giovenche al ciel mandasse</l>
     <l n="215">Mugiti strani, e le bellezze prime</l>
     <l n="216">Cangiate in brutte ed in mostrose forme,</l>
     <l n="217">Non potesse mai più piacere a Giove.</l>
     <l n="218">Ella fermossi in su l'erbose rive</l>
     <l n="219">Del patrio fiume, e di quell'onde chiare</l>
     <l n="220">Facendo al volto, et a sé tutta specchio,</l>
     <l n="221">A la fronte si vide aver le corna:</l>
     <l n="222">E sforzatasi poi parlare, in vece</l>
     <l n="223">Del favellare uman, la voce fore</l>
     <l n="224">Mandò di belva, e spaventosse insieme</l>
     <l n="225">De la cangiata sua figura e voce.</l>
     <l n="226">A che diventi infuriata e stolta,</l>
     <l n="227">Infelice Io? a che nell'onde chiare,</l>
     <l n="228">Misera te, ti specchi? a che pur conti</l>
     <l n="229">I molti piedi a' nuovi membri aggiunti?</l>
     <l n="230">Tu, che già fusti a la sorella e moglie</l>
     <l n="231">Del sommo Giove a schivo, e tua beltade</l>
     <l n="232">Di geloso timor le punse il core,</l>
     <l n="233">Or vai foglie pascendo, erbette e fiori,</l>
     <l n="234">E con cibo sì vil da te discacci</l>
     <l n="235">L'immensa fame, ed in un rio bevendo,</l>
     <l n="236">Di stupor piena entro a quell'onde miri</l>
     <l n="237">L'orrenda forma, e ti spaventi e tremi</l>
     <l n="238">Che l'armi acute che tu porti in fronte</l>
     <l n="239">Non ti ferischin le cangiate membra:</l>
     <l n="240">E benché pria per tua beltade immensa</l>
     <l n="241">Fussi del gran motor stimata degna,</l>
     <l n="242">Or nuda giaci in su la nuda terra,</l>
     <l n="243">E veloce ten vai d'intorno intorno</l>
     <l n="244">Al mare, ai lidi, ed a' paterni fiumi,</l>
     <l n="245">A cui fan strada i fiumi, il mare, e i lidi.</l>
     <l n="246">Ma qual cagione a sì veloce corso,</l>
     <l n="247">Lassa, ti spinge? a che pur corri indarno,</l>
     <l n="248">O Io sì bella? ah lassa te, non vedi</l>
     <l n="249">Che fuggir non potrai tua forma brutta?</l>
     <l n="250">Ove i tuoi passi affretti? ove ten vai?</l>
     <l n="251">Non vedi tu, misera te, che sempre</l>
     <l n="252">Te stessa segui e te medesma fuggi,</l>
     <l n="253">Ed a te stessa sei compagna e duce?</l>
     <l n="254">Ella poi là dove il gran Nil si versa</l>
     <l n="255">Per sette bocche entro all'immenso vaso</l>
     <l n="256">Del superbo Ocean, dov'egli insieme</l>
     <l n="257">Attuffa l'onde, e vi sommerge il nome,</l>
     <l n="258">De la fera crudel lasciò le spoglie,</l>
     <l n="259">E ritornò qual pria giovine e bella.</l>
     <l n="260">Ma perché raccont'io gli andati esempi,</l>
     <l n="261">Che da' vecchi avi miei narrati furo,</l>
     <l n="262">Se 'l secol nostro, e se quest'anni rei</l>
     <l n="263">Tragger mi fan sì dolorosi guai?</l>
     <l n="264">Oimè! che 'l padre mio fa guerra insieme</l>
     <l n="265">Col suo fratello, et avend'ei perduto</l>
     <l n="266">Lo scettro e 'l regno, or peregrine e sole</l>
     <l n="267">Seco n'andiamo, et ei mendico e vecchio,</l>
     <l n="268">Per gli altrui regni, e per gli altrui paesi</l>
     <l n="269">Seco ne guida; e poverelle e nude</l>
     <l n="270">Non abbiam pur dove fermar le piante.</l>
     <l n="271">E di tanti fratei n'è vivo un solo:</l>
     <l n="272">Ond'io gli piango, e mi lamento ancora</l>
     <l n="273">Di chi gli trasse a sì cattiva morte:</l>
     <l n="274">Ma prendin quelle, e questi almeno insieme</l>
     <l n="275">I lamenti angosciosi, e i tristi pianti,</l>
     <l n="276">Ch'incatenata, et a la morte in grembo,</l>
     <l n="277">Per la lingua e per gli occhi sfogo e verso.</l>
     <l n="278">Ecco ch'io son, poi che restasti in vita,</l>
     <l n="279">Serbata a gran tormenti: oimè, qual pena</l>
     <l n="280">Si converrà già mai, qual scempio rio,</l>
     <l n="281">A chi nuoce ad altrui, poi ch'io di quello</l>
     <l n="282">Di che portar devei salute e pregio</l>
     <l n="283">Ne riporto prigion, catene, e morte?</l>
     <l n="284">Ma tu, dolce mio Lin, s'alcuna omai</l>
     <l n="285">Cura o pietà di me ti prende e muove,</l>
     <l n="286">Che già ti fui così pietosa moglie,</l>
     <l n="287">O s'alcun guiderdon merta quel dono</l>
     <l n="288">Ch'io ti donai ne la funesta notte,</l>
     <l n="289">Vienne, e dammi soccorso, o con tua mano</l>
     <l n="290">Toglimi l'alma; e poi che l'alma fia</l>
     <l n="291">Sciolta dal suo mortal caduco velo,</l>
     <l n="292">Ardimi dentro a qualch'ascoso rogo,</l>
     <l n="293">E la cenere mia bagnata e molle</l>
     <l n="294">De' pianti tuoi, come tu debbi, ascondi</l>
     <l n="295">In pietra o marmo, e nel sepolcro poi</l>
     <l n="296">Farai scolpir queste parole brevi:</l>
     <l n="297">– Ipermestra fedel qui morta giace,</l>
     <l n="298">Che del suo regno fuor, dal padre ingiusto</l>
     <l n="299">(O de la sua pietade iniquo merto!)</l>
     <l n="300">Uccisa fu, perché morir non fece</l>
     <l n="301">Il suo fratello, il suo consorte amato –.</l>
     <l n="302">Io vorrei seguitar, ma la mia destra</l>
     <l n="303">Dal peso omai de la catena è stanca;</l>
     <l n="304">E lo spavento ancor sottragge all'alma</l>
     <l n="305">Molto valore, ond'io piangendo taccio.</l>
    </lg>
   </lg>
  </body>
 </text>
</TEI>