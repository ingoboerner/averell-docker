<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Ero a Leandro</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">435</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-ero-a-leandr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Ero a Leandro</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Ero a Leandro</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se tu dolce mio ben, dolce mia vita,</l>
     <l n="2">La mia salute, e la mia vita brami,</l>
     <l n="3">Come ne mostran fuor tuoi grati accenti,</l>
     <l n="4">E la cortese inaspettata carta,</l>
     <l n="5">Vienne, o Leandro mio, vientene e porgi</l>
     <l n="6">A la dolce Ero tua, tua fida amante,</l>
     <l n="7">Col grato aspetto tuo quell'alma gioia</l>
     <l n="8">Che tu mi mandi in sì bei versi ascosa.</l>
     <l n="9">Ogni tardar ch'ai veri amanti allunga</l>
     <l n="10">De' bei desiri il desiato tempo,</l>
     <l n="11">Di gelosi pensier, d'ardenti cure,</l>
     <l n="12">E di sospetti rei mai sempre è pieno:</l>
     <l n="13">Et io di te sì fieramente accesa</l>
     <l n="14">Mi trovo, oimè, che temperar non posso,</l>
     <l n="15">Con sofferir la lunga assenza, il foco.</l>
     <l n="16">Egli è ben ver che con eguale ardore</l>
     <l n="17">Ambi n'incende una medesma fiamma,</l>
     <l n="18">Ma io d'animo son di te men forte,</l>
     <l n="19">Né contra a tanto ardor difesa truovo,</l>
     <l n="20">E credo che voi altri abbiate il core</l>
     <l n="21">Contra i colpi d'amor più fermo e duro;</l>
     <l n="22">Che come son le giovanette amanti</l>
     <l n="23">Di corpo sempre e delicate e molli,</l>
     <l n="24">Così di mente son tenere e frali:</l>
     <l n="25">E se non vuoi ch'io mi consumi e sfaccia,</l>
     <l n="26">E di caldo desio mi strugga e pera,</l>
     <l n="27">Al dolce nuoto omai raccorta l'ore.</l>
     <l n="28">Voi nel seguire or le fugaci fiere,</l>
     <l n="29">Ed or nel coltivar l'amene ville,</l>
     <l n="30">Vi trapassate in bei diporti e grati</l>
     <l n="31">L'ore noiose; ora il pensier ne ingombra</l>
     <l n="32">Lite civile, or l'onorate palme,</l>
     <l n="33">Che de la lotta al vincitor si danno,</l>
     <l n="34">V'empion di bel desio l'animo ognora;</l>
     <l n="35">Or vi ritiene il maneggiar gentile</l>
     <l n="36">Di veloce corsiero, or laccio e vischio</l>
     <l n="37">Tendete agli uccelletti; or l'amo e l'esca</l>
     <l n="38">Gittate ai pesci, et or sedendo a mensa</l>
     <l n="39">Fate men grave il trapassar del tempo.</l>
     <l n="40">Ma io, che son di tai diporti priva,</l>
     <l n="41">Benché fosse minor mio incendio e foco,</l>
     <l n="42">Altro non so che fieramente amarte:</l>
     <l n="43">E tal è l'amor mio, tale è mia fiamma,</l>
     <l n="44">Ch'ogni umana credenza avanza il vero.</l>
     <l n="45">E mentre il tuo venir bramosa attendo,</l>
     <l n="46">Mentre sospiro ed i momenti conto,</l>
     <l n="47">O ver di te, dolce mio ben, ragiono</l>
     <l n="48">Con la cara nutrice, e di tua assenza</l>
     <l n="49">Qual sia cagion mi maraviglio seco,</l>
     <l n="50">O riguardando il mar, cui turba e move</l>
     <l n="51">Empio Aquilon, con quelle istesse quasi</l>
     <l n="52">Parole acre con cui biasmavi l'onde,</l>
     <l n="53">Con le medesme anch'io Nettunno incolpo;</l>
     <l n="54">O quando han raffrenato alquanto l'acque</l>
     <l n="55">L'orgoglio e l'ira, io mi lamento e credo</l>
     <l n="56">Che tu possa notar, ma ch'al tuo nuoto,</l>
     <l n="57">Non l'onde più, ma 'l tuo voler contrasti.</l>
     <l n="58">E mentre meco io mi querelo e doglio,</l>
     <l n="59">Piovommi amare lagrime dal viso,</l>
     <l n="60">Cui con tremante man pietosa asciuga</l>
     <l n="61">De' miei martir la consapevol vecchia.</l>
     <l n="62">Spesso rimiro ancor s'in queste arene</l>
     <l n="63">Son l'orme impresse dell'amate piante,</l>
     <l n="64">Come se 'l lido in se medesmo serbe</l>
     <l n="65">Del conosciuto piè la stampa e l'orma;</l>
     <l n="66">Or per saper di te novella grata,</l>
     <l n="67">O per scriverti almen duoi versi brevi,</l>
     <l n="68">Vo domandando se d'Abido alcuna</l>
     <l n="69">Nave sia giunta, o se nocchier di Sesto</l>
     <l n="70">Per passare ad Abido il legno scioglia.</l>
     <l n="71">E perché narrerò come io ritorni,</l>
     <l n="72">E quante volte, ad abbracciare il giorno</l>
     <l n="73">E ripiegare, e ribaciare insieme</l>
     <l n="74">I panni tuoi, che per passare ignudo</l>
     <l n="75">L'onde dell'Ellesponto a l'alba spogli?</l>
     <l n="76">Così mi passo il dì; ma poi che l'ombra</l>
     <l n="77">E dolce notte a' nostri amori amica,</l>
     <l n="78">Cacciato il sol, ne fa veder le stelle,</l>
     <l n="79">Subito saglio in su la torre, e quivi,</l>
     <l n="80">Dell'usato sentier fidata duce,</l>
     <l n="81">L'usata face in un momento accendo.</l>
     <l n="82">E postasi a filar la vecchiarella,</l>
     <l n="83">Ragionando con meco et io con lei,</l>
     <l n="84">L'ore inganniam de la noiosa notte.</l>
     <l n="85">E se brami saper quel ch'io favelli,</l>
     <l n="86">Mentre sospiro e con desio t'aspetto,</l>
     <l n="87">Sappia, ben mio, che da mia lingua fore</l>
     <l n="88">Altro non vien che di Leandro il nome.</l>
     <l n="89">Pensi tu, le dico io, che 'l mio bel sole</l>
     <l n="90">Sia di sua casa uscito, e ch'egli omai</l>
     <l n="91">Si sia involato a' duoi gelosi vecchi,</l>
     <l n="92">O pur vegliano ancora, ed ei gli teme?</l>
     <l n="93">Credi tu ch'egli ancor deposti i panni</l>
     <l n="94">Abbia nel lido, e perché meno offenda</l>
     <l n="95">L'acqua le membra e' si sia unto il corpo?</l>
     <l n="96">Ella accenna di sì, non ch'ella curi</l>
     <l n="97">Del nostro ben, ma perché 'l sonno grave</l>
     <l n="98">Le fa chinar la sonnacchiosa fronte.</l>
     <l n="99">E dopo un breve tempo io dico: certo</l>
     <l n="100">Che 'l mio Leandro è già ne l'onde entrato,</l>
     <l n="101">E notando sen viene; e poi ch'un filo</l>
     <l n="102">Di stame tal da la conocchia ho tratto</l>
     <l n="103">Che 'l fuso ond'io lo torco arriva in terra,</l>
     <l n="104">Io le domando s'ella crede ancora</l>
     <l n="105">Che tu del tuo camin sia giunto al mezzo;</l>
     <l n="106">Et or da la finestra il mar rimiro,</l>
     <l n="107">Or con tremante e paurosa voce</l>
     <l n="108">Prego che vento al tuo notare amico</l>
     <l n="109">T'agevoli il camino, or mesta e cheta</l>
     <l n="110">S'alcuna voce ascolti intenta ascolto,</l>
     <l n="111">Et ogni suon che mi percuote il core</l>
     <l n="112">Creder mi fa che tu sia giunto a riva.</l>
     <l n="113">Così tra dubbio e speme, essendo corsa</l>
     <l n="114">Per gran spacio di ciel l'oscura notte,</l>
     <l n="115">L'affannate mie luci il sonno ingombra,</l>
     <l n="116">E m'addormento; e tu crudele ancora</l>
     <l n="117">Forse malgrado tuo ti giaci meco,</l>
     <l n="118">E sdegnando venir mi vieni in braccio,</l>
     <l n="119">Perché 'l notturno dio di me pietoso</l>
     <l n="120">Parer mi fa ch'or ti rimiri in mezzo</l>
     <l n="121">Notar de l'onde, or arrivato in porto</l>
     <l n="122">L'umide braccia tue mi getti al collo,</l>
     <l n="123">Et or mi par che da mie spalle io tolga</l>
     <l n="124">Candido velo, e lo ti porga, o ch'io</l>
     <l n="125">T'asciughi di mia man le chiome e 'l viso,</l>
     <l n="126">O così molle mi ti stringa al seno</l>
     <l n="127">Per dar riposo, e riscaldare alquanto</l>
     <l n="128">Le stanche braccia, e le gelate membra,</l>
     <l n="129">Et altri gusti ancor contenti, e gioie,</l>
     <l n="130">Le quai deve tacer modesta lingua,</l>
     <l n="131">Perch'a farle è piacer, ma a dirle è brutto.</l>
     <l n="132">Misera me! che lo notturno errore</l>
     <l n="133">Non dura anch'egli: fuggitivo e falso</l>
     <l n="134">Mi lascia a lo svegliar languida e mesta,</l>
     <l n="135">Perché dagli occhi miei fuggendo il sonno,</l>
     <l n="136">Fuggemi ancora ogni mio ben di braccio.</l>
     <l n="137">Oh piaccia al ciel che noi bramosi amanti</l>
     <l n="138">Abbiamo al bel desio conforme l'opra,</l>
     <l n="139">Ed a nostre dolcezze ascose l'ombre!</l>
     <l n="140">Perché stata mi son vedova e sola</l>
     <l n="141">Cotante notti? e perché stai lontano,</l>
     <l n="142">Notator pigro et agghiacciato amante,</l>
     <l n="143">Da me tua donna? egli è ben ver che l'onde</l>
     <l n="144">Son minacciose, io lo consento, e fiere,</l>
     <l n="145">E mal sicuro è il trapassare al lido:</l>
     <l n="146">Ma la passata notte aura più dolce</l>
     <l n="147">S'udio spirar: perché lasciasti indietro</l>
     <l n="148">Sì bella occasion? perché del cielo</l>
     <l n="149">Non temesti, e del mar l'incerta fede?</l>
     <l n="150">E bench'un'altra volta il mar si faccia</l>
     <l n="151">Al tuo venir tutto tranquillo e lieto,</l>
     <l n="152">E la faccia del ciel stellata e bella,</l>
     <l n="153">Non dovevi lasciar sì bella notte,</l>
     <l n="154">Che tanto era miglior quanto più presta.</l>
     <l n="155">Ma tu dirai che si turbò repente</l>
     <l n="156">La faccia al mare, e 'l grato aspetto al cielo,</l>
     <l n="157">E ti fu forza abandonar l'impresa:</l>
     <l n="158">Ma io so ben che quando affretti il nuoto,</l>
     <l n="159">Ch'in tempo assai minor trapassi a riva;</l>
     <l n="160">E certa son che nel mio grembo avresti</l>
     <l n="161">Felice porto, e non avresti d'onde</l>
     <l n="162">Sbigottirti o doler; né pioggia o vento,</l>
     <l n="163">Quand'io t'avessi entro a mie braccia accolto,</l>
     <l n="164">Unqua farebbe a la tua mente offesa.</l>
     <l n="165">Oh come ascolterei felice allora</l>
     <l n="166">Lo spirar d'Aquilon, di Borea il fiato,</l>
     <l n="167">E pregherei devota i venti e l'onde</l>
     <l n="168">Che si stesser mai sempre irati in guerra,</l>
     <l n="169">E de' più bassi e tenebrosi fondi</l>
     <l n="170">Rivolgessero al ciel le dure arene!</l>
     <l n="171">Ma d'onde avien che sì paventi e temi</l>
     <l n="172">Più dell'usato il mare, e quel che dianzi</l>
     <l n="173">Dispregiavi cotanto, or tanto fuggi?</l>
     <l n="174">Ben mi sovien che tu solevi in prima,</l>
     <l n="175">Quando venivi a me, spregiar fortuna:</l>
     <l n="176">Né men esser allor di nubi il cielo</l>
     <l n="177">Carco, né meno il tempestoso mare</l>
     <l n="178">(E se pur men, non però molto) quanto</l>
     <l n="179">Or egli sia di foribondo aspetto,</l>
     <l n="180">Allor ch'io ti diceva: eh mio bel nume,</l>
     <l n="181">Eh mio terreno dio, eh caro amante,</l>
     <l n="182">Deh sia tanto animoso e tanto audace,</l>
     <l n="183">Ch'Ero tua cara a lagrimar non aggia</l>
     <l n="184">La tua virtute. E d'ond'è nata, ahi lassa,</l>
     <l n="185">Questa nuova paura? ove è fuggito</l>
     <l n="186">Tuo grande ardire? ove è l'audace e forte</l>
     <l n="187">E sì gran notatore? ove ito è quello</l>
     <l n="188">Dispregiator de' minacciosi flutti?</l>
     <l n="189">Ma sia più tosto et avveduto e saggio</l>
     <l n="190">Che troppo audace e temerario amante,</l>
     <l n="191">Qual fusti un tempo, e non entrar nell'onde</l>
     <l n="192">Se non quando si stan tranquille e quete,</l>
     <l n="193">Pur che tu sia quel mio fedel amico,</l>
     <l n="194">Pur che così come ne scrivi ardiamo,</l>
     <l n="195">Né si spenga la fiamma, o tempo o loco</l>
     <l n="196">In tepide faville il foco solva:</l>
     <l n="197">Perché tanto non ho de' venti aversi,</l>
     <l n="198">Ch'a' miei dolci desir contrasto fanno,</l>
     <l n="199">Timore, oimè, quant'io pavento ognora</l>
     <l n="200">Che 'l pensier vago, e la volubil mente</l>
     <l n="201">Quasi vento leggier si cangi e volga;</l>
     <l n="202">E temo ancor di non parerti tale</l>
     <l n="203">Che tu non deggia al periglioso varco</l>
     <l n="204">Per me tua vita offrire, e che non vinca</l>
     <l n="205">La cagione il periglio, e non ti paia</l>
     <l n="206">Molto minor de la fatica il frutto.</l>
     <l n="207">Spesso dubito ancor che non m'offenda</l>
     <l n="208">Ch'in troppo umil terren mi trovo nata,</l>
     <l n="209">E che tanto ti paia negletta e vile,</l>
     <l n="210">E sì minor del tuo lignaggio illustre,</l>
     <l n="211">Che d'un giovin d'Abido, e d'uno amante</l>
     <l n="212">Così gentile io sia stimata indegna:</l>
     <l n="213">Ma sopportar potrò tutt'altri oltraggi,</l>
     <l n="214">Fuor ch'altra donna il tuo venir mi toglia,</l>
     <l n="215">O che altro amor la nostra fiamma avanzi.</l>
     <l n="216">Giunga più tosto, oimè, mia vita al fine</l>
     <l n="217">Prima che dente rio, prima che 'l morso</l>
     <l n="218">Dell'empia gelosia mi roda il core:</l>
     <l n="219">Né scrivo ciò perché tu m'abbia ancora</l>
     <l n="220">Dato cagion di lamentarmi, o ch'io</l>
     <l n="221">Abbia veduto ai simulati affetti</l>
     <l n="222">Di futuro dolor presagio tristo,</l>
     <l n="223">Né perché alcun con sue parole m'aggia</l>
     <l n="224">Di geloso timor percosso il petto:</l>
     <l n="225">Ma ti ragiono a questa guisa, ahi lassa,</l>
     <l n="226">Però ch'ogni sospetto il cor mi preme.</l>
     <l n="227">E qual fu mai senza sospetto amore?</l>
     <l n="228">Chi mai senza timor per uom si strusse?</l>
     <l n="229">Ahimè! che troppo ai veri amanti nuoce</l>
     <l n="230">La lunga assenza degli oggetti amati,</l>
     <l n="231">E di freddo timor lor alme ingombra.</l>
     <l n="232">Felici quelle, aventurate loro,</l>
     <l n="233">Ch'hanno presente il desiato bene,</l>
     <l n="234">Né lontananza mai temer le face,</l>
     <l n="235">Né ver né falso mai sospetto preme</l>
     <l n="236">Lor alme liete; oh fortunata lei,</l>
     <l n="237">Che vedendosi ognor sua gioia inanzi</l>
     <l n="238">Del presente si gode, e meglio aspetta!</l>
     <l n="239">Ma io, misera me, che quasi ho sempre</l>
     <l n="240">Lunge da me quant'io gradisca in terra,</l>
     <l n="241">Non men del ver che simulato oltraggio</l>
     <l n="242">Mai sempre temo, e l'uno e l'altro verme</l>
     <l n="243">Sempre mi rode, e mi consuma il core.</l>
     <l n="244">Oh piaccia al ciel che di tardanza tale</l>
     <l n="245">Tuo genitor ne sia cagione, o questo</l>
     <l n="246">Che sì rabbioso spira averso vento,</l>
     <l n="247">Non altra donna che t'abbracci e stringa!</l>
     <l n="248">Che se ciò fusse, io mi morrei di doglia:</l>
     <l n="249">E gran peccato e grand'error commetti</l>
     <l n="250">Se morte brami a chi ti brama vita.</l>
     <l n="251">Ma tu non mi farai cotanto oltraggio,</l>
     <l n="252">E vanamente mi contristan queste</l>
     <l n="253">Gelose cure; e la tempesta e 'l vento</l>
     <l n="254">Sol è cagion che tu mi stia da lunge.</l>
     <l n="255">Misera me, con qual furor percuote</l>
     <l n="256">L'onda marina e tempestosa i lidi,</l>
     <l n="257">E qual vela del ciel l'aspetto lieto</l>
     <l n="258">Oscuro nembo: ahimè! che forse è giunta</l>
     <l n="259">Nefele al mar per lagrimar la figlia,</l>
     <l n="260">Che qui cadde e morio; od Ino ingiusta,</l>
     <l n="261">Ino d'Elle matrigna, infesta l'onda,</l>
     <l n="262">L'onda che serba ancor l'odiato nome</l>
     <l n="263">De l'odiata figliastra: e questo seno</l>
     <l n="264">Di mar fu sempre a le fanciulle averso,</l>
     <l n="265">Ch'ei sommerse Elle, e me crudele offende.</l>
     <l n="266">Ma tu sommo del mar pietoso dio,</l>
     <l n="267">Rimembrando talor l'ardenti fiamme</l>
     <l n="268">Che t'arser già sì fieramente il core,</l>
     <l n="269">Non dovevi impedir de l'onde il varco</l>
     <l n="270">Al dolce e caro mio Leandro amato</l>
     <l n="271">Col gran soffiar di Tramontana o d'Ostro:</l>
     <l n="272">Che se ben ti sovien, tu già sentisti</l>
     <l n="273">Il gran caldo d'amor, se già l'amore</l>
     <l n="274">Che t'arse il cor per la gentile e bella</l>
     <l n="275">Vaga Amimone e per la bella Tiro</l>
     <l n="276">Finto non fu, né simulato il foco</l>
     <l n="277">De la chiara Alcion, de l'alma figlia</l>
     <l n="278">D'Alemone e Ceine, e di Medusa,</l>
     <l n="279">Le cui chiome cangiò Minerva in serpi;</l>
     <l n="280">Né favolosa fu l'ardente fiamma</l>
     <l n="281">Che per la figlia del gran re di Troia</l>
     <l n="282">T'infiammò il petto, e non fu van l'ardore</l>
     <l n="283">Della vaga Celeno in cielo accolta,</l>
     <l n="284">E di mill'altre, i cui bei nomi ho letti,</l>
     <l n="285">E quanto crede alcun, tenesti in braccio.</l>
     <l n="286">A che dunque, o Nettunno, avendo esperto</l>
     <l n="287">Tante volte d'amor la forza e 'l foco,</l>
     <l n="288">Turbato in vista il bel sentier ne chiudi?</l>
     <l n="289">Mostrati altier là nel gran vaso immenso</l>
     <l n="290">Del superbo Oceano, ivi fa' prova</l>
     <l n="291">Del tuo valor, non in angusto rivo,</l>
     <l n="292">Che d'Asia solo i fortunati lidi,</l>
     <l n="293">E che d'Europa i bei confin diparte;</l>
     <l n="294">Et al gran dio del mar conviensi sempre</l>
     <l n="295">Mostrarsi altier nel travagliar per l'acque</l>
     <l n="296">Le gravi antenne, e le superbe navi,</l>
     <l n="297">Non con mostrare il fier sembiante e crudo</l>
     <l n="298">A giovane gentil, ch'ardendo brami</l>
     <l n="299">Ir di sua donna a le bramate arene,</l>
     <l n="300">E gir notando a la sua vita in seno:</l>
     <l n="301">Che questo onor non del gran dio de l'acque,</l>
     <l n="302">Ma di picciol ruscello è indegna palma.</l>
     <l n="303">Egli è di stirpe e di lignaggio illustre,</l>
     <l n="304">Ma la sua nobiltà non vien da quello</l>
     <l n="305">Da te sì fieramente odiato Ulisse.</l>
     <l n="306">Deh tranquillati omai, servane in vita</l>
     <l n="307">Leandro mio, e me sua donna seco,</l>
     <l n="308">Ché da l'onde medesme ancor mia vita,</l>
     <l n="309">Come del mio signor la vita pende.</l>
     <l n="310">Così meco talor piango e ragiono:</l>
     <l n="311">E mentre io mi lamento, il lume scoppia</l>
     <l n="312">(Perch'a sua luce in questa carta vergo),</l>
     <l n="313">E 'l vago sfavillar presagio lieto</l>
     <l n="314">Mi fa del tuo venire; e la mia vecchia</l>
     <l n="315">Versando il vin sopra il sacrato foco,</l>
     <l n="316">Noi sarem tre doman, mi dice, e beve.</l>
     <l n="317">Deh fa', dolce mio ben, varcando il mare,</l>
     <l n="318">O sempre entro al mio cor scolpito e fisso,</l>
     <l n="319">Che tu venga a star nosco: eh vienne, ingrato,</l>
     <l n="320">Vienne, crudele, a ritrovar tua donna.</l>
     <l n="321">Deh perché senza te giacer mi deggio</l>
     <l n="322">Sola nel mezzo a le neglette piume?</l>
     <l n="323">Chi ti fa paventar, chi ti ritiene?</l>
     <l n="324">Sia pur senza timor, che l'alma e bella</l>
     <l n="325">Madre d'Amor, che fuor dell'onde uscio,</l>
     <l n="326">Farà l'onde tranquille, e ti fia duce</l>
     <l n="327">A questa audace ed amorosa impresa.</l>
     <l n="328">Spesso desio mi vien d'entrar nell'acque,</l>
     <l n="329">E trapassare il periglioso stretto;</l>
     <l n="330">Ma questo mare a le fanciulle suole</l>
     <l n="331">Esser nimico, e più cortese ai maschi:</l>
     <l n="332">Perché qual fu cagion che quindi insieme</l>
     <l n="333">Friso passando, e la bellissima Elle,</l>
     <l n="334">Elle sola cadeo, Elle a quest'onde</l>
     <l n="335">Diede morendo il sempiterno nome?</l>
     <l n="336">Ma se tu temi, oimè, che al corpo afflitto</l>
     <l n="337">Manchi il valor nel ritornarse indietro,</l>
     <l n="338">Né possin sostener le braccia e i piedi</l>
     <l n="339">Del doppio nuoto il faticoso incarco,</l>
     <l n="340">Fermati in mezzo a l'acque: io nuda e presta</l>
     <l n="341">Verrò per l'onde ad incontrarti, e quivi</l>
     <l n="342">Standoci a galla, affettuosi baci</l>
     <l n="343">Ci darem lieti, e ciaschedun dapoi</l>
     <l n="344">Si tornerà tutto contento a riva.</l>
     <l n="345">Quest'è ben poca al desiderio ardente</l>
     <l n="346">Di bramoso amator contento e gioia,</l>
     <l n="347">Ma ben che poca fia, fia più che nulla.</l>
     <l n="348">Volesse il ciel che la vergogna omai,</l>
     <l n="349">Che ne costringe a ricoprir l'ardore,</l>
     <l n="350">Vinta cedesse a la gran fiamma, o questo</l>
     <l n="351">Soverchio amor che sì n'incende e strugge</l>
     <l n="352">Non temesse di quel ch'infamia apporti:</l>
     <l n="353">Ma la vergogna e l'amorosa fiamma</l>
     <l n="354">Mal son congiunte, e sta mia mente in dubbio</l>
     <l n="355">Qual più deggia seguir: l'una ne giova,</l>
     <l n="356">N'arreca l'altra, a chi la teme, onore.</l>
     <l n="357">Perché, lassa, non sei, Leandro amato,</l>
     <l n="358">Qual Pari in Grecia, o qual Giasone in Colco,</l>
     <l n="359">Ch'ambi le donne lor rubaro a' padri?</l>
     <l n="360">Né pria vide Giason l'altero Fasi,</l>
     <l n="361">Né pria dei Colchi a le bramate arene</l>
     <l n="362">Legò la bella e fortunata nave,</l>
     <l n="363">Che l'amata sua donna al padre tolse;</l>
     <l n="364">Né prima entrò ne l'onorato albergo</l>
     <l n="365">Del maggior greco il peregrin di Troia,</l>
     <l n="366">Che si fuggio con la bramata preda:</l>
     <l n="367">Ma tu forzato sei lasciar sovente</l>
     <l n="368">Colei che spesso ad abbracciar ritorni,</l>
     <l n="369">Colei che tanto adori; e quando il mare</l>
     <l n="370">È più turbato, ed agli armati legni</l>
     <l n="371">Mal sicuro a passare, allor convienti</l>
     <l n="372">Per goder il tuo ben varcarlo a noto.</l>
     <l n="373">Ma tu del mar dispregiatore altero,</l>
     <l n="374">Tu vincitor de' perigliosi flutti,</l>
     <l n="375">Deh fa' che tanto abbia Nettunno a vile,</l>
     <l n="376">Che dentro al tuo pensier ne temi ancora.</l>
     <l n="377">Le navi, oimè, che con tant'arte sono</l>
     <l n="378">Con pece entro e di for saldate e chiuse,</l>
     <l n="379">Sen van talor per la tempesta al fondo:</l>
     <l n="380">E tu pensi poter col nuoto solo</l>
     <l n="381">Varcar sicuro, e più che l'onde averse,</l>
     <l n="382">Più che le vele, e più che i remi duri</l>
     <l n="383">Possa il valor de l'affannate braccia?</l>
     <l n="384">I più franchi nocchier, Leandro amato,</l>
     <l n="385">Teman passar qualor turbato freme</l>
     <l n="386">Co' legni loro il periglioso stretto,</l>
     <l n="387">Lo stretto che tu vuoi passare a nuoto.</l>
     <l n="388">E qui soglion talor dal mar gittarsi</l>
     <l n="389">I rotti legni e gli affogati corpi</l>
     <l n="390">Ch'adra tempesta in mezzo al rio sommerse.</l>
     <l n="391">Misera me, che tal m'accende amore</l>
     <l n="392">Ch'io bramo già che quant'io parlo e scrivo</l>
     <l n="393">Non sia da te messo ad effetto, e quello</l>
     <l n="394">Ch'ho detto entro al tuo cor non aggia loco,</l>
     <l n="395">E ch'a me poco obediente amante</l>
     <l n="396">Faccia l'orecchie a' bei ricordi sorde,</l>
     <l n="397">Anzi ten venga, e le bagnate braccia</l>
     <l n="398">Stanche dal passeggiar mi getti al collo:</l>
     <l n="399">Ma quante volte poi mi volgo a l'onde,</l>
     <l n="400">E le veggio così crucciose e fiere,</l>
     <l n="401">Un gelato timor mi scuote il cuore;</l>
     <l n="402">Né men, lassa, il pensier m'ingombra e preme</l>
     <l n="403">La vision de la passata notte</l>
     <l n="404">(Ben ch'io devota ai tenebrosi Dii</l>
     <l n="405">Abbia già fatto i sacrifici oscuri),</l>
     <l n="406">Ove presso al mattin, quando era omai</l>
     <l n="407">Venuto men de la lucerna il lume</l>
     <l n="408">(Perché presso al mattino il ver si sogna)</l>
     <l n="409">E da le dita addormentate m'era</l>
     <l n="410">Caduto il fuso, ed appoggiato aveva</l>
     <l n="411">Vinta dal sonno omai le guance al letto,</l>
     <l n="412">Veder, dico, mi parve a l'onde in mezzo</l>
     <l n="413">(O misera et orribil visione!)</l>
     <l n="414">Vago delfin notar, cui poi ch'alquanto</l>
     <l n="415">L'ebbe per l'acqua a suo piacer rivolto</l>
     <l n="416">Empio Aquilone, in su l'arena al fine,</l>
     <l n="417">Miser, lo trasse, ove perdeo la vita.</l>
     <l n="418">Sia pur quanto si vuol fallace il sogno,</l>
     <l n="419">Ch'io ne pavento in me medesma e tremo;</l>
     <l n="420">Né ti fidar col giovenile ardire</l>
     <l n="421">Di commetter tua vita a l'onde infide,</l>
     <l n="422">Se non quando si stan tranquille e quete:</l>
     <l n="423">E quando a te sia la tua vita a vile,</l>
     <l n="424">Prendati almen de la mia vita cura,</l>
     <l n="425">Che senza te né la mia propria vita,</l>
     <l n="426">Né me stessa amerei; ma spero omai</l>
     <l n="427">Che 'l vento posi, e si quieti il mare,</l>
     <l n="428">E ti faccia al passar la via sicura.</l>
     <l n="429">Prendi il viaggio allor, allor con fretta</l>
     <l n="430">Le braccia e i piè per le ferm'onde muovi;</l>
     <l n="431">E poi che il mar tanta procella ingombra</l>
     <l n="432">Che mal sicuro è trapassarlo a nuoto,</l>
     <l n="433">Facciati intanto il desiar cocente</l>
     <l n="434">E 'l noioso aspettar men grave e forte</l>
     <l n="435">Questa, ch'io tanto invidio, amata carta.</l>
    </lg>
   </lg>
  </body>
 </text>
</TEI>