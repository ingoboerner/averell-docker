<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio - Fille a Demofonte</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">249</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-fille-a-demo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio - Fille a Demofonte</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio - Fille a Demofonte</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quella tua Fille, o Demofonte, quella</l>
     <l n="2">Misera Fille, che nel proprio albergo</l>
     <l n="3">Te peregrin sì caramente accolse,</l>
     <l n="4">Teco si duol che trapassato è il tempo</l>
     <l n="5">Che tu prefisso al tuo ritorno avevi.</l>
     <l n="6">Tu mi giurasti, e promettesti ch'io,</l>
     <l n="7">Pria che la luna una sol volta avesse</l>
     <l n="8">Girato il cerchio suo, vedrei fermare</l>
     <l n="9">Le vele e i legni entr'a' bei nostri porti.</l>
     <l n="10">Et ella già nel primo ciel s'è mostra</l>
     <l n="11">Quattro volte crescente, e quattro scema,</l>
     <l n="12">Né però torni: ond'al contar de l'ore,</l>
     <l n="13">Che noi ch'amiamo annoveriam sì bene,</l>
     <l n="14">Io non mi doglio innanzi tempo, e sono</l>
     <l n="15">Stata dal mio sperar tardi tradita;</l>
     <l n="16">Onde io, mal grado mio, pur lassa or credo</l>
     <l n="17">Quel che creder mi nuoce, amante e donna.</l>
     <l n="18">Spesso per tua cagion, misera, fui</l>
     <l n="19">A me stessa bugiarda, e spesso ancora</l>
     <l n="20">Pensai ch'i fieri e procellosi Noti</l>
     <l n="21">Mi ritornasser Demofonte e 'l legno;</l>
     <l n="22">E spesso al padre tuo bramai la morte,</l>
     <l n="23">Credendo ch'ei ti ritardasse, e forse</l>
     <l n="24">Non ha mai fatto al tuo venir contrasto.</l>
     <l n="25">Spesso temei, che mentre addrizzi e volgi</l>
     <l n="26">Le navi al bello e velocissimo Ebro,</l>
     <l n="27">Non ti s'avesser tranghiottito l'onde</l>
     <l n="28">Per la tempesta infuriate e bianche.</l>
     <l n="29">Spesso agli Dii mandai lagrime e voti,</l>
     <l n="30">Perché tu crudo e scelerato stessi</l>
     <l n="31">Mai sempre sano, et a me stessa dissi,</l>
     <l n="32">Se Demofonte è vivo, egli a me riede.</l>
     <l n="33">In somma il fido Amor dentro al pensiero</l>
     <l n="34">Ciò che il viaggio altrui ritiene e tarda</l>
     <l n="35">Mi finse, e presta ed ingegnosa fui</l>
     <l n="36">A ritrovare impedimenti e scuse:</l>
     <l n="37">Ma tu pur lunge a la tua Fille stai,</l>
     <l n="38">Né mi ti rendan gl'invocati Numi,</l>
     <l n="39">Né spinto dal mio amor sì fido, torni.</l>
     <l n="40">Tu pur apristi, ahi Demofonte, e desti</l>
     <l n="41">Le vele insieme e le parole ai venti:</l>
     <l n="42">Ma sol di questo mi querelo e doglio,</l>
     <l n="43">Che vote sono e quelle e queste insieme,</l>
     <l n="44">Queste del tuo tornar, quelle di fede.</l>
     <l n="45">Dimmi, lassa, ch'ho fatto? ahimè, se poco</l>
     <l n="46">Saggiamente io t'ho amato, almen doveva</l>
     <l n="47">Farmiti amante il semplicetto amore,</l>
     <l n="48">Che verginella mi ti diede in braccio.</l>
     <l n="49">Ove sono ora i giuri? ove è la fede?</l>
     <l n="50">E la tua destra a la mia destra aggiunta?</l>
     <l n="51">E quello dio dove è, ch'in sì begli anni</l>
     <l n="52">Dovea tenerne in dolci lacci avinti,</l>
     <l n="53">E che mi fu del matrimonio ostaggio?</l>
     <l n="54">Tu giurasti pel mar, per cui sì spesso</l>
     <l n="55">Eri varcato, e rivarcar dovevi,</l>
     <l n="56">E mi giurasti ancor pel tuo grand'avo,</l>
     <l n="57">Che 'l pelago tranquilla, allor che mosso</l>
     <l n="58">Dagli Aquiloni e da' fieri Ostri il vede.</l>
     <l n="59">E per Venere poscia, e pel suo figlio,</l>
     <l n="60">E per l'arco, e pe' dardi, e per le faci,</l>
     <l n="61">Che m'han ferita, et impiagata, et arsa,</l>
     <l n="62">E per l'alma Giunon, ch'a' letti intorno</l>
     <l n="63">De' legittimi sposi ognor s'asside,</l>
     <l n="64">E per gli occulti sacrifici e santi</l>
     <l n="65">De la inventrice delle prime spighe:</l>
     <l n="66">Onde se ciascun dio vendetta giusta</l>
     <l n="67">Prender vorrà degli oltraggiati numi,</l>
     <l n="68">Tu sol sarai a tante pene poco.</l>
     <l n="69">Misera me, che furiosa e stolta</l>
     <l n="70">Le mal condotte e fracassate navi</l>
     <l n="71">Rifeci, ond'io dovessi esser dapoi</l>
     <l n="72">Da te lasciata, e i remi ancor ti diedi,</l>
     <l n="73">Per cui da me tu ti fuggissi! ahi folle!</l>
     <l n="74">Ch'io ben sopporto il duol di quelle piaghe</l>
     <l n="75">Che nel mio cuor con l'armi mie m'ho fatte.</l>
     <l n="76">Ma io credetti a le promesse, ai giuri,</l>
     <l n="77">A la nobile stirpe, a quelle dolci</l>
     <l n="78">Parole ond'era allor la falsa lingua</l>
     <l n="79">Cotanto piena, e diedi poi gran fede</l>
     <l n="80">A le lagrime tue: ahimè, ch'a quelle</l>
     <l n="81">Ancor mentire, e simular s'insegna!</l>
     <l n="82">Elle hanno pure i loro inganni anch'esse,</l>
     <l n="83">E si versan là dove altri le spinge:</l>
     <l n="84">Ma ch'eran d'uopo a semplicetta amante,</l>
     <l n="85">Del tuo ritorno e del mentito amore,</l>
     <l n="86">Tanti mentiti e simulati pegni,</l>
     <l n="87">S'era bastante ad ingannarmi un solo?</l>
     <l n="88">Ei non mi duol d'avere accolto insieme</l>
     <l n="89">Te scelerato, e le sdrucite navi,</l>
     <l n="90">Te nel mio albergo, e nel mio porto quelle:</l>
     <l n="91">Ma questa esser dovea la somma, e 'l fine</l>
     <l n="92">D'ogni amorevol mio cortese affetto.</l>
     <l n="93">Di questo sol meco mi doglio e pento,</l>
     <l n="94">Che bruttamente a l'onorato tetto,</l>
     <l n="95">Sotto la fé del matrimonio, aggiunsi</l>
     <l n="96">Il letto geniale, ove cogliesti</l>
     <l n="97">Di mia verginitade i fiori e i frutti.</l>
     <l n="98">Deh perch'a me non fu l'ultima notte</l>
     <l n="99">Quella notte che fu dinanzi a quella</l>
     <l n="100">Notte infelice, allor che Fille onesta</l>
     <l n="101">Chiuder potea pudicamente gli occhi?</l>
     <l n="102">Io sperai ben doverti esser più cara</l>
     <l n="103">Mercé del merto mio, e quella speme</l>
     <l n="104">Mai sempre è giusta, che vien dietro a molti,</l>
     <l n="105">Anzi infiniti et onorati merti.</l>
     <l n="106">O che lieve ingannar donzella amante,</l>
     <l n="107">Che bene amando agevolmente crede!</l>
     <l n="108">E 'l creder mio, e la mia fé più tosto</l>
     <l n="109">Di lode fu che tradimento degna:</l>
     <l n="110">E se t'ascrivi a grand'onor d'avermi</l>
     <l n="111">Ingannata e tradita, amante e donna,</l>
     <l n="112">Voglia il gran nostro Dio che questa sia</l>
     <l n="113">L'ultima gloria, e 'l tuo più grande onore;</l>
     <l n="114">E piaccia al ciel ch'a la cittade in mezzo</l>
     <l n="115">Tra gli avi tuoi sia posto, e 'l tuo gran padre</l>
     <l n="116">Si mostri innanzi a tutti gli altri illustre,</l>
     <l n="117">Mercé de' fatti egregii; e poi che letto</l>
     <l n="118">Sarà com'egli uccise in Creta il mostro,</l>
     <l n="119">E Scirone, e Procruste, e Sinni, e come</l>
     <l n="120">Ei vinse Tebe, e le biformi belve,</l>
     <l n="121">E come a forza aprio l'oscuro albergo</l>
     <l n="122">Del gran Pluton, con questi versi poi</l>
     <l n="123">Segnata sia la tua pregiata imago:</l>
     <l n="124">– Quest'è colui da le cui false frodi</l>
     <l n="125">Tradita fu l'innamorata Fille,</l>
     <l n="126">Che già gli diede entro al suo letto albergo –.</l>
     <l n="127">Oimè, che di tant'opre egregie e belle</l>
     <l n="128">Che fe' tuo padre, il tradimento solo</l>
     <l n="129">Ne la memoria hai fisso! e solo a mente</l>
     <l n="130">Hai la cretense abbandonata donna!</l>
     <l n="131">Ma sol con questo, o scelerato, meco</l>
     <l n="132">Scusar ti puoi, che de' bei fatti illustri</l>
     <l n="133">Del tuo gran padre imitator non sei,</l>
     <l n="134">E sol del vizio suo sei fatto erede.</l>
     <l n="135">Ella or si gode, e non la invidio, un altro</l>
     <l n="136">Sposo, del padre tuo molto migliore,</l>
     <l n="137">E su nel ciel tutta contenta siede</l>
     <l n="138">Nel carro, tratto da frenate tigri.</l>
     <l n="139">Ma le mie nozze i dispregiati Traci</l>
     <l n="140">Or fuggon, lassa, e mi ricordan ch'io</l>
     <l n="141">Preposi a loro un peregrino strano.</l>
     <l n="142">Vadasene or, altri mi dice, a Atene,</l>
     <l n="143">Ch'altri sarà che la gran Tracia regga:</l>
     <l n="144">Il fin dimostra pur le cose fatte.</l>
     <l n="145">Ma non abbia già mai successo buono</l>
     <l n="146">Chi delle imprese altrui non guarda il fine,</l>
     <l n="147">Ma solo i casi e gli accidenti attende.</l>
     <l n="148">Ah, se ne' nostri mari unqua vedute</l>
     <l n="149">Fosser le bianche tue bramate vele,</l>
     <l n="150">Si diria allor che proveduto avessi</l>
     <l n="151">Et ad altrui, et a me stessa bene.</l>
     <l n="152">Ma non ho procacciato: e questi regni</l>
     <l n="153">Non ti vedran mai più, benché sien tuoi.</l>
     <l n="154">Oimè! che inanzi agli occhi aver mi pare</l>
     <l n="155">L'armata tutta, a quella guisa ch'io</l>
     <l n="156">La vidi allor che tu partir dovevi.</l>
     <l n="157">Come avesti tu mai, perfido, ardire</l>
     <l n="158">Cinger l'amate braccia al collo intorno,</l>
     <l n="159">Et abbracciarmi strettamente, e darmi</l>
     <l n="160">Soavi baci, e mescolare insieme</l>
     <l n="161">L'onde degli occhi miei co' pianti tuoi?</l>
     <l n="162">E querelarti che propizii i venti,</l>
     <l n="163">Ahi traditore, al tuo viaggio avessi?</l>
     <l n="164">E dirmi poi con lagrimosa voce,</l>
     <l n="165">E queste fur le tue parole estreme,</l>
     <l n="166">Fille, fa' d'aspettar tuo sposo allegra?</l>
     <l n="167">Io dunque, oimè, t'aspetterò, che solo</l>
     <l n="168">Per non vedermi più, lassa, partisti?</l>
     <l n="169">Io dunque indarno aspetterò le vele</l>
     <l n="170">A cui sì furo i nostri mari a schivo?</l>
     <l n="171">E nondimen t'aspetto; e ben che sia</l>
     <l n="172">Il tuo ritorno tardi, io non mi curo,</l>
     <l n="173">Pur che la fede tua, pur ch'i tuoi giuri</l>
     <l n="174">Sien sol dal tempo e violati e rotti,</l>
     <l n="175">Non da l'empio voler negletti e sparsi.</l>
     <l n="176">Misera me, che parlo? o che voglio io?</l>
     <l n="177">Ahimè! che forse altra consorte tienti,</l>
     <l n="178">Et altro amor, ch'a me cotanto nocque:</l>
     <l n="179">Forse ch'io son de la tua mente uscita,</l>
     <l n="180">E non conosci più Fillide alcuna,</l>
     <l n="181">Né sai qual Fille io sia, né di che parte.</l>
     <l n="182">Sappia ch'io son quella tua Fille, quella</l>
     <l n="183">Misera Fille, che dall'onde irate,</l>
     <l n="184">Che da la rabbia, e dal furor del mare,</l>
     <l n="185">Che da sì lunghi e perigliosi errori</l>
     <l n="186">Agitato, e sbattuto, entro al mio regno</l>
     <l n="187">T'accolsi, e diedi a le tue navi il porto,</l>
     <l n="188">Ed a te poscia il mal gradito albergo.</l>
     <l n="189">Io son colei, le cui ricchezze fero</l>
     <l n="190">Le tue maggiori, e gratamente diedi</l>
     <l n="191">A te mendico assai pregiati doni,</l>
     <l n="192">E te n'era per dar di vie più ricchi.</l>
     <l n="193">E quella son, ch'i larghi regni e immensi</l>
     <l n="194">Del padre mio Licurgo in man ti posi,</l>
     <l n="195">Ch'eran mal atti a sostener l'impero</l>
     <l n="196">D'una femina sola; et è quel regno</l>
     <l n="197">Ond'il Rodope ombroso è cinto, e s'apre</l>
     <l n="198">Per fin al freddo agghiacciatissimo Emo,</l>
     <l n="199">E dove l'Ebro in mar s'asconde e tuffa;</l>
     <l n="200">E son colei, di cui tu prima avesti</l>
     <l n="201">Con mal secondi e fortunati auguri</l>
     <l n="202">L'alma virginità, che tanto è cara,</l>
     <l n="203">A cui tu pria con la fallace mano</l>
     <l n="204">Nel letto marital sciogliesti il nodo</l>
     <l n="205">De la mia castità: ma quivi intorno</l>
     <l n="206">Urlò Megera, e l'altra Furia seco,</l>
     <l n="207">E l'aria fe' sonar di meste voci</l>
     <l n="208">L'augel notturno errante; e cinta il fronte</l>
     <l n="209">D'aspi di fuoco, e con l'ardenti faci</l>
     <l n="210">Tolte da' cimiteri Aletto venne.</l>
     <l n="211">Io nondimen tutta dogliosa in volto</l>
     <l n="212">Mesta men vo su pe' dumosi lidi,</l>
     <l n="213">Or sugli scogli seggio, e a mezzo il giorno,</l>
     <l n="214">Quando il caldo maggior la terra fende,</l>
     <l n="215">O quando in ciel nella profonda notte</l>
     <l n="216">Si scorgan fiammeggiar le fredde stelle,</l>
     <l n="217">Qual vento agiti il mar, misera, attendo;</l>
     <l n="218">E quelle vele ch'io da lunge scorgo</l>
     <l n="219">Drizzarsi a' porti nostri, esser mi credo</l>
     <l n="220">Le tue bramate, e che sien stati uditi</l>
     <l n="221">In cielo i pianti, e le preghiere, e i voti;</l>
     <l n="222">Ond'io subito corro al lido, e a pena</l>
     <l n="223">Mi tengan l'onde ch'io non entri in mare;</l>
     <l n="224">Ma poi ch'a lor vicina esser non veggio</l>
     <l n="225">Le navi tue, mi tramortisco, e in braccio</l>
     <l n="226">A le donzelle mie pallida caggio.</l>
     <l n="227">Egli è un seno in mar, ch'a guisa d'arco</l>
     <l n="228">Si piega alquanto, e ne le parti estreme</l>
     <l n="229">Ha due gran sassi, ond'io più volte irata</l>
     <l n="230">Ebbi voglia gittarmi in mezzo a l'onde.</l>
     <l n="231">E poi che tu non torni, indi trarrommi;</l>
     <l n="232">E voglia il cielo e Dio ch'a le tue rive</l>
     <l n="233">Mi gettin l'acque, ed insepolta e nuda</l>
     <l n="234">Pallid'ombra ti venga innanzi agli occhi;</l>
     <l n="235">Che benché il ferro, e l'adamante, e 'l sasso,</l>
     <l n="236">E di durezza ogni durezza avanzi,</l>
     <l n="237">Io so che tu dirai: deh Fille mia,</l>
     <l n="238">Tu non dovevi, oimè, così seguirmi.</l>
     <l n="239">Spesso il ferro, e 'l veleno in mano ho preso</l>
     <l n="240">Per finir la mia vita, e spesso ancora</l>
     <l n="241">Intorno al collo, a cui già feron nodo</l>
     <l n="242">Le belle braccia tue, la fune ho avvolto;</l>
     <l n="243">E son fermata d'emendar la colpa</l>
     <l n="244">Con la subita morte; e sopra il mio</l>
     <l n="245">Sepolcro intaglierai l'empia cagione</l>
     <l n="246">Del mio morir con questi versi brevi:</l>
     <l n="247">– Demofonte a morir Fillide spinse,</l>
     <l n="248">Il peregrin, l'albergatrice amante:</l>
     <l n="249">Di lui la colpa fu, di lei fu il danno –.</l>
    </lg>
   </lg>
  </body>
 </text>
</TEI>