<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio - Penelope a Ulisse</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">234</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-penelope-a-u</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio - Penelope a Ulisse</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio - Penelope a Ulisse</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quell'infelice tua consorte e fida</l>
     <l n="2">Penelope, ch'invan tant'anni ha spesi</l>
     <l n="3">Sol aspettando, e desiando il giorno</l>
     <l n="4">Che tu ritorni, o mio bramato Ulisse,</l>
     <l n="5">Dopo tanto sperar fallace e vano,</l>
     <l n="6">Questa ti scrive, e d'altra carta in vece,</l>
     <l n="7">Ulisse sol, sol te suo sposo attende.</l>
     <l n="8">La già da noi fanciulle amanti greche</l>
     <l n="9">Cotanto odiata, e sì noiosa Troia</l>
     <l n="10">Caduta è in terra; e 'l superb'Ilio a pena</l>
     <l n="11">E 'l suo re di tant'odio unqua fu degno.</l>
     <l n="12">Oh fosse al ciel piaciuto, allor che l'empio</l>
     <l n="13">Paride volse al bel paese greco</l>
     <l n="14">Le vele sue, lo scelerato avesse</l>
     <l n="15">Fiaccati i legni in qualche strano scoglio,</l>
     <l n="16">E lo s'avesser tranghiottito l'onde!</l>
     <l n="17">Ch'io non avrei l'abbandonate piume</l>
     <l n="18">E fredda e sola or abbracciate e strette</l>
     <l n="19">Più volte indarno; e lamentata unquanco</l>
     <l n="20">Non mi sarei che così pigri e lenti</l>
     <l n="21">Fossero stati i bei destrier del Sole</l>
     <l n="22">A tuffarsi ne l'onde, e la gran tela</l>
     <l n="23">Non m'avrebbe stancate ambe le braccia,</l>
     <l n="24">Mentr'io cercava, e sconsolata e sola,</l>
     <l n="25">L'ore ingannar de la noiosa notte.</l>
     <l n="26">Quando fu mai ch'io non temessi, ahi lassa,</l>
     <l n="27">I perigli maggior, che soglion sempre</l>
     <l n="28">Portar con loro i bellicosi assalti?</l>
     <l n="29">Amor mai sempre è di sospetto pieno.</l>
     <l n="30">Io mi fingea che disdegnosi e fieri</l>
     <l n="31">Le squadre lor verso i soldati greci</l>
     <l n="32">Movesser quei di Troia, e al nome solo</l>
     <l n="33">D'Ettore invitto impallidiva il volto.</l>
     <l n="34">S'altri poi mi dicea che 'l gran Troiano</l>
     <l n="35">Ad Antiloco tolto avesse l'alma</l>
     <l n="36">(Egli del mio timor cagion fu sempre),</l>
     <l n="37">O ver che sotto a le mentite insegne</l>
     <l n="38">Et armi altrui, il gran Patroclo avesse</l>
     <l n="39">Finiti i suoi bei dì, lassa, piangeva,</l>
     <l n="40">Temendo ch'assai più le forze altrui</l>
     <l n="41">Non valesser de' tuoi sagaci inganni.</l>
     <l n="42">Ma via più crebbe il mio spavento allora</l>
     <l n="43">Ch'udii che Sarpedon l'asta avea tinta</l>
     <l n="44">Nel sangue di Tlepolemo; e quei tutti</l>
     <l n="45">Greci, che là sul Simoenta e 'l Xanto</l>
     <l n="46">Fecer del sangue lor l'acque vermiglie,</l>
     <l n="47">Mi cangiavano il cor subito in ghiaccio.</l>
     <l n="48">Ma ben provide al mio pudico amore</l>
     <l n="49">Il giusto Dio, quand'ei l'antica Troia,</l>
     <l n="50">Salvo il consorte mio, converse in polve.</l>
     <l n="51">Già della Grecia i più famosi duci</l>
     <l n="52">Son ritornati, e i sacrosanti altari</l>
     <l n="53">Fuman d'incensi, e le troiane spoglie</l>
     <l n="54">Pendan sospese ai tempii, e le pietose</l>
     <l n="55">E caste donne pe' lor salvi sposi</l>
     <l n="56">Porgon devote ai lor paterni Iddii</l>
     <l n="57">Ostie, ghirlande, e sacrifici, e voti;</l>
     <l n="58">Et essi a quelle i bellicosi assalti</l>
     <l n="59">Narrano, e come i valorosi Greci</l>
     <l n="60">Vinser le forze de' troiani Dii.</l>
     <l n="61">Le timide fanciulle, i vecchi infermi</l>
     <l n="62">Taciti stan per meraviglia, e muti;</l>
     <l n="63">E la casta moglier tien gli occhi intesi,</l>
     <l n="64">Senza battergli pur, nel volto amato</l>
     <l n="65">Del suo consorte, e le parole ascolta.</l>
     <l n="66">Altri col dito in su la mensa mostra</l>
     <l n="67">L'aspre battaglie, e la gran Troia tutta</l>
     <l n="68">Dipinge, e dice a chi l'ascolta intento:</l>
     <l n="69">– Quindi correva il Simoenta, e quinci</l>
     <l n="70">Era il monte Sigeo, e qui l'immenso</l>
     <l n="71">Alto seggio real del vecchio e santo</l>
     <l n="72">Priamo, e quivi il grande Achille aveva,</l>
     <l n="73">E quivi Ulisse il padiglion disteso;</l>
     <l n="74">E qui 'l famoso Ettor, nel sangue involto</l>
     <l n="75">E nella polve, in gran spavento pose</l>
     <l n="76">Gli sfrenati cavai, che ben tre volte</l>
     <l n="77">Lo strascinaro alla gran Troia intorno –.</l>
     <l n="78">Io queste cose ho dal mio figlio intese,</l>
     <l n="79">A cui narrolle il diligente e saggio</l>
     <l n="80">Vecchio Nestor, quand'ei mandato fue</l>
     <l n="81">A cercar te, suo tanto amato padre;</l>
     <l n="82">E m'ha narrato ancor come uccidesti</l>
     <l n="83">Dolone e Reso, e come quei tradito</l>
     <l n="84">Fu dal tuo inganno, e dal suo sonno questi.</l>
     <l n="85">Troppo fu il grande ardir, troppo alta impresa</l>
     <l n="86">Prendesti Ulisse, e ben mostrasti, allora</l>
     <l n="87">Che con l'animo invitto entrasti dentro</l>
     <l n="88">Ai traci padiglion di notte, e solo,</l>
     <l n="89">E con la scorta sol d'un fido amico</l>
     <l n="90">Togliesti l'alma a tanti, aver te stesso,</l>
     <l n="91">La consorte, il figliuol, la patria, e 'l padre,</l>
     <l n="92">E ciò che v'hai di buon, posto in oblio.</l>
     <l n="93">Tu già ben fusti accorto, e de' perigli</l>
     <l n="94">Saggio conoscitore, e fusti ancora</l>
     <l n="95">Ricordevol di me: ma poi che dentro</l>
     <l n="96">A l'alma il tempo intepidì l'ardore,</l>
     <l n="97">Tu non timor, tu non periglio attendi.</l>
     <l n="98">Mentre io l'orecchie a le famose prove</l>
     <l n="99">Porgeva intenta, un timor freddo scorse</l>
     <l n="100">Per tutte l'ossa, e sì percosse il core,</l>
     <l n="101">E tanto si batté, ch'io, lassa, udii</l>
     <l n="102">Che del gran Reso al greco campo intorno</l>
     <l n="103">Tu vincitore i bei destrier menasti.</l>
     <l n="104">Ma che mi giova, oimè, ch'in terra giaccia</l>
     <l n="105">Ilio per le man vostre? e che quei muri,</l>
     <l n="106">Già cotant'alti, or sian conversi in polve,</l>
     <l n="107">S'io sono ancor qual fui mentre anco in piedi</l>
     <l n="108">Si stava Troia, e s'io mai sempre deggio</l>
     <l n="109">Guidar quest'anni miei vedova e sola?</l>
     <l n="110">Ben per l'altre è caduta: io sol son quella</l>
     <l n="111">Per cui vive ancor Troia, ove ora il greco</l>
     <l n="112">Vittorioso abitator novello</l>
     <l n="113">Ara i campi troiani, e 'l curvo aratro</l>
     <l n="114">L'ossa non ben sepolte or fende, or rompe,</l>
     <l n="115">E l'ampie case, e le superbe logge,</l>
     <l n="116">I sacri templi, e gli edifici alteri</l>
     <l n="117">Or sono in terra, e vil gli adombra e cuopre</l>
     <l n="118">Inutil erba: e già le biade intorno</l>
     <l n="119">Ivi cresciute son, dove eran l'alte</l>
     <l n="120">Famose mura, e già la falce adunca</l>
     <l n="121">L'avaro mietitore ivi entro adopra,</l>
     <l n="122">Ove il sangue troian la terra impingua.</l>
     <l n="123">Tu vincitor, tu sol tra tanti duci</l>
     <l n="124">Ti stai lontan, misera me, né pure</l>
     <l n="125">Saper mi lice ond'ha cagion la tua</l>
     <l n="126">Sì lunga assenza, o ver sotto a qual parte</l>
     <l n="127">Del ciel, lunge da me, tua vita guidi.</l>
     <l n="128">Ciascun nocchier che peregrin rivolge</l>
     <l n="129">La nave a questi lidi, ei quindi mai</l>
     <l n="130">Non parte, ch'io del mio diletto Ulisse</l>
     <l n="131">Non lo domandi; e questi versi brevi</l>
     <l n="132">Ti scrivo sol perché s'a caso il fido</l>
     <l n="133">Messo ti trovi in qualche parte errando,</l>
     <l n="134">Ti faccia fé de la mia vita afflitta.</l>
     <l n="135">Io per trovarti ho già più volte in Sparta,</l>
     <l n="136">Et in Pilio mandato, e quindi e quinci</l>
     <l n="137">Ritornan sempre di certezza voti</l>
     <l n="138">I fidi messi: e quanto meglio fora</l>
     <l n="139">Per me ch'ancor le celebrate mura</l>
     <l n="140">Fossero in piè de l'abbruciata Troia!</l>
     <l n="141">Io mi pento d'aver sì santi voti</l>
     <l n="142">Fatti già per suo mal, ch'io pur saprei</l>
     <l n="143">Sotto a che ciel tu guerreggiassi, e solo</l>
     <l n="144">Avrei timor de le battaglie incerte,</l>
     <l n="145">E i duri miei, gravosi, aspri lamenti</l>
     <l n="146">Misti sarien con quei de l'altre insieme.</l>
     <l n="147">Io non so quel ch'io tema, e temo il tutto,</l>
     <l n="148">E dentro a l'alma il mio timor più cresce:</l>
     <l n="149">E tutti quei perigli, ahi folle, temo</l>
     <l n="150">Che son ne l'onde, e quei ch'arreca poi</l>
     <l n="151">La terra seco, e de la lunga assenza</l>
     <l n="152">Or questi accuso, or quei, misera, incolpo.</l>
     <l n="153">E mentre ch'io dentr'al mio petto albergo,</l>
     <l n="154">Stolta, questi pensier, forse esser puote</l>
     <l n="155">(Sì sete levi, e d'aver donne ingordi)</l>
     <l n="156">Che nuovo amor mi ti ritegna e tolga,</l>
     <l n="157">E ch'altra donna al tuo venir contrasti,</l>
     <l n="158">A cui forse racconti aver per moglie</l>
     <l n="159">Una femina rozza, e che non sappia</l>
     <l n="160">Altro che trar da la conocchia il lino.</l>
     <l n="161">Piaccia al ciel ch'io mi inganni, e che di quanto</l>
     <l n="162">Io t'incolpo sia vano, e che tu voglia</l>
     <l n="163">Starti lontan, benché tornar tu possa.</l>
     <l n="164">Il vecchio padre mio mi sforza ognora</l>
     <l n="165">A dispregiar le pria da te neglette</l>
     <l n="166">Vedove piume, e mia tardanza accusa.</l>
     <l n="167">Dicami pur quanto gli piace oltraggio,</l>
     <l n="168">Ch'ei m'è forza esser tua, et io mai sempre</l>
     <l n="169">Sarò d'Ulisse e fid'amante, e sposa.</l>
     <l n="170">Ei nondimeno a le pudiche preci,</l>
     <l n="171">Et a la mia pietà s'inchina e piega,</l>
     <l n="172">E l'impeto e 'l valor raffrena e frange.</l>
     <l n="173">Quanti sfacciati poi rivali e proci</l>
     <l n="174">Da Dulico, da Samo, e da Zacinto</l>
     <l n="175">Venuti son, sol per avermi? e senza</l>
     <l n="176">Ch'alcun contrasti lor, s'annidan dentro</l>
     <l n="177">Al nostro albergo, a cui disperder veggio</l>
     <l n="178">Nostre ricchezze, oimè, che son le nostre</l>
     <l n="179">Viscere care. E che dirò de l'empio</l>
     <l n="180">Pisandro e di Polibo, e di quell'altro</l>
     <l n="181">Disonesto Medonte? E che dapoi</l>
     <l n="182">Racconterò de l'importuno Antino,</l>
     <l n="183">E del rapace Erimaco, e di mille</l>
     <l n="184">Uomini vili, e di lignaggio oscuri,</l>
     <l n="185">Che dentro al ricco et onorato nido,</l>
     <l n="186">Così lontan, con le ricchezze istesse</l>
     <l n="187">Che col proprio valor, col ferro e sangue</l>
     <l n="188">Acquistate ti sei, nutrisci e pasci?</l>
     <l n="189">Il vorace Melanto, Iro mendico</l>
     <l n="190">(O di tua casa illustre ultimo scorno!),</l>
     <l n="191">Presti son ne' tuoi danni, intenti e pronti,</l>
     <l n="192">Né possiam far lor forza inermi e soli,</l>
     <l n="193">Ché sol tre difensori, il vecchio e bianco</l>
     <l n="194">Laerte, il picciol figlio, e la tua donna,</l>
     <l n="195">Non possiam fare a lor valor contrasto.</l>
     <l n="196">Perch'io femina son, quei colmo d'anni,</l>
     <l n="197">E questi per l'età debile e frale,</l>
     <l n="198">E quasi che per fraude or l'ho perduto,</l>
     <l n="199">Mentre ei, mal grado e del suo avo, e mio,</l>
     <l n="200">Irsene sol s'apparecchiava in Pilio.</l>
     <l n="201">Oh piaccia a Dio, che rivolgendo il cielo</l>
     <l n="202">Le vite nostre, ancor che corte e frali,</l>
     <l n="203">Con ordin dritto, ei sopraviva a noi,</l>
     <l n="204">E de' suoi genitor chiuda le luci!</l>
     <l n="205">Queste medesme al ciel querele e voci</l>
     <l n="206">Manda il bifolco, e la nutrice antica,</l>
     <l n="207">E 'l guardian fido dell'immondo gregge.</l>
     <l n="208">Ma né Laerte ancor, che d'anni carco</l>
     <l n="209">È disutile altrui, grave a se stesso,</l>
     <l n="210">Puote tra tanto stuol, nel mezzo a tanti</l>
     <l n="211">Nimici, i regni tuoi difender solo:</l>
     <l n="212">E' verrà forse al tuo figliuol con gli anni,</l>
     <l n="213">Pur ch'egli viva, ardir maggiore, e forza;</l>
     <l n="214">Ma l'ardir, ma 'l valor del padre invitto</l>
     <l n="215">Doveva agli anni suoi teneri e infermi</l>
     <l n="216">Soccorrer presto, e contrastare altrui.</l>
     <l n="217">Et io che donna son, timida e vile,</l>
     <l n="218">Non ho valor del nostro albergo fore</l>
     <l n="219">Trar gli avversari nostri: eh vienne, Ulisse,</l>
     <l n="220">Eh vien più tosto tu, che del tuo figlio,</l>
     <l n="221">Del vecchio padre tuo, della tua sposa</l>
     <l n="222">Il porto sei, la tramontana, e l'aura.</l>
     <l n="223">Tu hai pur un figliuol, che bench'ei sia</l>
     <l n="224">Tenero d'anni, esser dovea nodrito</l>
     <l n="225">Da te, con dolce e con pietoso affetto,</l>
     <l n="226">Nelle paterne discipline e leggi.</l>
     <l n="227">Risguarda ancor come di tempo e d'anni</l>
     <l n="228">È già carco Laerte, e come ei chiede,</l>
     <l n="229">Già vicino al suo dì, che tu suo figlio</l>
     <l n="230">Gli chiuda gli occhi; e deh rivolgi poi</l>
     <l n="231">Gli occhi a me tua consorte, a me, ch'allora</l>
     <l n="232">Che tu quindi partisti, era in sul fiore</l>
     <l n="233">Degli anni miei più verdi, a te più cari,</l>
     <l n="234">Ch'or vecchia ti parrò, cresposa, e bianca.</l>
    </lg>
   </lg>
  </body>
 </text>
</TEI>