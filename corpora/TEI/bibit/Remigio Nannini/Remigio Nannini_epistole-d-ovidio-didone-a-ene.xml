<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Didone a Enea</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">416</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-didone-a-ene</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Didone a Enea</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Didone a Enea</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Così cantando, e sospirando muore</l>
     <l n="2">Del bel Meandro in su l'erbose rive</l>
     <l n="3">Il bianco cigno alla sua morte appresso;</l>
     <l n="4">Et io queste parole, e queste voci</l>
     <l n="5">E vergo e spargo, oimè, non perch'io speri</l>
     <l n="6">Piegarti a' preghi miei, ché troppo irati</l>
     <l n="7">Mi son gli Dii; ma poi che 'l corpo e 'l nome,</l>
     <l n="8">E l'alma casta, e la pudica mente</l>
     <l n="9">Malamente ho perduto, è lieve ancora</l>
     <l n="10">Perder le voci, e le parole, e i preghi.</l>
     <l n="11">Tu sei pur fermo di partirti, ahi lassa,</l>
     <l n="12">E di lasciar la sconsolata Dido?</l>
     <l n="13">E che quei venti, che per l'onde irate</l>
     <l n="14">Le vele aggireran, gli stessi ancora</l>
     <l n="15">Ne portin seco la tua data fede?</l>
     <l n="16">Tu sei pur fermo, Enea, di sciorre insieme</l>
     <l n="17">Le navi e i giuri, e di seguire i regni</l>
     <l n="18">Sconosciuti d'Italia? e non ti muove</l>
     <l n="19">Cartagin nuova, e le fondate mura,</l>
     <l n="20">Ch'ad or ad or sen van crescendo, e ch'io</l>
     <l n="21">Me stessa e lor sott'al tuo scettro ho posto?</l>
     <l n="22">Tu fuggi una città già fatta, e segui</l>
     <l n="23">Altra che far si deve, e nuovo albergo</l>
     <l n="24">Brami acquistarti, e non attendi, folle,</l>
     <l n="25">Che senza pur versar sudore o sangue,</l>
     <l n="26">T'hai soggiogato e la cittate e 'l regno:</l>
     <l n="27">Ma ben che tu ritrovi albergo e terra,</l>
     <l n="28">Chi sarà mai che la ti doni, e faccia</l>
     <l n="29">De la sua terra un peregrin signore?</l>
     <l n="30">Nuovo amor trovar debbi, e debbi ancora</l>
     <l n="31">Trovare un'altra Dido, et altra fede</l>
     <l n="32">Qual poscia rompa, altrui prometter debbi.</l>
     <l n="33">Quando fia mai ch'una città simile</l>
     <l n="34">Alla bella Cartago inalzi, e veggia</l>
     <l n="35">Dall'alta rocca il popol tuo fedele?</l>
     <l n="36">Ma ben che 'l tutto al tuo desio risponda,</l>
     <l n="37">Et a' bei voti il bel successo segua,</l>
     <l n="38">Ond'avrai mai consorte amica, e fida,</l>
     <l n="39">E che con tanto ardor t'ami, e t'inchine?</l>
     <l n="40">Lassa! ch'io ardo come acceso legno,</l>
     <l n="41">Che per zolfo o liquor s'infiammi et arda,</l>
     <l n="42">Et al chiaro et al fosco ho sempre impresso</l>
     <l n="43">Nell'alma Enea, e sol Enea rimiro,</l>
     <l n="44">Et egli ingrato alle mie voci è sordo:</l>
     <l n="45">Ond'io, s'io non son stolta in tutto e folle,</l>
     <l n="46">Esser priva di lui bramar devrei;</l>
     <l n="47">Ma bench'ei dentro al crudo petto alberghi</l>
     <l n="48">Pensier sì crudi, odiar però no 'l posso,</l>
     <l n="49">E dopo a' miei lamenti al vento sparsi</l>
     <l n="50">Più ciecamente me n'infiammo e l'amo.</l>
     <l n="51">Deh bella madre del mio bello Enea,</l>
     <l n="52">Pietà di me tua sconsolata nuora</l>
     <l n="53">Ti muova omai, e tu, pietoso Amore,</l>
     <l n="54">Abbraccia il duro tuo fratello, e dentro</l>
     <l n="55">Alle tue schiere il lega, ond'ei si mostri</l>
     <l n="56">Tutto pietoso a me sua fida amante,</l>
     <l n="57">A me, che pria, né me ne sdegno, amarlo</l>
     <l n="58">Incominciai, e mi nutrisca il foco</l>
     <l n="59">Che m'arde il cor con altretanto ardore.</l>
     <l n="60">Ma io m'inganno, e le sembianze invano</l>
     <l n="61">E falsamente ho già lodate, ch'egli</l>
     <l n="62">Da sua madre è diverso, e i monti e i sassi</l>
     <l n="63">E le rovere antiche in strane rupi</l>
     <l n="64">Nate e nutrite, o le rabbiose belve,</l>
     <l n="65">Empio, t'han generato, o 'l mar qualora</l>
     <l n="66">Da' turbati Aquilon, sì come or vedi,</l>
     <l n="67">Dall'arenoso fondo al cielo è volto;</l>
     <l n="68">Per cui solcar, benché crucioso e pieno</l>
     <l n="69">Di tempesta e d'orror, pur t'apparecchi.</l>
     <l n="70">U' fuggi Enea? e' t'è contrario il mare;</l>
     <l n="71">E se 'l mio amor, se la mia fé non ponno</l>
     <l n="72">Tenerti meco, o ritardar la fuga,</l>
     <l n="73">Tardinla almeno e le procelle e i venti;</l>
     <l n="74">E di quel ch'io doveva esser tenuta</l>
     <l n="75">A te, crudel, sia debitrice all'onde,</l>
     <l n="76">Poiché l'onde di te mi son più pie.</l>
     <l n="77">Io non son tal ch'a manifesta morte</l>
     <l n="78">Per così lunghi e perigliosi mari</l>
     <l n="79">Ti deggia offrir sol per fuggirmi; e questo</l>
     <l n="80">Odio ti costerà gran pregio, poi</l>
     <l n="81">Che t'è vile il lasciar la nave e l'alma</l>
     <l n="82">Nel mezzo ai torbi e minacciosi flutti,</l>
     <l n="83">Purché da me tu t'allontani e fugga.</l>
     <l n="84">I venti or fermeransi, e fuor dell'acque</l>
     <l n="85">Trarran la fronte i Dei marini, e i pesci</l>
     <l n="86">Scherzando andran su per le placid'onde:</l>
     <l n="87">Oh piacesse agli Dii che la tua voglia</l>
     <l n="88">Si cangiasse co' venti! e se non vinci</l>
     <l n="89">Di durezza l'antiche annose querci,</l>
     <l n="90">Ti muterai per quest'ardenti preghi.</l>
     <l n="91">Che faresti tu quando unqua provato</l>
     <l n="92">Tu non avessi il gran furor del mare?</l>
     <l n="93">Avrai tu fede mai nell'onde irate,</l>
     <l n="94">Che tante volte hai già provate infide?</l>
     <l n="95">Ma ben che 'l mar tutto tranquillo in vista</l>
     <l n="96">T'invitasse a snodar dal lido i legni,</l>
     <l n="97">Egli però d'assai perigli è pieno;</l>
     <l n="98">Et a colui ch'ardisce entrar nel mare</l>
     <l n="99">Non giova aver la già promessa fede</l>
     <l n="100">Negletta e rotta, e 'l mar sovente suole</l>
     <l n="101">La perfidia punir di quel che offende</l>
     <l n="102">Il grand'amor, perché d'Amor la madre,</l>
     <l n="103">Quant'alcun crede, in mezzo all'onde nacque.</l>
     <l n="104">Lassa! ch'io temo di non perder quello</l>
     <l n="105">Ch'ho già perduto, e di non fare oltraggio</l>
     <l n="106">A chi m'oltraggia, e che 'l nimico mio</l>
     <l n="107">Non rompa in scoglio, e si sommerga e pera.</l>
     <l n="108">Vivi, deh vivi omai, ch'egli è pur meglio</l>
     <l n="109">Che tu mi lassi, e viva, che per sempre</l>
     <l n="110">Io ti perda per morte, e sia tu pure,</l>
     <l n="111">Crudel, cagion del morir mio crudele.</l>
     <l n="112">Fingi ch'un nodo intempestivo e fiero</l>
     <l n="113">Di venti irati la tua nave assaglia,</l>
     <l n="114">E ti tragga del senno (oimè! non sia</l>
     <l n="115">Successo alcun nell'infelice augurio):</l>
     <l n="116">A che pensier rivolgerai la mente?</l>
     <l n="117">Subito i giuri, e le promesse false</l>
     <l n="118">Ti soverran, che con la falsa lingua</l>
     <l n="119">Promettesti e giurasti, e Dido ancora</l>
     <l n="120">Ti soverrà, che dal troiano inganno,</l>
     <l n="121">O ben misera lei, fu spinta a morte:</l>
     <l n="122">Allor vedrai de la tradita amante</l>
     <l n="123">Starti dinanzi la funesta imago</l>
     <l n="124">Tinta di sangue, e con le chiome sciolte,</l>
     <l n="125">Onde tu sbigottito entro al pensiero</l>
     <l n="126">Dirai, quest'è quel ch'io, perfido, merto,</l>
     <l n="127">E crederai che le saette ardenti,</l>
     <l n="128">Che scenderan dal ciel sieno a te volte.</l>
     <l n="129">Cedi, deh cedi, Enea, deh cedi alquanto</l>
     <l n="130">A la gran rabbia, e gran furor del mare,</l>
     <l n="131">Che del tardare avrai gran premio, e questo</l>
     <l n="132">Fia l'aver a l'andar la via sicura:</l>
     <l n="133">Non ti tenga il mio amor, tengati quello</l>
     <l n="134">Del pargoletto Iulo, e di me sola</l>
     <l n="135">Bastiti avere, e di mia morte il pregio.</l>
     <l n="136">Ch'ha meritato Ascanio? e quelli Dii</l>
     <l n="137">Che teco porti, e che traesti fore</l>
     <l n="138">De le gran fiamme, inghiottiransi l'onde?</l>
     <l n="139">Ma tu non gli hai già teco, e le tue spalle</l>
     <l n="140">Non fur mai carche di sì santa preda,</l>
     <l n="141">Né del tuo genitor provaro il peso:</l>
     <l n="142">E d'ogni cosa menti; et io la prima</l>
     <l n="143">Non sono, a cui la tua bugiarda lingua,</l>
     <l n="144">Et a mentire, et ingannare avezza,</l>
     <l n="145">Abbia già tesi e tradimenti e frode,</l>
     <l n="146">Ma son ben prima a sopportar la pena.</l>
     <l n="147">E chi brama saver dove la madre</l>
     <l n="148">Del bell'Ascanio sia, ella morio</l>
     <l n="149">Per crudeltà del suo marito ingrato,</l>
     <l n="150">Che la lasciò dentro alle fiamme sola.</l>
     <l n="151">Tu mi narravi ben ch'in mezzo a' fuochi</l>
     <l n="152">La chiamasti più volte, e la pietate</l>
     <l n="153">Che tu mostrasti aver di lei mi mosse</l>
     <l n="154">A prestar fede a le parole false,</l>
     <l n="155">Onde 'l supplicio mio, e lo mio scempio</l>
     <l n="156">Molto minor de la tua colpa infame</l>
     <l n="157">Sarà stimato; e se giustizia in cielo</l>
     <l n="158">Si trova ancor, sarai creduto degno</l>
     <l n="159">D'acerba pena, e di supplicio grave:</l>
     <l n="160">Tu vedi ben che fuggitivo e solo,</l>
     <l n="161">Già son sett'anni, e fracassato e rotto,</l>
     <l n="162">Or in terra, or nell'onde errando vai,</l>
     <l n="163">All'onde quasi et a la terra a sdegno.</l>
     <l n="164">Lassa! che dentro a' miei tranquilli porti</l>
     <l n="165">Accolsi quel che dal furor del mare</l>
     <l n="166">Era sbattuto, e pur di lido privo,</l>
     <l n="167">E peregrino ancor, del mio bel regno,</l>
     <l n="168">Folle, gli diedi e la corona e 'l scettro;</l>
     <l n="169">Ma mi foss'io, e lo volesse il cielo,</l>
     <l n="170">Contenta almen di cortesie sì grate,</l>
     <l n="171">O della colpa mia nefanda e brutta</l>
     <l n="172">La brutta fama almen sotterra fosse!</l>
     <l n="173">Quel dì, lassa, quel dì, quel dì mi nocque,</l>
     <l n="174">Quando ambi insieme in antro oscuro e fosco</l>
     <l n="175">Ne constrinse a fuggir torbida pioggia.</l>
     <l n="176">Io senti' ben le voci, e mi credei,</l>
     <l n="177">Stolta, che l'alme Ninfe avesser fatto</l>
     <l n="178">Felice segno alle bramate nozze:</l>
     <l n="179">Ma fur le Furie, che con suono orrendo</l>
     <l n="180">Presagio fer della mia trista fine.</l>
     <l n="181">Ahi bella pudicizia, ahi cara e santa</l>
     <l n="182">Onestà violata, e ch'io promessa</l>
     <l n="183">Aveva al mio Sicheo, inanzi a cui,</l>
     <l n="184">Misera me, vo vergognosa e mesta,</l>
     <l n="185">Prendi di me le meritate pene.</l>
     <l n="186">Io ben udii la conosciuta voce</l>
     <l n="187">Uscir di fuor della sacrata imago</l>
     <l n="188">Del mio Sicheo, ch'in mezzo al tempio tegno</l>
     <l n="189">Di verdi fronde e bianche lane ornata,</l>
     <l n="190">E quattro volte in picciol suono e roco</l>
     <l n="191">Dirmi pietoso: Eh, bella Elisa, vienne.</l>
     <l n="192">Ecco ch'io vengo, e già mi sono accinta</l>
     <l n="193">A seguire i tuoi passi, e venir dietro</l>
     <l n="194">A te, che per mio ben doveva amarte</l>
     <l n="195">Morto non men ch'io mi t'amassi in vita.</l>
     <l n="196">Ma la vergogna del mio fallo infame,</l>
     <l n="197">E la santa onestà corrotta, m'have</l>
     <l n="198">Tenuta in vita insino ad or: ma scusa</l>
     <l n="199">La colpa mia, ch'io fui legata e presa,</l>
     <l n="200">Vedova, e donna, da parole accorte</l>
     <l n="201">Di non men saggia che bugiarda lingua,</l>
     <l n="202">Ond'io del mio fallir gran parte scemo.</l>
     <l n="203">L'udire, oimè, che d'immortale dea</l>
     <l n="204">Egli era nato, e che 'l suo padre Anchise</l>
     <l n="205">Tratto avea fuor delle troiane fiamme</l>
     <l n="206">Sopra gli omeri suoi, accrebbe speme</l>
     <l n="207">Al mio desio, e nel pensier mi nacque</l>
     <l n="208">Che sposo mi saria costante e fido,</l>
     <l n="209">Come ad altrui fu già pietoso e grato:</l>
     <l n="210">Ma s'ho commesso error, quest'error mio</l>
     <l n="211">Ha qualch'onesta scusa, e se la fede</l>
     <l n="212">Arrogi poi, che giurand'ei mi diede,</l>
     <l n="213">Non fia d'onde incolparmi, e men vergogna</l>
     <l n="214">Mi fia l'avere a sì grand'uom creduto;</l>
     <l n="215">Ma la mia trista sorte, e 'l mio destino</l>
     <l n="216">Segue suo stile in farmi oltraggio, e vuole</l>
     <l n="217">Ch'ancor gli ultimi dì sien tristi e foschi,</l>
     <l n="218">E ch'io miseramente esca di vita.</l>
     <l n="219">La sorte mia crudel fe' già ch'inanti</l>
     <l n="220">Ai sacri altari il mio marito amato</l>
     <l n="221">Dal mio crudo fratel mi fusse morto.</l>
     <l n="222">Ond'io da lui, che del mio sangue forse</l>
     <l n="223">Era non men che di quell'altro ingordo,</l>
     <l n="224">Presta m'involo, e del mio caro sposo</l>
     <l n="225">La polve, e l'ossa, e la mia patria lascio:</l>
     <l n="226">E per fuggir dal mio fratello iniquo,</l>
     <l n="227">Uopo mi fu cercar contrade strane,</l>
     <l n="228">E selvaggi sentieri; e poi ch'io fui</l>
     <l n="229">Lunge dal suo furore, e che passati</l>
     <l n="230">Ebbi del mare i perigliosi errori,</l>
     <l n="231">Quei lidi comperai, quei lidi ch'io</l>
     <l n="232">T'ho donati, crudel, ove drizzare</l>
     <l n="233">Feci l'alta Cartago, e quelle mura,</l>
     <l n="234">Ch'hanno portato a' miei vicini intorno</l>
     <l n="235">Sospetto, invidia, maraviglia, e tema.</l>
     <l n="236">Le guerre or son vicine, e sol col ferro</l>
     <l n="237">Vedova e sola, e peregrina, e donna</l>
     <l n="238">Son minacciata, et a gran pena ho l'armi</l>
     <l n="239">Atte a soffrir i bellicosi assalti</l>
     <l n="240">Degli avversari miei, non men di sdegno</l>
     <l n="241">Che di valor, che di fierezza armati:</l>
     <l n="242">Lassa! ch'io piacqui a mille amanti, e proci,</l>
     <l n="243">I quai son congiurati a farmi oltraggio,</l>
     <l n="244">Poich'io gli ho dispregiati, et ho preposto</l>
     <l n="245">Alle lor nozze un peregrino amante.</l>
     <l n="246">A che temo d'andar prigiona e serva</l>
     <l n="247">Del grande Iarba? io già provato ho teco,</l>
     <l n="248">Scelerato e crudel, lo strazio e scempio</l>
     <l n="249">D'uomo che viva in servitute amara:</l>
     <l n="250">Misera me! che 'l mio cognato ancora</l>
     <l n="251">Cerca bagnar la scelerata destra</l>
     <l n="252">Del sangue mio, che già macchiata e tinta</l>
     <l n="253">Fu di quel del mio tanto amato sposo.</l>
     <l n="254">Deponi, empio e crudel, depon gli Dii,</l>
     <l n="255">E le reliquie sacre, e i sacri eletti,</l>
     <l n="256">Cui sol toccando impuramente inlordi,</l>
     <l n="257">Perché cosa celeste esser non deve</l>
     <l n="258">Da man empia mortal toccata e colta.</l>
     <l n="259">E se cultor di quegli Dii dovevi</l>
     <l n="260">Esser, perfido, tu, che delle fiamme</l>
     <l n="261">Fur tratti fuor dell'infiammata Troia,</l>
     <l n="262">E' si pentan che pria con Troia insieme</l>
     <l n="263">Non si vider cangiar, miseri, in polve.</l>
     <l n="264">Forse ch'ancor, ahi scelerato, lasci</l>
     <l n="265">L'infelice Didon gravida, in cui</l>
     <l n="266">Qualche parte di te, crudel, s'asconde,</l>
     <l n="267">Et a la morte di sua madre fia</l>
     <l n="268">Il misero fanciul congiunto insieme:</l>
     <l n="269">A cui saranno in sempiterna notte,</l>
     <l n="270">Empio, per tua cagion le luci chiuse,</l>
     <l n="271">Non avend'egli ancor del ventre fore</l>
     <l n="272">Alla luce del sol le luci aperte;</l>
     <l n="273">E con la sua mal fortunata madre</l>
     <l n="274">Il fratel si morrà del bello Iulo,</l>
     <l n="275">E della morte di due corpi fia</l>
     <l n="276">Un istesso morir cagione e duce.</l>
     <l n="277">Ma tu dirai ch'a dipartir ti stringe</l>
     <l n="278">Voler divino, e del gran dio del cielo</l>
     <l n="279">Ti spinge ognor l'alto precetto espresso.</l>
     <l n="280">Ahi, lassa me! ch'io vorrei or che quello</l>
     <l n="281">Sì giusto Dio che mi ti toglie avesse</l>
     <l n="282">A queste rive il tuo venir vietato;</l>
     <l n="283">Né che calcato mai troiana pianta</l>
     <l n="284">Avesse, oimè, cartaginese arena.</l>
     <l n="285">Con questa scorta, io dico Dio, consumi</l>
     <l n="286">Tra l'onde infide, e tra dubbiosi scogli</l>
     <l n="287">Gli anni miglior sì lungamente invano,</l>
     <l n="288">E quindi empio Aquilon, quinci aspro Noto,</l>
     <l n="289">Or altro vento in mar t'aggira e spinge:</l>
     <l n="290">E con tanto sudor dovevi a pena</l>
     <l n="291">Della gran Troia alle paterne mura</l>
     <l n="292">Tornar, crudel, s'in quell'altezza istessa</l>
     <l n="293">Fosser ancor, come fur quando in vita</l>
     <l n="294">Era il famoso, e sì tremendo Ettorre;</l>
     <l n="295">Né d'Ida torni alle gradite selve,</l>
     <l n="296">Al Simoenta umile, al Xanto altero,</l>
     <l n="297">Ma del lontano e fuggitivo Tebro</l>
     <l n="298">Brami l'onde vedere, u' poi che giunto</l>
     <l n="299">Sarai, misero te, tu sarai pure</l>
     <l n="300">E peregrino abitatore e strano.</l>
     <l n="301">E se l'amata e sì gradita terra,</l>
     <l n="302">A cui con tanta e con tal brama aspiri,</l>
     <l n="303">Fia sempre ascosa, e da tue vele lunge,</l>
     <l n="304">Negli ultimi anni a gran fatica avrai</l>
     <l n="305">De' tuoi perigli il meritato frutto,</l>
     <l n="306">E vecchio arriverai là dove addrizzi</l>
     <l n="307">I rotti legni, e le fiaccate antenne.</l>
     <l n="308">Eh prendi, eh prendi, Enea, prendi più tosto</l>
     <l n="309">Questo regno per dote, e questa gente,</l>
     <l n="310">E di Pigmalion crudele ed empio</l>
     <l n="311">L'ampie ricchezze, e le pregiate gioie:</l>
     <l n="312">E cangia l'arsa incenerita Troia</l>
     <l n="313">In Cartagine bella, e più felice,</l>
     <l n="314">E qual di lei gentil signore e caro,</l>
     <l n="315">Lo scetro prendi, il diadema, e 'l manto.</l>
     <l n="316">Se tu brami vestir corazza e maglia,</l>
     <l n="317">Et hai desio di travagliarti in arme,</l>
     <l n="318">E s'Ascanio si spera ornar di scudi</l>
     <l n="319">E d'elmi, e d'aste il suo trionfo altero,</l>
     <l n="320">Noi troverem da soggiogar vincendo</l>
     <l n="321">Famosi duci, e gran signori, e regi,</l>
     <l n="322">Ché questa region può darne insieme</l>
     <l n="323">Candida pace, e sanguinosa guerra.</l>
     <l n="324">Deh dolce signor mio, deh pio troiano,</l>
     <l n="325">Per le sant'ossa del tuo padre Anchise,</l>
     <l n="326">Per i dardi d'Amor, per quegli Dii</l>
     <l n="327">Che d'Ilio fur sì riverendi numi,</l>
     <l n="328">E di tua fuga or son compagni afflitti;</l>
     <l n="329">Deh dolce signor mio, deh pio troiano,</l>
     <l n="330">S'Ascanio i suoi bei dì felice e lieto</l>
     <l n="331">Mai sempre guidi, e più beatamente</l>
     <l n="332">Degli ultimi anni suoi finisca il corso,</l>
     <l n="333">E stien d'Anchise le bianch'ossa in pace,</l>
     <l n="334">Abbia pietà di questo regno, e volgi</l>
     <l n="335">A la tua Dido omai pietoso i lumi:</l>
     <l n="336">Di che, misera me, di che mi puoi</l>
     <l n="337">Lassa, incolpar, se non d'averti amato</l>
     <l n="338">Più che non lice a pudicizia onesta</l>
     <l n="339">D'onesta amante, e di pudica donna?</l>
     <l n="340">Io non son già là ne la Grecia nata,</l>
     <l n="341">E non m'è padre il grand'Atrida, o Pirro,</l>
     <l n="342">Né patria Argo, o Micene, e contra a Troia</l>
     <l n="343">Il mio buon padre, o 'l mio marito fido</l>
     <l n="344">Non venner già per rovinarla, armati</l>
     <l n="345">Di ferro il petto, e di disdegno il core.</l>
     <l n="346">Se tu ti sdegni, o ti vergogni avermi</l>
     <l n="347">Per tua moglier, non mi dirò tua sposa,</l>
     <l n="348">Ma chiamerommi albergatrice, e serva,</l>
     <l n="349">Ché l'afflitta Didon quel ch'a te piace</l>
     <l n="350">D'esser sopporterà, pur che sia tua.</l>
     <l n="351">Io ben conosco ancor di Libia il mare,</l>
     <l n="352">Ch'ai naviganti a certo tempo niega,</l>
     <l n="353">Ed a cert'altro poi concede il corso:</l>
     <l n="354">E quando il vento a tuo viaggio fia</l>
     <l n="355">Propizio, allor tu spiegherai le vele,</l>
     <l n="356">Ch'or l'alga vile alle tue navi intorno</l>
     <l n="357">Dal tempestoso mar gittata, posa.</l>
     <l n="358">Comanda pure a la tua Dido ch'ella</l>
     <l n="359">Osservi il tempo al tuo camin secondo,</l>
     <l n="360">Ch'allor navigherai sicuro, ed io</l>
     <l n="361">Non ti farò tardar, volendo andarne.</l>
     <l n="362">I tuoi compagni e le fiaccate navi</l>
     <l n="363">Chieggon riposo a lor fatiche ancora,</l>
     <l n="364">Ché queste son dalle percosse aperte</l>
     <l n="365">Dell'onde irate, e non racconce a pieno,</l>
     <l n="366">E quei son poi dal maneggiar de' remi</l>
     <l n="367">E de le sarte affaticati e stanchi.</l>
     <l n="368">Io ti chieggio, crudel, per quella speme</l>
     <l n="369">Ch'ebbi d'esserti sposa, e per quei lievi</l>
     <l n="370">Merti ch'hai meco, e per quegli altri insieme</l>
     <l n="371">Di cui mi fe' tua debitrice Amore,</l>
     <l n="372">Ch'a dipartirti ancor dimori alquanto.</l>
     <l n="373">Sta' meco sol per fin ch'all'onde caggia</l>
     <l n="374">Il furore e la rabbia, e fin che 'l cielo</l>
     <l n="375">I nembi scuota, e si disgombri il manto</l>
     <l n="376">E negro vel che gli circonda intorno</l>
     <l n="377">Empio Aquilon; per fin ch'impari un poco</l>
     <l n="378">A sopportar l'empia amorosa pena,</l>
     <l n="379">Che con l'uso talor si fa men greve,</l>
     <l n="380">E con fort'alma, e pazienza invitta</l>
     <l n="381">Impari a sofferir gli oltraggi e l'ire</l>
     <l n="382">D'amor crudele, e di fortuna aversa.</l>
     <l n="383">E s'io da te non ho sì lieve dono,</l>
     <l n="384">Né, perfido, da te tal grazia impetro,</l>
     <l n="385">Io son disposta di morir, né molto</l>
     <l n="386">Tempo sarai verso Didon crudele.</l>
     <l n="387">Guarda qual sia della tua fida amante</l>
     <l n="388">L'imagin trista, e la spietata voglia,</l>
     <l n="389">Che mentre io scrivo, il crudo ferro in grembo</l>
     <l n="390">Mi giace ignudo, e da' miei lumi piove</l>
     <l n="391">Su la stretta da me troiana spada</l>
     <l n="392">Amaro pianto, e del mio pianto in vece</l>
     <l n="393">Sarà di sangue or or bagnata e tinta.</l>
     <l n="394">Oh quanto al mio morir conforme il dono</l>
     <l n="395">Che tu mi festi, ahi sventurata, è stato!</l>
     <l n="396">Ma non pur or mi fia passato il core</l>
     <l n="397">Da ferro rio, e da spietato dardo,</l>
     <l n="398">Perché piaga crudel già femmi il ferro</l>
     <l n="399">D'amor, dove ferir tuo ferro deve:</l>
     <l n="400">Né mi rest'altro, oimè, se non che quivi,</l>
     <l n="401">Dove già punse amor, vi punga or morte.</l>
     <l n="402">Anna, sorella mia, dolce Anna e cara,</l>
     <l n="403">Che mal sapesti alle mie fiamme dare</l>
     <l n="404">Acqua opportuna, a cui mia colpa sola</l>
     <l n="405">Feci palese, e lo mio fallo infame,</l>
     <l n="406">Or darai mesta a la tua Dido amata</l>
     <l n="407">Gli ultimi doni, e le funeste pompe.</l>
     <l n="408">Né sarà scritto al mio sepolcro intorno</l>
     <l n="409">Ch'io fussi sposa al buon Sicheo, di cui</l>
     <l n="410">Spregiai l'amore, e la promessa fede;</l>
     <l n="411">Ma leggeransi entro al mio sasso scritte</l>
     <l n="412">Queste meste parole, e questi versi:</l>
     <l n="413">– Qui giace Dido in breve marmo accolta;</l>
     <l n="414">A cui l'infido peregrin di Troia,</l>
     <l n="415">Ch'ella cotanto amò, lasciò la spada,</l>
     <l n="416">Ed ella con sua man se stessa uccise –.</l>
    </lg>
   </lg>
  </body>
 </text>
</TEI>