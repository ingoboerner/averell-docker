<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Selva terza</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">93</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-selva-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Selva terza</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Selva terza</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Almo splendor del ciel, che con tua luce</l>
     <l n="2">E con la tua virtù fai vivo e chiaro</l>
     <l n="3">Ciò che qua giù tra noi risplende e vive,</l>
     <l n="4">De' veloci corsieri e' presti passi</l>
     <l n="5">Al tuo caro Monton rivolgi omai,</l>
     <l n="6">E con la luce tua ch'al giorno è duce</l>
     <l n="7">Fa' vermigli girando i velli d'oro:</l>
     <l n="8">Lascia nel ghiaccio suo, nelle loro acque,</l>
     <l n="9">Il freddo Aquario, e ' pluviosi Pessi,</l>
     <l n="10">E mostri al mondo dal bel cerchio il Toro</l>
     <l n="11">L'alma virtù de l'infiammato fronte:</l>
     <l n="12">Torni Aquilon nella pietrosa cava,</l>
     <l n="13">Dal cui furor negli alti monti il pino</l>
     <l n="14">E nelle Alpi superbe il dritto abete,</l>
     <l n="15">Col duro faggio e con l'annosa quercia,</l>
     <l n="16">Senton non pur le dure braccia e 'l fronte,</l>
     <l n="17">Ma de' superbi piè le piante rotte.</l>
     <l n="18">Scaggino i raggi tuoi quel duro manto,</l>
     <l n="19">Di cui le nubi già converse in ghiaccio</l>
     <l n="20">Hanno vestiti i più leggiadri colli,</l>
     <l n="21">E de l'alto Appenin l'antiche spalle</l>
     <l n="22">Carcon di grave e faticosa soma,</l>
     <l n="23">Tal ch'oppressa dal giel la vecchia barba,</l>
     <l n="24">Rigido in vista le dimostra e fiero,</l>
     <l n="25">E spaventato dal gelato aspetto</l>
     <l n="26">Non osa il mortal piè l'irsuto dorso,</l>
     <l n="27">Né premer de la fronte il bianco crine.</l>
     <l n="28">Deh fa', lume del ciel, ch'omai le selve</l>
     <l n="29">Sentendo la virtù degli occhi tuoi</l>
     <l n="30">Cangino in verdi erbette, in vaghi fiori</l>
     <l n="31">Il giel, la neve e l'acque, e ' sommi colli</l>
     <l n="32">Mostrin d'erbette e fior carche le spalle;</l>
     <l n="33">Più dolci venti i furiosi fiati</l>
     <l n="34">Di Noto e d'Austro, al cui valore indarno</l>
     <l n="35">Mostra pur or tremando il gran tridente</l>
     <l n="36">Con gli altri Dei marini il Re delle acque,</l>
     <l n="37">Discaccin (tua mercé) nel regno loro;</l>
     <l n="38">E dolcemente quei spirando intorno</l>
     <l n="39">Volgano al lito più tranquille l'onde.</l>
     <l n="40">Sgombra dal ciel col tuo santo splendore</l>
     <l n="41">E dal tuo volto delle nubi il velo</l>
     <l n="42">Ch'el superbo Aquilon ti cinge intorno,</l>
     <l n="43">Mostrandone al nocchier l'amata stella</l>
     <l n="44">Che col suo lume al dolce porto è duce:</l>
     <l n="45">Che vinto già dal furiar de' venti</l>
     <l n="46">E dal turbato mare, in breve spera</l>
     <l n="47">Nelle braccia cader dell'onde infide</l>
     <l n="48">Col caro legno, e con la ricca merce,</l>
     <l n="49">E della vita incerto e della morte</l>
     <l n="50">Vive, ahimè, tal che porta invidia a quello</l>
     <l n="51">Che ne' perduti legni altre onde solca.</l>
     <l n="52">Perché s'io vo' veder l'alma mia Donna,</l>
     <l n="53">L'alma mia Donna, anzi 'l mio vivo sole,</l>
     <l n="54">Se d'Arno e di Mugnon l'amate rive,</l>
     <l n="55">Se di Fiorenza le paterne mura,</l>
     <l n="56">Convienmi del Leon che sovra il mare</l>
     <l n="57">L'invitte penne altieramente spiega,</l>
     <l n="58">E l'onorato piè riposa in terra,</l>
     <l n="59">L'onde solcare, e le gelate membra</l>
     <l n="60">Calcar de l'Apenin, de l'alpi altere,</l>
     <l n="61">Sopra cui fan l'estremo di sua possa</l>
     <l n="62">Co' più rabbiosi e dispietati venti</l>
     <l n="63">Le fosche nubi in bianca neve sciolte.</l>
     <l n="64">Dunque, sacro pastor, se mortal prego</l>
     <l n="65">S'intende in ciel, se del tuo santo legno</l>
     <l n="66">Le belle frondi, che cotanto amasti,</l>
     <l n="67">Sian sempre onor de le famose chiome,</l>
     <l n="68">E da lor tolga ogni maligno influsso</l>
     <l n="69">Colui che regge il ciel, la terra e l'onde,</l>
     <l n="70">Volgi, ti prego, più veloce intorno</l>
     <l n="71">Le tue lucenti et infiammate ruote.</l>
     <l n="72">Sentano i tuoi corsier col caldo sprone</l>
     <l n="73">Che 'l tuo desir è d'albergar col Tauro,</l>
     <l n="74">Che torna la stagion più verde e bella,</l>
     <l n="75">E rende al mortal piè sicuro il varco</l>
     <l n="76">Di superar i ruscelletti chiari,</l>
     <l n="77">Che scendano or fremendo in vista uguali</l>
     <l n="78">A l'Arno, al Po, qualor con maggior vena</l>
     <l n="79">Gli danno i servi suoi l'alto tributo.</l>
     <l n="80">E sparga Flora i più leggiadri fiori</l>
     <l n="81">Ch'a la nuova stagione, al grato cielo</l>
     <l n="82">Serba nel vago suo fiorito grembo.</l>
     <l n="83">Lume de' minor lumi eterni e belli,</l>
     <l n="84">Vedi quante montagne alpestre e fiere</l>
     <l n="85">Con le superbe lor pietrose spalle</l>
     <l n="86">M'ascondono il mio Fior, ch'indarno chiamo;</l>
     <l n="87">Quanti invidiosi fiumi e quanto mare</l>
     <l n="88">Privano gl'occhi de l'amato oggetto;</l>
     <l n="89">E senza il tuo valor veder non posso</l>
     <l n="90">L'alma mia luce, che mi tiene in vita;</l>
     <l n="91">Lontan da cui qual cieco errando muovo</l>
     <l n="92">Doglioso i passi, e gli occhi altro non sanno</l>
     <l n="93">Che piangendo sperare il tuo soccorso.</l>
    </lg>
   </lg>
  </body>
 </text>
</TEI>