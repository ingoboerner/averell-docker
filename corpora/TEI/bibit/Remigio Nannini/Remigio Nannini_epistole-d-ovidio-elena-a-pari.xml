<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio -  Elena a Paride</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">544</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-elena-a-pari</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio -  Elena a Paride</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio -  Elena a Paride</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che la carta inaspettata, e piena</l>
     <l n="2">Di temerario e di sfacciato ardire,</l>
     <l n="3">Offerta vidi a le pudiche luci,</l>
     <l n="4">Ond'io mi sento ancor tremante il core,</l>
     <l n="5">Ho giudicato il ritornarti indietro</l>
     <l n="6">Breve risposta esser mio degno officio</l>
     <l n="7">E di gran lode, e di momento grave.</l>
     <l n="8">Hai tu già mai sì sceleratamente</l>
     <l n="9">Avuto ardir del sacrosanto ospizio,</l>
     <l n="10">Mal saggio peregrin, romper le leggi,</l>
     <l n="11">E di regina, e maritata e casta,</l>
     <l n="12">Pungere il core, e stimolar la fede?</l>
     <l n="13">Per questo il porto mio benigno accolse</l>
     <l n="14">Le navi tue, che per sì lunghe vie,</l>
     <l n="15">Per tanti scogli, e sì dubbiosi errori</l>
     <l n="16">T'avean portato? e sol per questo, ahi lassa,</l>
     <l n="17">Ti fur dell'alto mio reale albergo</l>
     <l n="18">Le porti aperte? a questo fin ti fue</l>
     <l n="19">Lo sposo mio così cortese e largo,</l>
     <l n="20">Benché da strana e peregrina gente</l>
     <l n="21">Venissi strano e peregrino? e questa</l>
     <l n="22">Ingiuria ingiusta, e disonesto oltraggio</l>
     <l n="23">Esser dovea di beneficio tale</l>
     <l n="24">L'aspettata mercede? ahimè! chi fosti</l>
     <l n="25">Quando da prima in mio palazzo entrasti,</l>
     <l n="26">Nimico occulto, o forestier gentile? </l>
     <l n="27">Ben so ch'al tuo parer rustica fia,</l>
     <l n="28">Però che teco a gran ragion mi doglio,</l>
     <l n="29">Questa risposta, e ti parrò scortese.</l>
     <l n="30">Ma sia pur rozza, e sia scortese ed aspra</l>
     <l n="31">Quanto a te piace, e ti sembre io villana,</l>
     <l n="32">Pur che l'onore, e l'onestà gradita</l>
     <l n="33">Io non ponga in oblio, né macchia alcuna</l>
     <l n="34">Faccia men bel l'inviolato nome.</l>
     <l n="35">S'io non ho il viso, e s'io non ho la fronte</l>
     <l n="36">Severa e grave, ed in sembianza altrui</l>
     <l n="37">Non mi dimostro e riverenda e torva,</l>
     <l n="38">Io nondimen di pudicizia, e fama</l>
     <l n="39">Son chiara e pura, e son vivuta sempre,</l>
     <l n="40">Bench'io sia parsa altrui libera e sciolta,</l>
     <l n="41">Senza alcun fallo; e mortal uom non puote</l>
     <l n="42">Gir del mio cor, né del mio corpo altero.</l>
     <l n="43">Ma quel ch'io più maravigliosa attendo</l>
     <l n="44">È lo tuo folle ardir, né so chi t'abbia</l>
     <l n="45">Fatto pigliar sì temeraria impresa,</l>
     <l n="46">Né qual cagion con tal furor t'ha spinto</l>
     <l n="47">A sperar di godermi, e ch'io mi lasci</l>
     <l n="48">Al proprio sposo, al proprio onor furare.</l>
     <l n="49">Forse perché del re di Creta il figlio,</l>
     <l n="50">Nipote di Nettunno, ancor donzella,</l>
     <l n="51">Mi fece forza, io ti son parsa degna,</l>
     <l n="52">Poi ch'una volta io fui rapita al padre,</l>
     <l n="53">D'esser un'altra al mio marito tolta?</l>
     <l n="54">S'ei con parole, od amorosi preghi</l>
     <l n="55">M'avesse presa a l'amoroso laccio,</l>
     <l n="56">Fora la colpa mia: ma s'io già fui</l>
     <l n="57">Per forza tolta, in che peccai? qual v'ebbi</l>
     <l n="58">Animo, o voglia? Ei nondimen l'amato</l>
     <l n="59">Frutto non colse, e ritornommi indietro,</l>
     <l n="60">Non avendo sofferto altro in me stessa</l>
     <l n="61">Che paura e sospetto; e da mie guance</l>
     <l n="62">Il protervo amator per forza tolse</l>
     <l n="63">Sol pochi baci, e più gradita preda</l>
     <l n="64">Di me non fece il predator amante.</l>
     <l n="65">Ma l'importuna tua sfrenata voglia</l>
     <l n="66">Gita dentro più fôra, e non sarebbe</l>
     <l n="67">Stata contenta a così leve oltraggio.</l>
     <l n="68">Ma piacque al ciel che 'l giovanetto greco</l>
     <l n="69">Simil non fusse all'amator di Troia;</l>
     <l n="70">Anzi egli intatta al padre mio mi diede,</l>
     <l n="71">E la modestia sua men grave feo</l>
     <l n="72">Il foll'errore, e l'amorosa colpa,</l>
     <l n="73">E chiar si vide che del fallo infame</l>
     <l n="74">Il giovenetto amante alfin pentisse.</l>
     <l n="75">Adunque il buon Teseo del grave errore</l>
     <l n="76">Sol si pentì perché il troiano amante</l>
     <l n="77">Gli succedesse in disonesto foco,</l>
     <l n="78">Onde 'l mio nome, e la mia fama andasse</l>
     <l n="79">Per le bocche del volgo ognor volando?</l>
     <l n="80">Io per questo non son sdegnata teco,</l>
     <l n="81">(E chi crucciar si può contra uom che n'ami?)</l>
     <l n="82">Pur che l'amor che tu mi mostri ognora</l>
     <l n="83">Non sia da te ne la sembianza finto,</l>
     <l n="84">Perch'io di questo ancor pavento, e tremo:</l>
     <l n="85">Non perch'io sia così d'ingegno priva</l>
     <l n="86">Ch'io non conosca e qual beltade e grazia</l>
     <l n="87">E ne' miei lumi, e nel mio volto annidi,</l>
     <l n="88">Ma perché 'l creder troppo a noi sovente</l>
     <l n="89">Nuoce, e n'offende, e le parole vostre</l>
     <l n="90">Son, quanto dice alcun, di fede vote.</l>
     <l n="91">Ma tu dirai che pur de l'altre sono</l>
     <l n="92">Agli amanti talor cortesi e pie,</l>
     <l n="93">E ch'oggi rara è quella donna in cui</l>
     <l n="94">Bellezza ed onestà sia giunta insieme.</l>
     <l n="95">Ma chi mi toglie, o chi mi vieta ch'io</l>
     <l n="96">Esser non possa annoverata ancora</l>
     <l n="97">Tra quelle rare, e del bel numero una?</l>
     <l n="98">E se tu pensi che mia madre sia</l>
     <l n="99">Esempio espresso ond'io piegar mi deggia,</l>
     <l n="100">Contempla ben, che ne l'error di lei</l>
     <l n="101">Fu qualche scusa, e ne le bianche piume</l>
     <l n="102">Era il suo amante accortamente ascoso.</l>
     <l n="103">Ma s'io m'inchino a la impudica colpa,</l>
     <l n="104">Non ho del mio fallir velame alcuno</l>
     <l n="105">Che 'l mio peccato e lo mio fallo adombri.</l>
     <l n="106">Ella il suo vizio, e l'adulterio infame,</l>
     <l n="107">Mercé di quel che lo commesse, fece</l>
     <l n="108">Assai men grave, e per cagion di Giove</l>
     <l n="109">Ricompensò lo scelerato fallo.</l>
     <l n="110">Ma qual Giove già mai, qual uom, qual dio</l>
     <l n="111">Faria men brutto il mio peccato orrendo,</l>
     <l n="112">S'io mi ti dessi amicamente in braccio?</l>
     <l n="113">Tu la tua stirpe, e i generosi eroi,</l>
     <l n="114">E de' tuoi regi il real nome inalzi,</l>
     <l n="115">Ma il mio lignaggio è per se stesso assai</l>
     <l n="116">Al mondo illustre e glorioso e chiaro:</l>
     <l n="117">Che per tacer di Tantalo e d'Atreo,</l>
     <l n="118">Di Pelope e di Tindaro e degli altri</l>
     <l n="119">Che per se stessi son famosi al mondo,</l>
     <l n="120">Ecco la bella e graziosa Leda,</l>
     <l n="121">Che dal cigno ingannata aver mi face</l>
     <l n="122">Giove per padre. Or vanne altiero, e conta</l>
     <l n="123">Del tuo sangue troian l'antico ceppo,</l>
     <l n="124">E con Priamo suo racconta 'nsieme</l>
     <l n="125">Laomedonte, e 'l gran Dardano, e gli altri;</l>
     <l n="126">I quai però non vo' spregiar: ma quello</l>
     <l n="127">Di cui ten vai superbo e tanto apprezzi,</l>
     <l n="128">Ch'è il tuo quinto avo, è di mia stirpe il primo,</l>
     <l n="129">E di colei che cotanto ami è padre.</l>
     <l n="130">E ben ch'io pensi e lo mi creda certo</l>
     <l n="131">Che de la Troia tua sia grande il regno,</l>
     <l n="132">E lo scettro real possente e forte,</l>
     <l n="133">Io non credo però che del mio sposo</l>
     <l n="134">E de la Grecia sia men degno il trono.</l>
     <l n="135">Ma se Micene, e la mia Sparta è vinta</l>
     <l n="136">Dal paese troian di gemme e d'oro,</l>
     <l n="137">D'uomini illustri e di famosi eroi,</l>
     <l n="138">La terra vostra è nondimen sì lunge,</l>
     <l n="139">Ch'ella si può chiamar barbara e strana.</l>
     <l n="140">Cotanti ancora e sì pregiati doni</l>
     <l n="141">La tua lettera ricca a me promette,</l>
     <l n="142">Ch'ella potrebbe a l'amorosa voglia</l>
     <l n="143">Piegar del ciel le più pudiche dive:</l>
     <l n="144">Ma s'io de l'alma et onestà gradita</l>
     <l n="145">Volesse trapassar la meta e 'l segno,</l>
     <l n="146">E lo mio proprio onor far negro e brutto,</l>
     <l n="147">Tu sol, più che le gemme, e l'ostro, e l'oro,</l>
     <l n="148">Mi faresti fallire; et io più tosto</l>
     <l n="149">Sempre mi viverò quest'anni miei</l>
     <l n="150">Senza macchiar mia pudicizia, e fama,</l>
     <l n="151">Od io più te che li tuoi doni alteri</l>
     <l n="152">Innamorata seguirò per l'onde.</l>
     <l n="153">E ben che io non gli sprezzi, o tenga a vile,</l>
     <l n="154">Quei nondimen son più pregiati e cari,</l>
     <l n="155">Che fa pregiati il donator gentile:</l>
     <l n="156">E più m'è caro che sì lunga via</l>
     <l n="157">Di cotanta fatica e tanti errori</l>
     <l n="158">Ti sia stata cagion, ma vie più caro</l>
     <l n="159">M'è che tu m'ami, e per me t'arda e strugga.</l>
     <l n="160">Io noto ancor quelli amorosi cenni</l>
     <l n="161">Ch'a mensa fai, bench'io non mostri aperto,</l>
     <l n="162">Anzi finga talor mirare altrove.</l>
     <l n="163">E veggio ben che con lascivo sguardo</l>
     <l n="164">Talor mi guardi, e sì negli occhi miei</l>
     <l n="165">Tieni i tuoi lumi innamorati affissi,</l>
     <l n="166">Ch'io la lor luce sopportar non posso.</l>
     <l n="167">Talor de' tuoi sospir l'acceso vento</l>
     <l n="168">Mi fere il volto, e talor prendi il vaso</l>
     <l n="169">Che m'è vicino, e in quella parte ond'io</l>
     <l n="170">Bevuto avea tu le tue labbra accosti.</l>
     <l n="171">Talor t'ho visto ancor parlar col ciglio</l>
     <l n="172">E con le dita, e manifesti segni</l>
     <l n="173">Farmi del grand'amor, ond'io sovente</l>
     <l n="174">Temei che d'essi il mio marito accorto</l>
     <l n="175">Non s'accorgesse, e m'arrossi' nel volto,</l>
     <l n="176">Che del mio vergognar fu vero indizio;</l>
     <l n="177">E dissi mormorando: egli non have</l>
     <l n="178">Vergogna alcuna, e fu mia voce vera.</l>
     <l n="179">Io nel piatto d'argento, essendo a mensa,</l>
     <l n="180">Ch'era dinanzi a te, dov'era impresso</l>
     <l n="181">Il nome mio, sott'il mio nome ho visto</l>
     <l n="182">Scriver col vin questa parola: IO AMO.</l>
     <l n="183">Et io di creder ciò girando gli occhi</l>
     <l n="184">Talor negava, et ho veduto espresso</l>
     <l n="185">Ch'a questa foggia ancor parlar si puote.</l>
     <l n="186">Queste sarien quelle accortezze, e quegli</l>
     <l n="187">Atti dolci d'amore, ond'io potrei</l>
     <l n="188">Piegarmi ai tuoi desir, s'al mio consorte</l>
     <l n="189">Romper dovessi la promessa fede.</l>
     <l n="190">Tu hai ancor, io lo confesso, il volto</l>
     <l n="191">Di rara grazia e di bellezza ornato,</l>
     <l n="192">E tal ch'ei può cortese donna amarlo.</l>
     <l n="193">Ma sia pur altra avventurata, e senza</l>
     <l n="194">Colpa e vergogna un tanto ben si goda,</l>
     <l n="195">Più tosto che l'onor pregiato e caro</l>
     <l n="196">Sia da strano amator macchiato e vinto.</l>
     <l n="197">Prendi esempio da me, ch'ho brutto sposo,</l>
     <l n="198">Di viver privo di bramata cosa:</l>
     <l n="199">Che gli è virtù star senz'il ben che piace,</l>
     <l n="200">E contenersi e superar se stesso.</l>
     <l n="201">Quanti altri pensi tu giovani amanti,</l>
     <l n="202">Che son non men di te bramosi e saggi,</l>
     <l n="203">Bramar quel che tu brami? O stolto, or credi</l>
     <l n="204">Esser tu sol ch'abbia le luci in fronte?</l>
     <l n="205">Tu più degl'altri, o peregrin, non vedi,</l>
     <l n="206">Ma ben degl'altri hai più sfacciato ardire,</l>
     <l n="207">Né più degl'altri hai cor, ma men vergogna.</l>
     <l n="208">Allor vorrei che tu venuto fussi</l>
     <l n="209">A queste rive mie, quand'era ancora</l>
     <l n="210">Vergine e pura, e che da mille amanti</l>
     <l n="211">Era per moglie al mio gran padre chiesta:</l>
     <l n="212">Perché di mille e mille amanti e proci</l>
     <l n="213">Saresti stato il primo e 'l più gradito,</l>
     <l n="214">E mi perdonerà mio sposo in questo,</l>
     <l n="215">E mi sarà nel mio parer compagno;</l>
     <l n="216">Ma tu vien tardi al desiato bene,</l>
     <l n="217">Perché quel ch'or tu brami, altri possiede.</l>
     <l n="218">E benché volentier consorte amata</l>
     <l n="219">Stata ti fossi, io nondimen non sono</l>
     <l n="220">Del grande Atrida mio forzata moglie.</l>
     <l n="221">Deh non voler con le parole accorte</l>
     <l n="222">Percuoter più la debolezza inferma</l>
     <l n="223">Del petto feminil, né quella ond'hai,</l>
     <l n="224">Secondo il tuo parlar, ferito il core</l>
     <l n="225">Condurre ad atto et inonesto e bieco,</l>
     <l n="226">Né nuocer tanto al bel candor pudico;</l>
     <l n="227">Ma lasciami servar candida e intera</l>
     <l n="228">La bella fede a quel marito a cui</l>
     <l n="229">La mia fortuna mi legò da prima,</l>
     <l n="230">E non voler dell'onestà gradita</l>
     <l n="231">D'una greca portar la spoglia infame.</l>
     <l n="232">Ma tu dirai che nel bel colle Ideo,</l>
     <l n="233">Quando Giunone e la pudica Palla,</l>
     <l n="234">Gl'imperi quella, e la prudenza questa,</l>
     <l n="235">T'offerser sol perché ciascuna d'esse</l>
     <l n="236">Giudicata da te più bella fosse,</l>
     <l n="237">Vener madre d'Amor promise farte</l>
     <l n="238">Marito mio: ma ch'i celesti Numi</l>
     <l n="239">Si sien mostrati ad uom mortale ignudi</l>
     <l n="240">E dei lor corpi il tuo giudicio atteso</l>
     <l n="241">A pena il credo; e benché il creda, quando</l>
     <l n="242">Ciò fosse ver, non crederò già mai</l>
     <l n="243">D'esser mercé di tal giudicio fatta,</l>
     <l n="244">Perch'io non son di tal bellezza e tanta</l>
     <l n="245">Ch'io pensi mai che l'amorosa Diva</l>
     <l n="246">T'abbia promesso me per premio e dono</l>
     <l n="247">Di tua sentenzia, e sol mi basta agli occhi</l>
     <l n="248">Di voi mortai parer gentile e bella.</l>
     <l n="249">Ma che Vener già mai laudata m'aggia</l>
     <l n="250">Non ben lo penso, e non lo nego, e forse</l>
     <l n="251">Puote esser vero, et acconsento a queste</l>
     <l n="252">Divine lodi: e perché debbo mai</l>
     <l n="253">D'esser quella negar ch'esser desio?</l>
     <l n="254">Non ti sdegnar se così pigra e lenta</l>
     <l n="255">È la mia fé, ché le gran cose e rare</l>
     <l n="256">Negli animi di noi tardi han credenza.</l>
     <l n="257">Il mio primo piacer dunque è ch'io sia</l>
     <l n="258">Stata dall'alma dea tenuta bella,</l>
     <l n="259">Dipoi m'è car che sopra ogni altro dono</l>
     <l n="260">M'abbia pregiata, e posta inanti a quanti</l>
     <l n="261">Palla e Giunon t'avean promessi insieme</l>
     <l n="262">Famosi imperi e gloriosi onori.</l>
     <l n="263">Adunque io son tuo fortunato regno,</l>
     <l n="264">Io tua virtute, e sapienzia amata,</l>
     <l n="265">E quanto ben di posseder sospiri.</l>
     <l n="266">Io ben sarei vie più gelata e dura</l>
     <l n="267">Che freddo sasso e rugginoso ferro,</l>
     <l n="268">S'io non amassi un sì gentile e bello,</l>
     <l n="269">Un sì cortese innamorato core.</l>
     <l n="270">Non son, credimi pur, non son di ferro;</l>
     <l n="271">Ma ben ricuso amar, che mai quell'uomo</l>
     <l n="272">Esser non puote a gran fatica mio.</l>
     <l n="273">E perché debbo affaticarmi in vano</l>
     <l n="274">D'arar l'arena, e seminar nell'onde?</l>
     <l n="275">E por mia speme in quella parte ond'io</l>
     <l n="276">Sperar non deggia mai dolcezza o frutto?</l>
     <l n="277">S'io son selvaggia, e male avvezza a questi</l>
     <l n="278">Amorosi piacer, gli è perch'io mai</l>
     <l n="279">(E tutto il ciel per testimonio invoco)</l>
     <l n="280">Non feci torto al mio marito fido.</l>
     <l n="281">E s'or ti scrivo, e del mio petto ascondo</l>
     <l n="282">In questa carta i desiderii interni,</l>
     <l n="283">Sappia ch'io fo quel che io non fei già mai,</l>
     <l n="284">E faccio impresa inusitata e nuova.</l>
     <l n="285">O ben felici, e fortunate quelle</l>
     <l n="286">Che sono avezze agli amorosi inganni!</l>
     <l n="287">Ch'io goffa e folle, et inesperta a questo</l>
     <l n="288">Soave error, non so veder la strada</l>
     <l n="289">Di simil colpa, e mi cred'io che molto</l>
     <l n="290">Difficil sia di cotal fallo il guado.</l>
     <l n="291">Già la paura istessa, oimè, m'offende,</l>
     <l n="292">Veder ch'ognun mi guardi, e il volgo insano</l>
     <l n="293">Come impudica altrui mi mostri a dito:</l>
     <l n="294">Né ciò mi stimo invan, perch'ho sentito</l>
     <l n="295">D'ambi noi mormorare, ed Etra ancora</l>
     <l n="296">M'ha rapportato alcuna infamia e carco</l>
     <l n="297">Che d'ambi insieme noi tra 'l volgo è sparso:</l>
     <l n="298">Però nascondi il foco ond'ardi, o vero</l>
     <l n="299">Pon fine al grande amor; ma perché debbi</l>
     <l n="300">Finir d'amarmi? egli è pur meglio amando</l>
     <l n="301">Tenersi in sen sua bella fiamma ascosa.</l>
     <l n="302">Vagheggia pur, ma sì celatamente</l>
     <l n="303">Ch'altri non veggia; e se il mio sposo è lunge</l>
     <l n="304">Ho ben più libertà che quando egli era</l>
     <l n="305">Presente a noi, ma di me stessa in tutto</l>
     <l n="306">In libertà non son, ché intorno intorno</l>
     <l n="307">Ho chi m'osserva, e mie parole attende.</l>
     <l n="308">Egli è partito, e gran cagion lo spinse,</l>
     <l n="309">E 'l subito partir non fu men noto</l>
     <l n="310">Ch'ei fusse presto; e se ei mi disse andando</l>
     <l n="311">Ch'io prendessi di te cortese cura,</l>
     <l n="312">Sappia, che del partir stand'ei dubbioso,</l>
     <l n="313">Gli dissi: o sposo mio, tornami indietro</l>
     <l n="314">E presto, e sano; et ei presagio lieto</l>
     <l n="315">Da le parole mie prendendo, allora</l>
     <l n="316">Come sposa baciommi, e disse: in questa</l>
     <l n="317">Assenza mia, fa' che 'l reale albergo,</l>
     <l n="318">E le ricchezze, e il peregrin di Troia</l>
     <l n="319">Ti sieno a core; onde a gran pena il riso</l>
     <l n="320">Potetti contenere, e mentre ch'io</l>
     <l n="321">Mi sforzava celarlo, altro non dissi</l>
     <l n="322">Se non: io n'arò cura. E s'egli in Creta</l>
     <l n="323">Con placid'onde, e con propizio vento</l>
     <l n="324">Drizzò le vele, a te però non lice</l>
     <l n="325">Tutto tentar ch'uno amator desia,</l>
     <l n="326">Perché 'l mio sposo è così lunge, ch'egli</l>
     <l n="327">Puote aver di me cura; e poi non sai</l>
     <l n="328">Com'hanno i re le man lunghe, e le braccia?</l>
     <l n="329">L'infamia ancor mi dà terror, che quanto</l>
     <l n="330">Siamo da voi di gran beltà lodate,</l>
     <l n="331">Tant'han più di temer li sposi nostri</l>
     <l n="332">Giusta cagion; e quella gloria ond'io</l>
     <l n="333">Or sono in pregio e reputata onesta</l>
     <l n="334">S'oppone al mio voler, bench'io bramassi</l>
     <l n="335">Diletto alcuno: e ben cred'io che meglio</l>
     <l n="336">Fora ingannare il comun grido, e sotto</l>
     <l n="337">Il vel dell'onestà gustar talora</l>
     <l n="338">D'un amante gentil gli amati frutti.</l>
     <l n="339">Né ti maravigliar che andando ei lunge</l>
     <l n="340">M'abbia lasciata in uno albergo istesso</l>
     <l n="341">Con teco insieme, et a la fé commessa</l>
     <l n="342">D'un forestier: perché ei sa quanta, e quale</l>
     <l n="343">È la bontà di mia pudica vita.</l>
     <l n="344">S'ei de la mia beltà geloso teme,</l>
     <l n="345">Mia pudicizia il fa sicuro, e s'io</l>
     <l n="346">Son bella in viso, io son nel cor pudica.</l>
     <l n="347">Tu mi di' poi che l'opportuno tempo</l>
     <l n="348">Io non lasci fuggir che m'have il mio</l>
     <l n="349">Sposo concesso, e ch'io mi goda quella</l>
     <l n="350">Commodità ch'al suo partir lasciommi:</l>
     <l n="351">Io ben farlo desio, ma temo, e vivo</l>
     <l n="352">Tra timore e desire, e non ben ferma</l>
     <l n="353">È la mia voglia, e son dubbiosa ancora</l>
     <l n="354">Di quel ch'io debbo far: mio sposo è lunge,</l>
     <l n="355">Tu senza donna giaci, e mia beltade</l>
     <l n="356">Ti face amarmi, e me tua faccia inchina;</l>
     <l n="357">E le notti son lunghe, e già ne lice</l>
     <l n="358">Insieme ragionar, e l'esser teco</l>
     <l n="359">In un albergo m'assicura, e invita;</l>
     <l n="360">E l'aspetto gentile e il sangue illustre</l>
     <l n="361">A sì bel furto ognor ne spinge e sprona.</l>
     <l n="362">Poss'io morir s'a la amorosa colpa</l>
     <l n="363">Ogni gradita occasione e fida</l>
     <l n="364">Non ne chiama e ne sforza; e non so quale</l>
     <l n="365">Vil mi faccia tardar sospetto e tema.</l>
     <l n="366">Volesse il ciel che quel ch'amando brami</l>
     <l n="367">Persuadere a semplicetta donna,</l>
     <l n="368">Tu potessi per forza aver da lei!</l>
     <l n="369">Che mia rozzezza, e mia vergogna fora</l>
     <l n="370">Così scacciata; e spesse volte avviene</l>
     <l n="371">Ch'un grave oltraggio a l'oltraggiato è bono.</l>
     <l n="372">E mal mio grado a fortunato stato</l>
     <l n="373">Sarei rapita, et al dispetto mio</l>
     <l n="374">Sarei felice, e fortunata, e lieta.</l>
     <l n="375">Ma pur meglio è ch'al cominciato amore</l>
     <l n="376">Io faccia forza, e mi dimostri invitta:</l>
     <l n="377">Ché nuova fiamma in sul principio ardente</l>
     <l n="378">Poca acqua ammorza, e malamente puote</l>
     <l n="379">Avere in peregrin fermezza Amore:</l>
     <l n="380">Perch'ei ne vien con voi di terra in terra</l>
     <l n="381">Mai sempre errando, e qualor pensi e credi</l>
     <l n="382">Ch'altra cosa non sia più ferma al mondo,</l>
     <l n="383">Allor sen fugge; e l'infelici e belle</l>
     <l n="384">Arianna, et Isifile, e Medea</l>
     <l n="385">Fan fede altrui de l'incostanza e fede</l>
     <l n="386">Del peregrin amor, che scioccamente</l>
     <l n="387">Si diero in braccio ai peregrini amanti.</l>
     <l n="388">E tu mal fido ancor lasciato hai quella</l>
     <l n="389">Sì bella Enon, che cotanti anni e tanti,</l>
     <l n="390">Misera lei, sì caldamente amasti.</l>
     <l n="391">E tu medesmo non lo nieghi, et io,</l>
     <l n="392">Come conviensi a saggia donna amata,</l>
     <l n="393">Con diligenza ho ricercato e inteso</l>
     <l n="394">Ogni pensiero, ogni parola, ogni opra,</l>
     <l n="395">E più che tu non credi, avuto ho cura</l>
     <l n="396">Di te, che fai l'innamorato meco.</l>
     <l n="397">Aggiugni ancor che s'amator costante</l>
     <l n="398">Brami mostrarti, e mio fidele amico,</l>
     <l n="399">Tu no 'l puoi far, perch'i compagni tuoi</l>
     <l n="400">Poco staranno a richiamarti in Troia.</l>
     <l n="401">Ecco che mentre noi parliamo insieme</l>
     <l n="402">E t'apparecchi a la sperata notte,</l>
     <l n="403">Il vento spira, e le troiane antenne</l>
     <l n="404">A ritornarsi al bel paese invita.</l>
     <l n="405">E lascerai nel cominciar l'impresa</l>
     <l n="406">Imperfetto il piacer bramato, e teco</l>
     <l n="407">E col vento n'andrà per l'onde a volo</l>
     <l n="408">Il nostro amor, ch'or sì cocente mostri.</l>
     <l n="409">Ma debb'io pur seguir, come or ne preghi,</l>
     <l n="410">L'accesa voglia, e venir debbo teco</l>
     <l n="411">A riveder l'alte famose mura</l>
     <l n="412">De la gran Troia? e diventar del saggio</l>
     <l n="413">Priamo nuora, e di vedermi al grande</l>
     <l n="414">Laomedonte in parentado aggiunta?</l>
     <l n="415">No, ch'io non debbo mai voler godermi</l>
     <l n="416">Un tristo, infame, e fuggitivo bene:</l>
     <l n="417">Et io non son così perduta e folle,</l>
     <l n="418">E non spregio così la voce e il grido</l>
     <l n="419">De la fama immortal, ch'io brami e voglia</l>
     <l n="420">Ch'ella de' falli miei nefandi e brutti</l>
     <l n="421">E de le mie vergogne il mondo ingombri.</l>
     <l n="422">Che diria poi di me Sparta e Micene?</l>
     <l n="423">Che tutta Grecia, e l'asiana gente?</l>
     <l n="424">Che parlerian di me Priamo, e seco</l>
     <l n="425">La sua consorte, i tuoi fratelli, e tante</l>
     <l n="426">Sue nuore illustri, e tutta Troia insieme?</l>
     <l n="427">E tu come potresti entro al tuo core</l>
     <l n="428">Fedel tenermi, e col tuo proprio esempio</l>
     <l n="429">Non star de la mia fé mai sempre in dubbio?</l>
     <l n="430">Ogni uomo illustre, e peregrin famoso</l>
     <l n="431">Ch'entrasse dentro ai bei troiani porti</l>
     <l n="432">Di gelosia ti pungerebbe il seno.</l>
     <l n="433">Oh quante volte poi sfacciata e trista,</l>
     <l n="434">Femina vile, e meretrice infame</l>
     <l n="435">Mi chiameresti, essend'irato meco.</l>
     <l n="436">E non ti sovverria che dentro al mio</l>
     <l n="437">Fallo sarebbe il tuo peccato involto,</l>
     <l n="438">E d'un medesmo error saresti insieme</l>
     <l n="439">Autor dolce, e riprensor amaro?</l>
     <l n="440">Ma pria la terra in un momento irata</l>
     <l n="441">S'apra, e m'inghiotta, anzi ch'io franga mai</l>
     <l n="442">La santa fé del maritale amore,</l>
     <l n="443">E mi dia in preda a peregrino amante</l>
     <l n="444">Che con parole tai m'oltraggi, e spregi.</l>
     <l n="445">Ma tu dirai che le ricchezze immense</l>
     <l n="446">Mi goderò del gran troiano impero,</l>
     <l n="447">E via maggiori avrò pregiati doni</l>
     <l n="448">Di quei che mi prometti, e sarò altera</l>
     <l n="449">Di ricche gemme, e di purpurei ammanti.</l>
     <l n="450">Perdonami s'io son libera e sciolta</l>
     <l n="451">In dirti il ver: non son le gemme, e l'oro,</l>
     <l n="452">E le tue spoglie, e le cortesi offerte</l>
     <l n="453">Pregiate sì che sian bastanti a farmi</l>
     <l n="454">Rimuover quindi innamorata il passo.</l>
     <l n="455">E il viver qui nel mio mendico regno</l>
     <l n="456">Troppo, né so perché, mi giova e piace.</l>
     <l n="457">Chi mi daria, quando oltraggiata io fussi,</l>
     <l n="458">Nel paese troian pietosa aita?</l>
     <l n="459">E d'onde attenderei, lassa, il soccorso</l>
     <l n="460">Del mio fratello, o poco amato padre?</l>
     <l n="461">Anco a la troppo innamorata e folle</l>
     <l n="462">Medea promise il peregrino sposo,</l>
     <l n="463">Il fallace Giason, tutte le cose,</l>
     <l n="464">E nondimen fu discacciata poi,</l>
     <l n="465">E non aveva il vecchiarello Eeta</l>
     <l n="466">Suo genitor, né la sua madre Issea,</l>
     <l n="467">Né Calliope sua sirocchia, ove ella</l>
     <l n="468">Volger potesse il dispregiato piede.</l>
     <l n="469">Ma tu dirai ch'io paventar non debba</l>
     <l n="470">Sì fatto oltraggio, et io rispondo, e dico</l>
     <l n="471">Ch'anco Medea non paventava; e spesso</l>
     <l n="472">Tradita vien dal suo presagio lieto</l>
     <l n="473">Nostra speme fallace: e quelle navi</l>
     <l n="474">Ch'or tempesta crudel nel mezzo a l'onde</l>
     <l n="475">Assalta e frange, ebber Nettunno amico,</l>
     <l n="476">E 'l mar tranquillo, e 'l ciel sereno e bello,</l>
     <l n="477">Mentre che fisso avean l'ancore in porto.</l>
     <l n="478">Quel sogno poi mi sbigotisce, in cui,</l>
     <l n="479">Il giorno inanzi al fortunato parto,</l>
     <l n="480">Partorir parve a la tua madre al mondo</l>
     <l n="481">Una sanguigna e spaventosa fiamma.</l>
     <l n="482">E temo ancor degli indovini accorti</l>
     <l n="483">Il gran giudicio, e 'l vaticinio espresso,</l>
     <l n="484">Ond'han veduto, indovinato, e detto</l>
     <l n="485">Che 'l greco fuoco abbruciar deve un giorno</l>
     <l n="486">E incenerire il superb'Ilio, e Troia.</l>
     <l n="487">L'irata Giuno, e la sdegnata Palla</l>
     <l n="488">M'empieno il cor di gran spavento e tema,</l>
     <l n="489">Perché tu desti a l'amorosa Diva</l>
     <l n="490">Contra di lor de la bellezza il pregio,</l>
     <l n="491">Le quai vorran de la beltà spregiata</l>
     <l n="492">Far lor vendetta, ancor ch'armata in campo</l>
     <l n="493">Venere prenda in tua difesa il ferro,</l>
     <l n="494">E ti sia guida a l'amorosa impresa.</l>
     <l n="495">Né son dubbiosa ancor ch'Atrida irato,</l>
     <l n="496">S'io seguo te, ne spiegherà l'insegne</l>
     <l n="497">E l'armi contra, e tra le spade e 'l sangue</l>
     <l n="498">Sarà mai sempre il nostro amore involto.</l>
     <l n="499">Perché tu sai di qual battaglia fera</l>
     <l n="500">Fosse cagione Ippodamia gentile</l>
     <l n="501">Tra 'l popol di Tessaglia, e tra la forte</l>
     <l n="502">Torma de le biformi alpestri belve:</l>
     <l n="503">Credi tu poi che sarà pigro e lento</l>
     <l n="504">A vendicar lo scelerato oltraggio</l>
     <l n="505">Il mio marito, Agamennone, e il vecchio</l>
     <l n="506">Tindaro, a cui tutta la Grecia inchina?</l>
     <l n="507">Ma ben che tu ti vanti, e i gesti alteri</l>
     <l n="508">Da te fatti racconti in lotta e in guerra,</l>
     <l n="509">Non è però che differente il viso</l>
     <l n="510">Non sia da le parole, e che 'l tuo corpo</l>
     <l n="511">Non sia più pronto a l'amoroso gioco</l>
     <l n="512">Ch'agli assalti di Marte: e però lascia</l>
     <l n="513">Ad altri guerreggiar, tu solo attendi,</l>
     <l n="514">Paride, amare. Ed a quel forte Ettorre,</l>
     <l n="515">Che tanto laudi e che cotanto stimi,</l>
     <l n="516">Lascia l'incarco de la guerra, e ch'egli</l>
     <l n="517">Per te combatta, e ti difenda in campo:</l>
     <l n="518">Ch'altra milizia al tuo valor conviensi,</l>
     <l n="519">Et ad altra opra hai più disposto et atto</l>
     <l n="520">Il gentil corpo, e le ben fatte membra.</l>
     <l n="521">Il qual valor s'io fussi saggia, e meno</l>
     <l n="522">Di quel ch'io sono e timidetta e vile,</l>
     <l n="523">Devrei provare; e giovanetto amante</l>
     <l n="524">Se fia prudente il proverà talora.</l>
     <l n="525">E fors'anch'io lo proverò, lasciando</l>
     <l n="526">E l'onestate e la vergogna indietro,</l>
     <l n="527">E vinta ti darò me stessa in guisa</l>
     <l n="528">D'umil pregiona al vincitor gentile.</l>
     <l n="529">Quel che dimandi poi, ch'ascosamente</l>
     <l n="530">Io ti conceda il ragionar con meco</l>
     <l n="531">Sol una notte, io quanto brami intendo,</l>
     <l n="532">E quel che importi il favellar; ma troppo</l>
     <l n="533">Affretti il tuo desio bramoso e caldo,</l>
     <l n="534">E per ancora è la tua messe in erba:</l>
     <l n="535">E forse amica ai tuoi bei voti fia</l>
     <l n="536">Questa tardanza che t'annoia e strugge.</l>
     <l n="537">Ma chiudo qui, poi che la mano è stanca,</l>
     <l n="538">Di questa carta il ragionare, a cui</l>
     <l n="539">Ho la mia mente, e lo mio petto aperto.</l>
     <l n="540">Quel che ne resta poi, trattianlo insieme</l>
     <l n="541">Per mezzo ed opra di mie fide ancille</l>
     <l n="542">Climene ed Etra, a cui discopro ogn'altro</l>
     <l n="543">Secreto mio, ch'elle saran mai sempre</l>
     <l n="544">D'ambi i nostri desir messaggie fide.</l>
    </lg>
   </lg>
  </body>
 </text>
</TEI>