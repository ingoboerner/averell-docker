<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Epistole d'Ovidio - Canace a Macareo</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">225</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_epistole-d-ovidio-canace-a-mac</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Epistole d'Ovidio - Canace a Macareo</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Epistole d'Ovidio - Canace a Macareo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Se cancellati, e malamente intesi</l>
     <l n="2">Saranno i tristi miei dolenti versi,</l>
     <l n="3">Fia solo, oimè, perché sarà la carta</l>
     <l n="4">Del proprio sangue mio macchiata e lorda.</l>
     <l n="5">Io ne la destra man la penna tengo,</l>
     <l n="6">E ne l'altra il pugnal già nudo stringo,</l>
     <l n="7">E mi giace la carta aperta in grembo:</l>
     <l n="8">E questa è la funesta e trista imago</l>
     <l n="9">De la figliuola del gran re de' venti,</l>
     <l n="10">Ch'al suo fratello inamorata scrive;</l>
     <l n="11">Perch'io spero così piacere a l'empio</l>
     <l n="12">E crudo padre mio, ch'io sol vorrei</l>
     <l n="13">Veder presente a la mia trista fine,</l>
     <l n="14">E inanzi agli occhi suoi, che n'è cagione,</l>
     <l n="15">Aprirmi il petto, e trarne il sangue e l'alma.</l>
     <l n="16">Ma, lassa, io credo ben ch'egli potria,</l>
     <l n="17">Come feroce e via più crudo assai</l>
     <l n="18">De' suoi venti crudei, cogli occhi asciutti</l>
     <l n="19">Mirar la figlia sua nel sangue istesso</l>
     <l n="20">Miseramente, e bruttamente involta,</l>
     <l n="21">Che vivend'ei tra sì rabbiose, e strane,</l>
     <l n="22">E fere genti, è ben ragion ch'ei sia</l>
     <l n="23">D'asprezza e crudeltà conforme a loro.</l>
     <l n="24">Egli Zefiro doma, e mette il freno</l>
     <l n="25">Al furioso Aquilone, e lega e chiude</l>
     <l n="26">Entro a' gran sassi il fiero Noto et Euro;</l>
     <l n="27">Né puote a l'ira sua tirare il morso,</l>
     <l n="28">O temperar la rabbia, onde minore</l>
     <l n="29">È de' suoi vizii il glorioso impero.</l>
     <l n="30">A che dunque mi giova alzarmi al cielo</l>
     <l n="31">Mercé degli avi miei, o gire altera</l>
     <l n="32">Che Giove sia de la mia stirpe nato?</l>
     <l n="33">Questo non vieta ch'io finir non deggia</l>
     <l n="34">Con questo ferro la mia vita, e ch'io</l>
     <l n="35">Non tenga l'armi ne la mano inferma,</l>
     <l n="36">A me poco atte, e di me poco degne.</l>
     <l n="37">O dolce Macareo, deh fosse almeno</l>
     <l n="38">Piaciuto al ciel che l'infelice giorno</l>
     <l n="39">Che ' nostri cuori in uno amor congiunse</l>
     <l n="40">Fosse del morir mio stato più tardi!</l>
     <l n="41">Perché m'amasti, oimè, più che non lice</l>
     <l n="42">Amare ad un fratello? et io dolente</l>
     <l n="43">Perché ti fui quel ch'esser mai non deve</l>
     <l n="44">Sorella dolce al suo fratello amato?</l>
     <l n="45">Anch'io m'accesi, e dentro al caldo petto</l>
     <l n="46">Provai che tale era la face e 'l dardo</l>
     <l n="47">Di quel da me non conosciuto dio,</l>
     <l n="48">Qual io l'avea da molti amanti udito.</l>
     <l n="49">Fuggit'era il color dal volto mio,</l>
     <l n="50">E le mie membra eran già fatte magre,</l>
     <l n="51">Che 'l cibo e 'l sonno avean perduto insieme,</l>
     <l n="52">E mi sembrava una sol notte un anno,</l>
     <l n="53">E sospirava amaramente, senza</l>
     <l n="54">Ch'io fossi da dolore alcuno offesa:</l>
     <l n="55">Né sapeva cagion trovare ond'io</l>
     <l n="56">Facessi questo, e non sapea ch'amore</l>
     <l n="57">Fosse cagion di sì gravosa vita:</l>
     <l n="58">Ma gli era pure amore; e del mio male</l>
     <l n="59">Prima di me la mia nutrice saggia</l>
     <l n="60">S'accorse, et ella pria mi disse ch'io</l>
     <l n="61">Fussi presa d'amore, ond'io vermiglia</l>
     <l n="62">Mi fei nel volto, e la vergogna e 'l vero</l>
     <l n="63">Chinar mi fece i dolent'occhi al grembo:</l>
     <l n="64">Il che fu segno manifesto e conto</l>
     <l n="65">Ch'io m'accusava, e confessava quanto</l>
     <l n="66">Detto m'avea la molto accorta vecchia.</l>
     <l n="67">Già si fea grande il violato ventre,</l>
     <l n="68">E m'aggravava l'egre membra il greve</l>
     <l n="69">Celato incarco: e qual'incanti ed erbe,</l>
     <l n="70">Quai medicine pien d'affanno e tema</l>
     <l n="71">Non m'arrecò la mia nutrice accorta,</l>
     <l n="72">E le mi pose con sue mani al corpo,</l>
     <l n="73">Acciò che 'l parto (e sol t'ascosi questo)</l>
     <l n="74">Intempestivo, e suo mal grado uscisse!</l>
     <l n="75">Ma, lassa, che 'l fanciul troppo vivace</l>
     <l n="76">All'erbe, all'arte, ed agli incanti fece</l>
     <l n="77">Mai sempre forza, e dentro al ventre ascoso</l>
     <l n="78">Dal nimico di fuor sicuro fue.</l>
     <l n="79">Già nove volte avea girato il cielo</l>
     <l n="80">La sorella del Sole, e già venuto</l>
     <l n="81">Era il decimo mese, e non sapeva</l>
     <l n="82">Ond'avesser cagion sì grandi e fieri</l>
     <l n="83">E subiti dolor, però che nuova</l>
     <l n="84">Era guerriera, et inesperta al parto,</l>
     <l n="85">Ond'io gridava: e la sagace vecchia</l>
     <l n="86">Disse: che fai? tu la tua colpa scuopri?</l>
     <l n="87">E perché il grido non s'udisse (ch'ella</l>
     <l n="88">Sapeva il tutto) mi serrò la bocca.</l>
     <l n="89">Misera me, che far dunque doveva?</l>
     <l n="90">Quindi l'aspro dolor mi spinge, e sforza</l>
     <l n="91">A trar dogliosi guai, e quinci il vieta</l>
     <l n="92">Il timor, la nutrice, e la vergogna.</l>
     <l n="93">Ond'io la voce affreno, e quelle strida</l>
     <l n="94">Ch'a mandar fuor l'aspro dolor mi sforza,</l>
     <l n="95">In me ritengo, e rasciugar conviemmi,</l>
     <l n="96">O dentro agli occhi contenere il pianto.</l>
     <l n="97">Io vedeva la morte, e l'empia Giuno</l>
     <l n="98">Mi negava il soccorso, e s'io moriva</l>
     <l n="99">M'era la morte ancor vergogna immensa:</l>
     <l n="100">Ma tu presente al lagrimevol caso,</l>
     <l n="101">Squarciati i panni, et i capelli svelti,</l>
     <l n="102">Mercé del gran dolor che tu prendevi</l>
     <l n="103">De la mia doglia, mi tornasti in vita,</l>
     <l n="104">Quando l'amate braccia al collo intorno</l>
     <l n="105">Mi feron nodo, e 'l petto mio stringendo</l>
     <l n="106">Non restavi di dir: sorella, vivi,</l>
     <l n="107">Vivi sorella amata, e non volere</l>
     <l n="108">Uccider te con l'infelice prole;</l>
     <l n="109">Facciati ardita questa speme e forte,</l>
     <l n="110">Ch'esser tu debbi al tuo fratello sposa,</l>
     <l n="111">A quel che t'ha fatt'or diventar madre.</l>
     <l n="112">Io era quasi al fin de la mia vita,</l>
     <l n="113">Et a queste parole amate e care,</l>
     <l n="114">Credimi fratel mio, ritornai viva,</l>
     <l n="115">E mandai fuor lo sfortunato parto.</l>
     <l n="116">Tu te n'allegri, frate? oimè! che uopo</l>
     <l n="117">È di celare al genitor mio crudo</l>
     <l n="118">L'incesto, il figlio, e la mia colpa infame:</l>
     <l n="119">Onde l'accorta e diligente vecchia</l>
     <l n="120">Cuopre tra frondi, e sottil fasce, e rami</l>
     <l n="121">Di bianca uliva, il pargoletto figlio,</l>
     <l n="122">E finge andar col sacrificio al tempio,</l>
     <l n="123">E l'ostia aver tra quelle frondi involta,</l>
     <l n="124">Sacri preghi tra sé dicendo e carmi,</l>
     <l n="125">Ond'il popol fe' strada, e 'l padre istesso</l>
     <l n="126">Fe' riverenza al simulato voto.</l>
     <l n="127">Ella avea quasi in su la soglia il piede,</l>
     <l n="128">Quando a l'orecchie del mio padre iniquo</l>
     <l n="129">Giunse la voce del fanciullo ascoso:</l>
     <l n="130">Ond'egli il putto piglia, e le mentite</l>
     <l n="131">Ostie discuopre, e le superbe logge</l>
     <l n="132">Fa risonar di furibonda voce.</l>
     <l n="133">Come trema qualor lieve aura il muove</l>
     <l n="134">Intorno il mare, o come il frassin suole,</l>
     <l n="135">Quando il tepido Noto il tocca e fiede,</l>
     <l n="136">Così tremar l'impallidite membra</l>
     <l n="137">Veduto avresti, e dal tremar del corpo</l>
     <l n="138">Tremava il letto ove io giaceva: et egli</l>
     <l n="139">Tutto sdegnoso, infuriato il piede</l>
     <l n="140">Mosse là dove io dimorava sola,</l>
     <l n="141">E la vergogna mia, e 'l mio peccato</l>
     <l n="142">Con voce orribil mi discuopre, e a pena</l>
     <l n="143">Contien la man, che non mi graffi il volto,</l>
     <l n="144">O mi svelga le chiome, o tragga gli occhi.</l>
     <l n="145">Io vergognosa altro non feci allora</l>
     <l n="146">Che versar da quest'occhi amari pianti,</l>
     <l n="147">Perché la lingua mia legata e presa</l>
     <l n="148">Da gelato timor si fe' di smalto.</l>
     <l n="149">Già l'empio e scelerato avea commesso</l>
     <l n="150">A' servi suoi che 'n qualche strano bosco</l>
     <l n="151">Si portasse il nipote, ove egli fosse</l>
     <l n="152">Cibo de' cani et agli uccelli in preda.</l>
     <l n="153">Ond'il misero allor le strida e 'l pianto</l>
     <l n="154">Fece maggior, tal che pensato avresti</l>
     <l n="155">Ch'udito avesse la crudel sentenza,</l>
     <l n="156">E con quei preghi e con quell'alta voce</l>
     <l n="157">Che 'l miserel potea, pregasse l'avo.</l>
     <l n="158">O dolce frate mio, qual pensi allora</l>
     <l n="159">Fosse l'animo mio, quando a le selve</l>
     <l n="160">Vidi portare il mio figliuol, che fosse</l>
     <l n="161">Esca de' lupi? oimè! che per te stesso</l>
     <l n="162">Entro a l'animo tuo pensar lo puoi.</l>
     <l n="163">Egli già fuor de la mia stanza uscito</l>
     <l n="164">Era, ond'allor mi potei fare oltraggio,</l>
     <l n="165">E percuotermi il petto, e 'l volto e 'l crine</l>
     <l n="166">Mi fu lecito allor graffiar, e sverre.</l>
     <l n="167">In questa del mio padre empio e crudele</l>
     <l n="168">Il nunzio venne, tutt'afflitto in volto,</l>
     <l n="169">E mandò fuor questa funesta voce:</l>
     <l n="170">Eol tuo padre quest'ignudo ferro</l>
     <l n="171">Ti manda (e lo mi diede) e dice poi</l>
     <l n="172">Che per te stessa, empia Canace, sai</l>
     <l n="173">Secondo 'l merto tuo quel che gl'importi.</l>
     <l n="174">Io 'l so, diss'io, e con fort'alma e invitta</l>
     <l n="175">Farò quant'ei comanda, e punirommi</l>
     <l n="176">Secondo i brutti miei nefandi merti,</l>
     <l n="177">E chiuderò dentro al mio petto infame</l>
     <l n="178">Il crudel don del genitor crudele.</l>
     <l n="179">Questi son, lassa, i meritati doni</l>
     <l n="180">Ch'a le mie nozze, o padre mio, mi porgi?</l>
     <l n="181">Quest'è la dote grande, ond'esser deve</l>
     <l n="182">La figlia tua così superba e ricca?</l>
     <l n="183">Leva, leva Imeneo da me schernito</l>
     <l n="184">Le faci maritali, e a presti passi</l>
     <l n="185">Fuggi lontan gli abominandi tetti;</l>
     <l n="186">E voi del centro tenebroso, o Furie,</l>
     <l n="187">Portate in me gli ardenti vostri fuochi,</l>
     <l n="188">Onde 'l mio rogo se n'infiammi et arda.</l>
     <l n="189">E voi, sorelle mie, con miglior sorte</l>
     <l n="190">Cercate maritarvi, avendo almeno</l>
     <l n="191">Il brutto fallo mio talora a mente.</l>
     <l n="192">Ma qual colpa ha commesso il mio figliuolo</l>
     <l n="193">Pur nato adesso? o con qual fatto offeso</l>
     <l n="194">Ha l'avo suo, non avendo egli a pena</l>
     <l n="195">A la luce del ciel le luci aperte?</l>
     <l n="196">Ma poi che l'infelice ha meritato</l>
     <l n="197">Morir, diciam ch'e' ne sia stato degno.</l>
     <l n="198">Misera me, che l'innocente prole</l>
     <l n="199">Porta del mio fallir la pena e 'l danno!</l>
     <l n="200">O figlio mio, scempio crudel e fero</l>
     <l n="201">Di me tua madre, che sei dato in preda</l>
     <l n="202">Nel nascer tuo a l'affamate belve;</l>
     <l n="203">O figlio mio, che miserabil pegno</l>
     <l n="204">Fusti di poco e mal felice amore,</l>
     <l n="205">A cui fu questo giorno ultimo, e primo;</l>
     <l n="206">Oimè! ch'io non potei bagnarti il volto</l>
     <l n="207">Co' giusti pianti, e non potei portare</l>
     <l n="208">Entro al sepolcro tuo le svelte chiome,</l>
     <l n="209">Od abbracciarti caramente, e torre</l>
     <l n="210">Da la faccia gelata i freddi baci,</l>
     <l n="211">Ma le fiere bramose or t'hanno in preda.</l>
     <l n="212">Anch'io del mio figliuol le pallid'ombre</l>
     <l n="213">Veloce seguirò, né lungamente</l>
     <l n="214">Madre chiamata fia, né senza figlio.</l>
     <l n="215">Tu solo, o da la tua sorella invano</l>
     <l n="216">Tanto sperato, andrai de la tua prole</l>
     <l n="217">Le sparse membra raccogliendo, e quelle</l>
     <l n="218">Rinchiuderai con me sua madre insieme</l>
     <l n="219">In un medesmo, ancor ch'angusto, sasso:</l>
     <l n="220">Piangi la morte mia, fratello, e vivi</l>
     <l n="221">Ricordevol di me, né ti spaventi</l>
     <l n="222">Il corpo mio, che tant'amasti in vita:</l>
     <l n="223">E fa' sol quel di ch'io ti prego, e sforzo,</l>
     <l n="224">Ch'anch'io de l'empio et efferato e crudo</l>
     <l n="225">Mio genitor la fiera voglia adempio.</l>
    </lg>
   </lg>
  </body>
 </text>
</TEI>