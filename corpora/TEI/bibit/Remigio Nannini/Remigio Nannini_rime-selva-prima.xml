<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Selva prima</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">115</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-selva-prima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Selva prima</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Selva prima</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Quell'amorose fiamme, ond'io prima arsi,</l>
     <l n="2">Ch'intepidite aveva assenza e sdegno,</l>
     <l n="3">E quasi spente il gran girar del cielo,</l>
     <l n="4">Da quel bel lume che dagl'occhi muove</l>
     <l n="5">L'almo mio singular terrestre sole</l>
     <l n="6">Raccese e deste, a gloriosa impresa</l>
     <l n="7">Muovon l'ingegno, e li già muti accenti:</l>
     <l n="8">Tal che d'alteri fregi adorna e chiara</l>
     <l n="9">Non men che bella, ancor levata in alto</l>
     <l n="10">Spero vedrassi la mia stella e Donna;</l>
     <l n="11">E forse ancor vedrassi a' preghi miei</l>
     <l n="12">Quel cor sì duro ch'el mio pianto sprezza,</l>
     <l n="13">E segue quel che di men calda fiamma</l>
     <l n="14">Si sente acceso e degli antichi nodi</l>
     <l n="15">Che 'l primo amor gli cinse a pena è sciolto,</l>
     <l n="16">Rotto, spezzato e convertito in polve.</l>
     <l n="17">Quella alterezza e l'orgogliosa fronte,</l>
     <l n="18">Che, come l'Apenin quando più verna</l>
     <l n="19">Minacciar suole un sempiterno gelo,</l>
     <l n="20">Minacciava il mio cor d'eterne pene,</l>
     <l n="21">(Se mortal pianto in mortal core ha forza)</l>
     <l n="22">Spero vedrassi umiliata e vinta;</l>
     <l n="23">Ond'io con più sicure e salde piume</l>
     <l n="24">Ho speme ancor alzarmi a sì bel volo</l>
     <l n="25">Che poco invidierò l'augel di Giove:</l>
     <l n="26">E se gli accenti miei saran mai degni</l>
     <l n="27">Di farsi udir sopra le rive d'Arno</l>
     <l n="28">E da l'orecchie dell'amata Flora</l>
     <l n="29">Che 'l mio leggiadro Fiore asconde e bagna,</l>
     <l n="30">A l'un vedrò girar l'umide ciglia</l>
     <l n="31">Intorno, a l'altra la fiorita faccia</l>
     <l n="32">Per ricercar di sì bel sole i raggi.</l>
     <l n="33">Deh s'unqua mi sarà cotanto pio</l>
     <l n="34">Il ciel, ch'io possa con più lieto piede</l>
     <l n="35">Venir presso a quel fiume, ove risplende</l>
     <l n="36">(Mercé del mio bel sol) tanta chiarezza</l>
     <l n="37">Che giustamente ognor correndo apporta</l>
     <l n="38">Meraviglia al Tirreno, invidia a l'Arno,</l>
     <l n="39">In sì dolci querele, in sì bel pianto</l>
     <l n="40">Sciorrò la lingua e gl'occhi, che quell'acque</l>
     <l n="41">Con men veloce piè correr vedransi,</l>
     <l n="42">E quella gloria ch'or celata giace,</l>
     <l n="43">Quella beltà che chi la mira insieme</l>
     <l n="44">Empie d'amor, di meraviglia e foco,</l>
     <l n="45">S'udirà risonar per ogni colle.</l>
     <l n="46">Ma dove lascio il mio dolente stile?</l>
     <l n="47">U' son l'antiche mie dogliose note</l>
     <l n="48">Che non san ragionar se non di morte?</l>
     <l n="49">Dunque non mi dorrò di chi m'ancide?</l>
     <l n="50">Dunque non mi dorrò di chi mi sdegna,</l>
     <l n="51">E di colei ch'el mio martir gradisce?</l>
     <l n="52">Lei dunque inalzerò? lei ne' miei versi</l>
     <l n="53">Bramo far immortal? lei cerco e voglio</l>
     <l n="54">Snodar dal dolce suo fidato Clori?</l>
     <l n="55">Ahi desir vano, ahi fanciullesca voglia!</l>
     <l n="56">Raddoppia, lingua mia, raddoppia il grido,</l>
     <l n="57">Raddoppiate voi 'l pianto, occhi miei lassi,</l>
     <l n="58">Che pianger sempre e lamentar conviene</l>
     <l n="59">A chi con dubbia spene amando vive,</l>
     <l n="60">E fieramente in certa fiamma abbruscia.</l>
     <l n="61">O felice colui che da' primi anni</l>
     <l n="62">Si trova in alto e gentil foco acceso,</l>
     <l n="63">Né teme ch'altra forza unqua discacci</l>
     <l n="64">Foco sì degno, o sì bel nodo snodi!</l>
     <l n="65">Felicissimo Aiolle, a cui concesse</l>
     <l n="66">Cotanta grazia vostra amica stella</l>
     <l n="67">Che giustamente non temete omai</l>
     <l n="68">Ch'altra face d'Amor riscalde o cuoca</l>
     <l n="69">L'invitto e fermo cor di quella Donna,</l>
     <l n="70">Che di bellezza, d'onestate e fede</l>
     <l n="71">(S'a dir mi lice) a nulla altra è seconda,</l>
     <l n="72">Di lei ch'il dolce foco e i cari lacci</l>
     <l n="73">Raccende, intepidisce, e lega, e snoda;</l>
     <l n="74">O fortunato Clori, ove il bel Fiore,</l>
     <l n="75">Come in caro terren, contento accolse</l>
     <l n="76">L'alme radici, i dolci frutti, e l'erba,</l>
     <l n="77">E io ne vo nella stagion più bella</l>
     <l n="78">Carco di fronde impallidite e bianche,</l>
     <l n="79">Di spine cinto e di spogliati rami:</l>
     <l n="80">Non vi debb'io invidiar? non debb'io sempre</l>
     <l n="81">Del ciel, d'Amore e del mio sol dolermi?</l>
     <l n="82">Ahi stolto, ahi sfortunato, ahi folle, ahi cieco!</l>
     <l n="83">Perché dico mio sol, s'ognor nelle onde</l>
     <l n="84">Tien per me il volto, e gl'infiammati raggi?</l>
     <l n="85">E s'altri dopo una stellata notte,</l>
     <l n="86">Dopo una breve e fugitiva sera,</l>
     <l n="87">Vede, la sua mercé, l'aurora e 'l giorno?</l>
     <l n="88">S'altrui riscalda, e me qual scita agghiaccia?</l>
     <l n="89">Deh qual contrario ciel, qual torto fato</l>
     <l n="90">M'ha privo di quel bene, onde io sperava</l>
     <l n="91">Dopo un breve morir vivere eterno?</l>
     <l n="92">Di cui doler mi deggio? Ahi cruda sorte!</l>
     <l n="93">Di lei non già, ché dove spinge Amore</l>
     <l n="94">Nostro mal grado ne convien seguire.</l>
     <l n="95">Ingiustissimo Amor, te dunque incolpo,</l>
     <l n="96">Che sì di rado i bei desiri umani</l>
     <l n="97">Con giusta lance interamente libri;</l>
     <l n="98">Me stesso incolpo ancor, che poi che spente</l>
     <l n="99">Sentia dal tempo le primiere fiamme</l>
     <l n="100">Non dovea rimirar più gli occhi suoi</l>
     <l n="101">E qual notturno augel odiar sua luce.</l>
     <l n="102">Ma così volse Amore, e la mia stella;</l>
     <l n="103">E chi del suo destin gl'influssi fugge?</l>
     <l n="104">Dunque piangendo in dolorose voci</l>
     <l n="105">Da singulti spezzate e da sospiri,</l>
     <l n="106">Sopra le rive del gran Re de' fiumi</l>
     <l n="107">Che fu sepolcro del figliuol del Sole,</l>
     <l n="108">A quest'onde, a quest'erbe, a queste Ninfe,</l>
     <l n="109">In quello stil che sembra il suon di morte</l>
     <l n="110">Nota farò mia morte, anzi mia vita,</l>
     <l n="111">D'ogni morte crudel più cruda e trista,</l>
     <l n="112">Per fin ch'el ciel via più benigno giri,</l>
     <l n="113">E fin ch'Amor sopra le tosche rive</l>
     <l n="114">Cangi in più lieti i lagrimosi canti,</l>
     <l n="115">O vero a' pianti miei raddoppi l'onde.</l>
    </lg>
   </lg>
  </body>
 </text>
</TEI>