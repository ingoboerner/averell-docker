<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XXVI</title>
    <author>Remigio Nannini</author>
   </titleStmt>
   <extent>
    <measure unit="stanza">11</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-xxvi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XXVI</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XXVI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sopra le belle sponde</l>
     <l n="2">De l'umil Brenta un giorno</l>
     <l n="3">Vidi seder d'un verde faggio all'ombra</l>
     <l n="4">Tirsi, di nuove fronde</l>
     <l n="5">Cinto le chiome intorno;</l>
     <l n="6">E per scemar l'ardor che 'l cor gl'ingombra</l>
     <l n="7">Rivolto a' dolci venti</l>
     <l n="8">Gl'udi' cantar quest'amorosi accenti.</l>
    </lg>
    <lg n="2">
     <l n="9">Ferma, Favonio, i passi,</l>
     <l n="10">Con cui seguir t'affretti</l>
     <l n="11">La bella Flora, che ti fugge inanti,</l>
     <l n="12">E con l'arene e sassi</l>
     <l n="13">Quello ch'Amor mi detti,</l>
     <l n="14">I sospir dolci, e gl'angosciosi pianti,</l>
     <l n="15">Se mai alcuna volta</l>
     <l n="16">Fu pietà in te, pietosamente ascolta,</l>
    </lg>
    <lg n="3">
     <l n="17">Ch'udrai del mio bel sole</l>
     <l n="18">Della mia cetra al suono</l>
     <l n="19">Le bellezze cantar, la gloria e 'l nome,</l>
     <l n="20">Et io queste viole,</l>
     <l n="21">Questi bei fior te dono,</l>
     <l n="22">Che per farne corona alle mie chiome</l>
     <l n="23">Al giugner dell'Aurora</l>
     <l n="24">Colsi nel grembo alla tua cara Flora:</l>
    </lg>
    <lg n="4">
     <l n="25">Come l'uliva il faggio,</l>
     <l n="26">E gl'altri fiori il giglio</l>
     <l n="27">Avanze, e come il sole ogni altra stella,</l>
     <l n="28">Così col vivo raggio,</l>
     <l n="29">E col bianco e vermiglio</l>
     <l n="30">Delle sue guancie la mia Ninfa bella</l>
     <l n="31">Avanza ogn'altra donna,</l>
     <l n="32">O nuda in fonte, o cacciatrice in gonna.</l>
    </lg>
    <lg n="5">
     <l n="33">Perché la Ninfa mia,</l>
     <l n="34">Qualor d'un vivo fonte</l>
     <l n="35">Alza il bel viso, e le sue luci chiare,</l>
     <l n="36">Par veramente sia</l>
     <l n="37">Il sol, quando la fronte</l>
     <l n="38">Leva, tornando a noi, del negro mare,</l>
     <l n="39">Ch'egli i bei fiori, e questa</l>
     <l n="40">Nel petto mio l'antiche fiamme desta;</l>
    </lg>
    <lg n="6">
     <l n="41">Qualor d'un verde alloro</l>
     <l n="42">Alla bella ombra siede,</l>
     <l n="43">E in mezzo de' suoi can secura dorme,</l>
     <l n="44">Marte, ch'a' bei crin d'oro</l>
     <l n="45">La terza stella crede,</l>
     <l n="46">Che d'Adon segua inamorata l'orme,</l>
     <l n="47">Geloso la rimira,</l>
     <l n="48">E dentro al suo pensier seco sospira.</l>
    </lg>
    <lg n="7">
     <l n="49">Quando in soavi note</l>
     <l n="50">Mandar la voce fore</l>
     <l n="51">Con gl'augeletti, e con Amor ascolto,</l>
     <l n="52">Con tal suon mi percuote</l>
     <l n="53">L'ingorde orecchie e 'l core</l>
     <l n="54">Ch'ogni basso pensiero indi m'è tolto,</l>
     <l n="55">Et odo aggiunto a queste</l>
     <l n="56">Il dolce suon dell'armonia celeste.</l>
    </lg>
    <lg n="8">
     <l n="57">Quanta dolcezza tocchi</l>
     <l n="58">Il cor, quanto felice</l>
     <l n="59">Quella partendo sia, non potrà dirsi;</l>
     <l n="60">Quando pietosa gl'occhi</l>
     <l n="61">In me rivolge, e dice:</l>
     <l n="62">“Resta felice, o dolce amato Tirsi”,</l>
     <l n="63">Menalca, allor comprendo</l>
     <l n="64">Qual fosse Filli tua da te partendo.</l>
    </lg>
    <lg n="9">
     <l n="65">O dolce patrio fiume,</l>
     <l n="66">Come ten vai giocondo,</l>
     <l n="67">Come lucide mostri e pure l'acque,</l>
     <l n="68">Qualor quel vivo lume</l>
     <l n="69">Che par non have al mondo</l>
     <l n="70">Si specchia in te, quel ch'a me tanto piacque,</l>
     <l n="71">Che ne' miei versi chiamo,</l>
     <l n="72">E dentro al petto onoro, inchino, et amo.</l>
    </lg>
    <lg n="10">
     <l n="73">Vedrò quel sol levarsi,</l>
     <l n="74">Che ritornar mi debbe</l>
     <l n="75">Alle fiorite mie toscane rive?</l>
     <l n="76">Ove io cantai et arsi,</l>
     <l n="77">Ove mia fiamma crebbe,</l>
     <l n="78">Ove mia Ninfa si riposa e vive,</l>
     <l n="79">Ove a' dì chiari e foschi</l>
     <l n="80">Fioretta risonar faceva i boschi?</l>
    </lg>
    <lg n="11">
     <l n="81">Quanti sospiri e versi</l>
     <l n="82">E quante voci indarno</l>
     <l n="83">Accordi al suon della selvaggia cetra,</l>
     <l n="84">Quante lagrime versi</l>
     <l n="85">Odalo il mio bel Arno,</l>
     <l n="86">Odalo, o mia canzon, l'empia mia pietra,</l>
     <l n="87">E le serene luci</l>
     <l n="88">Ch'a la strada d'Amor mi furon duci.</l>
    </lg>
   </lg>
  </body>
 </text>
</TEI>