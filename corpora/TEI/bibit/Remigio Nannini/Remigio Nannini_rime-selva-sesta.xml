<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Selva sesta</title>
    <author>Remigio Nannini</author>
   </titleStmt>
   <extent>
    <measure unit="stanza">1</measure>
    <measure unit="line">132</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-selva-sesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Selva sesta</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Selva sesta</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ragion è ben ch'a più soave canto</l>
     <l n="2">Tempri la cetra, et a più dolci note,</l>
     <l n="3">E ponga fine a le mie meste voci,</l>
     <l n="4">Or che vostra mercé rimiro aperto</l>
     <l n="5">Il camin di pietà, che chiuso un tempo</l>
     <l n="6">A' miei sospiri et a' miei preghi vidi.</l>
     <l n="7">Ma non so come io mi potrò giamai</l>
     <l n="8">Volgere a lieti et a leggiadri versi</l>
     <l n="9">(Dolce mio Fior) questa mia lingua avezza</l>
     <l n="10">(Colpa del gran dolore) a chiamar morte.</l>
     <l n="11">Conosco ben che come già solea</l>
     <l n="12">Né pianger più né lamentar mi lice;</l>
     <l n="13">Anzi de' pianti, e de' lamenti avere</l>
     <l n="14">Tanto piacer, quant'ebbi allor tormenti,</l>
     <l n="15">Pene, doglie, e timori, affanni e morti,</l>
     <l n="16">Ché quelle fur le più sicure strade</l>
     <l n="17">Onde scorgeste a glorioso fine</l>
     <l n="18">L'alma, che data al fier dolore in preda</l>
     <l n="19">Vi chiamò spesso del suo ben nemica:</l>
     <l n="20">Né s'accorgeva che gli accesi sdegni,</l>
     <l n="21">L'ire, le paci, e le turbate guerre</l>
     <l n="22">Eran gli sproni, e gli infiammati morsi</l>
     <l n="23">Ch'al ver sentier la rivoltar sovente,</l>
     <l n="24">E la spinser là dove a lei pareva</l>
     <l n="25">(Pigra e tarda al suo bene) erto il viaggio.</l>
     <l n="26">Quanto vi debbo, o sacrosante luci,</l>
     <l n="27">Poi che per voi da l'ignorante vulgo</l>
     <l n="28">E dal camin che tien la turba sciocca</l>
     <l n="29">Tratto mi veggio a sì bel stato fuora!</l>
     <l n="30">Non vi debb'io come a fidate stelle</l>
     <l n="31">Arder gl'incensi, poi che 'l vostro lume</l>
     <l n="32">Nel periglio maggior mi scorse al porto?</l>
     <l n="33">Chi fu suggetto a più beati lumi</l>
     <l n="34">Ch'a quelli ove io sol rimirando intento</l>
     <l n="35">(E sia con pace vostra, Apollo e Dafni)</l>
     <l n="36">L'ultimo veggio d'ogni bel creato?</l>
     <l n="37">Ove io mirando, e d'ogni noia e danno,</l>
     <l n="38">D'ogni mia pena e d'ogni mio martiro</l>
     <l n="39">(Pur che pietosi sien) non pur m'appago</l>
     <l n="40">Ma totalmente gli sommergo in Lete?</l>
     <l n="41">O me felice, o me beato, poi</l>
     <l n="42">Ch'ogni forza, ogni ingegno, ogni virtute</l>
     <l n="43">D'amor, del cielo, e di natura e d'arte</l>
     <l n="44">In voi begli occhi sol veder m'è dato.</l>
     <l n="45">Chi fu tra quanti mai d'Amor lo strale,</l>
     <l n="46">Le catene provaro, e ' lacci e 'l foco,</l>
     <l n="47">Più di me lieto? o quale amante unquanco</l>
     <l n="48">Ha provato di me più dolci affanni?</l>
     <l n="49">Chi fu legato a più leggiadri nodi,</l>
     <l n="50">Ch'a quelli ove da prima il mio destino</l>
     <l n="51">E la mia stella mi legar sì forte?</l>
     <l n="52">Che non pur io che no 'l bramai, né bramo,</l>
     <l n="53">Ma snodar non lo può chi già me 'l cinse.</l>
     <l n="54">Deh, manda, o cetra mia, deh manda alquanto</l>
     <l n="55">Il suon più dolce a queste selve intorno,</l>
     <l n="56">Ch'Amor, Madonna, et io te 'l chieggio insieme.</l>
     <l n="57">Tempo non è di ragionar più meco</l>
     <l n="58">De' miei travagli e de' miei casi aversi,</l>
     <l n="59">Né dolerti di lei che già sì dura,</l>
     <l n="60">Sì spietata chiamasti e sì crudele,</l>
     <l n="61">Che de' passati danni e de' sospiri</l>
     <l n="62">Non si dee riccordar chi vive in gioia.</l>
     <l n="63">O dolce crudeltà, dolci durezze,</l>
     <l n="64">Dolcissime fatiche, o dolci sdegni,</l>
     <l n="65">O ben nati sospiri, o felici onde,</l>
     <l n="66">Che dal cuor spesso, e da quest'occhi usciste,</l>
     <l n="67">Quant'esser mi dovete amate e care,</l>
     <l n="68">Quanto m'è dolce il riccordarmi spesso!</l>
     <l n="69">Deh, perché non poss'io co' versi miei</l>
     <l n="70">Mostrar la gioia che nel petto ascondo,</l>
     <l n="71">Come io seppi mostrar cantando il duolo?</l>
     <l n="72">Deh, mi fusse or così benigno Apollo</l>
     <l n="73">Ch'io potessi di voi con degni accenti</l>
     <l n="74">(Vago mio Fior) e l'onestade e 'l bello,</l>
     <l n="75">La pietade e la fé narrar sovente.</l>
     <l n="76">Benché non sappia omai, tra quante grazie</l>
     <l n="77">Vi diede il ciel, qual vada inanti o poi,</l>
     <l n="78">Né se dentro al mio cor chiamar vi debba</l>
     <l n="79">Più bella o più fedel, più casta o pia;</l>
     <l n="80">Che tanto van di par quest'alte doti,</l>
     <l n="81">Che degnamente omai chiamar vi posso</l>
     <l n="82">E pietosa, e fedele, e casta, e bella.</l>
     <l n="83">O sfortunati, o mal felici amanti,</l>
     <l n="84">O voi che sospirate e giorni e notti,</l>
     <l n="85">E vi dolete del mal speso tempo</l>
     <l n="86">E de' sospir che vanamente sparti</l>
     <l n="87">Molti anni sono a tanti venti avete,</l>
     <l n="88">Deh non lasciate l'amorose imprese,</l>
     <l n="89">Seguite il guereggiar, ch'al fin si torna</l>
     <l n="90">Carco di preda e di vittoria altiero:</l>
     <l n="91">Perché chi fu più sconsolato o mesto,</l>
     <l n="92">Chi più di me si lamentò d'Amore,</l>
     <l n="93">Bench'io non posi ogni mio pianto in carte,</l>
     <l n="94">E pure al fin dagl'amorosi preghi</l>
     <l n="95">Vinta, la Ninfa mia dietro ad un olmo,</l>
     <l n="96">Nel dì che da' pastor con doglia e pianto</l>
     <l n="97">Di Filenia fur fatti i sozzi onori,</l>
     <l n="98">Benignamente mi donò tre baci,</l>
     <l n="99">Vatten dicendo, o caro Tirsi, in pace,</l>
     <l n="100">E cangia in dolci i tuoi pensieri amari,</l>
     <l n="101">E non cantar di me sì false rime.</l>
     <l n="102">O qual mi feci, o qual mi feci allora</l>
     <l n="103">Ch'in un momento dal mio cor si scosse</l>
     <l n="104">La paura, il timor, l'affanno, e 'l gelo</l>
     <l n="105">Non altrimenti che dal ciel per vento</l>
     <l n="106">O forzata dal sol la nebbia fugge!</l>
     <l n="107">O qual mi feci allor che 'l bruno e 'l fosco</l>
     <l n="108">Ch'avean molti anni e molti il cor sepolto</l>
     <l n="109">In tenebre tenuto et in martiri</l>
     <l n="110">In un momento si partir da l'alma,</l>
     <l n="111">Non altrimenti ch'al venir del giorno</l>
     <l n="112">Con l'altre ombre minor parte la notte;</l>
     <l n="113">O qual mi feci, o qual mi feci quando</l>
     <l n="114">Vi piacque, Donna, dimostrar ch'in voi</l>
     <l n="115">Del bel non era la pietà minore</l>
     <l n="116">E farmi degno di sì caro dono;</l>
     <l n="117">Ditelo voi, o bei ginepri e sassi,</l>
     <l n="118">Che come già nelle mie pene acerbe</l>
     <l n="119">Dolci mi foste, e così fidi amici</l>
     <l n="120">Testimon foste alle mie gioie ancora;</l>
     <l n="121">Ditelo voi che mi vedeste il core</l>
     <l n="122">(O mio bel sol), che nel pensar divengo</l>
     <l n="123">Non men ch'io fossi allor uom muto e morto.</l>
     <l n="124">Piaccia al ciel dunque ch'i dì miei felici</l>
     <l n="125">Non giungan mai all'occidente, e sempre</l>
     <l n="126">Canti per queste piagge il vostro nome.</l>
     <l n="127">Ma ragionar di voi m'insegni Amore,</l>
     <l n="128">Che la mia cetra dal gioire interno,</l>
     <l n="129">Che fa provar la rimembranza a l'alma</l>
     <l n="130">Qualor vostra pietà gli rappresenta,</l>
     <l n="131">E da quel bel ch'ogni altro bello eccede,</l>
     <l n="132">Qual occhio infermo al sol vinta si tace.</l>
    </lg>
   </lg>
  </body>
 </text>
</TEI>