<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - XIX</title>
    <author>Remigio Nannini</author>
   </titleStmt>
   <extent>
    <measure unit="stanza">7</measure>
    <measure unit="line">71</measure>
   </extent>
   <publicationStmt>
    <publisher>UNED University</publisher>
    <idno>Remigio Nannini_rime-xix</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - XIX</title>
     <author>Remigio Nannini</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - XIX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or che Zefiro in grembo a Flora dorme,</l>
     <l n="2">Né fronde tremolar si vede o foglia,</l>
     <l n="3">Né m'ascolta altri che ginepri e sassi,</l>
     <l n="4">Canterò in voce al mio dolor conforme,</l>
     <l n="5">Poi che il dolor a lamentar m'invoglia,</l>
     <l n="6">Chi fatto ha gl'occhi miei di luce cassi,</l>
     <l n="7">Ch'il dolce suon cangiassi</l>
     <l n="8">Alla mia cetra, che tant'alto giva,</l>
     <l n="9">Ch'il sentier chiuso apriva</l>
     <l n="10">Alla mia chiara stella</l>
     <l n="11">Della sua fama illustre, eterna e bella:</l>
    </lg>
    <lg n="2">
     <l n="12">Mentre spiegava desiosa l'ale</l>
     <l n="13">Lieta mia speme a gloriose imprese</l>
     <l n="14">Per farla chiara in parte ove non era,</l>
     <l n="15">Sperando forse aver possanza uguale</l>
     <l n="16">Al desio che d'Amor la face accese,</l>
     <l n="17">Troppo ne giva di se stessa altera;</l>
     <l n="18">Miser chi crede e spera</l>
     <l n="19">In cosa che mal ferme abbia le piante!</l>
     <l n="20">Ecco ch'a le mie tante</l>
     <l n="21">Vane speranze un solo</l>
     <l n="22">Serpe troncò l'audaci penne e 'l volo.</l>
    </lg>
    <lg n="3">
     <l n="23">Poi che caduta mia speranza in terra</l>
     <l n="24">Vidi, e già chiuso a' bei pensieri il varco</l>
     <l n="25">Che m'avea aperto con sua mano Amore,</l>
     <l n="26">Incominciò la dispietata guerra</l>
     <l n="27">Che mi fa gir di grave scorno carco,</l>
     <l n="28">E di piaga crudel ferito il core,</l>
     <l n="29">Che mille volte more</l>
     <l n="30">Il giorno, e mille si raviva e sorge,</l>
     <l n="31">Così martir mi porge;</l>
     <l n="32">E mia pena è infinita,</l>
     <l n="33">Sendomi il viver morte, e 'l morir vita.</l>
    </lg>
    <lg n="4">
     <l n="34">Mentre piangendo, e di me stesso in forse,</l>
     <l n="35">Lasso attendendo il fin di tanto affanno,</l>
     <l n="36">Giva come uom che bene amando teme,</l>
     <l n="37">Tosto che dentro i miei pensieri scorse</l>
     <l n="38">L'angue crudel, cagion d'ogni mio danno:</l>
     <l n="39">Perché languida ancor vivea mia speme.</l>
     <l n="40">Quest'è che più mi preme,</l>
     <l n="41">Nel dolce incerto, il certo amaro messe,</l>
     <l n="42">Così la vita oppresse</l>
     <l n="43">Al mio sperar fallace,</l>
     <l n="44">Ch'in sé pur morto, in me sepolto giace.</l>
    </lg>
    <lg n="5">
     <l n="45">Così d'ogni speranza ignudo e casso,</l>
     <l n="46">Volgea pur (lasso) gl'affannati lumi</l>
     <l n="47">In quella parte ove splendea 'l mio sole,</l>
     <l n="48">Che mi fu duce all'amoroso passo:</l>
     <l n="49">Ma furo i miei desir sogni, ombre e fumi;</l>
     <l n="50">Qui sospir nuovi il cor, nuove parole</l>
     <l n="51">La lingua, che si duole</l>
     <l n="52">Del mio mal, sciolse, a lamentarsi avezza:</l>
     <l n="53">Qui raddoppiò l'asprezza,</l>
     <l n="54">Poscia ch'io non potei</l>
     <l n="55">Saziar da lunge almen gl'occhi di lei.</l>
    </lg>
    <lg n="6">
     <l n="56">Quest'è l'empia cagion de' tristi pianti</l>
     <l n="57">Che da quest'occhi acerbamente verso,</l>
     <l n="58">E in mille selve, in mille boschi sparsi.</l>
     <l n="59">Quest'è l'empia cagion ch'a tanti e tanti</l>
     <l n="60">Fiumi udir feci il doloroso verso,</l>
     <l n="61">E come amando amaramente io arsi;</l>
     <l n="62">Ben potria gloriarsi,</l>
     <l n="63">L'empio serpe e crudel, d'aver troncato</l>
     <l n="64">Nodo tanto pregiato,</l>
     <l n="65">S'avesse avuto forza;</l>
     <l n="66">Ma celeste valor mortal non sforza.</l>
    </lg>
    <lg n="7">
     <l n="67">Taci, canzon, che l'aura</l>
     <l n="68">Soavemente a respirar ritorna,</l>
     <l n="69">Che così mal adorna</l>
     <l n="70">Non ti portasse il vento;</l>
     <l n="71">Ma resti qui tra noi nostro tormento.</l>
    </lg>
   </lg>
  </body>
 </text>
</TEI>