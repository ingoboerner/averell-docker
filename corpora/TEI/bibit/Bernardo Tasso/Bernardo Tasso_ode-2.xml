<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 2</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-2</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 2</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 2</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cada dal puro Cielo</l>
     <l n="2">vaga pioggia di fiori</l>
     <l n="3">sovra 'l candido velo</l>
     <l n="4">de la dotta Talia,</l>
     <l n="5">mentre cantando fa dolce armonia;</l>
     <l n="6">i suoi soavi errori</l>
     <l n="7">fermino l' aure, e intente</l>
     <l n="8">odano i sacri onori</l>
     <l n="9">dei tre Corneli, e i nomi</l>
     <l n="10">che dal tempo non fien vinti né domi.</l>
     <l n="11">Qual raggio più lucente</l>
     <l n="12">in umano intelletto,</l>
     <l n="13">o di valor più ardente,</l>
     <l n="14">l' alto Motor ma' infuse</l>
     <l n="15">di quel che 'n questi tre largo rinchiuse?</l>
     <l n="16">E s' al vero e perfetto</l>
     <l n="17">ben per virtù si sale,</l>
     <l n="18">ciascun di questi eletto</l>
     <l n="19">avendo lei per scorta,</l>
     <l n="20">vi giungerà per via spedita e corta,</l>
     <l n="21">né più onorate scale</l>
     <l n="22">per poggiar a quel segno</l>
     <l n="23">u' l' uom si fa immortale</l>
     <l n="24">potean trovar che queste,</l>
     <l n="25">né per salir al Cielo ali più preste.</l>
     <l n="26">In qual più saldo legno</l>
     <l n="27">il tempestoso mare</l>
     <l n="28">di questo mondo indegno</l>
     <l n="29">potean solcar, e gire</l>
     <l n="30">al fido porto del vero gioire?</l>
     <l n="31">Tra l' anime più chiare</l>
     <l n="32">li pon lodata fama</l>
     <l n="33">col vago mormorare,</l>
     <l n="34">e tal di lor dà speme</l>
     <l n="35">che 'l frutto avanzerà di molto il seme.</l>
     <l n="36">Ecco ch' a sé li chiama</l>
     <l n="37">il gran Tebro onorato</l>
     <l n="38">pieno d' onesta brama,</l>
     <l n="39">per adornar il crine</l>
     <l n="40">lor di rose vermiglie e matutine;</l>
     <l n="41">e s' a l' antico stato</l>
     <l n="42">tornar debbe giamai</l>
     <l n="43">Roma, cortese fato</l>
     <l n="44">a costoro ha promesso</l>
     <l n="45">il pregio non altrui unqua concesso;</l>
     <l n="46">parmi d' udirla omai,</l>
     <l n="47">coronata di fronde</l>
     <l n="48">e 'n tutto fuor di guai,</l>
     <l n="49">lodar, come solea</l>
     <l n="50">gli Augusti già, due Marchi et uno Andrea.</l>
     <l n="51">Ben si deve de l' onde</l>
     <l n="52">d' Adria la bella Donna</l>
     <l n="53">con le superbe sponde</l>
     <l n="54">del suo mar dir felice,</l>
     <l n="55">poi ch' a sì degne piante fu radice!</l>
     <l n="56">Sola salda colonna</l>
     <l n="57">del gran nome latino,</l>
     <l n="58">il cui valor s' indonna</l>
     <l n="59">sovra quante mai foro</l>
     <l n="60">degne di regni e di corone d' oro,</l>
     <l n="61">io t' adoro et inchino,</l>
     <l n="62">città felice et alma,</l>
     <l n="63">madre d' ogni divino</l>
     <l n="64">spirto ch' a noi si mostra</l>
     <l n="65">per far più ricco il mondo e l' età nostra;</l>
     <l n="66">d' ogni noiosa salma</l>
     <l n="67">ti sgravi il Ciel cortese,</l>
     <l n="68">e di più d' una palma</l>
     <l n="69">andar contenta e lieta</l>
     <l n="70">ti faccia il tuo benigno alto pianeta,</l>
     <l n="71">sì che 'l gentil paese</l>
     <l n="72">tuo di nemico telo</l>
     <l n="73">non tema alcune offese,</l>
     <l n="74">anzi crescan con gli anni</l>
     <l n="75">a l' ali del tuo impero e piume e vanni.</l>
    </lg>
   </lg>
  </body>
 </text>
</TEI>