<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 8</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 8</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Stempra, o gran Re del Cielo,</l>
     <l n="2">col vivo foco del tuo santo Amore</l>
     <l n="3">questo indurato gelo</l>
     <l n="4">di confirmato errore</l>
     <l n="5">che mi circonda intorno intorno il core,</l>
     <l n="6">sì che tutto infiammato</l>
     <l n="7">del tuo divino ardor, qual secca face</l>
     <l n="8">arda in foco beato</l>
     <l n="9">sempre chiaro e vivace</l>
     <l n="10">con degli effetti umani eterna pace.</l>
     <l n="11">In te sol la radice</l>
     <l n="12">posi de la mia speme alta e gradita,</l>
     <l n="13">ch' or crescendo felice</l>
     <l n="14">e di fronde vestita</l>
     <l n="15">alza la chioma sua verde e fiorita:</l>
     <l n="16">bagnala tu con l' onda</l>
     <l n="17">di quella tua pietà celeste e diva,</l>
     <l n="18">che come fonte abbonda</l>
     <l n="19">che da surgente e viva</l>
     <l n="20">vena fra i fiori e l' erbe si deriva,</l>
     <l n="21">perché venendo meno</l>
     <l n="22">l' umor de la tua grazia, arido ramo</l>
     <l n="23">non si sfaccia, ond' io pieno</l>
     <l n="24">di tema e afflitto e gramo</l>
     <l n="25">privo mi trovi di quel che più bramo.</l>
     <l n="26">Fa' ch' ogni mio desio</l>
     <l n="27">a te si volga, come a segno strale</l>
     <l n="28">di bono arcier, tal ch' io</l>
     <l n="29">verso te spieghi l' ale</l>
     <l n="30">avendo a sdegno ogni piacer mortale,</l>
     <l n="31">sì che quel serpe antico</l>
     <l n="32">che con eterna e vigilante cura,</l>
     <l n="33">empio nostro nemico,</l>
     <l n="34">di tirarmi procura</l>
     <l n="35">ne la sua valle tenebrosa e scura</l>
     <l n="36">indarno ogn' arte spenda,</l>
     <l n="37">e sembri augellator ch' al lungo giorno</l>
     <l n="38">invan le reti tenda,</l>
     <l n="39">e pien d' ira e di scorno</l>
     <l n="40">la sera al nido suo faccia ritorno.</l>
    </lg>
   </lg>
  </body>
 </text>
</TEI>