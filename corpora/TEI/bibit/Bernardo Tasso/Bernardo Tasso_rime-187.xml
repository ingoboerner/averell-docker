<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 187</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">128</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_rime-187</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 187</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 187</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Se tanto fia il mio duol gravoso e forte</l>
     <l n="2">quant' empia è la cagion ch' a ciò mi mena,</l>
     <l n="3">avrà vittoria ancor di me la morte,</l>
     <l n="4">e fia del danno mio minor la pena;</l>
     <l n="5">ahi reo destino, ahi dispietata sorte,</l>
     <l n="6">dammi almen una inessicabil vena,</l>
     <l n="7">acciò che sfogar possa il martir mio</l>
     <l n="8">sin che di lagrimare avrò desio.</l>
     <l n="9">O più ricco d' onor che di tesauro</l>
     <l n="10">famoso fiume, e voi dive cultrici</l>
     <l n="11">de le beate rive del Metauro,</l>
     <l n="12">ch' andaste un tempo al mar ricche e felici</l>
     <l n="13">col vostro corno pien di perle e d' auro,</l>
     <l n="14">se mai sempre vi siano i cieli amici,</l>
     <l n="15">le sponde ognor gemmate e l' onde chiare,</l>
     <l n="16">non date più tributo al crudo mare:</l>
     <l n="17">ahi fiero mar, perch' hai spento e sommerso</l>
     <l n="18">ogni diletto de la miser' alma,</l>
     <l n="19">e 'l mio gioir in lagrime converso,</l>
     <l n="20">dando ad un greve duol di me la palma?</l>
     <l n="21">perch' hai ogni mio ben rotto e disperso,</l>
     <l n="22">e tolta agli occhi la gradita et alma</l>
     <l n="23">luce che mi facea la vita cara,</l>
     <l n="24">or sì noiosa, e più che morte amara?</l>
     <l n="25">Togliesti a lui la vita, a me quel bene</l>
     <l n="26">ond' io vissi sin qui lieta e felice,</l>
     <l n="27">acciò ch' io pianga in queste incolte arene</l>
     <l n="28">più ch' altra che qua giù viva infelice;</l>
     <l n="29">svellesti sul fiorir l' alta mia spene</l>
     <l n="30">(ahi sventurata!) insin da la radice,</l>
     <l n="31">perché d' ogni gioir scevra e lontana</l>
     <l n="32">essempio io sia d' ogni miseria umana.</l>
     <l n="33">Lassa, perché come sommerso avete</l>
     <l n="34">con seco ogni mia gioia, ogni diletto,</l>
     <l n="35">tutte le cose che gioconde e liete</l>
     <l n="36">erano de' tristi occhi unico oggetto,</l>
     <l n="37">l' afflitta vita ancor non sommergete</l>
     <l n="38">or fatta di martir solo ricetto,</l>
     <l n="39">ahi onde infami e rie, perché non sia</l>
     <l n="40">sì lunga e sì crudel la pena mia?</l>
     <l n="41">Misera me, ché mentre splende il sole,</l>
     <l n="42">e stende in lieto giro i suoi be' rai,</l>
     <l n="43">mentre Cinzia lassù dolci carole</l>
     <l n="44">fa con le stelle, io non ho pace mai;</l>
     <l n="45">sempre il cor lasso si lamenta e duole,</l>
     <l n="46">e versa il petto fuor sospiri e lai;</l>
     <l n="47">testimonio n' è il Ciel, che m' ode e vede,</l>
     <l n="48">e le ricchezze mie lieto possiede.</l>
     <l n="49">Perché non piangi meco, ahi mondo ingrato,</l>
     <l n="50">ahi secolo infelice, i nostri danni,</l>
     <l n="51">di cotanto valor privo et orbato</l>
     <l n="52">quanto non vide il ciel molti e molt' anni?</l>
     <l n="53">Perché sì tosto hai colto, ahi crudo fato,</l>
     <l n="54">solo cagion di tanti nostri affanni,</l>
     <l n="55">quel vago fiore, onde attendeva il mondo</l>
     <l n="56">frutto tanto soave, e sì giocondo?</l>
     <l n="57">Ma, lassa, a che più piango? Anima bella,</l>
     <l n="58">tu sei salita in Cielo, ivi risplende</l>
     <l n="59">la tua virtù, quasi fulgente stella</l>
     <l n="60">che rive e poggi di vaghezza accende;</l>
     <l n="61">e sì come di Dio diletta ancella</l>
     <l n="62">che tutte l' ore in miglior usi spende,</l>
     <l n="63">lasciata in terra ogni tua parte oscura,</l>
     <l n="64">contempli l' alto Dio de la natura.</l>
     <l n="65">Se spento è quell' amor che mi portasti,</l>
     <l n="66">ché non ti lice amar cosa terrena,</l>
     <l n="67">e que' pensieri maritali e casti</l>
     <l n="68">che mi posero al cor dolce catena,</l>
     <l n="69">vincati almen pietà tanta che basti</l>
     <l n="70">di quella grave et incredibil pena</l>
     <l n="71">che per l' acerba tua da me partita</l>
     <l n="72">odiar mi fa i piaceri, odiar la vita:</l>
     <l n="73">rivolgi gli occhi a questi bassi chiostri,</l>
     <l n="74">e vedra' i colli d' Ombria e la campagna,</l>
     <l n="75">che del tuo dipartir, de' danni nostri,</l>
     <l n="76">ad alta voce si lamenta e lagna;</l>
     <l n="77">e deposto le perle e l' oro e gli ostri,</l>
     <l n="78">da l' Appennin sin a Pisauro bagna</l>
     <l n="79">di pianto l' erbe, e chiama il mar crudele,</l>
     <l n="80">di doglia empiendo il mondo, e di querele.</l>
     <l n="81">Vedrai me, che rivolti i lumi u' sei</l>
     <l n="82">per forza di destin salita al Cielo,</l>
     <l n="83">misera sfogo i dolorosi omèi,</l>
     <l n="84">avolta in panni oscuri, in negro velo,</l>
     <l n="85">e stillo gli occhi lacrimosi e rei</l>
     <l n="86">in pianto amaro, mentre il Dio di Delo</l>
     <l n="87">fa lieto il mondo, e mentre l' umid' ombra</l>
     <l n="88">di tenebre e d' orror la terra ingombra.</l>
     <l n="89">Vedrai il mio Signor pensoso e solo</l>
     <l n="90">de la tua morte star mesto e dolente,</l>
     <l n="91">con di cure moleste un lungo stuolo</l>
     <l n="92">intorno al cor sì saggio e sì prudente,</l>
     <l n="93">e più che d' altro vago del suo duolo</l>
     <l n="94">fuggir le schiere de la lieta gente,</l>
     <l n="95">e di tua compagnia spogliato e privo</l>
     <l n="96">star come senza umor fontana o rivo.</l>
     <l n="97">Accogli i miei pensier, che d' ora in ora</l>
     <l n="98">per poggiar dove sei spiegano l' ale,</l>
     <l n="99">e rimandali a me grata talora</l>
     <l n="100">a darmi alcun conforto in tanto male;</l>
     <l n="101">e 'n sogno almen, quand' a noi vien l' aurora</l>
     <l n="102">col giorno in sen dal lido orientale,</l>
     <l n="103">mostrati a consolar questa meschina</l>
     <l n="104">ch' a sì lunghi martiri il Ciel destina.</l>
     <l n="105">Spogliate, accioch' io sparga, o verginelle,</l>
     <l n="106">l' urna ove rio destin chiude il mio core,</l>
     <l n="107">l' urna ch' asconde tante cose belle,</l>
     <l n="108">tante rare virtù, tanto valore,</l>
     <l n="109">de' lor bei doni e queste piaggie e quelle,</l>
     <l n="110">se i miei sospir non hanno arso ogni fiore;</l>
     <l n="111">e poi che sparsa l' ho già del mio pianto,</l>
     <l n="112">sparghiamola di croco e d' amaranto;</l>
     <l n="113">e di ghirlande e di pregiato alloro</l>
     <l n="114">coronate l' insegne ond' ell' è adorna,</l>
     <l n="115">ove l' onor col volto almo e decoro</l>
     <l n="116">come in suo proprio ostel lieto soggiorna,</l>
     <l n="117">ove le nove suore al pletro d' oro,</l>
     <l n="118">sempre che 'l dì ridente a noi ritorna,</l>
     <l n="119">inghirlandate l' onorate chiome,</l>
     <l n="120">cantano le sue lodi e 'l suo bel nome. –</l>
     <l n="121">Così dove l' Isauro si deriva</l>
     <l n="122">dal famoso Appennino, e 'n mar s' asconde,</l>
     <l n="123">CAMILLA afflitta, e d' ogni gioia priva,</l>
     <l n="124">velata di dolor le chiome bionde,</l>
     <l n="125">dicea piangendo, e di tutt' altro schiva,</l>
     <l n="126">al cui suon rispondean le rive e l' onde,</l>
     <l n="127">e con soavi e dolorosi accenti</l>
     <l n="128">suonava “Antonio, Antonio” il lido e i venti.</l>
    </lg>
   </lg>
  </body>
 </text>
</TEI>