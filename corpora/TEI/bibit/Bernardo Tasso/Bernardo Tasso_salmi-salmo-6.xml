<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 6</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">48</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-6</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 6</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 6</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">De l' egre, inferme menti</l>
     <l n="2">vieni, o consolatore</l>
     <l n="3">clemente, o de' tormenti</l>
     <l n="4">nostri medico certo assai migliore</l>
     <l n="5">che non fu mai Enone,</l>
     <l n="6">che non fu Podalirio o Macaone;</l>
     <l n="7">vieni, Spirito Santo,</l>
     <l n="8">e del mio core immondo,</l>
     <l n="9">ch' ora lavo col pianto,</l>
     <l n="10">penetra co' tuoi rai sino al profondo,</l>
     <l n="11">e le tenebre sgombra</l>
     <l n="12">che posto v' ha de' miei peccati l' ombra.</l>
     <l n="13">Vedi che come soglio</l>
     <l n="14">percuoton del mar l' onde</l>
     <l n="15">con un continuo orgoglio,</l>
     <l n="16">così piaghe mi fan larghe e profonde</l>
     <l n="17">l' alte miserie mie,</l>
     <l n="18">ond' io non poso mai notte né die.</l>
     <l n="19">Vieni, salda fortezza,</l>
     <l n="20">e col potente braccio,</l>
     <l n="21">ch' ogni durezza spezza,</l>
     <l n="22">rompi quel forte, adamantino ghiaccio</l>
     <l n="23">che mi circonda l' alma,</l>
     <l n="24">sì che non abbia pur di me la palma</l>
     <l n="25">la morte, o quel nimico</l>
     <l n="26">che con falsa lusinga</l>
     <l n="27">di simulato amico</l>
     <l n="28">fallace pur m' alletta e mi lusinga,</l>
     <l n="29">per tenermi ognor fisso</l>
     <l n="30">nel suo più scuro e più profondo abisso.</l>
     <l n="31">Non ha, quand' è più bello</l>
     <l n="32">l' anno e più dilettoso,</l>
     <l n="33">tante frondi arbuscello,</l>
     <l n="34">tanti vaghi fioretti un prato erboso,</l>
     <l n="35">quant' io noie et affanni,</l>
     <l n="36">del mio angoscioso core empi tiranni:</l>
     <l n="37">sana l' alma dolente</l>
     <l n="38">et egra, di salute</l>
     <l n="39">disperata, ch' ardente</l>
     <l n="40">febbre consuma, con la tua virtute,</l>
     <l n="41">non con suchi o licori</l>
     <l n="42">di verdi erbette o di gemmati fiori;</l>
     <l n="43">scaccia l' interna sete</l>
     <l n="44">col tuo torrente vivo</l>
     <l n="45">del piacer, che fa liete</l>
     <l n="46">l' anime nostre, e non con fonte o rivo,</l>
     <l n="47">sì che tempri il veleno</l>
     <l n="48">de le miserie umane ond' io son pieno.</l>
    </lg>
   </lg>
  </body>
 </text>
</TEI>