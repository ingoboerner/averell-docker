<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 48</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-48</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 48</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 48</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Illustre, alma città, che ne' vetusti</l>
     <l n="2">tempi, di palme altiera e di trofei</l>
     <l n="3">tolte agli Sciti, ai Persi, ai Nabatei,</l>
     <l n="4">vedesti andare onusti</l>
     <l n="5">dietro al trionfo de' tuoi magni Augusti</l>
     <l n="6">di duro ferro Imperadori e Regi,</l>
     <l n="7">e vinte dar le mani a' tuoi gran figli,</l>
     <l n="8">del sangue loro ancor molli e vermigli,</l>
     <l n="9">deposti i ricchi fregi</l>
     <l n="10">e l' acquistate già corone e pregi,</l>
     <l n="11">le Republiche invitte e gloriose,</l>
     <l n="12">qui, dove de' tuoi sette il più bel colle</l>
     <l n="13">pien di bellezze i vaghi omeri estolle</l>
     <l n="14">fra l' erbe rugiadose</l>
     <l n="15">del pianto de le stelle, ad udir cose</l>
     <l n="16">piene de' pregi e de' tuoi rari onori</l>
     <l n="17">vieni, or che con la cetra Euterpe e Clio,</l>
     <l n="18">con la qual già lodato han più d' un Dio,</l>
     <l n="19">coronate d' allori,</l>
     <l n="20">cantan non degli Eroi l' arme e gli amori,</l>
     <l n="21">ma d' un tuo figlio, la cui chioma d' ostro,</l>
     <l n="22">mosso da l' opre sue chiare e leggiadre,</l>
     <l n="23">ne la sua verde etate ornò il gran Padre,</l>
     <l n="24">che onor del secol nostro</l>
     <l n="25">celebre fa qual di lui scrive inchiostro.</l>
     <l n="26">Il qual, pien di pietà, d' Italia bella</l>
     <l n="27">sanò le molte piaghe, e spense il foco</l>
     <l n="28">che la misera ardeva in ogni loco,</l>
     <l n="29">e fuor d' ogni procella</l>
     <l n="30">scorse la conquassata navicella</l>
     <l n="31">di Pietro, ché molt' anni atra tempesta</l>
     <l n="32">d' impetuosi e di contrari venti</l>
     <l n="33">nel fiero mar de' mondani accidenti</l>
     <l n="34">l' avea (sempre più infesta)</l>
     <l n="35">rotta e sospinta in quella parte e 'n questa,</l>
     <l n="36">e col prudente suo saggio consiglio,</l>
     <l n="37">cui cesso avriano i sette Greci illustri,</l>
     <l n="38">tranquilla Italia conservò tre lustri</l>
     <l n="39">e senza alcun periglio,</l>
     <l n="40">dando al sanguigno et empio ferro essiglio.</l>
     <l n="41">Ma dove, quasi nave, un nuovo fiato</l>
     <l n="42">d' aura fuor del camino or mi trasporta</l>
     <l n="43">per altra via e men piana e men corta?</l>
     <l n="44">Torna, Musa, al lodato</l>
     <l n="45">primo concetto, al calle incominciato.</l>
     <l n="46">Cantiam di lui ch' in giovanetta etate</l>
     <l n="47">ha prudenza senil, senno maturo,</l>
     <l n="48">che 'n ogni dubio passo il fa sicuro</l>
     <l n="49">con fede e caritate,</l>
     <l n="50">veraci pegni de la sua bontate,</l>
     <l n="51">ch' a la ragion de' van desii terreni</l>
     <l n="52">ha dato il fren, perché l' alma non vada</l>
     <l n="53">col folle senso a perigliosa strada,</l>
     <l n="54">e perché non la meni</l>
     <l n="55">per questi campi de la vita pieni</l>
     <l n="56">di fragili diletti e fugitivi,</l>
     <l n="57">a cui quando né come od a chi debbe</l>
     <l n="58">largo esser de' suoi ben mai non increbbe.</l>
     <l n="59">Ma perché quanti rivi</l>
     <l n="60">corran ne' fiumi mormoranti e vivi</l>
     <l n="61">cerco d' annoverar, o pur quant' onda</l>
     <l n="62">adietro lascia navicella allora</l>
     <l n="63">che gonfia la sua vela una fresc' ôra,</l>
     <l n="64">se in lui virtute abonda</l>
     <l n="65">sì come frutto in terra alma e feconda?</l>
     <l n="66">Pon giù la lira, Clio, ch' a voler dire</l>
     <l n="67">ciò che conviensi di quest' Angel vero</l>
     <l n="68">si stancherebbe e la voce e 'l pensiero,</l>
     <l n="69">e non potrebbe gire</l>
     <l n="70">l' opra al par del suo merto e mio desire.</l>
    </lg>
   </lg>
  </body>
 </text>
</TEI>