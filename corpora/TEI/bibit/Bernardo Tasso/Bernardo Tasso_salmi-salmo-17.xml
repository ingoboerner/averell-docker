<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 17</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">45</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 17</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come assetata cerva ognor desia</l>
     <l n="2">fresca fontana o rivo,</l>
     <l n="3">così l' anima mia,</l>
     <l n="4">il mondo e i suoi diletti avendo a schivo,</l>
     <l n="5">te fonte eterno e vivo,</l>
     <l n="6">onde, sì come da vena surgente,</l>
     <l n="7">si deriva un licore</l>
     <l n="8">che ebbra rende la mente,</l>
     <l n="9">e la riempie d' un santo furore</l>
     <l n="10">del tuo divino amore,</l>
     <l n="11">quando fie mai, che sciolta et ispedita</l>
     <l n="12">da le cure mortali</l>
     <l n="13">di questa ombra di vita,</l>
     <l n="14">verso le case tue celestiali</l>
     <l n="15">dispieghi ambedue l' ali?</l>
     <l n="16">Quando sarà già mai ch' esca da queste</l>
     <l n="17">de la miseria umana</l>
     <l n="18">terrene, atre tempeste,</l>
     <l n="19">de' suoi piacer de la speranza vana</l>
     <l n="20">l' alma libera e sana?</l>
     <l n="21">Prendi il timon di questa fragil barca,</l>
     <l n="22">tu scorta e tu nocchiero,</l>
     <l n="23">sì che leggiera e scarca</l>
     <l n="24">de le merci del mondo lusinghero</l>
     <l n="25">la meni in porto vero;</l>
     <l n="26">nel vero porto d' eterna salute</l>
     <l n="27">e di perfetto bene,</l>
     <l n="28">a quelle di virtute</l>
     <l n="29">sempre beate e sempre fide arene</l>
     <l n="30">d' ogni diletto piene.</l>
     <l n="31">Quando a l' erma palustre et ima valle</l>
     <l n="32">di questa vita errante</l>
     <l n="33">rivolgerò le spalle,</l>
     <l n="34">e seguirò, leale e fido amante,</l>
     <l n="35">le tue vestigia sante,</l>
     <l n="36">e vedrò ne la tua serena fronte,</l>
     <l n="37">nel lampeggiante viso,</l>
     <l n="38">che rende ogni orizzonte</l>
     <l n="39">e lucido e seren sol con un riso,</l>
     <l n="40">il ben del Paradiso?</l>
     <l n="41">O sempre per me dì lieto e beato</l>
     <l n="42">che 'l mio lungo desio,</l>
     <l n="43">da varie trasportato</l>
     <l n="44">cure di questo mondo infame e rio,</l>
     <l n="45">condurrà avanti a Dio!</l>
    </lg>
   </lg>
  </body>
 </text>
</TEI>