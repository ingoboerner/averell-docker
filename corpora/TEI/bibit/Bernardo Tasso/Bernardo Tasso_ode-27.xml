<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 27</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-27</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 27</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 27</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il povero villan ch' ha sparso il seme</l>
     <l n="2">nel suo campo fecondo,</l>
     <l n="3">e già lieto e giocondo,</l>
     <l n="4">scort' a la riva la sua fida speme,</l>
     <l n="5">di nullo tempo rio paventa o teme,</l>
     <l n="6">se poi si vede il già raccolto frutto,</l>
     <l n="7">onde le lunghe brame</l>
     <l n="8">de la pallida fame</l>
     <l n="9">saziar sperava de' figliuoli, tutto</l>
     <l n="10">da nimico furor arso e distrutto,</l>
     <l n="11">e scorge da vicin l' orrido verno</l>
     <l n="12">che riversa dal cielo</l>
     <l n="13">ognor la neve e 'l gelo,</l>
     <l n="14">non possendo far schermo al duol interno,</l>
     <l n="15">a la ragion di sé toglie il governo,</l>
     <l n="16">e disperato di poter giamai</l>
     <l n="17">ristorar il suo danno,</l>
     <l n="18">perché i frutti de l' anno</l>
     <l n="19">futuro incerti e son lontani assai,</l>
     <l n="20">assorda il Ciel di dolorosi lai;</l>
     <l n="21">pur con la vista de la casta moglie</l>
     <l n="22">e de la famigliuola</l>
     <l n="23">amata si consola,</l>
     <l n="24">ché la presenza sua talor gli toglie</l>
     <l n="25">una gran parte de l' acerbe doglie,</l>
     <l n="26">et io, che quasi ardito pellegrino,</l>
     <l n="27">solcando varii mari</l>
     <l n="28">con venti ognor contrari,</l>
     <l n="29">malgrado del furor d' empio destino</l>
     <l n="30">era già giunto al fin del mio camino,</l>
     <l n="31">e con l' ancore salde e col ritorto</l>
     <l n="32">canape la mia barca</l>
     <l n="33">di ricche merci carca,</l>
     <l n="34">senza temer del mare oltraggio o torto,</l>
     <l n="35">avea legato nel securo porto,</l>
     <l n="36">da non prevista e subita tempesta</l>
     <l n="37">di vento disleale,</l>
     <l n="38">che la vita mortale</l>
     <l n="39">col fiero orgoglio suo turba e molesta,</l>
     <l n="40">disciolto il legno, fui respinto in questa</l>
     <l n="41">onda del mondo misero e fallace.</l>
     <l n="42">Così fuor del mio nido,</l>
     <l n="43">mi tolse il flutto infido,</l>
     <l n="44">che non osserva mai tregua né pace,</l>
     <l n="45">le merci e 'l legno con la man rapace;</l>
     <l n="46">e, ciò che più i miei giorni oscuri e neri</l>
     <l n="47">rende, la cara Donna,</l>
     <l n="48">ferma e salda colonna</l>
     <l n="49">ov' appoggiar soleva i miei pensieri,</l>
     <l n="50">e i pegni del mio amor securi e veri</l>
     <l n="51">vivon sott' altro cielo, ahi dura sorte!</l>
     <l n="52">Ahi, meschino, chi fia</l>
     <l n="53">che 'n questa pena ria</l>
     <l n="54">e più d' ogn' altra cruda mi conforte?</l>
     <l n="55">E s' avverrà che la spietata morte</l>
     <l n="56">in quest' esiglio mio lungo e gravoso</l>
     <l n="57">il fiero strale scocchi,</l>
     <l n="58">chi chiuderà quest' occhi?</l>
     <l n="59">chi fia del mio morir tanto pietoso</l>
     <l n="60">che 'l morto viso mesto e sospiroso</l>
     <l n="61">bagni d' amaro e lagrimoso umore?</l>
     <l n="62">e chi ne la partita</l>
     <l n="63">de la misera vita</l>
     <l n="64">mi darà i baci estremi, e con dolore</l>
     <l n="65">farà le pompe del funereo onore?</l>
     <l n="66">Pon omai freno a l' ostinato orgoglio,</l>
     <l n="67">fato crudele e duro,</l>
     <l n="68">ch' io non son saldo muro</l>
     <l n="69">che possa, né sassosa Alpe né scoglio,</l>
     <l n="70">a l' impeto durar del mio cordoglio.</l>
    </lg>
   </lg>
  </body>
 </text>
</TEI>