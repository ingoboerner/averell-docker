<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 39</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-39</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 39</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 39</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O giovanette accorte,</l>
     <l n="2">ch' ovunque gl' occhi vaghi rivolgete</l>
     <l n="3">fate le cose liete,</l>
     <l n="4">e date vita e morte</l>
     <l n="5">in vece del destino e de la sorte,</l>
     <l n="6">a voi dico, ch' a sdegno</l>
     <l n="7">avendo di seguir la casta Diva,</l>
     <l n="8">come chi volge a riva</l>
     <l n="9">più sicura il suo legno,</l>
     <l n="10">poneste il piè ne l' arenoso regno,</l>
     <l n="11">e de l' alma d' Amore</l>
     <l n="12">madre fatte divote e fide ancelle,</l>
     <l n="13">a le chiare fiammelle</l>
     <l n="14">del suo vivace ardore</l>
     <l n="15">apriste il molle e dilicato core,</l>
     <l n="16">poi che cotanto grate</l>
     <l n="17">le vostre voci sono a questa Dea,</l>
     <l n="18">meco di Citerea</l>
     <l n="19">altamente cantate</l>
     <l n="20">la virtute infinita e la beltate;</l>
     <l n="21">voi, augelletti, intanto,</l>
     <l n="22">che saltando ad ognor di ramo in ramo</l>
     <l n="23">gridate “Io amo, io amo”,</l>
     <l n="24">silenzio al nostro pianto</l>
     <l n="25">dolce ponete almen mentre ch' io canto.</l>
     <l n="26">O Dea, che col fecondo</l>
     <l n="27">tuo raggio rassereni il ciel turbato,</l>
     <l n="28">acqueti il mare irato</l>
     <l n="29">e fai lieto e giocondo</l>
     <l n="30">co' tuoi begli occhi in ogni parte il mondo,</l>
     <l n="31">il cui benigno aspetto</l>
     <l n="32">toglie l' arme di man, l' orgoglio acqueta</l>
     <l n="33">d' ogni fiero pianete,</l>
     <l n="34">che con dolce diletto</l>
     <l n="35">produce poscia in noi felice effetto,</l>
     <l n="36">la cui lucente stella</l>
     <l n="37">al tramontar del sol mostra il suo lume</l>
     <l n="38">con eterno costume,</l>
     <l n="39">indi candida e bella</l>
     <l n="40">dal lucido oriente il giorno appella,</l>
     <l n="41">senza la cui virtute</l>
     <l n="42">fora la stagion lieta orrido verno,</l>
     <l n="43">la terra oscuro inferno,</l>
     <l n="44">la pace e la salute</l>
     <l n="45">ad ognora per noi sarian perdute,</l>
     <l n="46">gli arbori senza fronde</l>
     <l n="47">forano, il monte senza gemme et oro,</l>
     <l n="48">il mar senza tesoro,</l>
     <l n="49">aride avria le sponde</l>
     <l n="50">il fiumicello e senza pesci l' onde,</l>
     <l n="51">mentre Donna e Regina</l>
     <l n="52">del terzo Ciel, che 'l tuo valor corregge</l>
     <l n="53">con amorosa legge,</l>
     <l n="54">ti spazii, i lumi inchina</l>
     <l n="55">al paese che l' Alpe e la marina</l>
     <l n="56">cinge intorno et abbraccia,</l>
     <l n="57">a questo già felice almo paese</l>
     <l n="58">che del suo imperio estese</l>
     <l n="59">le valorose braccia</l>
     <l n="60">dove arde il Cane e dove l' Orsa agghiaccia:</l>
     <l n="61">che vedrai l' ampie strade</l>
     <l n="62">tinte del nostro e peregrino sangue,</l>
     <l n="63">sì ch' ogni erbetta langue,</l>
     <l n="64">e tronca da le spade</l>
     <l n="65">ogni gioia d' Italia in terra cade;</l>
     <l n="66">vedrai l' Adda e 'l Tesino,</l>
     <l n="67">che trasparente e più d' un' ambra puro</l>
     <l n="68">altero iva e sicuro,</l>
     <l n="69">or gir col capo chino</l>
     <l n="70">e con l' onde turbate al suo camino;</l>
     <l n="71">vedrai la Secchia e 'l Taro</l>
     <l n="72">timidi ancor dal gorgo alzar la testa,</l>
     <l n="73">per mirar la tempesta</l>
     <l n="74">che senza alcun riparo</l>
     <l n="75">l' Arno, l' Arbia e 'l Mugnon sforza di paro;</l>
     <l n="76">e d' alte vele pieno,</l>
     <l n="77">che dipredando van di piaggia in piaggia</l>
     <l n="78">quasi veltro in selvaggia</l>
     <l n="79">parte le fiere, il seno</l>
     <l n="80">del gran mar di Liguria e del Tirreno,</l>
     <l n="81">tal che teme Sebeto</l>
     <l n="82">e Partenope bella il suo periglio,</l>
     <l n="83">e con turbato ciglio</l>
     <l n="84">nel luogo più secreto</l>
     <l n="85">l' abito pongon giù purpureo e lieto;</l>
     <l n="86">vedrai che 'n ogni parte</l>
     <l n="87">de l' infelice Italia, in ogni loco,</l>
     <l n="88">e col ferro e col foco</l>
     <l n="89">va il furibondo Marte,</l>
     <l n="90">sì che di tronche membra e fiamme sparte</l>
     <l n="91">ogni riva, ogni colle,</l>
     <l n="92">ogni selva, ogni valle, ogni campagna,</l>
     <l n="93">carca et arsa si lagna,</l>
     <l n="94">e col volto ognor molle</l>
     <l n="95">le voci del suo duolo al Cielo estolle.</l>
     <l n="96">Tu, Dea, del lor cordoglio</l>
     <l n="97">fatta pietosa, omai porgi la mano,</l>
     <l n="98">et al tuo amante insano</l>
     <l n="99">togli l' ira e l' orgoglio,</l>
     <l n="100">ché benché crudo e più duro che scoglio</l>
     <l n="101">egli abbia il cor, tu il puoi</l>
     <l n="102">sola pietoso far, tu sola umile;</l>
     <l n="103">apri, Dea, la gentile</l>
     <l n="104">bocc' ove i piacer suoi</l>
     <l n="105">tutti ripone, e co' be' detti tuoi</l>
     <l n="106">a te il richiama, e dona</l>
     <l n="107">pace a l' Italia misera, infelice,</l>
     <l n="108">che sua liberatrice</l>
     <l n="109">ogni gentil persona</l>
     <l n="110">ti chiamerà ad ognor, e una corona</l>
     <l n="111">ti sacrerà di rose</l>
     <l n="112">bianche e vermiglie ogn' anno e di viole,</l>
     <l n="113">colte al sorger del sole</l>
     <l n="114">da le mani amorose</l>
     <l n="115">di giovanette belle, e con festose</l>
     <l n="116">voci ti loderanno</l>
     <l n="117">per la più bella Dea che 'l Cielo onori,</l>
     <l n="118">e tutti gl' altri onori</l>
     <l n="119">il primo die de l' anno</l>
     <l n="120">a l' imagine tua grati faranno.</l>
    </lg>
   </lg>
  </body>
 </text>
</TEI>