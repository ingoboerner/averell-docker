<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 30</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">138</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-30</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 30</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 30</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Sovra la verde sponda</l>
     <l n="2">di mille varii fior lieta et adorna</l>
     <l n="3">che con le torte corna</l>
     <l n="4">Sena tacita inonda,</l>
     <l n="5">cento e più verginelle,</l>
     <l n="6">tutte di sangue illustre e tutte belle,</l>
     <l n="7">ornavan sacri altari</l>
     <l n="8">di rose fresche tolte allora allora</l>
     <l n="9">dal grembo de l' Aurora,</l>
     <l n="10">e sovra i fochi chiari</l>
     <l n="11">accesi intorno intorno,</l>
     <l n="12">sì spessi che facean oltraggio al giorno,</l>
     <l n="13">versavan maschi incensi</l>
     <l n="14">e quanti odor soavi hanno i Sabei</l>
     <l n="15">e gli Arabi e i Panchei,</l>
     <l n="16">tal che nembi condensi</l>
     <l n="17">spargeano l' aria pura</l>
     <l n="18">d' ogni soave odor de la natura;</l>
     <l n="19">poscia, gli occhi rivolti,</l>
     <l n="20">che potrian rischiarar la notte, al Cielo,</l>
     <l n="21">piene di santo zelo,</l>
     <l n="22">quasi d' Angeli accolti</l>
     <l n="23">coro che dolce canta</l>
     <l n="24">de l' altissimo Dio la gloria tanta,</l>
     <l n="25">incominciar: – O Sole,</l>
     <l n="26">eterno Sol che dai splendor e luce</l>
     <l n="27">al sol che qui riluce,</l>
     <l n="28">che la terrena mole</l>
     <l n="29">sol col ciglio governi</l>
     <l n="30">e fatt' hai de' pianeti i moti eterni,</l>
     <l n="31">ch' hai posta legge al mare,</l>
     <l n="32">i termini a la terra, il freno ai venti,</l>
     <l n="33">che tempri gli elementi,</l>
     <l n="34">per cui sì vago appare</l>
     <l n="35">il ciel di stelle cinto</l>
     <l n="36">e 'l die di più color vago e depinto,</l>
     <l n="37">per cui lieto il terreno</l>
     <l n="38">talor dispiega al vento i suoi tesori</l>
     <l n="39">e di frutti e di fiori,</l>
     <l n="40">e di bellezze pieno</l>
     <l n="41">il bosco alza la testa</l>
     <l n="42">con la frondosa sua fiorita vesta,</l>
     <l n="43">porgi la man pietosa</l>
     <l n="44">al desiato parto, ove ti chiama</l>
     <l n="45">e sospirosa e grama</l>
     <l n="46">la gran Regina e sposa</l>
     <l n="47">del magnanimo Errico,</l>
     <l n="48">tanto al tuo onore, a la tua gloria amico,</l>
     <l n="49">e sgombra col bel raggio</l>
     <l n="50">del tuo sommo voler, possente e forte</l>
     <l n="51">di dar morte a la morte,</l>
     <l n="52">non pur di farle oltraggio,</l>
     <l n="53">di far lieto e giocondo</l>
     <l n="54">l' abisso oscuro, e far abisso il mondo,</l>
     <l n="55">quella nebbia infinita</l>
     <l n="56">di duol, che il cor tal le circonda e serpe</l>
     <l n="57">qual velenoso serpe,</l>
     <l n="58">e manda a questa vita</l>
     <l n="59">o fanciulla o fanciullo</l>
     <l n="60">che sia de' genitori alto trastullo;</l>
     <l n="61">sì vedrem poi devoti</l>
     <l n="62">per tutto il suo fecondo e largo Regno</l>
     <l n="63">in lungo ordine e degno</l>
     <l n="64">lodarti i sacerdoti,</l>
     <l n="65">e i fanciulletti puri,</l>
     <l n="66">non di snodar la lingua ancor securi,</l>
     <l n="67">con parole imperfette</l>
     <l n="68">e con le palme aggiunte e gli occhi alzati</l>
     <l n="69">ove stai co' beati,</l>
     <l n="70">dir dolci canzonette</l>
     <l n="71">a gloria del tuo nome,</l>
     <l n="72">inghirlandati l' anellate chiome.–</l>
     <l n="73">Tolse queste preghiere</l>
     <l n="74">nel prezioso suo candido lembo</l>
     <l n="75">de' santi Angeli un nembo,</l>
     <l n="76">scesi qua giù da le celesti sfere,</l>
     <l n="77">e dispiegando il volo</l>
     <l n="78">agli orecchi di Dio le alzaro a volo.</l>
     <l n="79">Rise il Motor superno,</l>
     <l n="80">con un sì chiaro e lampeggiante riso</l>
     <l n="81">che faria il Paradiso</l>
     <l n="82">parer l' oscuro inferno,</l>
     <l n="83">e la fronte chinata,</l>
     <l n="84">quasi gli fosse la preghiera grata,</l>
     <l n="85">sol con quel cenno a cui</l>
     <l n="86">sempre per obedir son pronti e preste</l>
     <l n="87">i tuoni e le tempeste,</l>
     <l n="88">un de' ministri sui</l>
     <l n="89">chiamato a sé, il più bello,</l>
     <l n="90">gli pose in man di palma un ramuscello,</l>
     <l n="91">e ciò che far l' impose</l>
     <l n="92">dovesse, ond' ei più ch' un augel leggiero,</l>
     <l n="93">com' alato corriero,</l>
     <l n="94">agile si nascose</l>
     <l n="95">entr' una nube d' oro,</l>
     <l n="96">e scese in terra dal celeste Coro.</l>
     <l n="97">A tanta maraviglia</l>
     <l n="98">non sol Ligeri, Rodano e Garona,</l>
     <l n="99">ma Tile e Maratona</l>
     <l n="100">alzar ambe le ciglia,</l>
     <l n="101">a mirar non usate</l>
     <l n="102">giamai tanto splendor, tanta beltate;</l>
     <l n="103">e dov' ella giacea</l>
     <l n="104">pallida più che mammola viola,</l>
     <l n="105">quasi fra molte sola</l>
     <l n="106">terrene ninfe Dea,</l>
     <l n="107">pien di lume comparse,</l>
     <l n="108">sì ch' ognun di stupore et alse et arse</l>
     <l n="109">et abbassò lo sguardo</l>
     <l n="110">vinto dai rai di tanta luce, in guisa</l>
     <l n="111">che chi nel sol s' affisa</l>
     <l n="112">s' al chinar gli occhi è tardo,</l>
     <l n="113">che piange il troppo ardire</l>
     <l n="114">ben ch' abbia di mirar nuovo desire;</l>
     <l n="115">indi con armonia</l>
     <l n="116">che farebbe pietoso angue crudele,</l>
     <l n="117">ch' addolcirebbe il fele,</l>
     <l n="118">non mai sentita pria,</l>
     <l n="119">disse: – Nasci, reale</l>
     <l n="120">bambina omai, ch' oggi è 'l tuo dì fatale;</l>
     <l n="121">nasci, ch' ogni pianeta</l>
     <l n="122">ch' avea maligno aspetto e si nasconde,</l>
     <l n="123">e le stelle seconde</l>
     <l n="124">ne la parte più lieta</l>
     <l n="125">del cielo e più felice</l>
     <l n="126">si stan, dispersa ogn' altra empia infelice;</l>
     <l n="127">e 'l superno Motore,</l>
     <l n="128">per mandar qui fra noi Donna perfetta,</l>
     <l n="129">t' ha fra tant' altre eletta</l>
     <l n="130">come di tutte il fiore,</l>
     <l n="131">e ciò che fa t' ha dato</l>
     <l n="132">beato l' uomo in Ciel, qui fortunato.–</l>
     <l n="133">E così detto sparve</l>
     <l n="134">il celeste di Dio messaggio santo,</l>
     <l n="135">chiuso ne l' aureo manto,</l>
     <l n="136">e 'n questa luce apparve</l>
     <l n="137">la real fanciullina</l>
     <l n="138">tutta di grazia adorna alta e divina.</l>
    </lg>
   </lg>
  </body>
 </text>
</TEI>