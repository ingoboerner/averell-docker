<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 9</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-9</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 9</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 9</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Deh, fra cotante mie</l>
     <l n="2">calamità, di cui gravoso pondo</l>
     <l n="3">mi pone adosso il mondo,</l>
     <l n="4">sì spietate e sì rie,</l>
     <l n="5">fa' almen, Signor, ch' io mi riposi un die.</l>
     <l n="6">Se dopo lunga, grave</l>
     <l n="7">e perigliosa, orribile tempesta,</l>
     <l n="8">l' onda inanzi molesta</l>
     <l n="9">divien piana e soave,</l>
     <l n="10">e lascia al vento respirar la nave,</l>
     <l n="11">perché questo del mio</l>
     <l n="12">stato infelice, oscuro orrido verno,</l>
     <l n="13">esser pur debbe eterno?</l>
     <l n="14">O mio Signore, o Dio,</l>
     <l n="15">togli l' orgoglio al destin empio e rio,</l>
     <l n="16">perché non mi condanni</l>
     <l n="17">ad un sì lungo, anzi perpetuo essiglio,</l>
     <l n="18">con continuo periglio,</l>
     <l n="19">e fra cotanti affanni</l>
     <l n="20">finir il corso di mia vita e gli anni.</l>
     <l n="21">Dammi tanta fortezza,</l>
     <l n="22">che de la rea Fortuna oltraggi e torti</l>
     <l n="23">soffrendo, in pace io porti,</l>
     <l n="24">et a quest' alma, avezza</l>
     <l n="25">a gustar ad ognor l' empia dolcezza</l>
     <l n="26">de le gioie mortali,</l>
     <l n="27">da' a ber di quel tuo vivo, alto torrente,</l>
     <l n="28">che renda ebra la mente</l>
     <l n="29">de le cose immortali,</l>
     <l n="30">onde poi sprezzi quest' umane e frali.</l>
     <l n="31">Solleva il mio pensero</l>
     <l n="32">col tuo favor da queste cure umane,</l>
     <l n="33">da le speranze vane</l>
     <l n="34">del mondo, onde leggiero</l>
     <l n="35">e scarco, quasi alato e bel corriero,</l>
     <l n="36">m' inalzi del tuo monte</l>
     <l n="37">al giogo lieto, ove giamai non verna,</l>
     <l n="38">ove verde et eterna</l>
     <l n="39">primavera la fronte</l>
     <l n="40">d' altre vaghezze, e qui fra noi non conte,</l>
     <l n="41">gli orna, e lungo i ruscelli</l>
     <l n="42">che corron acqua di diletto viva,</l>
     <l n="43">sovra la verde riva,</l>
     <l n="44">ch' ha di gemme i capelli,</l>
     <l n="45">si cibi anch' ei fra gli Angeli più belli</l>
     <l n="46">a la divina mensa,</l>
     <l n="47">ove la tua pietà tutti i diletti</l>
     <l n="48">ai cari spirti eletti</l>
     <l n="49">con larga man dispensa,</l>
     <l n="50">tal che de l' amor tuo l' anima accensa</l>
     <l n="51">sdegni nel suo terreno</l>
     <l n="52">carcere far ritorno, e odiando tante</l>
     <l n="53">gioie del mondo errante,</l>
     <l n="54">piene d' empio veleno,</l>
     <l n="55">si moia qui, per poi viverti in seno.</l>
    </lg>
   </lg>
  </body>
 </text>
</TEI>