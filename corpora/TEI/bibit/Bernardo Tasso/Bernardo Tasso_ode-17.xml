<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 17</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">101</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-17</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 17</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 17</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Capeccie, procellosa atra tempesta</l>
     <l n="2">di contrari pensieri</l>
     <l n="3">per diversi sentieri</l>
     <l n="4">or in quella or in questa</l>
     <l n="5">parte del gorgo del mio gran desio</l>
     <l n="6">sospinge il travagliato legno mio,</l>
     <l n="7">e benché il mio nocchiero abbia solcato</l>
     <l n="8">pelaghi perigliosi</l>
     <l n="9">con venti più orgogliosi,</l>
     <l n="10">e mai sempre salvato</l>
     <l n="11">da l' impeto de l' onde la sua barca</l>
     <l n="12">di ricche merci e preciose carca,</l>
     <l n="13">or si dispera di trovar il porto</l>
     <l n="14">senza 'l vostro consiglio,</l>
     <l n="15">che da maggior periglio,</l>
     <l n="16">Tifi saggio et accorto,</l>
     <l n="17">scorger potrete la dubbiosa mente</l>
     <l n="18">sì che l' ira del mar non la sgomente.</l>
     <l n="19">L' amor del Signor mio, che per destino</l>
     <l n="20">e per debito adoro,</l>
     <l n="21">al solito camino</l>
     <l n="22">de l' antiche fatiche ancor m' invita</l>
     <l n="23">et a l' usata mia penosa vita;</l>
     <l n="24">ma la neve del tempo, che m' imbianca</l>
     <l n="25">le già mature tempie</l>
     <l n="26">e che di crespe m' empie</l>
     <l n="27">la carna afflitta e stanca,</l>
     <l n="28">mi chiama in parte di riposo piena</l>
     <l n="29">a vita più tranquilla e più serena,</l>
     <l n="30">dicendomi: – Omai tempo è che s' appenda</l>
     <l n="31">e gli sproni e 'l cappello</l>
     <l n="32">sovra d' un ramuscello</l>
     <l n="33">ch' al ciel le braccia estenda</l>
     <l n="34">di qualche ombroso faggio o d' un abete,</l>
     <l n="35">sacrandoli a la Dea de la quiete,</l>
     <l n="36">e che 'l fianco da l' armi e da la grave</l>
     <l n="37">fatica stanco e lasso</l>
     <l n="38">s' appoggi a tronco o a sasso,</l>
     <l n="39">dove chiara e soave</l>
     <l n="40">acqua fuggendo e mormorando inonde</l>
     <l n="41">di perle e di smeraldi ambe le sponde.–</l>
     <l n="42">Assai abbiamo visto al suo di trombe</l>
     <l n="43">tante nimiche spade</l>
     <l n="44">far sanguigne le strade,</l>
     <l n="45">e simili a colombe</l>
     <l n="46">nanzi il falcon fuggir le genti vinte</l>
     <l n="47">di pallido timor macchiate e tinte;</l>
     <l n="48">assai abbiamo scorto il Signor nostro,</l>
     <l n="49">coronato d' onore</l>
     <l n="50">e d' onesto sudore</l>
     <l n="51">più che di perle o d' ostro,</l>
     <l n="52">lieto et altier coi prigionieri inante</l>
     <l n="53">tornar vittorioso e trionfante:</l>
     <l n="54">or mi giova ov' un pin le piagge adombra,</l>
     <l n="55">o dove il caso reo</l>
     <l n="56">la moglie di Tereo</l>
     <l n="57">piange in qualche fresc' ombra,</l>
     <l n="58">alternar con la cetra e con la voce</l>
     <l n="59">il suo fatto più d' altro empio et atroce;</l>
     <l n="60">or mi giova da questo altero scoglio</l>
     <l n="61">de le Sirene, udire</l>
     <l n="62">gli augelli gai languire</l>
     <l n="63">e 'l lor dolce cordoglio</l>
     <l n="64">sfogar con vario e con canoro stile,</l>
     <l n="65">chiamando il lieto e dilettoso aprile;</l>
     <l n="66">et or co' chiari rai del primo sole</l>
     <l n="67">andar per vago colle</l>
     <l n="68">di rugiada ancor molle,</l>
     <l n="69">di mammole viole</l>
     <l n="70">e d' altri fior cogliendo un pieno lembo</l>
     <l n="71">per adornar de la mia donna il grembo;</l>
     <l n="72">mi diletta talor veder il mare</l>
     <l n="73">garrir con l' aure estive,</l>
     <l n="74">e le marine Dive</l>
     <l n="75">dolcemente scherzare</l>
     <l n="76">menando lieti et amorosi balli</l>
     <l n="77">nel fondo bel de' liquidi cristalli,</l>
     <l n="78">e la figlia di Leda in lunga schiera</l>
     <l n="79">coi pargoletti Amori</l>
     <l n="80">per questi salsi umori</l>
     <l n="81">gir lasciva et altera,</l>
     <l n="82">del leggiadretto suo corporeo velo</l>
     <l n="83">inamorando il mar, la terra e 'l cielo;</l>
     <l n="84">già le Muse, del mio con lor ritorno</l>
     <l n="85">forse liete e festose,</l>
     <l n="86">coronate di rose</l>
     <l n="87">lodano il chiaro giorno,</l>
     <l n="88">e meco spesso in queste rive apriche</l>
     <l n="89">cantano l' onorate mie fatiche.</l>
     <l n="90">Da questi duoi nimici e fieri venti</l>
     <l n="91">sospinto, il fragil legno</l>
     <l n="92">del mio debile ingegno</l>
     <l n="93">par che tema e paventi,</l>
     <l n="94">se col vostro saver prudente e fido</l>
     <l n="95">non lo scorgete al desiato lido:</l>
     <l n="96">fatel, Signor, che l' imagin votiva</l>
     <l n="97">e la vesta bagnata</l>
     <l n="98">a voi sarà sacrata</l>
     <l n="99">in questa verde riva,</l>
     <l n="100">che farà testimon chiaro et aperto</l>
     <l n="101">del mio periglio e del gran vostro merto.</l>
    </lg>
   </lg>
  </body>
 </text>
</TEI>