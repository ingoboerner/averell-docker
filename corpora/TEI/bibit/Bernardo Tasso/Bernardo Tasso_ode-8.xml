<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 8</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-8</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 8</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 8</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lascia il colle sacrato</l>
     <l n="2">che 'l bel Permesso inonda,</l>
     <l n="3">dotta Talia, e col tuo plettro aurato,</l>
     <l n="4">cinta di laurea fronda,</l>
     <l n="5">scendi ne la sinistra e verde sponda</l>
     <l n="6">di questo puro fiume,</l>
     <l n="7">e l' alte lodi canta</l>
     <l n="8">come t' inspira il tuo celeste nume,</l>
     <l n="9">sì ch' ascolti ogni pianta</l>
     <l n="10">quanto valor il gran Davalo amanta.</l>
     <l n="11">Ben sai che più bell' alma</l>
     <l n="12">dal Ciel mai non discese</l>
     <l n="13">per vestirsi qua giù l' umana salma,</l>
     <l n="14">che Natura cortese</l>
     <l n="15">a farla sol tra noi perfetta intese:</l>
     <l n="16">con benigno ascendente</l>
     <l n="17">da le più liete stelle</l>
     <l n="18">qui venne, di virtù calda et ardente,</l>
     <l n="19">e 'ntenta a l' opre belle</l>
     <l n="20">fa ch' ognuno di lui scriva e favelle.</l>
     <l n="21">Vedi quante corone</l>
     <l n="22">gli ornan la vaga chioma,</l>
     <l n="23">quante mai Cesar forse o Scipione</l>
     <l n="24">non riportaro a Roma,</l>
     <l n="25">Cartagin l' un, l' altro la Francia doma;</l>
     <l n="26">vedi quanti trofei</l>
     <l n="27">alzar l' Adda e 'l Tesino</l>
     <l n="28">al suo gran nome, allor che i casi rei</l>
     <l n="29">col volto molle e chino</l>
     <l n="30">pianse Garona et ogni suo vicino</l>
     <l n="31">del suo maggior Pastore,</l>
     <l n="32">che restò preso e vinto</l>
     <l n="33">dal proprio e del fratello alto valore,</l>
     <l n="34">e 'l puro fiume tinto</l>
     <l n="35">corse di sangue del popolo estinto;</l>
     <l n="36">mira come a le schiere</l>
     <l n="37">scudo possente e forte</l>
     <l n="38">del magno Augusto suo tedesche e ibere,</l>
     <l n="39">difese l' ampie porte</l>
     <l n="40">del gran Milan, sprezzando ognor la morte;</l>
     <l n="41">odi l' altera Donna,</l>
     <l n="42">cui ora il gentil piede</l>
     <l n="43">lava Sebeto, or la candida gonna,</l>
     <l n="44">che 'l bel petto si fiede</l>
     <l n="45">e ad alta voce li chere mercede:</l>
     <l n="46">indi lieta e contenta,</l>
     <l n="47">con l' armi e col consiglio</l>
     <l n="48">avendo la nimica forza spenta,</l>
     <l n="49">de l' onorato figlio</l>
     <l n="50">serena il fosco e tempestoso ciglio,</l>
     <l n="51">e sovra il suo bel monte</l>
     <l n="52">inalza statue e tempi</l>
     <l n="53">che faran le sue lodi al mondo conte,</l>
     <l n="54">le quai non rompa o scempi</l>
     <l n="55">forza giamai degli anni avari et empi.</l>
     <l n="56">Saggio Cesar, che alzaste</l>
     <l n="57">a sì onorato scanno</l>
     <l n="58">costui, col cui valor forse serbaste</l>
     <l n="59">da periglioso inganno</l>
     <l n="60">il vostro regno, e da gravoso affanno,</l>
     <l n="61">ecco, il suo nome solo</l>
     <l n="62">vittorioso e chiaro</l>
     <l n="63">con l' ali del timor fa gir a volo</l>
     <l n="64">quei che dianzi s' armaro</l>
     <l n="65">per por l' Impero vostro in pianto amaro,</l>
     <l n="66">tal che l' Austria famosa,</l>
     <l n="67">madre di tanti regi,</l>
     <l n="68">di tanti imperador, prima angosciosa,</l>
     <l n="69">cinta di lieti fregi</l>
     <l n="70">or li dona di lode eterni pregi.</l>
     <l n="71">Vedete la Vittoria</l>
     <l n="72">ne le sue invitte insegne</l>
     <l n="73">l' ali d' oro trattar carca di gloria,</l>
     <l n="74">e par che si disdegne</l>
     <l n="75">ch' esser suo ricco albergo altra s' ingegne;</l>
     <l n="76">vedete come lieto</l>
     <l n="77">del suo dolce ritorno</l>
     <l n="78">si mostra Mincio, Tebro, Arno e Sebeto,</l>
     <l n="79">e pien di gioia il giorno</l>
     <l n="80">si scopre a lui più de l' usato adorno!</l>
     <l n="81">Securo omai vivete,</l>
     <l n="82">mentre agli omeri suoi</l>
     <l n="83">s' appoggia il vostro onor, ché sempre avrete</l>
     <l n="84">la Vittoria con voi;</l>
     <l n="85">e fin da l' onde esperie ai liti eoi</l>
     <l n="86">estenderà le braccia</l>
     <l n="87">del gran Romano impero,</l>
     <l n="88">tal che del vostro nome il mar che agghiaccia</l>
     <l n="89">udirà 'l suono altero,</l>
     <l n="90">e umil l' incinerà l' Istro e l' Ibero.</l>
    </lg>
   </lg>
  </body>
 </text>
</TEI>