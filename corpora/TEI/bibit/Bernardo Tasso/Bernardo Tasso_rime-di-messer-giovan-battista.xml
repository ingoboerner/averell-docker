<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - Di Messer Giovan Battista Giraldi al Signor Bernardo Tasso</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_rime-di-messer-giovan-battista</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - Di Messer Giovan Battista Giraldi al Signor Bernardo Tasso</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - Di Messer Giovan Battista Giraldi al Signor Bernardo Tasso</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mostro mi ha, Tasso, il mio Ambrosio gentile</l>
     <l n="2">de l' Amadigi vostro il primo canto,</l>
     <l n="3">composto in sì alto e 'n sì onorato stile,</l>
     <l n="4">che tra' primi scrittor v' ho dato il vanto,</l>
     <l n="5">e come alcun non trovo a voi simile,</l>
     <l n="6">quantunque i' mi rivolga in ogni canto,</l>
     <l n="7">così ho gran grazia al Ciel che m' abbia dato</l>
     <l n="8">vedere auttor qual voi saggio e pregiato.</l>
     <l n="9">Che come mostra sol l' unghia il leone</l>
     <l n="10">e la sua molta forza e 'l suo valore,</l>
     <l n="11">così vist' ho che senza paragone</l>
     <l n="12">di quest' opera illustre avrete onore.</l>
     <l n="13">Felice voi, cui par che Febo done</l>
     <l n="14">don di cu' egli mai non diè il maggiore,</l>
     <l n="15">acciò ch' abbiate in questa vita frale,</l>
     <l n="16">con nome eterno, pregio alto, immortale.</l>
     <l n="17">Io vorrei versi avere, et aver rime,</l>
     <l n="18">da potere agguagliar menoma parte</l>
     <l n="19">de le virtù che son tra l' altre prime</l>
     <l n="20">in quel che voi spiegate in queste carte,</l>
     <l n="21">che ancor che ve n' andiate voi sublime,</l>
     <l n="22">ad inalzarvi anch' io porrei ogni arte;</l>
     <l n="23">ma meglio è ch' io mi maravigli e taccia,</l>
     <l n="24">ch' onor vi dia ch' a voi non si confaccia.</l>
     <l n="25">Però sendo voi giunto ora a tal segno</l>
     <l n="26">che giunger non vi pòn lingue né penne,</l>
     <l n="27">bastavi ch' io comprenda con l' ingegno</l>
     <l n="28">le lodi vostre, e col tacer le accenne,</l>
     <l n="29">ché scrittor non conosco che sia degno</l>
     <l n="30">di dare a voi l' onor che vi convenne,</l>
     <l n="31">perché voi sol lodar, Tasso, possete,</l>
     <l n="32">e scrivendo mostrar quel che voi sete.</l>
     <l n="33">Dunque poi che sì largo il Dio di Delo</l>
     <l n="34">in voi cosparti ha suoi maggiori pregi,</l>
     <l n="35">perché cantando ve n' andiate al Cielo,</l>
     <l n="36">tra i più rari scrittori, e tra i più egregi,</l>
     <l n="37">se nulla può il desio che nel cor celo</l>
     <l n="38">di veder che vi onori ognuno e pregi,</l>
     <l n="39">mandate fuori questo novo lume,</l>
     <l n="40">che col suo chiaro il nostro scuro allume.</l>
    </lg>
   </lg>
  </body>
 </text>
</TEI>