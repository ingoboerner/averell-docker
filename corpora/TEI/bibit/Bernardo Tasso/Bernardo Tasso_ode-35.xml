<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 35</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-35</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 35</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 35</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Saggio e dotto cultore</l>
     <l n="2">di quel famoso et onorato monte</l>
     <l n="3">la cui purpurea fronte</l>
     <l n="4">ombran le frondi onore</l>
     <l n="5">d' ogni Poeta e d' ogni Imperadore,</l>
     <l n="6">onde da la sua pura</l>
     <l n="7">fonte Ippocrene sotto l' ombre spande</l>
     <l n="8">l' acque in copia sì grande</l>
     <l n="9">che con perpetua cura</l>
     <l n="10">bagnano i suoi be' poggi e la pianura,</l>
     <l n="11">con cui più d' una volta</l>
     <l n="12">le Muse, essendo pargolo fanciullo,</l>
     <l n="13">s' han pigliato trastullo,</l>
     <l n="14">qualor per quella folta</l>
     <l n="15">selvetta che d' Apollo il canto ascolta</l>
     <l n="16">ti vedevan vagando</l>
     <l n="17">gir con errori dilettosi e grati</l>
     <l n="18">del suo più bello i prati</l>
     <l n="19">di Poesia spogliando,</l>
     <l n="20">e questo e quell' amor spesso lodando;</l>
     <l n="21">poi che col Ciel secondo</l>
     <l n="22">solchi il gran gorgo de la vita umana</l>
     <l n="23">senza temer ch' insana</l>
     <l n="24">onda nel cupo fondo</l>
     <l n="25">t' immerga un die di questo mar profondo,</l>
     <l n="26">canta col colto stile,</l>
     <l n="27">che farebbe empia tigre, orsa rabbiosa</l>
     <l n="28">mansueta e pietosa,</l>
     <l n="29">il nome alto e gentile</l>
     <l n="30">già noto dal mar d' India a quel di Tile,</l>
     <l n="31">e la virtù di quello</l>
     <l n="32">su la cui sacra e giovanetta chioma</l>
     <l n="33">il gran Pastor di Roma</l>
     <l n="34">pos' un ricco cappello</l>
     <l n="35">di purpureo colore adorno e bello;</l>
     <l n="36">canta del grand' Enrico</l>
     <l n="37">le gloriose lodi ad una ad una,</l>
     <l n="38">sì ch' ovunque la luna</l>
     <l n="39">mira col lume amico</l>
     <l n="40">l' ima palustre valle e 'l colle aprico,</l>
     <l n="41">mentre Zefiro e Clori</l>
     <l n="42">col grembo pien di rose e di viole</l>
     <l n="43">dispiegheranno al sole</l>
     <l n="44">di varii e vaghi fiori</l>
     <l n="45">i preziosi lor cari tesori,</l>
     <l n="46">lodi ogni monte e piano</l>
     <l n="47">il suo valore, e sin ne' più selvaggi</l>
     <l n="48">ispidi pini e faggi</l>
     <l n="49">scriva purgata mano</l>
     <l n="50">i suoi pregi e 'l suo onor chiaro e sovrano.</l>
     <l n="51">Io, mentre aura soave</l>
     <l n="52">a' miei giusti desii destra e fedele</l>
     <l n="53">spirava ne le vele</l>
     <l n="54">de la picciola nave</l>
     <l n="55">di tutti i miei piacer ripiena e grave,</l>
     <l n="56">quasi canoro cigno</l>
     <l n="57">lungo le vaghe sponde di Meandro,</l>
     <l n="58">e d' Ero e di Leandro</l>
     <l n="59">piansi 'l fato maligno,</l>
     <l n="60">et ebbi il Ciel sì grato e sì benigno</l>
     <l n="61">che 'l sordo mare e i venti</l>
     <l n="62">rabbiosi poser giù l' orgoglio e l' ira</l>
     <l n="63">al suon de la mia lira,</l>
     <l n="64">e ster cheti et intenti</l>
     <l n="65">a le mie voci i liquidi elementi;</l>
     <l n="66">de' pastori cantai</l>
     <l n="67">con la zampogna umil le dolci cure,</l>
     <l n="68">la speme e le paure,</l>
     <l n="69">i lor diletti e guai,</l>
     <l n="70">e del ginebro mio le lodi alzai</l>
     <l n="71">a peregrino volo,</l>
     <l n="72">tal che le genti che fra il mare e l' Alpe</l>
     <l n="73">e fra Pirene e Calpe</l>
     <l n="74">stan non l' udiron solo,</l>
     <l n="75">ma la Zona cocente e 'l freddo Polo.</l>
     <l n="76">Or, qual nocchero audace</l>
     <l n="77">che per salve condur le merci in porto</l>
     <l n="78">ha da l' occaso a l' orto</l>
     <l n="79">del die con la fallace</l>
     <l n="80">atr' onda de l' Egeo fiero e predace</l>
     <l n="81">fatto pugna mortale,</l>
     <l n="82">che poi crescer vedendo il flutto e 'l fiato</l>
     <l n="83">d' Austro e di Borea irato,</l>
     <l n="84">se 'l suo saper non vale</l>
     <l n="85">a salvar col suo peso il legno frale,</l>
     <l n="86">dona le merci al mare</l>
     <l n="87">per guardar con la vita almeno il pino</l>
     <l n="88">dal gran furor marino,</l>
     <l n="89">e le cose più care</l>
     <l n="90">vede nel sen de l' acque alte natare,</l>
     <l n="91">tal io, da impetuoso</l>
     <l n="92">vento sospinto di maligna stella,</l>
     <l n="93">per l' orrida procella</l>
     <l n="94">de l' irato et ondoso</l>
     <l n="95">flutto del mondo, ove non è riposo,</l>
     <l n="96">poi che non può il governo</l>
     <l n="97">de la ragion salvar la nave mia</l>
     <l n="98">da la fortuna ria,</l>
     <l n="99">dal procelloso verno,</l>
     <l n="100">sì ch' ogni suo saper non prenda a scherno,</l>
     <l n="101">ho gettato, e mi doglio,</l>
     <l n="102">tutti i diletti onde gravosa e carca</l>
     <l n="103">era questa mia barca</l>
     <l n="104">nel mar del mio cordoglio,</l>
     <l n="105">per non la rompre in qualche duro scoglio,</l>
     <l n="106">e (di che più mi sdegno)</l>
     <l n="107">veggio la lira mia vagar per l' onde</l>
     <l n="108">perigliose et immonde,</l>
     <l n="109">timido ancor che 'l legno</l>
     <l n="110">non sia pur preda d' un naufragio indegno;</l>
     <l n="111">il che se 'l Ciel consente,</l>
     <l n="112">Gelasio, come pur pavento e temo,</l>
     <l n="113">canta sul lido estremo</l>
     <l n="114">de la sals' onda algente</l>
     <l n="115">l' essequie mie con voce alta e dolente,</l>
     <l n="116">affin che dal tuo grido,</l>
     <l n="117">come dal pianto d' un novello Orfeo,</l>
     <l n="118">inteso al caso reo,</l>
     <l n="119">ogni remoto lido</l>
     <l n="120">biasimi il mio destino empio et infido.</l>
    </lg>
   </lg>
  </body>
 </text>
</TEI>