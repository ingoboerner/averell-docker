<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 25</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-25</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 25</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 25</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qual aura tanto amica</l>
     <l n="2">mi fia, che il suon de l' alte mie querele</l>
     <l n="3">porti a l' amata mia dolce nimica?</l>
     <l n="4">Borea, tu che fedele</l>
     <l n="5">hai gustato d' amor l' assenzio e 'l fele</l>
     <l n="6">per la bella Orizia</l>
     <l n="7">che sospirasti lungamente invano,</l>
     <l n="8">porta nel grembo tuo la pena mia</l>
     <l n="9">ov' or ondoso or piano</l>
     <l n="10">begna Napoli bella il mare insano;</l>
     <l n="11">ivi vedrai colei</l>
     <l n="12">che tiene e terrà sempre in mano il freno</l>
     <l n="13">di tutti i tristi o lieti pensier mei,</l>
     <l n="14">che fa l' aere sereno</l>
     <l n="15">e di rose e di fior lieto il terreno</l>
     <l n="16">col lume de' begli occhi,</l>
     <l n="17">e con quel viso angelico, che pare</l>
     <l n="18">ostro su neve che 'n bel colle fiocchi,</l>
     <l n="19">arde d' amore il mare</l>
     <l n="20">e rende l' onde sue tranquille e chiare;</l>
     <l n="21">frena il tuo volo, e dille:</l>
     <l n="22">– Madonna, un che per voi piange sì forte</l>
     <l n="23">e trae dal cor sospiri a mille a mille,</l>
     <l n="24">che farebbon la morte</l>
     <l n="25">mesta e pietosa di sua dura sorte,</l>
     <l n="26">vi prega, se pietate</l>
     <l n="27">de la miseria sua vi punge il core,</l>
     <l n="28">che non vogliate la vostra beltate</l>
     <l n="29">quasi tenero fiore</l>
     <l n="30">con la nebbia del duol render minore;</l>
     <l n="31">che non vogliate i belli</l>
     <l n="32">vostr' occhi, a guisa di fontana viva</l>
     <l n="33">che co' suoi torti e lucidi ruscelli</l>
     <l n="34">da monte si deriva</l>
     <l n="35">e col fresco licor bagna ogni riva,</l>
     <l n="36">stillare in acqua amara</l>
     <l n="37">quand' è stellato il ciel, quand' arde il sole,</l>
     <l n="38">se v' è la vita sua gradita e cara</l>
     <l n="39">e se pur, come suole,</l>
     <l n="40">di tanti suoi martiri ancor vi duole:</l>
     <l n="41">che non così per pioggia</l>
     <l n="42">che scendendo dal ciel stilli la neve</l>
     <l n="43">il Re de' fiumi altier s' inalza e poggia</l>
     <l n="44">sì che 'n un' ora breve</l>
     <l n="45">del suo turbido flutto ogni fior beve,</l>
     <l n="46">come per pioggia cresce</l>
     <l n="47">dal vostro duolo il gorgo alto e profondo</l>
     <l n="48">del suo, tal che di lui se non v' incresce,</l>
     <l n="49">sommergerà nel fondo</l>
     <l n="50">del suo martir che non ha pari al mondo;</l>
     <l n="51">perché qual lungamente</l>
     <l n="52">non può un narcisso che ricopra il gelo,</l>
     <l n="53">senza i raggi veder del sol lucente,</l>
     <l n="54">regger dritto il suo stelo</l>
     <l n="55">né dispiegar le sue bellezze al cielo,</l>
     <l n="56">tal non puote la vita,</l>
     <l n="57">cinta dal ghiaccio del dolor mortale,</l>
     <l n="58">lungi da voi, ond' ella spera aita,</l>
     <l n="59">regger a tanto male</l>
     <l n="60">lo spirto infermo e la sua carne frale.–</l>
     <l n="61">Ma, lasso, a chi parl' io?</l>
     <l n="62">Borea crudel, tu pigli altro sentiero</l>
     <l n="63">e disprezzi ridendo il dolor mio:</l>
     <l n="64">io priego Amor, che fiero</l>
     <l n="65">percuota il cor di piombo vile e nero</l>
     <l n="66">de la tua Donna, in guisa</l>
     <l n="67">che come damma suol veltro mordace,</l>
     <l n="68">che del bosco la via l' abbia precisa,</l>
     <l n="69">fuggir presta e fugace,</l>
     <l n="70">così ti fugga e non ti dia mai pace.</l>
    </lg>
   </lg>
  </body>
 </text>
</TEI>