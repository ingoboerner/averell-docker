<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 11</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">45</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-11</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 11</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 11</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Odi da questo mare</l>
     <l n="2">orrido e tempestoso</l>
     <l n="3">del mondo rio, ove non è riposo,</l>
     <l n="4">un afflitto pregare</l>
     <l n="5">la tua pietà, ch' omai lo voglia aitare;</l>
     <l n="6">vedi che vento irato</l>
     <l n="7">lo sospinge e l' infesta,</l>
     <l n="8">onda ognor lo percuote e lo molesta,</l>
     <l n="9">sì che 'l flutto turbato</l>
     <l n="10">l' ha di vela e timon già disarmato;</l>
     <l n="11">porgi presto la mano</l>
     <l n="12">al mio già rotto legno,</l>
     <l n="13">perché di tempo rio forza né sdegno</l>
     <l n="14">in questo mare insano</l>
     <l n="15">non lo sommerga, onde poi pianga invano;</l>
     <l n="16">io lo veggio vicino,</l>
     <l n="17">Signor, a un duro scoglio,</l>
     <l n="18">e cresce sempre l' ostinato orgoglio</l>
     <l n="19">e l' impeto marino,</l>
     <l n="20">tal che teme naufragio il cavo pino.</l>
     <l n="21">O coloro felici,</l>
     <l n="22">ch' a te, tranquillo porto,</l>
     <l n="23">spinti per calle periglioso e torto</l>
     <l n="24">da cari venti amici,</l>
     <l n="25">chiudon le vele ne le tue pendici,</l>
     <l n="26">e sgravati dal pondo</l>
     <l n="27">de le cure mondane,</l>
     <l n="28">sottratto il core a le miserie umane,</l>
     <l n="29">nel tuo felice mondo</l>
     <l n="30">passano chiaro il dì sempre e giocondo;</l>
     <l n="31">miseri, ah, noi, ch' ancora</l>
     <l n="32">per quest' onda importuna</l>
     <l n="33">e fiera, senza aver certezza alcuna</l>
     <l n="34">che di Dio benign' ôra</l>
     <l n="35">al lido oriental spinga la prora,</l>
     <l n="36">erriamo, ergendo il ciglio</l>
     <l n="37">a la patria, ove sei</l>
     <l n="38">Re sovra tutti i Regi, e Dio de' Dei</l>
     <l n="39">terreni, e in questo essiglio</l>
     <l n="40">a te chiedemo et aiuto e consiglio.</l>
     <l n="41">Deh, sgombra col tuo raggio</l>
     <l n="42">la caligine oscura,</l>
     <l n="43">acqueta la tempesta orrida e dura,</l>
     <l n="44">sì che senz' altro oltraggio</l>
     <l n="45">io giunga lieto al fin del mio viaggio.</l>
    </lg>
   </lg>
  </body>
 </text>
</TEI>