<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 28</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">36</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-28</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 28</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 28</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre tace la notta oscura, algente,</l>
     <l n="2">e gli spirti, ch' intorno</l>
     <l n="3">givan vagando al bel lume del giorno,</l>
     <l n="4">stanno uniti a la mente,</l>
     <l n="5">cantiam lieti e devoti</l>
     <l n="6">le gran lodi di Dio, o sacerdoti;</l>
     <l n="7">e col ginocchio chin, le luci alzate</l>
     <l n="8">a quell' eterno Sole,</l>
     <l n="9">con lo spirito unito a le parole,</l>
     <l n="10">umilmente il pregate</l>
     <l n="11">che regga i pensier nostri,</l>
     <l n="12">e quanta sia pietate in lui ci mostri;</l>
     <l n="13">e che sì come un gran soffiar di vento</l>
     <l n="14">sgombra, quando il villano</l>
     <l n="15">sotto il più ardente sol ventilla il grano,</l>
     <l n="16">la paglia, in un momento</l>
     <l n="17">fiato del suo favore</l>
     <l n="18">ogni cura mortal sgombri dal core;</l>
     <l n="19">che faccia i nostri campi almi e fecondi,</l>
     <l n="20">sì che porti il terreno</l>
     <l n="21">di frutti più che di fioretti e frondi</l>
     <l n="22">pieno il fertile seno,</l>
     <l n="23">e che la pace umile,</l>
     <l n="24">d' abito adorna candido e gentile,</l>
     <l n="25">voli d' intorno con la verde oliva,</l>
     <l n="26">empiendo di diletto</l>
     <l n="27">ogni monte, ogni valle et ogni riva,</l>
     <l n="28">e senza alcun sospetto</l>
     <l n="29">di sanguinosa spada,</l>
     <l n="30">lieto e senza timore ognun se 'n vada;</l>
     <l n="31">e ch' a guisa che 'l sol suol de la terra</l>
     <l n="32">consumare i vapori</l>
     <l n="33">che fanno ai frutti, ai fiori, ai corpi guerra,</l>
     <l n="34">disperga i nostri errori</l>
     <l n="35">con la sua gran virtute,</l>
     <l n="36">e ci conduca a l' eterna salute.</l>
    </lg>
   </lg>
  </body>
 </text>
</TEI>