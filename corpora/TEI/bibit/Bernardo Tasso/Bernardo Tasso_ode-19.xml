<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 19</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">126</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-19</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 19</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 19</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre il giogo aspro e duro</l>
     <l n="2">al tuo rapido corso</l>
     <l n="3">pon così fiero morso,</l>
     <l n="4">fuori del tuo più puro</l>
     <l n="5">ascolta, ascolta, o Lico,</l>
     <l n="6">ciò ch' io piangendo e sospirando dico;</l>
     <l n="7">e se, per sorte, alcuna</l>
     <l n="8">bella Ninfa sta teco</l>
     <l n="9">in quel muscoso speco,</l>
     <l n="10">cui adversa fortuna</l>
     <l n="11">nel mar d' empio dolore</l>
     <l n="12">abbia sommerso il giovanetto core,</l>
     <l n="13">esca, mossa a pietate</l>
     <l n="14">de' miei dogliosi accenti,</l>
     <l n="15">or che tacciono i venti,</l>
     <l n="16">e 'n queste rive amate</l>
     <l n="17">stendendo il bianco lembo</l>
     <l n="18">queste lagrime amare accoglia in grembo;</l>
     <l n="19">che se de' sospir miei</l>
     <l n="20">l' aura calda e cocente</l>
     <l n="21">non distilla l' algente</l>
     <l n="22">gelo onde cinto sei,</l>
     <l n="23">non sol la state e 'l verno,</l>
     <l n="24">ma ne sarai da quel cinto in eterno.</l>
     <l n="25">Ascolta, che n' andrai</l>
     <l n="26">indi più ricco al mare,</l>
     <l n="27">e ne l' onde tue chiare</l>
     <l n="28">impressa porterai</l>
     <l n="29">di man del pensier mio</l>
     <l n="30">quella beltà che s' assomiglia a Dio:</l>
     <l n="31">oh, se quale io la miro</l>
     <l n="32">in queste lucid' onde,</l>
     <l n="33">con le sue chiome bionde</l>
     <l n="34">cinte da un lieto giro</l>
     <l n="35">di mattutine rose</l>
     <l n="36">arder d' amor tutte l' umane cose,</l>
     <l n="37">tal la vedesti ancora,</l>
     <l n="38">misero, arso e piagato</l>
     <l n="39">portando il manco lato,</l>
     <l n="40">sospiraresti ognora,</l>
     <l n="41">novo Pigmaleone,</l>
     <l n="42">come fece Ciprigna il caro Adone;</l>
     <l n="43">io sovente l' ho vista,</l>
     <l n="44">alzando gli occhi al Cielo,</l>
     <l n="45">ogni noioso velo</l>
     <l n="46">che lo turba e contrista</l>
     <l n="47">sgombrar col vago lume,</l>
     <l n="48">e far cangiar al Sol strada e costume.</l>
     <l n="49">Quest' è, Lico, la Donna</l>
     <l n="50">ch' io riverisco et amo,</l>
     <l n="51">che ne' sospir miei chiamo,</l>
     <l n="52">forte e salda colonna</l>
     <l n="53">che mi sostiene in questa</l>
     <l n="54">percossa di fortuna aspra e molesta;</l>
     <l n="55">et io meschino vivo</l>
     <l n="56">lungi da tanto bene,</l>
     <l n="57">sol d' una dolce spene</l>
     <l n="58">pascendo il cor, che privo</l>
     <l n="59">de l' usato diletto,</l>
     <l n="60">sfoca con gli occhi il doloroso affetto.</l>
     <l n="61">Quanta invidia ti porto,</l>
     <l n="62">felice e bel terreno</l>
     <l n="63">ch' inonda il gran Tirreno,</l>
     <l n="64">ov' a dolce diporto</l>
     <l n="65">se 'n va l' almo mio Sole</l>
     <l n="66">stampando col bel piè gigli e viole!</l>
     <l n="67">Quant' a quel monte adorno</l>
     <l n="68">ne la cui lieta fronte,</l>
     <l n="69">tosto ch' a l' orizzonte</l>
     <l n="70">s' inalza il chiaro giorno,</l>
     <l n="71">scopre tante bellezze</l>
     <l n="72">quant' ha 'l grand' Ocean chiuse ricchezze!</l>
     <l n="73">Tu con miglior ventura,</l>
     <l n="74">Salerno alto e gentile,</l>
     <l n="75">quella beltà, che vile</l>
     <l n="76">rend' ogn' altra et oscura,</l>
     <l n="77">possiedi in lieta pace,</l>
     <l n="78">e disprezzi ogni influsso aspro e rapace,</l>
     <l n="79">ché 'l loco ov' ella posa,</l>
     <l n="80">qual porto di salute,</l>
     <l n="81">per occolta virtute</l>
     <l n="82">non teme aura noiosa</l>
     <l n="83">di destino infelice,</l>
     <l n="84">ma sempr' ha intorno il ciel chiaro e felice.</l>
     <l n="85">Deh, perch' in quelle rive,</l>
     <l n="86">dov' in leggiadra schiera</l>
     <l n="87">Favonio e Primavera</l>
     <l n="88">e l' altre gaie Dive</l>
     <l n="89">fra mille varii fiori</l>
     <l n="90">scherzan ognor co' pargoletti Amori,</l>
     <l n="91">lasso, non mi conduce</l>
     <l n="92">il mio fato maligno,</l>
     <l n="93">reso grato e benigno,</l>
     <l n="94">sì che con l' alma luce</l>
     <l n="95">de la mia fida stella</l>
     <l n="96">esca da quest' orribile procella,</l>
     <l n="97">onde nel volto vago,</l>
     <l n="98">in quegli occhi sereni</l>
     <l n="99">di grazia e d' amor pieni</l>
     <l n="100">mirando, lieto e pago</l>
     <l n="101">ritorni a quella vita</l>
     <l n="102">che m' era già sì dolce e sì gradita?</l>
     <l n="103">Oh, se benigna sorte</l>
     <l n="104">mi riconduce al lido</l>
     <l n="105">mio desiato e fido,</l>
     <l n="106">con un canape forte</l>
     <l n="107">e con ancora grave</l>
     <l n="108">fermerò in porto la mia stanca nave,</l>
     <l n="109">e qual saggio nocchiero</l>
     <l n="110">che più volte l' orgoglio</l>
     <l n="111">vint' ha del mare, io voglio</l>
     <l n="112">con devoto pensiero</l>
     <l n="113">e con alti e divini</l>
     <l n="114">prieghi sacrarla ai salsi Dei marini.</l>
     <l n="115">Ma Lico, tu pur corri</l>
     <l n="116">tacito sotto il ghiaccio</l>
     <l n="117">con le tue Ninfe in braccio</l>
     <l n="118">e i miei lamenti aborri,</l>
     <l n="119">certo barbaro e crudo,</l>
     <l n="120">poscia che sei d' ogni pietate ignudo;</l>
     <l n="121">poi che spirto veruno</l>
     <l n="122">di pietà non ti move,</l>
     <l n="123">priego l' eterno Giove</l>
     <l n="124">che mai sempre importuno</l>
     <l n="125">pigro gelo t' asconda,</l>
     <l n="126">né stella unqua ti sia destra o seconda.</l>
    </lg>
   </lg>
  </body>
 </text>
</TEI>