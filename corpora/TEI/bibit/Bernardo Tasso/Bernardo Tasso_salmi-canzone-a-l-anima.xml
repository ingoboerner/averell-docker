<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Canzone a l'anima</title>
    <author>Bernardo Tasso</author>
   </titleStmt>
   <extent>
    <measure unit="stanza">11</measure>
    <measure unit="line">137</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-canzone-a-l-anima</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Canzone a l'anima</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Canzone a l'anima</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Odi dal Cielo un grido alto e canoro</l>
     <l n="2">ch' a vera penitenza omai t' invita,</l>
     <l n="3">anima negli error chiusa e sepolta;</l>
     <l n="4">senti il gran Re di quel celeste coro</l>
     <l n="5">che ti richiama a la felice vita,</l>
     <l n="6">e tu pur stai ne' piacer falsi involta.</l>
     <l n="7">O cieca e sorda, ascolta,</l>
     <l n="8">vedi con quanto amor, con quanta cura</l>
     <l n="9">egli paventi del tuo eterno danno;</l>
     <l n="10">e tu pur, d' anno in anno</l>
     <l n="11">troppo più che non dèi fatta secura,</l>
     <l n="12">di colpa in colpa, e d' uno in altro fallo,</l>
     <l n="13">fatt' hai contra al ben proprio un duro callo.</l>
    </lg>
    <lg n="2">
     <l n="14">Non odi che 'l Signor ti prega, e dice:</l>
     <l n="15">–Bagnati, anima trista, al sacro fiume</l>
     <l n="16">di penitenza, e 'n quel ti lava e tergi;</l>
     <l n="17">indi come purgata peccatrice,</l>
     <l n="18">tutta coperta di purpuree piume,</l>
     <l n="19">al tuo caro Fattor t' inalza et ergi;</l>
     <l n="20">e la nebbia dispergi,</l>
     <l n="21">co' raggi del dolore atroce e duro,</l>
     <l n="22">de le tue colpe, e de' terreni inganni.</l>
     <l n="23">Spiega i possenti vanni,</l>
     <l n="24">amica mia, et a quell' aere oscuro,</l>
     <l n="25">a quella inferna e lagrimosa valle,</l>
     <l n="26">scorta da Carità, volgi le spalle.</l>
    </lg>
    <lg n="3">
     <l n="27">Deh vieni, sposa mia, che già passato</l>
     <l n="28">è l' aspro verno, e le pruine, e 'l ghiaccio,</l>
     <l n="29">e depingono i fior la terra nostra;</l>
     <l n="30">spiran le viti il lor odore usato,</l>
     <l n="31">portano i fichi i verdi figli in braccio,</l>
     <l n="32">e già la tortorella a noi si mostra;</l>
     <l n="33">quella terrena chiostra</l>
     <l n="34">lascia, colomba mia, mostrami il volto,</l>
     <l n="35">ch' io feci a mia sembianza ardente e bello,</l>
     <l n="36">e con un ramuscello</l>
     <l n="37">di verde palma novamente colto,</l>
     <l n="38">non attendendo che la carne moia,</l>
     <l n="39">riedi a cibarti de l' eterna gioia.</l>
    </lg>
    <lg n="4">
     <l n="40">Vieni, diletta mia, ch' io pur t' aspetto</l>
     <l n="41">con braccia aperte, per pigliarti in grembo</l>
     <l n="42">con la man di pietà leggera e presta,</l>
     <l n="43">e tutto acceso d' amoroso affetto</l>
     <l n="44">colt' ho d' eterni fiori un pieno lembo</l>
     <l n="45">per adornarti la candida vesta;</l>
     <l n="46">esci da la tempesta</l>
     <l n="47">del mar profondo del piacer mortale,</l>
     <l n="48">e vieni a tor di vita la corona</l>
     <l n="49">che di mia man si dona</l>
     <l n="50">a chi lasciando il ben fallace e frale</l>
     <l n="51">a questo eterno e vero s' alza e vola,</l>
     <l n="52">e de le voglie mie sol si consola.–</l>
    </lg>
    <lg n="5">
     <l n="53">E tu, anima trista, non intendi</l>
     <l n="54">la voce del Fattor che te pur chiama</l>
     <l n="55">per darti parte del celeste Regno?</l>
     <l n="56">Pigra, perché non sorgi, e con contendi</l>
     <l n="57">al vano senso che tua morte brama?</l>
     <l n="58">perché del tuo fallir non prendi sdegno?</l>
     <l n="59">e perché quest' ingegno</l>
     <l n="60">ch' egli ti diede, onde scorgesti il bene,</l>
     <l n="61">e vedesti il camin de la salute,</l>
     <l n="62">dato il tergo a virtute</l>
     <l n="63">hai rivolto a cercar cose terrene,</l>
     <l n="64">intento ad onorar bellezza umana,</l>
     <l n="65">che dal vero ti toglie e t' allontana?</l>
    </lg>
    <lg n="6">
     <l n="66">Dei mondani pensieri il fosco velo,</l>
     <l n="67">ch' appannan gli occhi tuoi, squarcia, e rimira</l>
     <l n="68">l' alta beltà di quell' imperio eterno:</l>
     <l n="69">ivi sempre è sereno e lieto il cielo,</l>
     <l n="70">vento di grazia dolcemente spira,</l>
     <l n="71">né mai provan que' campi o state o verno:</l>
     <l n="72">altre rose in eterno</l>
     <l n="73">spiegano al sol il lor purpureo crine,</l>
     <l n="74">e per le valli altri odorati gigli;</l>
     <l n="75">altri bianchi e vermigli</l>
     <l n="76">fior, sparsi di rugiade mattutine,</l>
     <l n="77">più vaghe fan che di lauri o di mirti</l>
     <l n="78">ghirlande ai santi e gloriosi spirti.</l>
    </lg>
    <lg n="7">
     <l n="79">Ivi le piante belle e verdeggianti,</l>
     <l n="80">carche di frutti inusitati e strani,</l>
     <l n="81">fan le selve fiorite e dilettose;</l>
     <l n="82">fiumi di voluptà chiari e stagnanti</l>
     <l n="83">bagnano i sempre verdi e lieti piani,</l>
     <l n="84">e per li colli, e per le piaggie ombrose,</l>
     <l n="85">invece di dogliose</l>
     <l n="86">voci di Progne e de la suora, ognora</l>
     <l n="87">s' ode armonia angelica e soave;</l>
     <l n="88">ivi forza non have</l>
     <l n="89">Morte, o Fortuna che i men degni onora,</l>
     <l n="90">né la bianca vecchiezza in un momento</l>
     <l n="91">torna le chiome di color d' argento.</l>
    </lg>
    <lg n="8">
     <l n="92">Ivi non volan gli anni, i mesi o l' ore</l>
     <l n="93">scorte dal tempo fuggitivo e lieve,</l>
     <l n="94">né cede unqua a la notte il chiaro giorno;</l>
     <l n="95">la vaga Cinzia non rinasce e more,</l>
     <l n="96">né l' aer è d' atre nubi oscuro e greve;</l>
     <l n="97">col carro d' or non si rivolge intorno</l>
     <l n="98">Febo: ad un modo adorno</l>
     <l n="99">è sempre l' alto seggio, con la luce</l>
     <l n="100">onde piglia splendor la Luna e 'l Sole;</l>
     <l n="101">sempre pien di viole</l>
     <l n="102">le tempie e 'l biondo crine, il dì riluce</l>
     <l n="103">negli occhi ardenti, e ne la chiara fronte</l>
     <l n="104">di lui che fece il bel nostro orizzonte.</l>
    </lg>
    <lg n="9">
     <l n="105">Cogli angeli contente a paro a paro</l>
     <l n="106">vanno cantando l' anime beate,</l>
     <l n="107">godendo d' un piacer perfetto e vero,</l>
     <l n="108">senza temer giamai che nullo amaro</l>
     <l n="109">possa turbar le lor dolcezze usate;</l>
     <l n="110">e con novo piacer rivolte al vero</l>
     <l n="111">cogli occhi e col pensiero,</l>
     <l n="112">accese d' un amor dolce e gentile</l>
     <l n="113">ogn' alto lor desio menano a riva.</l>
     <l n="114">Ma qual fia che descriva</l>
     <l n="115">o chiuder possa in carte umano stile</l>
     <l n="116">quanta gioia produce e quanto gioco</l>
     <l n="117">l' aventuroso e fortunato loco?</l>
    </lg>
    <lg n="10">
     <l n="118">Prendi il cristallo omai, anima trista,</l>
     <l n="119">de la conscienza, e 'n quel ti tergi e specchia,</l>
     <l n="120">onde 'l tuo primo amor t' ami et appregi;</l>
     <l n="121">non sopportar che la tua vaga vista</l>
     <l n="122">turbi macchia di colpa nova o vecchia;</l>
     <l n="123">pagar convienti a Morte i privilegi,</l>
     <l n="124">e cogli aurati fregi</l>
     <l n="125">lasciar il corpo a la sua antica madre;</l>
     <l n="126">però fia meglio che purgata e bella,</l>
     <l n="127">sì come vedovella,</l>
     <l n="128">ritorni a riveder l' amato Padre,</l>
     <l n="129">e 'n mezzo di que' santi Angeli eletti</l>
     <l n="130">a viver sempre a lato ai più perfetti.</l>
    </lg>
    <lg n="11">
     <l n="131">Canzon, dimessa e calda</l>
     <l n="132">d' un soave pentir del mio fallire,</l>
     <l n="133">alzati a quel Signor che tutto vede,</l>
     <l n="134">e di': –Con piena fede,</l>
     <l n="135">acceso di devoto alto desire,</l>
     <l n="136">umile chi mi feo pietà ti chere;</l>
     <l n="137">e grida “miserere, miserere”.–</l>
    </lg>
   </lg>
  </body>
 </text>
</TEI>