<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 13</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-13</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 13</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 13</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pastori, ecco l' Aurora,</l>
     <l n="2">che co' begli occhi e con l' aurata fronte</l>
     <l n="3">ogni campagna infiora,</l>
     <l n="4">e vestita di luce ardente e bella</l>
     <l n="5">col suo chiaro splendor vince ogni stella,</l>
     <l n="6">né mai da l' orizzonte,</l>
     <l n="7">qualor render più vago il mondo volle,</l>
     <l n="8">la vide erboso monte</l>
     <l n="9">uscir sì adorna, e col suo puro lume</l>
     <l n="10">verde ogni riva far, chiaro ogni fiume;</l>
     <l n="11">mirate ch' ogni colle</l>
     <l n="12">discaccia l' ombre, et ogni chiusa valle</l>
     <l n="13">d' un umor fresco molle</l>
     <l n="14">dimostra, rotto ogni notturno velo,</l>
     <l n="15">le sue nove bellezze al puro cielo,</l>
     <l n="16">come per torto calle</l>
     <l n="17">volge con le gelate umide corna</l>
     <l n="18">al suo raggio le spalle</l>
     <l n="19">la luna e come per invidia bagna</l>
     <l n="20">col pianto di rugiada ogni campagna.</l>
     <l n="21">Ecco che 'l dì s' adorna</l>
     <l n="22">al suo apparir di rai lucenti e belli,</l>
     <l n="23">e gioiosa ritorna</l>
     <l n="24">negli occhi del pianeta almo e fecondo</l>
     <l n="25">ad onorar di sue bellezze il mondo.</l>
     <l n="26">Surgete, o pastorelli,</l>
     <l n="27">pronti e devoti a salutar il sole,</l>
     <l n="28">e i vostri irti capelli</l>
     <l n="29">adornando di fior vermigli e gialli,</l>
     <l n="30">guidate dolci et amorosi balli;</l>
     <l n="31">di rose e di viole</l>
     <l n="32">coronate i novelli e sacri altari,</l>
     <l n="33">e con dolci parole</l>
     <l n="34">cantate il dì che dal superno chiostro</l>
     <l n="35">portò quant' ha di bello il secol nostro,</l>
     <l n="36">tal ch' ogni selva impari,</l>
     <l n="37">ogni piaggia, ogni colle, ogni pendice,</l>
     <l n="38">con dolci accenti e cari</l>
     <l n="39">lodar quel giorno chiaro et onorato</l>
     <l n="40">che fece il mondo ricco, e me beato.</l>
     <l n="41">In questo dì felice</l>
     <l n="42">scese dal Ciel la candida angioletta,</l>
     <l n="43">vivo fonte e radice</l>
     <l n="44">d' ogni vera beltade, e di quel bene</l>
     <l n="45">che fa l' ore qua giù liete e serene;</l>
     <l n="46">ciò che giova e diletta,</l>
     <l n="47">ciò che gradisce ogn' anima gentile,</l>
     <l n="48">portò la pargoletta</l>
     <l n="49">seco dal Ciel nel virtuoso grembo,</l>
     <l n="50">chiusa di grazie in un eterno nembo.</l>
     <l n="51">Ogni lingua, ogni stile</l>
     <l n="52">canti di questo dì l' altere glorie,</l>
     <l n="53">sì che Garona e Tile</l>
     <l n="54">non l' oda pur, ma quanto gira intorno</l>
     <l n="55">il biondo Febo di sua luce adorno,</l>
     <l n="56">e de le sue memorie</l>
     <l n="57">si veggin l' orme chiare e gloriose</l>
     <l n="58">ne le purgate istorie,</l>
     <l n="59">che con le lor bellezze ornin le carte</l>
     <l n="60">come lucide stelle in ciel cosparte.</l>
     <l n="61">Io di vermiglie rose</l>
     <l n="62">ti spargo, o lieto giorno, un vaso pieno,</l>
     <l n="63">e con voci amorose,</l>
     <l n="64">dove il tributo porta ozioso e lento</l>
     <l n="65">Tanaro al mar col suo corno d' argento,</l>
     <l n="66">prego che 'l tuo sereno</l>
     <l n="67">atra notte non turbi d' ora in ora</l>
     <l n="68">col tenebroso seno,</l>
     <l n="69">ma invece di notturne ombre e d' orrori</l>
     <l n="70">volin per l' aria i lascivetti Amori.</l>
    </lg>
   </lg>
  </body>
 </text>
</TEI>