<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 18</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-18</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 18</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 18</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perché cotante spade,</l>
     <l n="2">Signore, e sì gran foco</l>
     <l n="3">avampa tutta Europa in ogni loco,</l>
     <l n="4">e bagnan le contrade</l>
     <l n="5">di sangue uman con tanta crudeltade?</l>
     <l n="6">Stolti, avari pensieri,</l>
     <l n="7">ingorde voglie e vane</l>
     <l n="8">di tributarie aver le genti strane,</l>
     <l n="9">d' aver Regni et Imperi,</l>
     <l n="10">armano contra noi tanti guerrieri:</l>
     <l n="11">veggio di sangue sparsi</l>
     <l n="12">i monti e la campagna</l>
     <l n="13">e d' Italia e di Francia e di Lamagna,</l>
     <l n="14">e le faville alzarsi</l>
     <l n="15">di tanti lochi inceneriti et arsi;</l>
     <l n="16">e i campi biancheggiare,</l>
     <l n="17">prima vaghi e depinti,</l>
     <l n="18">carchi or de l' ossa de' miseri estinti,</l>
     <l n="19">e 'nvece d' onde chiare</l>
     <l n="20">rosso sangue portare i fiumi al mare:</l>
     <l n="21">d' ostili insegne ornati</l>
     <l n="22">i tempi, e i mausolei</l>
     <l n="23">carchi di spoglie eccelse e di trofei,</l>
     <l n="24">e gessi e stucchi armati</l>
     <l n="25">pender nanzi agl' altari in tutti i lati.</l>
     <l n="26">Se con questi flagelli,</l>
     <l n="27">giusto Signor, pur vòi</l>
     <l n="28">punir di tanti errori i servi tuoi,</l>
     <l n="29">i servi a te rubelli,</l>
     <l n="30">deh, perché gli innocenti anco flagelli?</l>
     <l n="31">Dolce onda di pietate</l>
     <l n="32">spenga la fiamma omai</l>
     <l n="33">de l' ira tua, ch' è pur durata assai,</l>
     <l n="34">e le colpe passate</l>
     <l n="35">perdoni a noi la tua benignitate:</l>
     <l n="36">se dopo la procella</l>
     <l n="37">il mare alto et insano</l>
     <l n="38">si mostra a' navicanti umile e piano,</l>
     <l n="39">sì che la navicella</l>
     <l n="40">solcando l' onda va placida e bella,</l>
     <l n="41">mostri sereno il volto</l>
     <l n="42">doppo pioggia sì larga</l>
     <l n="43">il sol de la tua grazia, et apra e sparga</l>
     <l n="44">il nembo oscuro e folto</l>
     <l n="45">per inondar i nostri campi accolto.</l>
     <l n="46">Manda, Signor, in terra</l>
     <l n="47">dal tuo più puro Cielo</l>
     <l n="48">la pace adorna di candido velo,</l>
     <l n="49">la qual ponga sotterra</l>
     <l n="50">di prede carca la sanguigna guerra.</l>
    </lg>
   </lg>
  </body>
 </text>
</TEI>