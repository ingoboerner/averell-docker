<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 58</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-58</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 58</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 58</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Lauro, cui ogni lauro</l>
     <l n="2">debbe il suo primo onore,</l>
     <l n="3">la cui prudenza dà così restauro</l>
     <l n="4">a questo afflitto cuore</l>
     <l n="5">com' a l' erba assetata il fresco umore,</l>
     <l n="6">io chiamo spesso indarno</l>
     <l n="7">perché con colto stile</l>
     <l n="8">cantino il gran Tornon le Muse d' Arno,</l>
     <l n="9">sì che da Gange a Tile</l>
     <l n="10">s' onori il suo valor alto e gentile,</l>
     <l n="11">ma dal romor de l' arme,</l>
     <l n="12">de le superbe trombe,</l>
     <l n="13">le quai cantando un bellicoso carme</l>
     <l n="14">fan che l' aria rimbombe,</l>
     <l n="15">fuggon quai pure e timide colombe.</l>
     <l n="16">Queste son verginelle</l>
     <l n="17">usate a l' ombra, a l' ôra,</l>
     <l n="18">che aman le selve solitarie e belle,</l>
     <l n="19">di cui la faccia indora</l>
     <l n="20">et imperla ad ognor Favonio e Flora;</l>
     <l n="21">che braman per le valli</l>
     <l n="22">dove il silenzio dorme</l>
     <l n="23">al suon di mormoranti alti cristalli,</l>
     <l n="24">loco grato e conforme</l>
     <l n="25">al lor casto desire, impresse l' orme</l>
     <l n="26">lassar del suo bel piede,</l>
     <l n="27">e nel seno romito</l>
     <l n="28">d' un verde praticel che 'l sol non fiede</l>
     <l n="29">farsi un seggio fiorito,</l>
     <l n="30">ove d' andar non sia Satiro ardito;</l>
     <l n="31">e talor lungo un rivo</l>
     <l n="32">che fra i fioretti e l' erbe</l>
     <l n="33">corra, più ch' ambra trasparente e vivo,</l>
     <l n="34">non voci alte e superbe,</l>
     <l n="35">ma degli augelli le querele acerbe</l>
     <l n="36">sentir, che fra le foglie</l>
     <l n="37">de' più frondosi rami</l>
     <l n="38">sfogan cantando le lor dolci doglie,</l>
     <l n="39">sì che par ch' ognun ami,</l>
     <l n="40">ch' ognun l' amica sua sospiri e chiami.</l>
     <l n="41">Ivi i purpurei socchi</l>
     <l n="42">si pongono sovente,</l>
     <l n="43">da macchia alcuna non coperti o tocchi,</l>
     <l n="44">e cantan dolcemente</l>
     <l n="45">del comico Cremete l' ira ardente;</l>
     <l n="46">talor anco i coturni,</l>
     <l n="47">bianchi più che caduta</l>
     <l n="48">neve dal ciel sotto gli orror notturni,</l>
     <l n="49">e con la voce arguta,</l>
     <l n="50">sendo ogni vento et ogni cosa muta,</l>
     <l n="51">cantan come dal collo</l>
     <l n="52">il laccio empio e tenace,</l>
     <l n="53">che dar omai non gli lasciava un crollo,</l>
     <l n="54">(e sia detto con pace</l>
     <l n="55">di chi quel gli annodò) la mano audace</l>
     <l n="56">sciolse del grande Errico</l>
     <l n="57">e de l' Istro e del Reno,</l>
     <l n="58">che 'n ogni piaggia, in ogni campo aprico,</l>
     <l n="59">odiando il duro freno,</l>
     <l n="60">givan pieni di rabbia e di veleno,</l>
     <l n="61">quasi tori selvaggi</l>
     <l n="62">che 'l gioco non usato</l>
     <l n="63">romper non ponno, e ne' sassi e ne' faggi</l>
     <l n="64">urtan col corno irato,</l>
     <l n="65">e fan sonar de' lor mugiti il prato</l>
     <l n="66">e le campagne e i monti,</l>
     <l n="67">e fan co' piedi armati</l>
     <l n="68">oltraggio ai vaghi fior, turban le fonti,</l>
     <l n="69">ond' ai lamenti ingrati</l>
     <l n="70">la vaccarella sua gli armenti amati,</l>
     <l n="71">per gir dietro a l' amante,</l>
     <l n="72">lasciando a la pastura,</l>
     <l n="73">dove l' ode mugir move le piante</l>
     <l n="74">piena di dolce cura,</l>
     <l n="75">né più pasce erba né beve acqua pura.</l>
     <l n="76">Cantan come difese</l>
     <l n="77">col suo poter sovrano</l>
     <l n="78">il seggio altier del mio Signor Farnese,</l>
     <l n="79">tolte l' arme di mano</l>
     <l n="80">al feroce Tedesco, al cauto Ispano,</l>
     <l n="81">onde se 'n va il Tar anco</l>
     <l n="82">glorioso e giocondo,</l>
     <l n="83">senza sentirsi mai debile o stanco,</l>
     <l n="84">con un corso secondo</l>
     <l n="85">rigando il regno suo grasso e giocondo;</l>
     <l n="86">come da l' aspra e grave</l>
     <l n="87">e più salda catena</l>
     <l n="88">di quella che tien ferma in porto nave,</l>
     <l n="89">sciolse l' antiqua Siena</l>
     <l n="90">di gente ibera e strano popol piena,</l>
     <l n="91">e pietoso e fedele,</l>
     <l n="92">toltala a l' infinita</l>
     <l n="93">forza del suo nemico empio e crudele</l>
     <l n="94">che l' aveva rapita,</l>
     <l n="95">le diè la libertà dolce e gradita,</l>
     <l n="96">tal che 'l suo Monte Amiato,</l>
     <l n="97">da le rapaci e pronte</l>
     <l n="98">mani d' ogni suo onor privo e spogliato,</l>
     <l n="99">or ricco erge la fronte</l>
     <l n="100">a rimirar il bel nostro orizzonte,</l>
     <l n="101">et alza al suo gran nome</l>
     <l n="102">statue, colonne et archi</l>
     <l n="103">che non saran giamai dal tempo dome,</l>
     <l n="104">perché coi destrier carchi</l>
     <l n="105">di luce il Sol mill' anni il Monton varchi;</l>
     <l n="106">com' al gran Carlo Augusto,</l>
     <l n="107">terror del mondo prima,</l>
     <l n="108">fe' dar le spalle e gir per calle angusto</l>
     <l n="109">fuor dal paterno clima,</l>
     <l n="110">lasciando a dietro ogni sua spoglia opima;</l>
     <l n="111">che poi da un nembo denso</l>
     <l n="112">di barbariche spade,</l>
     <l n="113">ch' ei menò spinto da furore immenso</l>
     <l n="114">per pigliar la cittade</l>
     <l n="115">che inonda la Mosella, e le contrade,</l>
     <l n="116">quelle difese in guisa,</l>
     <l n="117">con l' armi e con consiglio</l>
     <l n="118">del valoroso e gran Signor di Ghisa,</l>
     <l n="119">che chino e rotto il ciglio</l>
     <l n="120">ei ne portò con onta e con periglio:</l>
     <l n="121">quasi rapace e fiera</l>
     <l n="122">tigre a la preda intenta</l>
     <l n="123">qualor cacciar la fame ai figli spera,</l>
     <l n="124">che leggera s' avventa,</l>
     <l n="125">né cani né pastor teme o paventa,</l>
     <l n="126">ove in riposta valle</l>
     <l n="127">pascono i bianchi armenti</l>
     <l n="128">l' erbe di vario fior candide e gialle,</l>
     <l n="129">e con l' ugne e co' denti</l>
     <l n="130">cerca di far i suoi desii contenti,</l>
     <l n="131">ma vinta alfin la forza</l>
     <l n="132">lascia la preda grata,</l>
     <l n="133">piagata avendo la vellosa scorza,</l>
     <l n="134">e mesta et affamata</l>
     <l n="135">ai figli torna et a la tana usata.</l>
    </lg>
   </lg>
  </body>
 </text>
</TEI>