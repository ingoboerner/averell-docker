<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 57</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-57</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 57</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 57</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Aure liete e felici,</l>
     <l n="2">che dal ciel più sereno,</l>
     <l n="3">da le più dilettose alte pendici</l>
     <l n="4">che bagnino le stelle</l>
     <l n="5">con le rugiade mattutine e belle,</l>
     <l n="6">con l' ampio grembo pieno</l>
     <l n="7">di vaghi fior venite</l>
     <l n="8">a questo di Liguria almo terreno,</l>
     <l n="9">ditemi se per sorte</l>
     <l n="10">avete vista la mia dolce morte</l>
     <l n="11">errar per le fiorite</l>
     <l n="12">e verdeggianti rive</l>
     <l n="13">con quelle grazie rare et infinite,</l>
     <l n="14">facendo fiorir l' erba</l>
     <l n="15">col gentil piede e con la pianta acerba,</l>
     <l n="16">o se fra l' altre Dive,</l>
     <l n="17">qual fra le stelle il sole,</l>
     <l n="18">col foco de le luci ardenti e vive</l>
     <l n="19">infiammar d' onestade</l>
     <l n="20">il ciel di quelle ricche alme contrade,</l>
     <l n="21">o con dolci parole</l>
     <l n="22">e con voci onorate</l>
     <l n="23">cantar talor come sovente suole,</l>
     <l n="24">al lieto canto intenti</l>
     <l n="25">rendendo il ciel, la terra, il mare e i venti;</l>
     <l n="26">dite se mai beltate</l>
     <l n="27">vedeste a quella eguale</l>
     <l n="28">con un sol guardo far l' alme beate,</l>
     <l n="29">e cogli ardenti lumi</l>
     <l n="30">arder de l' amor suo montagne e fiumi.</l>
     <l n="31">Deh, se 'l vostro fatale</l>
     <l n="32">e benigno destino</l>
     <l n="33">vi fa spiegar in quelle parti l' ale,</l>
     <l n="34">ditele che pensoso</l>
     <l n="35">vive da lei lontano e lagrimoso</l>
     <l n="36">Dafni, e col volto chino</l>
     <l n="37">bagn' or di pianto i fiori,</l>
     <l n="38">or con caldi sospir l' aere vicino</l>
     <l n="39">percuote sì che l' onda</l>
     <l n="40">risponde al suo martir alta e profonda:</l>
     <l n="41">né stan ne' salsi umori</l>
     <l n="42">di questo ondoso mare</l>
     <l n="43">che bagna a Genoa i piè Ninfa, o pastori</l>
     <l n="44">in questi colti colli,</l>
     <l n="45">che sovente cogli occhi umidi e molli</l>
     <l n="46">non l' abbin visto errare</l>
     <l n="47">per li lidi arenosi,</l>
     <l n="48">e con dolente suono alto chiamare</l>
     <l n="49">Antiniana intorno,</l>
     <l n="50">rendendo del suo duol doglioso il giorno;</l>
     <l n="51">e che ne' poggi ombrosi</l>
     <l n="52">di questo almo paese</l>
     <l n="53">non è arbuscel ch' amico a' suoi riposi</l>
     <l n="54">non mostri di sua mano</l>
     <l n="55">scritto nel tronco il nome alto e sovrano,</l>
     <l n="56">tal ch' ogn' alma cortese</l>
     <l n="57">cui scalda amor il core</l>
     <l n="58">seco si duol de le sue gravi offese,</l>
     <l n="59">e con caldi sospiri</l>
     <l n="60">accompagna sovente i suoi martiri.</l>
     <l n="61">E se non che 'l dolore</l>
     <l n="62">tempra la cara spene</l>
     <l n="63">che di tornar a lei le dona Amore,</l>
     <l n="64">già fumo, polve od ombra</l>
     <l n="65">saria la carne che l' anima ingombra,</l>
     <l n="66">e lo spirto, che tiene</l>
     <l n="67">ali veloci e preste,</l>
     <l n="68">n' andrebbe a lei com' al suo sommo bene,</l>
     <l n="69">del suo leggiadro viso</l>
     <l n="70">facendo, o de' begli occhi, il paradiso.</l>
     <l n="71">Aure, se mai aveste</l>
     <l n="72">nel cor dolci radici</l>
     <l n="73">d' amor, se del suo bene unqua godeste,</l>
     <l n="74">ditele quel ch' io dico:</l>
     <l n="75">così vi sia mai sempre il cielo amico.</l>
    </lg>
   </lg>
  </body>
 </text>
</TEI>