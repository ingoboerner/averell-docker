<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 33</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-33</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 33</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 33</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Prima la state avrà pruine e ghiacco,</l>
     <l n="2">fatta fredda e gelata,</l>
     <l n="3">pria porterà la bella luna in braccio</l>
     <l n="4">il die, calda e temprata,</l>
     <l n="5">e darà luce al sole,</l>
     <l n="6">e 'l verno produrrà frutti e viole,</l>
     <l n="7">prima gli augelli garruli e lascivi</l>
     <l n="8">faranno il caro nido</l>
     <l n="9">nel fresco sen de' mormoranti rivi,</l>
     <l n="10">e brameranno il lido</l>
     <l n="11">i pesci vaghi e snelli</l>
     <l n="12">e fra le chiome star degli arbuscelli,</l>
     <l n="13">che m' esca mai de la fedel memoria,</l>
     <l n="14">o Vergine Reale,</l>
     <l n="15">onor d' ogni poema e d' ogni istoria,</l>
     <l n="16">la vostra naturale</l>
     <l n="17">pietate e cortesia,</l>
     <l n="18">onde se 'n fugge ogni miseria mia.</l>
     <l n="19">Io per cotanto don non posso darvi,</l>
     <l n="20">povero guidardone,</l>
     <l n="21">fuor che l' animo mio, pronto a lodarvi</l>
     <l n="22">con penna e con sermone,</l>
     <l n="23">né voi altro volete,</l>
     <l n="24">poi che sì liberale e ricca sete;</l>
     <l n="25">ma perché più non possa, almen sapranno</l>
     <l n="26">l' immenso obligo ch' io</l>
     <l n="27">v' aggio, e 'l vostro valor (se pur vivranno</l>
     <l n="28">fuor de l' eterno oblio</l>
     <l n="29">tanti miei sparsi inchiostri)</l>
     <l n="30">gli ultimi che verran nipoti vostri,</l>
     <l n="31">e se le Parche ai miei desiri amiche</l>
     <l n="32">non rompeno il lavoro</l>
     <l n="33">e scorgano al suo fin le mie fatiche,</l>
     <l n="34">forse che l' Indo e 'l Moro</l>
     <l n="35">e 'l più barbaro Scita</l>
     <l n="36">il nome onorerà di Margherita;</l>
     <l n="37">e mentre per lo ciel Zefiro e Clori</l>
     <l n="38">giràn nanzi l' aurora</l>
     <l n="39">dal suo purpureo sen spargendo fiori,</l>
     <l n="40">mentre che l' ombra, l' ôra</l>
     <l n="41">e 'l fonte cristallino</l>
     <l n="42">fia grato a stanco o caldo pellegrino,</l>
     <l n="43">vivrà ne' versi miei la gloria vostra,</l>
     <l n="44">e senza altra simile</l>
     <l n="45">volando andrà per la terrena chiostra</l>
     <l n="46">Fenice alta e gentile,</l>
     <l n="47">a sì gran maraviglia</l>
     <l n="48">facend' a tutto 'l mondo alzar le ciglia.</l>
     <l n="49">Ma se pur troppo è ciò, l' Eternitate</l>
     <l n="50">prego, che nel sublime</l>
     <l n="51">loco ove stanno ognor le più lodate,</l>
     <l n="52">sovra tutte le prime</l>
     <l n="53">vi ponga per esempio</l>
     <l n="54">d' ogni virtute, e che vi sacri un tempio.</l>
    </lg>
   </lg>
  </body>
 </text>
</TEI>