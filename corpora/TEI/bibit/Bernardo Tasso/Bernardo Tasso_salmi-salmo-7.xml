<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 7</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">50</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-7</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 7</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 7</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il tuo aiuto, o Signore</l>
     <l n="2">e pietoso e benigno,</l>
     <l n="3">contra l' angue maligno</l>
     <l n="4">chiamo, ch' a tutte l' ore</l>
     <l n="5">mi serpe intorno a questo afflitto core.</l>
     <l n="6">Ti cerco, o Signor mio,</l>
     <l n="7">per servirti et amarti,</l>
     <l n="8">ma non posso trovarti,</l>
     <l n="9">ché la nube del rio</l>
     <l n="10">peccato s' interpone al mio desio,</l>
     <l n="11">e mi nasconde il lume</l>
     <l n="12">di te, mio sol lucente,</l>
     <l n="13">sì che la cieca mente</l>
     <l n="14">tornerà al suo costume,</l>
     <l n="15">se non è chi la guidi o chi l' allume.</l>
     <l n="16">Come raggio talora</l>
     <l n="17">di chiaro ardente sole</l>
     <l n="18">sgombrar la nube suole</l>
     <l n="19">che l' aria ad ora ad ora</l>
     <l n="20">conturba col suo scuro e discolora,</l>
     <l n="21">così un sol lumicino</l>
     <l n="22">de la tua grazia immensa,</l>
     <l n="23">come facella accensa,</l>
     <l n="24">mostri il dritto camino</l>
     <l n="25">a me smarrito e stanco peregrino,</l>
     <l n="26">acciò ch' io possa omai</l>
     <l n="27">trovar dove tu sei:</l>
     <l n="28">fallo, che far lo dèi,</l>
     <l n="29">che se non mi ti dai</l>
     <l n="30">nulla mi giova ciò che dato m' hai.</l>
     <l n="31">Io t' amo, e se non quanto</l>
     <l n="32">devrei, che te 'l confesso,</l>
     <l n="33">non può lo spirto oppresso</l>
     <l n="34">dal peso grave tanto</l>
     <l n="35">di questo mio mortal terreno manto</l>
     <l n="36">alzarsi ov' è 'l suo bene</l>
     <l n="37">da queste egre del mondo</l>
     <l n="38">cure, vile et immondo,</l>
     <l n="39">e por tutta sua spene</l>
     <l n="40">nel tuo santo favor come conviene;</l>
     <l n="41">ma se col vivo raggio</l>
     <l n="42">di tua grazia disgombre</l>
     <l n="43">questi, ch' a guisa d' ombre</l>
     <l n="44">mi celano il viaggio,</l>
     <l n="45">pensieri umani, ond' io lume non aggio,</l>
     <l n="46">te sol, Signor eterno,</l>
     <l n="47">ogni gioia mortale</l>
     <l n="48">come caduca, frale</l>
     <l n="49">e vile avendo a scherno,</l>
     <l n="50">amerò, colmo d' un diletto interno.</l>
    </lg>
   </lg>
  </body>
 </text>
</TEI>