<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 40</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">60</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-40</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 40</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 40</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perché con tanto orgoglio,</l>
     <l n="2">o nimico de' giorni allegri e chiari,</l>
     <l n="3">turbando l' aere e i mari</l>
     <l n="4">fai ch' ogni duro scoglio</l>
     <l n="5">pianga con alta voce il suo cordoglio?</l>
     <l n="6">Perché con tanta rabbia,</l>
     <l n="7">come se d' acqua un rio dal ciel rovini,</l>
     <l n="8">dagl' ispidi tuoi crini</l>
     <l n="9">e da l' umide labbia,</l>
     <l n="10">quasi nel grembo ognuno un mar chius' abbia,</l>
     <l n="11">versi pioggia infinita,</l>
     <l n="12">Austro superbo, sì che 'l fiume inonda</l>
     <l n="13">ogni sua lieta sponda,</l>
     <l n="14">né a' pesci è men gradita</l>
     <l n="15">la piaggia che la valle ima e romita?</l>
     <l n="16">Torna omai, con la fronte</l>
     <l n="17">di caligine oscura e nubi cinta,</l>
     <l n="18">con l' irta barba avvinta</l>
     <l n="19">di densi nembi, al monte,</l>
     <l n="20">onde si faccia bel questo orizzonte;</l>
     <l n="21">già il verno orrido e duro</l>
     <l n="22">col tardo passo è giunto al suo confine,</l>
     <l n="23">e le nevi, le brine</l>
     <l n="24">e i ghiacci, al lento e puro</l>
     <l n="25">fiumicel freno, raccogliendo, al scuro</l>
     <l n="26">suo antro fa ritorno,</l>
     <l n="27">et a l' altra stagion per forza cede,</l>
     <l n="28">la qual col vago piede</l>
     <l n="29">già stampa d' ogni intorno</l>
     <l n="30">tutto quel bel che rende il mondo adorno.</l>
     <l n="31">Lascia il corso ispedito,</l>
     <l n="32">crudo, a Favonio et a la bella Clori,</l>
     <l n="33">perché de' lor tesori</l>
     <l n="34">spargan questo e quel lito</l>
     <l n="35">e faccian il terren verde e fiorito;</l>
     <l n="36">vedi che spiegan l' ali</l>
     <l n="37">invitati dal Sole al lor viaggio;</l>
     <l n="38">non far a l' anno oltraggio,</l>
     <l n="39">a l' erbe, agli animali,</l>
     <l n="40">troncando ogni speranza de' mortali.</l>
     <l n="41">Sì vedrem poi cantando</l>
     <l n="42">sotto il tranquillo ciel donne e donzelle,</l>
     <l n="43">a queste rive, a quelle</l>
     <l n="44">le ricchezze predando</l>
     <l n="45">e l' anno più fiorito andar lodando,</l>
     <l n="46">e fra i schietti arbuscelli,</l>
     <l n="47">che 'l suo crin di smeraldo alzano al vento,</l>
     <l n="48">udrem dolce concento</l>
     <l n="49">far ai lascivi augelli</l>
     <l n="50">e sui rami scherzar purpurei e belli,</l>
     <l n="51">e le piaggie e la valle</l>
     <l n="52">vedremo ornarsi di purpureo manto</l>
     <l n="53">e d' eterno amaranto</l>
     <l n="54">e di candide e gialle</l>
     <l n="55">viole il petto e le sue verdi spalle;</l>
     <l n="56">vedrem di vaghe fronde</l>
     <l n="57">la selva intorno dilettosa e bella,</l>
     <l n="58">e la stagion novella</l>
     <l n="59">far le cose feconde,</l>
     <l n="60">e rallegrarsi il ciel, la terra e l' onde.</l>
    </lg>
   </lg>
  </body>
 </text>
</TEI>