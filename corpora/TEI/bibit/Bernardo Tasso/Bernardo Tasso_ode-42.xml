<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 42</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">100</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-42</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 42</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 42</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dianzi il verno nevoso</l>
     <l n="2">d' un folto oscuro nembo</l>
     <l n="3">coperto aveva de la terra il grembo,</l>
     <l n="4">e l' aere tenebroso</l>
     <l n="5">il bel viso del ciel teneva ascoso,</l>
     <l n="6">dianzi Austro et Aquilone</l>
     <l n="7">con la ventosa bocca</l>
     <l n="8">scotevano ogni scoglio et ogni rocca,</l>
     <l n="9">e l' armato Orione</l>
     <l n="10">facea con l' onde salse aspra tenzone;</l>
     <l n="11">ora il tepido Sole</l>
     <l n="12">rende l' anno più bello</l>
     <l n="13">e 'l campo orna di gemme e 'l monticello,</l>
     <l n="14">e per l' apriche e sole</l>
     <l n="15">piaggie sparge le rose e le viole,</l>
     <l n="16">tal che 'l cielo è sereno,</l>
     <l n="17">il dì ridente e lieto,</l>
     <l n="18">l' aere senz' aura sta tacito e queto,</l>
     <l n="19">e 'n ogni parte il seno</l>
     <l n="20">mostra tranquillo il mar, vago il terreno;</l>
     <l n="21">ma il gran pianeta a pena</l>
     <l n="22">darà a' Gemelli il tergo</l>
     <l n="23">ardente e prenderà col Cancro albergo,</l>
     <l n="24">che cuocerà l' arena,</l>
     <l n="25">et ogni cosa fia di caldo piena,</l>
     <l n="26">e si vedrà la state,</l>
     <l n="27">di bionde spiche e d' oro</l>
     <l n="28">coronata, spiegare il suo tesoro,</l>
     <l n="29">e le genti beate</l>
     <l n="30">far de' suoi frutti e d' altre cose grate;</l>
     <l n="31">né molto poi nel cielo</l>
     <l n="32">mostrerà 'l fier sembiante</l>
     <l n="33">colui ch' in pietra già converse Atlante,</l>
     <l n="34">allor che 'l negro velo</l>
     <l n="35">si pon la notte, il qual col torto telo</l>
     <l n="36">scotendo gli arbuscelli</l>
     <l n="37">d' ogni dolcezza spoglia</l>
     <l n="38">l' ombrosa selva, che mira con doglia</l>
     <l n="39">secchi in terra i capelli</l>
     <l n="40">ch' avea pur dianzi verdeggianti e belli.</l>
     <l n="41">Così cangiando stato</l>
     <l n="42">tutte le cose vanno:</l>
     <l n="43">sol tu, volubil Dea, per nostro danno</l>
     <l n="44">con un animo irato,</l>
     <l n="45">stabile e ferma fatta oltre l' usato,</l>
     <l n="46">de l' Italia infelice</l>
     <l n="47">e col ferro e col foco</l>
     <l n="48">già cinque lustri o sei struggi ogni loco,</l>
     <l n="49">ond' ogni erma pendice,</l>
     <l n="50">ogni abitata e colta, ogni felice</l>
     <l n="51">colle et un tempo vago,</l>
     <l n="52">ogni fiorita valle,</l>
     <l n="53">piagate et arse porta ambe le spalle,</l>
     <l n="54">ogni fiume, ogni lago,</l>
     <l n="55">quasi di sangue sitibondo e vago,</l>
     <l n="56">fra l' orride sue sponde</l>
     <l n="57">porta vermiglie al mare</l>
     <l n="58">l' acque ch' esser solean lucenti e chiare,</l>
     <l n="59">sì che ne le profonde</l>
     <l n="60">alghe ogni Ninfa timida s' asconde,</l>
     <l n="61">e senz' alzar la testa,</l>
     <l n="62">con dolorosi stridi</l>
     <l n="63">fugge da' nostri a' peregrini lidi,</l>
     <l n="64">come da la tempesta</l>
     <l n="65">navicella talor spalmata e presta.</l>
     <l n="66">Non ti sovvien di quanti</l>
     <l n="67">di gemme ornati e d' ostri</l>
     <l n="68">t' alzar tempi et altar gl' antichi nostri,</l>
     <l n="69">e de' nomi cotanti</l>
     <l n="70">co' quai l' antichità t' essalti e canti?</l>
     <l n="71">Volgi destra e seconda</l>
     <l n="72">la tua or stabil rota,</l>
     <l n="73">et altrui fa' la tua potenza nota,</l>
     <l n="74">poi ch' omai tutta inonda</l>
     <l n="75">la bella Italia del tuo sdegno l' onda,</l>
     <l n="76">ch' a guisa d' un accolto</l>
     <l n="77">diluvio, di straniere</l>
     <l n="78">e di barbaro ferro armate schiere</l>
     <l n="79">sommerge tutto il volto</l>
     <l n="80">de l' infelice, e già quasi ha sepolto</l>
     <l n="81">il gran nome Latino;</l>
     <l n="82">non ti mostrar sì rea</l>
     <l n="83">omai contra di noi, potente Dea,</l>
     <l n="84">e per voler divino</l>
     <l n="85">ministra de la sorte e del destino;</l>
     <l n="86">che ricco alto trofeo</l>
     <l n="87">in quelle parti e 'n queste</l>
     <l n="88">del tempio che già in Anzio et in Preneste</l>
     <l n="89">la gran Roma ti feo</l>
     <l n="90">t' inalzeranno, e non solo il Tarpeo</l>
     <l n="91">e tutti i colli sette</l>
     <l n="92">soneran del tuo nome,</l>
     <l n="93">ma in ogni parte con le sparse chiome</l>
     <l n="94">le vaghe fanciullette</l>
     <l n="95">inghirlandate e in longa schiera strette</l>
     <l n="96">le tue lodi, o Fortuna,</l>
     <l n="97">con sì soavi accenti</l>
     <l n="98">ch' acqueteranno il mar irato e i venti,</l>
     <l n="99">diranno ad una ad una,</l>
     <l n="100">danzando al raggio de la chiara luna.</l>
    </lg>
   </lg>
  </body>
 </text>
</TEI>