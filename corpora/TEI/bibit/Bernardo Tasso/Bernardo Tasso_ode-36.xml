<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 36</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-36</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 36</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 36</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Magnanimo Signor, l' altiero grido</l>
     <l n="2">del largo e liberale animo vostro,</l>
     <l n="3">che per questo e quel lido,</l>
     <l n="4">e d' altro adorno che di gemme e d' ostro,</l>
     <l n="5">andar vi fa di questo umano chiostro,</l>
     <l n="6">mostrato qual con molti essempi sia</l>
     <l n="7">assai m' aveva manifesti e chiari</l>
     <l n="8">la vostra cortesia;</l>
     <l n="9">or me, cacciato da venti contrari</l>
     <l n="10">per questi orrendi e tempestosi mari</l>
     <l n="11">d' empio destin, condotto avete in porto,</l>
     <l n="12">tal che col vostro aiuto il legno mio</l>
     <l n="13">securamente ha torto,</l>
     <l n="14">che sospinto da tempo irato e rio</l>
     <l n="15">mi portava lontan dal mio desio.</l>
     <l n="16">Con che dunque potrò l' obligo immenso</l>
     <l n="17">pagarvi mai di mercé tale e tanta,</l>
     <l n="18">ch' a lato a foco accenso</l>
     <l n="19">non sia spento carbon? Pria secca pianta</l>
     <l n="20">e del bel verde ignuda onde s' ammanta</l>
     <l n="21">produrrà frutti e fior, prima Aquilone</l>
     <l n="22">con Austro cangierà virtù e natura,</l>
     <l n="23">e fia Settentrione</l>
     <l n="24">umido e caldo, e di speme e paura</l>
     <l n="25">ogni cor privo, e dolce ogni egra cura,</l>
     <l n="26">che non mi stia ne la memoria scolto,</l>
     <l n="27">sì come in oro fin di Donna amata</l>
     <l n="28">il sospirato volto</l>
     <l n="29">del qual la vista vaga inamorata</l>
     <l n="30">cosa non vede più soave e grata,</l>
     <l n="31">l' atto vostro cortese e signorile</l>
     <l n="32">e 'l mio obligo grande, anzi infinito.</l>
     <l n="33">Ma che potrebbe stile</l>
     <l n="34">d' ingegno per suo onor mostrato a dito</l>
     <l n="35">cantar di voi, se tante arene il lito</l>
     <l n="36">non ha del Po dove s' ingolfa in mare</l>
     <l n="37">con sette foci, né tante aura estiva</l>
     <l n="38">col grato mormorare</l>
     <l n="39">erbette move e fiori in verde riva</l>
     <l n="40">o in colle aprico ove il suo fiato arriva,</l>
     <l n="41">quanti atti egregi e degni di memoria</l>
     <l n="42">di prudenza, d' ingegno e di valore</l>
     <l n="43">di voi canta la gloria?</l>
     <l n="44">Oh, s' alzar mi potesse al vostro onore</l>
     <l n="45">e gir pari al desio, ch' a tutte l' ore,</l>
     <l n="46">vago coi merti del gran vostro nome</l>
     <l n="47">di farsi eterno, a dir di voi mi sprona,</l>
     <l n="48">d' allor cinto le chiome</l>
     <l n="49">arder farei Ibero, Istro e Garona</l>
     <l n="50">di generosa invidia, e dove suona</l>
     <l n="51">spirto di voce o di parola umana;</l>
     <l n="52">ma quanto più d' alzarmi mi procaccio,</l>
     <l n="53">la speme frale e vana</l>
     <l n="54">più mi sgomenta, ond' io fatto di ghiaccio</l>
     <l n="55">v' onoro solo con la mente, e taccio.</l>
    </lg>
   </lg>
  </body>
 </text>
</TEI>