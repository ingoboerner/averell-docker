<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 26</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">80</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-26</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 26</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 26</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ombre fresche e secrete</l>
     <l n="2">che 'n questa verde riva,</l>
     <l n="3">qualor Febo più caldo il giorno apriva,</l>
     <l n="4">qualor più ardente sete</l>
     <l n="5">avea del pino il tronco e de l' abete,</l>
     <l n="6">nel dilettoso seno</l>
     <l n="7">de l' erbe tenerelle,</l>
     <l n="8">che sembravano un ciel sparso di stelle,</l>
     <l n="9">mi feste un letto ameno</l>
     <l n="10">di quanti vaghi fiori ha Gnido pieno,</l>
     <l n="11">poi che la mia compagna</l>
     <l n="12">piena d' onesta brama</l>
     <l n="13">mi chiama altrove sospirosa e grama,</l>
     <l n="14">e di bel pianto bagna</l>
     <l n="15">di Pausilippo il colle e la campagna,</l>
     <l n="16">io me ne vado, e 'l Cielo</l>
     <l n="17">priego che vi difenda</l>
     <l n="18">sì che non possa mai squarciar la benda</l>
     <l n="19">né 'l vostro ombroso velo</l>
     <l n="20">coi raggi acuti il gran Signor di Delo.</l>
     <l n="21">Guardate integra quella</l>
     <l n="22">che con tal magistero</l>
     <l n="23">immagine depinse il mio pensiero,</l>
     <l n="24">sì ch' orrida procella</l>
     <l n="25">non la consumi di maligna stella,</l>
     <l n="26">che non fece giamai</l>
     <l n="27">di spirito gentile</l>
     <l n="28">penello alcun pittura a lei simile,</l>
     <l n="29">da che del sole i rai</l>
     <l n="30">i diletti mirar del mondo e i guai.</l>
     <l n="31">Erbette da l' umore</l>
     <l n="32">de' miseri occhi mei</l>
     <l n="33">rigate il giorno cinque volte e sei,</l>
     <l n="34">che stillava dal core</l>
     <l n="35">casto amor, pietà santa, empio dolore,</l>
     <l n="36">memoria ognor serbate</l>
     <l n="37">de la mia bella Donna</l>
     <l n="38">che depinta vi lascio in treccia e 'n gonna,</l>
     <l n="39">di sì rara beltate</l>
     <l n="40">che avanza le presenti e le passate;</l>
     <l n="41">e voi, schietti arbuscelli,</l>
     <l n="42">che con le belle braccia</l>
     <l n="43">m' ascondeste del sol l' ardente faccia</l>
     <l n="44">mentre pingeva quelli</l>
     <l n="45">occhi vie più di lui lucidi e belli,</l>
     <l n="46">se non è tronco o ramo</l>
     <l n="47">vostro dove non sia</l>
     <l n="48">impresso il nome de la Donna mia,</l>
     <l n="49">di quella ch' ognor bramo</l>
     <l n="50">e più che questa luce apprezzo et amo,</l>
     <l n="51">conservatelo vivo,</l>
     <l n="52">e cresca ognor con voi</l>
     <l n="53">sì che lo legga ognun mille anni e poi</l>
     <l n="54">che verr' a questo rivo</l>
     <l n="55">a passar l' ore del calore estivo;</l>
     <l n="56">ruscel vago e corrente,</l>
     <l n="57">che serpi fra quest' erbe</l>
     <l n="58">e mormorando con querele acerbe</l>
     <l n="59">porti l' acqua lucente</l>
     <l n="60">assai più fresca che pruina algente,</l>
     <l n="61">se turbai qualche volta</l>
     <l n="62">col caldo pianto amaro</l>
     <l n="63">l' onde del corno tuo picciolo e chiaro,</l>
     <l n="64">mentre che pena molta</l>
     <l n="65">tenea la speme mia chiusa e sepolta,</l>
     <l n="66">perdona al mio tormento</l>
     <l n="67">la colpa, e vivi lieto</l>
     <l n="68">andando al corso tuo puro e quieto,</l>
     <l n="69">col tuo lucido argento</l>
     <l n="70">più bel facendo il liquido elemento.</l>
     <l n="71">Ecco che parto, e porto</l>
     <l n="72">di voi nel core anch' io</l>
     <l n="73">dolce memoria, erbe, ombre, arbori e rio,</l>
     <l n="74">per trovar qualche porto</l>
     <l n="75">dopo tanto solcar fallace e torto</l>
     <l n="76">e tempestoso flutto</l>
     <l n="77">de le speranze umane</l>
     <l n="78">più ch' un lieve Aquilon fugaci e vane,</l>
     <l n="79">perduto avendo tutto</l>
     <l n="80">de le fatiche mie ch' io colsi il frutto.</l>
    </lg>
   </lg>
  </body>
 </text>
</TEI>