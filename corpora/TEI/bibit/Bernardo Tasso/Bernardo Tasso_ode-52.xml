<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 52</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">75</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-52</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 52</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 52</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">A che stillar di lagrimoso umore</l>
     <l n="2">dagli occhi caldi un rio,</l>
     <l n="3">Bonaventura mio?</l>
     <l n="4">A che spirar dal core</l>
     <l n="5">in sospiri converso il tuo dolore,</l>
     <l n="6">a guisa d' augellin ch' a l' ombra, al sole,</l>
     <l n="7">in secca arida pianta</l>
     <l n="8">che fronde non ammanta,</l>
     <l n="9">l' usate sue carole</l>
     <l n="10">tutte poste in oblio, si lagna e duole</l>
     <l n="11">d' invida e cruda man che l' abbia privo</l>
     <l n="12">con immatura morte</l>
     <l n="13">de la cara consorte,</l>
     <l n="14">e d' ogni gioia schivo</l>
     <l n="15">odia le selve, le campagne e 'l rivo?</l>
     <l n="16">Lascia a le pure e molli verginelle,</l>
     <l n="17">che non han d' altro armato</l>
     <l n="18">il petto delicato</l>
     <l n="19">che di lagrime belle</l>
     <l n="20">contra le doglie dispietate e felle,</l>
     <l n="21">il pianto e le querele, e contra il senso</l>
     <l n="22">ora forte e pugnace,</l>
     <l n="23">come guerriero audace</l>
     <l n="24">di bella gloria accenso,</l>
     <l n="25">mostra a quest' uopo il tuo valore immenso.</l>
     <l n="26">Folle, tu piangi il tuo cognato morto</l>
     <l n="27">quasi Alcione Ceice,</l>
     <l n="28">et ei lieto e felice</l>
     <l n="29">con salde ancore sorto</l>
     <l n="30">è in un tranquillo e riposato porto,</l>
     <l n="31">ove de le tempeste orride e dure</l>
     <l n="32">che turbano sovente</l>
     <l n="33">la travagliata mente,</l>
     <l n="34">de l' umane sventure</l>
     <l n="35">non teme orgoglio, e di mondane cure</l>
     <l n="36">spogliato e nudo, fra que' spirti eletti</l>
     <l n="37">che vivi s' inalzaro</l>
     <l n="38">al Cielo, e disprezzaro</l>
     <l n="39">questi umani diletti</l>
     <l n="40">come fragili, vili et imperfetti,</l>
     <l n="41">ha del suo ben oprar palma e corona,</l>
     <l n="42">e negli occhi di Dio</l>
     <l n="43">nudrisce il suo desio</l>
     <l n="44">la sera, a vespro, a nona,</l>
     <l n="45">et ai più cari a Lui si paragona;</l>
     <l n="46">e fatto già di Dio beato amante,</l>
     <l n="47">in quelle piaggie belle</l>
     <l n="48">ch' hanno i fiori di stelle</l>
     <l n="49">calca con le sue piante</l>
     <l n="50">colui che in pietra già converse Atlante,</l>
     <l n="51">e l' orsa di Calisto e 'l pigro Arturo,</l>
     <l n="52">il centauro Chirone</l>
     <l n="53">con l' amato Orione,</l>
     <l n="54">e contento e securo</l>
     <l n="55">mirando il mondo tenebroso e scuro,</l>
     <l n="56">del suo da noi partir la gente mesta</l>
     <l n="57">vede, ove Isauro l' onde</l>
     <l n="58">col mar mesce e confonde,</l>
     <l n="59">andar con negra vesta,</l>
     <l n="60">e sente del lor duol l' alta tempesta;</l>
     <l n="61">e su l' Imperiale, altiero colle,</l>
     <l n="62">vede il gran Duce invitto</l>
     <l n="63">far un grave conflitto</l>
     <l n="64">col senso irato e folle,</l>
     <l n="65">asciutto il volto e 'l cor languido e molle,</l>
     <l n="66">e l' ode de la sua presta partita</l>
     <l n="67">dolersi, et appellare</l>
     <l n="68">crudo e spietato il mare</l>
     <l n="69">che gli tolse la vita</l>
     <l n="70">quand' era la sua età verde e fiorita;</l>
     <l n="71">onde, rivolto al Re sommo e pietoso,</l>
     <l n="72">lo prega ch' omai dia</l>
     <l n="73">a la procella ria</l>
     <l n="74">di questo mare ondoso</l>
     <l n="75">del vostro empio martir pace e riposo.</l>
    </lg>
   </lg>
  </body>
 </text>
</TEI>