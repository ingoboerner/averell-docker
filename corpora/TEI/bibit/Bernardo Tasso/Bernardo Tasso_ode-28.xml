<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 28</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">70</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-28</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 28</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 28</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O Dea, senza la quale</l>
     <l n="2">non è lieto o contento</l>
     <l n="3">in questa vita umana uomo mortale,</l>
     <l n="4">da cui ogni tormento</l>
     <l n="5">fugge qual nebbia da rabbioso vento;</l>
     <l n="6">sì come talor suole</l>
     <l n="7">bianco e purpureo fiore</l>
     <l n="8">arso dai rai del più cocente sole,</l>
     <l n="9">se no 'l bagna licore</l>
     <l n="10">di fresco rivo o di celeste umore,</l>
     <l n="11">chinar la vaga fronte</l>
     <l n="12">pur dianzi onor de l' orto,</l>
     <l n="13">e sospirando le bellezze conte</l>
     <l n="14">perdute in tempo corto</l>
     <l n="15">mirar la terra languidetto e smorto,</l>
     <l n="16">così senza l' aiuto</l>
     <l n="17">del tuo valor sovrano</l>
     <l n="18">giace nel letto ognuno infermo e muto,</l>
     <l n="19">e spera e brama invano</l>
     <l n="20">che soccorso gli dia pietosa mano.</l>
     <l n="21">Dal tuo favor benigno</l>
     <l n="22">fugge ogni mal che 'ngombra</l>
     <l n="23">le vene accese da calor maligno,</l>
     <l n="24">quasi oscura, umid' ombra</l>
     <l n="25">che lieto lume d' un bel giorno sgombra:</l>
     <l n="26">per te candide e belle,</l>
     <l n="27">con le guanze di rose,</l>
     <l n="28">vanno le caste e pure verginelle</l>
     <l n="29">fra l' erbe rugiadose</l>
     <l n="30">cogliendo i fiori e le viole ascose;</l>
     <l n="31">senza te quanto asconde</l>
     <l n="32">nel suo profondo seno</l>
     <l n="33">oro la terra, o ricche gemme l' onde,</l>
     <l n="34">s' apprezzarebbe meno</l>
     <l n="35">che di terra o di fango un vaso pieno;</l>
     <l n="36">senza te non avrebbe</l>
     <l n="37">Amor strali né foco,</l>
     <l n="38">e questo mondo misero sarebbe,</l>
     <l n="39">senza allegrezza e gioco,</l>
     <l n="40">vedovo e pien d' orrori in ogni loco,</l>
     <l n="41">e 'nvece d' armonia</l>
     <l n="42">di delettosi accenti,</l>
     <l n="43">sonarebbe ogni piaggia et ogni via</l>
     <l n="44">di querele e lamenti</l>
     <l n="45">de le mal nate e sventurate genti;</l>
     <l n="46">a te chini e devoti</l>
     <l n="47">vengon gli Imperadori</l>
     <l n="48">et a pagar i Regi i fatti voti,</l>
     <l n="49">e coi contriti cori</l>
     <l n="50">degna ti fanno di celesti onori.</l>
     <l n="51">O madre d' ogni bene,</l>
     <l n="52">di tutto quel diletto</l>
     <l n="53">ch' allegri in questa vita ci mantiene,</l>
     <l n="54">io pien di casto affetto</l>
     <l n="55">chiamo il tuo aiuto, e se non fia negletto</l>
     <l n="56">questo mio priego onesto,</l>
     <l n="57">volgerai presta il piede</l>
     <l n="58">u' febbre col suo ardor grave e molesto</l>
     <l n="59">le care membra fiede</l>
     <l n="60">di colei che 'l mio cor tiene e possiede;</l>
     <l n="61">non consentir che morte</l>
     <l n="62">spietata mieta e svella</l>
     <l n="63">le mie speranze, ond' io senza consorte</l>
     <l n="64">resti, qual tortorella</l>
     <l n="65">che fiera appelli la sua iniqua stella,</l>
     <l n="66">e sovra i secchi rami</l>
     <l n="67">con dogliose querele</l>
     <l n="68">la cara compagnia piangendo chiami,</l>
     <l n="69">che per sempre le cele</l>
     <l n="70">strage d' augellator empio e crudele.</l>
    </lg>
   </lg>
  </body>
 </text>
</TEI>