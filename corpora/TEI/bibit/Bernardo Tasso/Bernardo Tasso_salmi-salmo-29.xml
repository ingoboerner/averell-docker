<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 29</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">42</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-29</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 29</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 29</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Qualor nel cupo gorgo</l>
     <l n="2">de le miserie umane,</l>
     <l n="3">de le cure del mondo egre et insane,</l>
     <l n="4">sì ch' a pena risorgo,</l>
     <l n="5">lasso, mi trovo immerso,</l>
     <l n="6">il che fa spesso il mio destino adverso,</l>
     <l n="7">quasi novo Tifeo</l>
     <l n="8">sotto l' orrido monte,</l>
     <l n="9">sovente per uscirne ergo la fronte,</l>
     <l n="10">ma più de l' onde beo,</l>
     <l n="11">e riccaggio nel fondo,</l>
     <l n="12">d' inutili alghe e di bruttezza immondo;</l>
     <l n="13">onde, lasso, m' aveggio</l>
     <l n="14">che la natura frale</l>
     <l n="15">a potersi da sé levar non vale,</l>
     <l n="16">ma va di male in peggio,</l>
     <l n="17">e piango l' error mio</l>
     <l n="18">con le preghiere e 'l cor rivolto a Dio,</l>
     <l n="19">certo che con la mano</l>
     <l n="20">possente oltra misura</l>
     <l n="21">ei mi sollevi da quell' onda oscura;</l>
     <l n="22">né 'l mio sperare è vano,</l>
     <l n="23">ché quel Signor superno,</l>
     <l n="24">che del mondo e del Cielo have il governo,</l>
     <l n="25">come padre pietoso</l>
     <l n="26">che vede il caro figlio</l>
     <l n="27">precipitato in qualche gran periglio</l>
     <l n="28">corre presto, e bramoso</l>
     <l n="29">la sua destra gli porge,</l>
     <l n="30">e tanto fa ch' ei si rileva e sorge,</l>
     <l n="31">con la di sua pietate</l>
     <l n="32">virtù forte e possente</l>
     <l n="33">da questo cupo pelago la mente,</l>
     <l n="34">da quest' onde turbate</l>
     <l n="35">de' miei gravosi affanni,</l>
     <l n="36">m' inalza, et obliar fammi i miei danni.</l>
     <l n="37">Quali grazie, o Signore,</l>
     <l n="38">ti potrò render mai</l>
     <l n="39">di tanto bene che m' hai fatto e fai?</l>
     <l n="40">Io ti consacro il core,</l>
     <l n="41">e i pensieri e 'l desio,</l>
     <l n="42">già posto il mondo e me stesso in oblio.</l>
    </lg>
   </lg>
  </body>
 </text>
</TEI>