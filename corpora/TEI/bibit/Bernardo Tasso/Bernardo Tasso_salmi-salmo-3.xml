<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 3</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 3</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io so, sommo Motore,</l>
     <l n="2">e 'l confesso, ch' indegno</l>
     <l n="3">son del tuo santo amore,</l>
     <l n="4">ma tu, Signor, ben degno</l>
     <l n="5">sei ch' io t' ami et onore</l>
     <l n="6">quanto dee creatura il creatore.</l>
     <l n="7">Ben degno far me 'n puoi,</l>
     <l n="8">se col foco gentile</l>
     <l n="9">ch' arde de' servi tuoi</l>
     <l n="10">il cor contrito, umile,</l>
     <l n="11">arder l' alma mi vuoi,</l>
     <l n="12">onde in nuovo uomo mi rivesta poi.</l>
     <l n="13">Io son secco terreno,</l>
     <l n="14">non sterile, infecondo,</l>
     <l n="15">a cui, se bagni il seno,</l>
     <l n="16">e fertile e fecondo,</l>
     <l n="17">come pratel di fieno,</l>
     <l n="18">mostrerà il petto suo di frutti pieno:</l>
     <l n="19">bagnalo, Signor mio,</l>
     <l n="20">con quel licor soave</l>
     <l n="21">del tuo perpetuo rio,</l>
     <l n="22">con cui le macchie lave</l>
     <l n="23">del peccato empio e rio,</l>
     <l n="24">sì come padre liberale e pio,</l>
     <l n="25">che di frutti e di fiori,</l>
     <l n="26">come campo ben colto,</l>
     <l n="27">di diversi colori</l>
     <l n="28">gli vedrai pinto il volto,</l>
     <l n="29">e de' tuoi bei tesori</l>
     <l n="30">carco sempre mostrare il grembo fuori;</l>
     <l n="31">né perché ingrata sia</l>
     <l n="32">a te di tanti doni</l>
     <l n="33">la fral natura mia,</l>
     <l n="34">giusto sdegno ti sproni,</l>
     <l n="35">ché questa carne ria</l>
     <l n="36">sovente il suo dover, Signore, oblia.</l>
     <l n="37">Come dinanzi a fiato</l>
     <l n="38">di vento orientale</l>
     <l n="39">che talor soffia irato</l>
     <l n="40">spiegan le nebbie l' ale,</l>
     <l n="41">sì che 'l ciel turbato</l>
     <l n="42">allor allor si fa sereno e grato,</l>
     <l n="43">così dinanzi al vento</l>
     <l n="44">de le preghiere mie,</l>
     <l n="45">benché debile e lento</l>
     <l n="46">spiri la notte e 'l die,</l>
     <l n="47">Signore, in un momento</l>
     <l n="48">se 'n fugga l' ira tua, di cui pavento;</l>
     <l n="49">onde sereno e chiaro</l>
     <l n="50">torni il mio giorno ancora,</l>
     <l n="51">e s' asciughi l' amaro</l>
     <l n="52">pianto che d' ora in ora</l>
     <l n="53">spargo, ch' altro riparo</l>
     <l n="54">non ho che te, Padre benigno e caro.</l>
    </lg>
   </lg>
  </body>
 </text>
</TEI>