<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Ode - 55</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">90</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_ode-55</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Ode - 55</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Ode - 55</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mentre io polisco e tergo</l>
     <l n="2">del mio AMADIGI questa e quella parte,</l>
     <l n="3">e d' altri carmi vergo</l>
     <l n="4">l' apparecchiate carte</l>
     <l n="5">cantando amori e 'l gran furor di Marte,</l>
     <l n="6">e fatti alti et egregi</l>
     <l n="7">di valorosi invitti cavalieri,</l>
     <l n="8">che di corone e pregi</l>
     <l n="9">s' ornar le chiome, e fieri</l>
     <l n="10">con la spada acquistar Regni et Imperi,</l>
     <l n="11">mentre col BADOARO,</l>
     <l n="12">che non si può lodar quant' è ben degno</l>
     <l n="13">spirto sì illustre e chiaro,</l>
     <l n="14">qui dove il loro Regno</l>
     <l n="15">han le scienze e l' arti, ov' ogn' ingegno</l>
     <l n="16">dotto e felice viene</l>
     <l n="17">a far onor a la Virtute e a Dio,</l>
     <l n="18">di questo sommo bene</l>
     <l n="19">cibo sovente anch' io</l>
     <l n="20">l' affamato e digiuno desir mio,</l>
     <l n="21">in dolce e bel soggiorno</l>
     <l n="22">voi, FENARUOLO mio, passate l' ore</l>
     <l n="23">del caldo e lungo giorno</l>
     <l n="24">col SILVIO, di cui il core</l>
     <l n="25">con laccio eterno a voi congiunse Amore,</l>
     <l n="26">e col saggio e gentile</l>
     <l n="27">e nobil NANI, la cui cortesia</l>
     <l n="28">(s' ei pur non avrà a vile,</l>
     <l n="29">sì come indegna fia)</l>
     <l n="30">fia un dì soggetto de la Musa mia.</l>
     <l n="31">Ora in leggiadra schiera</l>
     <l n="32">di graziose donne e di donzelle,</l>
     <l n="33">che da matino a sera</l>
     <l n="34">da le luci alme e belle</l>
     <l n="35">aventano d' Amor strali e quadrelle,</l>
     <l n="36">con stil leggiadro et alto,</l>
     <l n="37">con cui di pari a quei famosi andate</l>
     <l n="38">ch' io sublimo et essalto,</l>
     <l n="39">dolcemente cantate</l>
     <l n="40">la lor divina, angelica beltate;</l>
     <l n="41">talor di CONIGLIANO</l>
     <l n="42">sui verdi e pinti colli, ove Natura</l>
     <l n="43">sol per diletto umano</l>
     <l n="44">pose ogni studio e cura</l>
     <l n="45">per vaghi e lieti farli oltre misura,</l>
     <l n="46">mirate fra le sponde</l>
     <l n="47">sparse di fior vermigli, bianchi e gialli</l>
     <l n="48">il Montican con l' onde</l>
     <l n="49">di lucenti cristalli</l>
     <l n="50">mormorando rigar le colte valli,</l>
     <l n="51">mirate il colle Aprico</l>
     <l n="52">e con le sue ricchezze il bel Fileto,</l>
     <l n="53">ove suol per antico</l>
     <l n="54">infallibil decreto</l>
     <l n="55">Bacco tornarsi trionfante e lieto,</l>
     <l n="56">e per gli ameni colli</l>
     <l n="57">andar danzando co' suoi Coribanti</l>
     <l n="58">d' uve dipinti e molli,</l>
     <l n="59">e l' insane Baccanti,</l>
     <l n="60">che saltando ad ognor gli vanno avanti</l>
     <l n="61">con le mostose chiome</l>
     <l n="62">d' ellere e di corimbi inghirlandate,</l>
     <l n="63">e cantando il suo nome</l>
     <l n="64">fan le genti ivi nate</l>
     <l n="65">di preziosi vin ricche e beate;</l>
     <l n="66">talor fuor da le vepri,</l>
     <l n="67">da le riposte selve, in liete schiere</l>
     <l n="68">ne fate uscir le lepri,</l>
     <l n="69">e le timide fiere</l>
     <l n="70">fuggir avant' a voi snelle e leggiere.</l>
     <l n="71">Ma non però vi prenda</l>
     <l n="72">tanta vaghezza di questi diletti</l>
     <l n="73">che col dever contenda</l>
     <l n="74">il senso e i vani affetti,</l>
     <l n="75">tal che chi tanto v' ama invan v' aspetti:</l>
     <l n="76">volete voi coi monti</l>
     <l n="77">cangiar quest' onde illustri e le lor Dive,</l>
     <l n="78">che con le vaghe fronti</l>
     <l n="79">fiorir fanno le rive</l>
     <l n="80">e le cose fuggir noiose e schive?</l>
     <l n="81">A questo di virtute</l>
     <l n="82">felice albergo ritornate omai,</l>
     <l n="83">che se l' ore perdute</l>
     <l n="84">non si ricovran mai,</l>
     <l n="85">certo che voi perduto avete assai.</l>
     <l n="86">Tornate ove vi chiama</l>
     <l n="87">questo coro gentil di spirti illustri</l>
     <l n="88">a gloriosa fama,</l>
     <l n="89">onde mille e più lustri</l>
     <l n="90">la gloria vostra il mondo orni et illustri.</l>
    </lg>
   </lg>
  </body>
 </text>
</TEI>