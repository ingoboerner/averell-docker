<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Salmi - Salmo 19</title>
    <author>Bernardo Tasso</author>
   </titleStmt>
   <extent>
    <measure unit="stanza">1</measure>
    <measure unit="line">40</measure>
   </extent>
   <publicationStmt>
    <publisher>UNED University</publisher>
    <idno>Bernardo Tasso_salmi-salmo-19</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Salmi - Salmo 19</title>
     <author>Bernardo Tasso</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Salmi - Salmo 19</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come timida e snella</l>
     <l n="2">cervetta dagli artigli</l>
     <l n="3">di lonza, ch' abbia i figli</l>
     <l n="4">ancora a la mammella,</l>
     <l n="5">fugge, e da l' unghia dispietata e fella,</l>
     <l n="6">così da quel rapace</l>
     <l n="7">nimico oltre misura</l>
     <l n="8">de l' umana natura</l>
     <l n="9">l' alma lieve e fugace</l>
     <l n="10">per questa vita, ove non ha mai pace;</l>
     <l n="11">ma chi senza il tuo aiuto,</l>
     <l n="12">Signor, potrà fuggire,</l>
     <l n="13">benché n' abbia il desire,</l>
     <l n="14">da nimico sì astuto,</l>
     <l n="15">ancor che fosse augel lieve e pennuto,</l>
     <l n="16">s' egli ha più reti ascose,</l>
     <l n="17">e più lacciuoli et ami</l>
     <l n="18">che non ha selva rami,</l>
     <l n="19">che april fioretti e rose,</l>
     <l n="20">in tutte queste basse umane cose?</l>
     <l n="21">Non è mondan diletto</l>
     <l n="22">ch' egli non sparso e pieno</l>
     <l n="23">l' abbia del suo veleno:</l>
     <l n="24">o rio mondo imperfetto,</l>
     <l n="25">di mali e vizii sol casa e ricetto!</l>
     <l n="26">Dove volgerò il passo,</l>
     <l n="27">lasso, che non trabocchi,</l>
     <l n="28">con la mano, cogli occhi,</l>
     <l n="29">cogli altri sensi, a basso,</l>
     <l n="30">ove lacciuoli e reti ha poste al passo?</l>
     <l n="31">Ma tu che 'l gran periglio</l>
     <l n="32">vedi, e ch' al mio desio</l>
     <l n="33">repugna il senso rio,</l>
     <l n="34">perché qual padre a figlio</l>
     <l n="35">non mi dai man, pria che mi dia di piglio?</l>
     <l n="36">Perché col forte braccio,</l>
     <l n="37">alto Motore eterno,</l>
     <l n="38">che fa tremar l' inferno,</l>
     <l n="39">non rompi ogni suo laccio,</l>
     <l n="40">ond' ei schernito, io fuor esca d' impaccio?</l>
    </lg>
   </lg>
  </body>
 </text>
</TEI>