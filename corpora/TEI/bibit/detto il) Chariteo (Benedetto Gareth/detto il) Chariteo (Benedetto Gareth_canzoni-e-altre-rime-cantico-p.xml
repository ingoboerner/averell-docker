<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoni e altre rime - CANTICO PRIMO</title>
    <author>detto il) Chariteo (Benedetto Gareth</author>
   </titleStmt>
   <extent>
    <measure unit="stanza">1</measure>
    <measure unit="line">247</measure>
   </extent>
   <publicationStmt>
    <publisher>UNED University</publisher>
    <idno>detto il) Chariteo (Benedetto Gareth_canzoni-e-altre-rime-cantico-p</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoni e altre rime - CANTICO PRIMO</title>
     <author>detto il) Chariteo (Benedetto Gareth</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoni e altre rime - CANTICO PRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io son colui, che, nel florente aprile</l>
     <l n="2">
De mia fugace et vaga primavera,</l>
     <l n="3">
Cantai d'Amor con dolce lyra humìle;</l>
     <l n="4">
Hor, ne la grave età, la Musa altera</l>
     <l n="5">
Con magior lena ascende al ciel superno,</l>
     <l n="6">
Lasciando indietro homai l'ultima spera.</l>
     <l n="7">
Anime sante, exempio sempiterno,</l>
     <l n="8">
Lume e splendor del bel Thosco idïoma,</l>
     <l n="9">
Dante et Petrarcha, d'Arno honore eterno.</l>
     <l n="10">
Onde traheste voi la ricca soma</l>
     <l n="11">
Di bei volumi? e 'n qual fonte beveste?</l>
     <l n="12">
L'antro, ove entraste, anchor come si noma?</l>
     <l n="13">
Deh!, fate homai ch'a noi si manifeste</l>
     <l n="14">
Vostra secreta selva, i lauri vostri,</l>
     <l n="15">
Sacrati a l'immortal Musa celeste!</l>
     <l n="16">
Che 'n tal guisa serraste intorno i chiostri,</l>
     <l n="17">
Che, dopo voi, nessun preclaro ingegno</l>
     <l n="18">
V'ha penetrato, insino a i tempi nostri.</l>
     <l n="19">
Così le dolci paci e 'l dolce sdegno</l>
     <l n="20">
Di Laura sian più dolci, e 'l sacro nume</l>
     <l n="21">
De la Beatrice sia sempre benegno!</l>
     <l n="22">
Ma tu, perpetuo Sol, fonte di lume,</l>
     <l n="23">
Profluënte da l'una et l'altra vena,</l>
     <l n="24">
Che piovesti d'amor sì largo fiume;</l>
     <l n="25">
Tu, sacrosanta anchor prima Camena;</l>
     <l n="26">
Se vi fur grati mai gli accensi odori</l>
     <l n="27">
Di cui vegghiava in ciel, dormendo in cena;</l>
     <l n="28">
Hor mi instillate i vostri aurei liquori,</l>
     <l n="29">
Ond'io rinfreschi lieto la memoria</l>
     <l n="30">
Di quei paschali, immensi, alteri honori.</l>
     <l n="31">
Opra vostra è cantar l'alta vittoria,</l>
     <l n="32">
I trophei rapti dal profondo limbo</l>
     <l n="33">
Et del ritorno al ciel la vera gloria.</l>
     <l n="34">
Ond'io mi possa ornar del bel corimbo,</l>
     <l n="35">
Et farmi un monumento alto et insigne,</l>
     <l n="36">
Senza temor di tempestoso nimbo.</l>
     <l n="37">
O quando fia quel dì, Muse benigne,</l>
     <l n="38">
Che 'n la mia patria prima io vi conduca,</l>
     <l n="39">
In quelle alte magion, di gloria digne!</l>
     <l n="40">
Là conven che 'l mio nome splenda et luca,</l>
     <l n="41">
Rimembrando l'honor ch'al cielo extolle</l>
     <l n="42">
Il mio bel Sannazar, maestro et duca;</l>
     <l n="43">
Il suo Sebetho, e 'l bipartito colle</l>
     <l n="44">
Vesuvio, e i lauri ch'adornaro il ciglio</l>
     <l n="45">
Del Re, che 'l cielo inanzi tempo volle.</l>
     <l n="46">
Sotto 'l monte di Giove, in sul vermiglio</l>
     <l n="47">
Fiume, poner io spero un templo d'oro</l>
     <l n="48">
A la madre del ciel, figlia del figlio.</l>
     <l n="49">
Tu vergine, tu dea, ch'io sempre adoro,</l>
     <l n="50">
Sarai nel sacro altar nume sovrano,</l>
     <l n="51">
Nume, del vero ben primo ristoro.</l>
     <l n="52">
Tra tanto hor qui, nel bosco Antinïano,</l>
     <l n="53">
Tra gli odorati lauri e i bei myrteti;</l>
     <l n="54">
Suscitarem Vergilio e 'l gran Pontano.</l>
     <l n="55">
O prìncipi degli altri, almi Poeti,</l>
     <l n="56">
Difendetemi voi da fama oscura,</l>
     <l n="57">
Così i somni vi sian sempre quïeti.</l>
     <l n="58">
Era quel tempo, in cui l'alma natura</l>
     <l n="59">
Sé medesma vagheggia, et innamora</l>
     <l n="60">
I sensi human di florida pittura.</l>
     <l n="61">
Del suo color la verecunda Aurora</l>
     <l n="62">
L'horizonte smaltiva et l'aria, donde</l>
     <l n="63">
Cade rorante humor, che 'l mondo infiora.</l>
     <l n="64">
Modulavan gli augei tra verdi fronde,</l>
     <l n="65">
Dolcezze radoppiando in vario canto,</l>
     <l n="66">
Pien di proportïon grate et gioconde.</l>
     <l n="67">
Quando una dea, piovendo un mar de pianto,</l>
     <l n="68">
Entrò ne l'horto, ov'era il monumento,</l>
     <l n="69">
Anz'il templo de dio, sacrato et santo.</l>
     <l n="70">
Eran le vive lagrime ornamento</l>
     <l n="71">
De sua beltà, che superava il sole,</l>
     <l n="72">
Che i monti alti innaurava in quel momento.</l>
     <l n="73">
Era il plorato suo, qual esser suole</l>
     <l n="74">
Da bianca nube, in aëre luminoso,</l>
     <l n="75">
Pioggia, che cade in rose et in vïole.</l>
     <l n="76">
Flagrava in lei candor meraviglioso,</l>
     <l n="77">
Candor divino; et scintillava il viso</l>
     <l n="78">
D'ardente carità foco amoroso.</l>
     <l n="79">
Di quel fulgor, che fulge in paradiso,</l>
     <l n="80">
Erano i suoi capei: l'occhio, mirando,</l>
     <l n="81">
Non vi potrebbe star un punto fiso!</l>
     <l n="82">
Sparsi al vento ondeggiavan rutilando,</l>
     <l n="83">
Il tremolar di lampi il collo apria,</l>
     <l n="84">
Perle et topatii inseme al ciel mostrando.</l>
     <l n="85">
Quai fur, pensar da sé ciascun devria:</l>
     <l n="86">
Chiome degne asciugar le sacre piante,</l>
     <l n="87">
Che fêr trita d'Olympo la invia via!</l>
     <l n="88">
Per l'aria si spargea quella abondante</l>
     <l n="89">
Ambrosia, il pretioso odor soäve,</l>
     <l n="90">
Ch'empìo d'invidia avara il volgo errante.</l>
     <l n="91">
Grande era in lei beltà, ma tanto grave</l>
     <l n="92">
Mostrava in sé vertù, c'havrebbe morte,</l>
     <l n="93">
Quando ardon più, d'Amor le fiamme prave.</l>
     <l n="94">
Continuändo il pianto, ognihor più forte,</l>
     <l n="95">
S'appressò dove stato era sepolto</l>
     <l n="96">
Quel, che, morendo, uccise nostra morte.</l>
     <l n="97">
Ove vedendo il gran sasso rivolto,</l>
     <l n="98">
Sbigottita le lagrime ritenne,</l>
     <l n="99">
E 'l gran timor gli tolse il fior del volto.</l>
     <l n="100">
Volando al marmo et desïando venne;</l>
     <l n="101">
Ché spavento et horror non fur possenti</l>
     <l n="102">
De ritener le desïose penne.</l>
     <l n="103">
Et, inclinata, vide i rai lucenti</l>
     <l n="104">
De gli angeli, vestiti in bianca neve,</l>
     <l n="105">
Che 'n l'aspetto parean fulguri ardenti.</l>
     <l n="106">
Per toglierli il terror, succinto et breve</l>
     <l n="107">
Gli parlò l'uno: – O donna, tra li vivi,</l>
     <l n="108">
Non tra li morti, idio chieder si deve!</l>
     <l n="109">
Quel che tu cerchi, homai più non è quivi,</l>
     <l n="110">
L'humano ha ricovrato il suo divino:</l>
     <l n="111">
Affrena gli occhi, occhi non già, ma rivi. –</l>
     <l n="112">
– Dove? – diss'ella; et lui – Vostro camino</l>
     <l n="113">
Drizzate là; ché lui là vi precede,</l>
     <l n="114">
Ove converse i fonti in dolce vino. –</l>
     <l n="115">
Che, poi ch'al padre il pronto spirto diede,</l>
     <l n="116">
Essendo l'alta impresa homai consunta,</l>
     <l n="117">
Le porte de Pluton ruppe col pede.</l>
     <l n="118">
Intròvi a liberar quella defunta</l>
     <l n="119">
Euridice, ch'al verde, almo paëse</l>
     <l n="120">
Cadde, dal morso del serpente punta.</l>
     <l n="121">
Di gloria il Re ne gl'inferi discese,</l>
     <l n="122">
A 'lluminar le sante anime insonti</l>
     <l n="123">
Che 'n negra ombra di morte eran sospese.</l>
     <l n="124">
Tremaro al primo entrar le valli e i monti,</l>
     <l n="125">
Per mezzo un colle excelso si divise,</l>
     <l n="126">
Non per chiusi vapor d'aure o di fonti.</l>
     <l n="127">
Allhor videro il ciel le faccie invise,</l>
     <l n="128">
Non visto pria, deprense in greve scorno,</l>
     <l n="129">
Come sospetto in man d'arme improvise.</l>
     <l n="130">
Et qual notturno augel che vola intorno,</l>
     <l n="131">
Et, non trovando grotta atra et funesta,</l>
     <l n="132">
Cade ne la sua faccia et fugge il giorno;</l>
     <l n="133">
Et qual d'un grave somno alcun si desta,</l>
     <l n="134">
Che 'l giorno saëttando il luogo oscuro,</l>
     <l n="135">
Gli dà ne gli occhi e 'l fa chinar la testa;</l>
     <l n="136">
Tai fur, ne l'apparir del lume puro,</l>
     <l n="137">
Quelle pesti d'ardente insania piene,</l>
     <l n="138">
A cui fu sempre il dì molesto et duro.</l>
     <l n="139">
A ciascuna fur poste aspre catene,</l>
     <l n="140">
Precipitate in carcer più profondo,</l>
     <l n="141">
Dove a sé stesse sono eterne pene.</l>
     <l n="142">
Era a veder l'exercito ingiocondo</l>
     <l n="143">
Sotto 'l giogo passar del Re supremo,</l>
     <l n="144">
Che con sua cruce ha redemuto il mondo.</l>
     <l n="145">
Giva il Voler di temperantia scemo,</l>
     <l n="146">
Con cento canne aperto et cento brame,</l>
     <l n="147">
Che sempre ciò che vuol, passa l'estremo.</l>
     <l n="148">
Dietro a costui venea la sacra Fame</l>
     <l n="149">
D'oro, d'ogni gran mal prima cagione,</l>
     <l n="150">
Con la Rapina e 'l Latrocinio infame.</l>
     <l n="151">
La Gloria vana et cieca Ambitione,</l>
     <l n="152">
Che non sa donde viene et corre avanti,</l>
     <l n="153">
Et di sé non sa dar certa ragione.</l>
     <l n="154">
Mostrava gli occhi mobili et tremanti,</l>
     <l n="155">
Le chiome incompte et hirte, il mento infiato,</l>
     <l n="156">
Con tutti i gesti incerti et incostanti.</l>
     <l n="157">
L'iniqua Tyrannia un ampio hiato</l>
     <l n="158">
Mostrava in ciascun senso; et Ingiustitia,</l>
     <l n="159">
Che fu sempre consorte al core ingrato.</l>
     <l n="160">
Di quai duo nacque Inertia et vil Pigritia,</l>
     <l n="161">
Che 'l camin chiuse a l'immortal vertute,</l>
     <l n="162">
Et aperse le porte a la nequitia.</l>
     <l n="163">
Latrando et dispregiando ogni salute,</l>
     <l n="164">
Correva l'impetuosa aspra Vendetta,</l>
     <l n="165">
Piena di sanguinose, alte ferute.</l>
     <l n="166">
Libidine, che vive et more in fretta,</l>
     <l n="167">
Et perde quando acquista, et più si pente</l>
     <l n="168">
Di quel piacer, nel qual più si diletta.</l>
     <l n="169">
L'altra, ch'al gusto, et al vorace dente,</l>
     <l n="170">
Tutto 'l peculio suo suol dedicare,</l>
     <l n="171">
Et Egestà con lei mesta et dolente.</l>
     <l n="172">
Questa è colei che muor sol per mangiare,</l>
     <l n="173">
Et mangia per morire, et sol si vanta</l>
     <l n="174">
Del ventre, et non di cose alte et preclare.</l>
     <l n="175">
Eravi la crudel ch'ad ogni pianta</l>
     <l n="176">
Toglie con gli occhi il nutritivo humore,</l>
     <l n="177">
Et da radice i grandi alberi schianta:</l>
     <l n="178">
L'Invidia horrenda, il pallido Livore,</l>
     <l n="179">
Che lagrima et si duol quando non cerne</l>
     <l n="180">
Cose, che faccian lagrime et dolore.</l>
     <l n="181">
Poi vien Discordia, che di guerre eterne</l>
     <l n="182">
Suol a i mortali aprir le porte prime,</l>
     <l n="183">
Con mille, anzi infinite, furie inferne.</l>
     <l n="184">
– Guai a voi vitti! – in voce alta et sublime</l>
     <l n="185">
Gridammo noi; ché 'l clamor si sentio</l>
     <l n="186">
Dal centro insino a le celesti cime.</l>
     <l n="187">
Venuti dunque al fin del bel desio</l>
     <l n="188">
Quei padri, che 'n pregione oscura et trista</l>
     <l n="189">
Fur chiusi, per cagion del primo rio;</l>
     <l n="190">
Quel santo, pria che nato, almo Battista,</l>
     <l n="191">
Vedendo coruscar l'atra caverna</l>
     <l n="192">
Di chiari rai de la divina vista:</l>
     <l n="193">
– Ecco l'agnel de dio, la gloria eterna! –</l>
     <l n="194">
Disse exultando a voci: – hor giace extinto</l>
     <l n="195">
Il principe infernal ne l'ombra inferna. –</l>
     <l n="196">
Et al Re di giustitia et fede cinto:</l>
     <l n="197">
– Venisti in fin, o via di nostra vita,</l>
     <l n="198">
Et la pietade il camin duro ha vinto.</l>
     <l n="199">
Dàine tu, dunque, gloria sì compita,</l>
     <l n="200">
Che ti parlamo, et tu n'ascolti et miri,</l>
     <l n="201">
Porgendo il ben de la promessa aita?</l>
     <l n="202">
Quanti dolori, ai!, ai!, quanti martìri,</l>
     <l n="203">
Hai tu per noi sofferti, ai!, quanti affanni,</l>
     <l n="204">
Qual morte, quai flagelli iniqui et diri!</l>
     <l n="205">
Ch'io per biennio, e i miei padri molt'anni</l>
     <l n="206">
Goduto havem de sì certa speranza,</l>
     <l n="207">
C'ha riparato tutti i nostri danni. –</l>
     <l n="208">
Ei egli a lor: – Rumpamo ogni tardanza,</l>
     <l n="209">
Ché 'l terzo dì s'appressa, et conven prima</l>
     <l n="210">
Render a voi l'eterna dilettanza. –</l>
     <l n="211">
Salìo, col fin de le parole, in cima</l>
     <l n="212">
Del seggio trïomphal de l'auro ignito,</l>
     <l n="213">
Che 'l volgo, (benché avaro,) hoggi no' stima.</l>
     <l n="214">
D'anime sante un numero infinito</l>
     <l n="215">
Raccolse in quel vittorïoso plaustro,</l>
     <l n="216">
Di lauri, olive et palme redimito.</l>
     <l n="217">
Preser la via de lo stellato claustro</l>
     <l n="218">
I pennati destrier, che sotto i piedi</l>
     <l n="219">
Vedean Zephiro et Euro, Borea et Austro.</l>
     <l n="220">
Già collocati in le beäte sedi,</l>
     <l n="221">
Incominciò quel Re, divino Vate,</l>
     <l n="222">
Principe di Poete et Cytharedi:</l>
     <l n="223">
–cantico nuovo hor al signor cantate,</l>
     <l n="224">
Al fattor de le cose alte, admirande,</l>
     <l n="225">
Ché con sua man le sue membra ha salvate.</l>
     <l n="226">
Ha fatto noto a i Regi un Re più grande,</l>
     <l n="227">
Et per le genti in tutte le contrade,</l>
     <l n="228">
La sua giustitia excelsa il braccio spande.</l>
     <l n="229">
Di sua paterna, antiqua, alma pietade</l>
     <l n="230">
S'è ricordato al suo popol eletto,</l>
     <l n="231">
Dando il promesso sol di veritade.</l>
     <l n="232">
Han visto i fin terreni il ben perfetto</l>
     <l n="233">
De la salute, hor con psalmi et canzoni</l>
     <l n="234">
Iubilate, exultando al suo conspetto.</l>
     <l n="235">
A quel che siede sovra i celsi throni,</l>
     <l n="236">
In cythara cantate et d'èree trombe</l>
     <l n="237">
Tutto l'empireo ciel per voi risuoni.</l>
     <l n="238">
Di vostre voci il mar lieto rimbombe,</l>
     <l n="239">
Di Protheo exulte anchora il gregge immane,</l>
     <l n="240">
Apransi de gli heroi le sacre tombe.</l>
     <l n="241">
I fiumi et i monti applaudan con le mane</l>
     <l n="242">
A quel, che vien per dar del seme il frutto,</l>
     <l n="243">
Et giudicar tutte le cose humane.</l>
     <l n="244">
Giudicarà la terra e 'l popol tutto,</l>
     <l n="245">
Con sua giustitia et equità paterna.</l>
     <l n="246">
Al padre, al figlio et al lume, produtto</l>
     <l n="247">
D'entrambi, loda, honor et gloria eterna!</l>
    </lg>
   </lg>
  </body>
 </text>
</TEI>