<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canzoni e altre rime - CANTICO QUINTO</title>
    <author>detto il) Chariteo (Benedetto Gareth</author>
   </titleStmt>
   <extent>
    <measure unit="stanza">1</measure>
    <measure unit="line">184</measure>
   </extent>
   <publicationStmt>
    <publisher>UNED University</publisher>
    <idno>detto il) Chariteo (Benedetto Gareth_canzoni-e-altre-rime-cantico-q</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canzoni e altre rime - CANTICO QUINTO</title>
     <author>detto il) Chariteo (Benedetto Gareth</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canzoni e altre rime - CANTICO QUINTO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come d'ogni splendore un libro ornato,</l>
     <l n="2">
Ricco di fuore; et de leggiadre note,</l>
     <l n="3">
De minio et d'oro dentro illuminato;</l>
     <l n="4">
In cui lettre, dal vil volgo rimote,</l>
     <l n="5">
Alcun Vergilio, o Tullio, o Livio splende;</l>
     <l n="6">
Diletta i saggi inseme et gli idïote:</l>
     <l n="7">
L'un gli ornamenti admira, et l'altro intende,</l>
     <l n="8">
Et de l'auttor adora l'alto ingegno:</l>
     <l n="9">
Quel che più sa, piacer doppio ne prende;</l>
     <l n="10">
Così ne l'immortal celeste Regno,</l>
     <l n="11">
Egualmente ciascun trïompha et regna;</l>
     <l n="12">
Ma chi più sa di magior gloria è degno.</l>
     <l n="13">
Quel piscator, che 'l verbo al mondo insegna,</l>
     <l n="14">
Presso gli siede; et l'alta laurea Augusta</l>
     <l n="15">
Di sedersi più giù non si disdegna.</l>
     <l n="16">
Alcun son qui che, per età vetusta,</l>
     <l n="17">
Morte non gustaranno, a nostro aviso:</l>
     <l n="18">
Ché la Musa del ciel morte non gusta!</l>
     <l n="19">
Parole son del Re del paradiso,</l>
     <l n="20">
Che disse anchor: – Così vo ch'ei si reste,</l>
     <l n="21">
Insin ch'io mostri in maiestade il viso. –</l>
     <l n="22">
Non per regni, thesauri, o ricche veste,</l>
     <l n="23">
Ma per scïentia i Magi inteser Christo,</l>
     <l n="24">
E i mysterii del suo regno celeste.</l>
     <l n="25">
Di sapïentia initio è temer Christo;</l>
     <l n="26">
Il mezzo: in Christo haver l'animo intero;</l>
     <l n="27">
Di sapïentia il fin: conoscer Christo.</l>
     <l n="28">
Beati spirti, in cui fu sol pensiero</l>
     <l n="29">
Di penetrare il ciel con l'intelletto,</l>
     <l n="30">
Di ritrovare et contemplare il vero!</l>
     <l n="31">
Questi conobber primi il ben perfetto,</l>
     <l n="32">
Et da i prati del ciel con gentil arte</l>
     <l n="33">
Cogliéro i fiori, et se ne empiro il petto.</l>
     <l n="34">
Elegendo del ben l'optima parte,</l>
     <l n="35">
Che 'n alcun tempo mai non perderanno,</l>
     <l n="36">
D'infallibil thesauro empîr le charte.</l>
     <l n="37">
Duo guidardon del bel dispeso affanno</l>
     <l n="38">
Son certi havere: in terra fama eterna,</l>
     <l n="39">
Eterna gloria nel sidereo scanno.</l>
     <l n="40">
La testa alzando a la magion superna,</l>
     <l n="41">
Non fur nudriti in otïoso gioco:</l>
     <l n="42">
Ché Venere o Leneo non li governa.</l>
     <l n="43">
La mente han posta in sì sublime loco,</l>
     <l n="44">
Che di vender le leggi, o far thesoro,</l>
     <l n="45">
O d'altra vanità si curan poco.</l>
     <l n="46">
Non vana ambitïon, non fame d'oro</l>
     <l n="47">
Rompe gli alti coraggi, né fortuna</l>
     <l n="48">
Può macular il lor nobil decoro.</l>
     <l n="49">
Così si va a regnar sopra la Luna,</l>
     <l n="50">
Non con imponer monte sopra monte,</l>
     <l n="51">
Con vïolenta audacia et importuna.</l>
     <l n="52">
Di sapïentia, dunque, al vivo fonte</l>
     <l n="53">
Bevendo assiduamente, i Magi intraro</l>
     <l n="54">
Nel ciel, di lor saver facendo ponte.</l>
     <l n="55">
Tosto che lor virtù li collocaro</l>
     <l n="56">
Appresso i Seraphini, il Re divino</l>
     <l n="57">
In sì dolce harmonia ringratiaro:</l>
     <l n="58">
– O sommo, exuperante, un solo et trino,</l>
     <l n="59">
Padre, Verbo et Amor, primo et postremo,</l>
     <l n="60">
Vita, di verità vero camino;</l>
     <l n="61">
Supremi honori et gratie ti rendemo,</l>
     <l n="62">
Ché con la luce tua tanto n'allume,</l>
     <l n="63">
Che, sol per te, di te notitia havemo.</l>
     <l n="64">
Solo admirando et adorando nume,</l>
     <l n="65">
Che tien gli homini et Dei tutti subietti,</l>
     <l n="66">
Dio de verace Dio, lume di lume;</l>
     <l n="67">
Un simplice perfetto in tre perfetti,</l>
     <l n="68">
Una infinita, eterna potestade,</l>
     <l n="69">
Invisibil cagion di chiari effetti;</l>
     <l n="70">
Con la paterna tua santa pietade</l>
     <l n="71">
Te dignasti prestarne intelligentia,</l>
     <l n="72">
Per contemplare il Sol di veritade.</l>
     <l n="73">
O santo, immenso Amor, pien di clementia,</l>
     <l n="74">
Quanto la nostra mente hor ti ringratia,</l>
     <l n="75">
Che gli sei chiaro, trino in una essentia!</l>
     <l n="76">
Qual sacrificio a questa immensa gratia</l>
     <l n="77">
Mai potrebbe agguagliarsi? o quali ingegni</l>
     <l n="78">
De dir le lode tue tengon audacia?</l>
     <l n="79">
Nostri intelletti hai fatti illustri et degni</l>
     <l n="80">
D'esser sacrati in questo fermo polo,</l>
     <l n="81">
Onde dispregian tutti i bassi regni.</l>
     <l n="82">
Quest'è 'l sommo piacer, quest'è 'l ben solo,</l>
     <l n="83">
Per cui ciascuno affatigar si deve,</l>
     <l n="84">
Mentre che spira in quel terreno suolo.</l>
     <l n="85">
Fugace, irreparabil tempo et breve</l>
     <l n="86">
È de la vita, e 'l ben di suoi piaceri</l>
     <l n="87">
Sempre si paga et subito si beve.</l>
     <l n="88">
Et, benché noi gli human, bassi pensieri</l>
     <l n="89">
Lasciammo, poi che ne i beati chiostri</l>
     <l n="90">
Tu ne ducesti, da i mundani imperi;</l>
     <l n="91">
Pur ne sovien di dolci pegni nostri,</l>
     <l n="92">
Nostra progenie cara; hor ti pregamo,</l>
     <l n="93">
Che tu vêr lor la tua clementia mostri:</l>
     <l n="94">
Fagli lavar la macula d'Adamo</l>
     <l n="95">
Ne i fonti di speranza, ardore et fede,</l>
     <l n="96">
Onde 'l tuo nome hor noi glorificamo! –</l>
     <l n="97">
Così parlaro; et quel, che tutto vede,</l>
     <l n="98">
Col volto, che tranquilla et l'aria et l'acque,</l>
     <l n="99">
Tal da l'intimo cor responso diede;</l>
     <l n="100">
Parlando lui la casa Olympia tacque,</l>
     <l n="101">
Tremò la terra et l'insule marine,</l>
     <l n="102">
Posaro i venti, e 'l mar senz'onde giacque:</l>
     <l n="103">
– Re saggi, soli, in cui l'alte dottrine</l>
     <l n="104">
Fioriro al mondo, ond'hor sapran le genti</l>
     <l n="105">
Danzar al suon de le note divine;</l>
     <l n="106">
Prendeti il premio homai di quei fulgenti</l>
     <l n="107">
Sacri thesauri et odorati incensi,</l>
     <l n="108">
Che m'offereste con pietose menti.</l>
     <l n="109">
Per quei pochi, godete hor questi immensi</l>
     <l n="110">
Thesauri, che non ponno esser predati,</l>
     <l n="111">
Né mai di tarlo o vetustade offensi.</l>
     <l n="112">
Staran di vostri pegni immoti i fati;</l>
     <l n="113">
Lasciate ogni pensiero, ogni paüra,</l>
     <l n="114">
Ché, come voi, saran sempre beäti.</l>
     <l n="115">
La nuova stella, che per l'aria oscura</l>
     <l n="116">
Vi guidò da l'un sole al più bel sole,</l>
     <l n="117">
Memoria vostra mentre il mondo dura,</l>
     <l n="118">
Insegna fia di vostra insigne prole,</l>
     <l n="119">
Incremento d'honor: vivete lieti</l>
     <l n="120">
Del frutto, ch'a vertù render si suole.</l>
     <l n="121">
Et perché più con gli animi quïeti</l>
     <l n="122">
Possate qui fruïrmi, a vostro voto,</l>
     <l n="123">
Di fati io v'aprirò gli alti secreti. –</l>
     <l n="124">
Tacque il signor, et le parole Cloto</l>
     <l n="125">
Riprese, et disse: – Hor attendete, in pace,</l>
     <l n="126">
Al fuso eterno, il qual, filando, io roto.</l>
     <l n="127">
Ne la terra gentil Saturnia giace</l>
     <l n="128">
Un luogo, che più ch'altro al mondo ride:</l>
     <l n="129">
Casa antiqua d'heroi ricca et ferace.</l>
     <l n="130">
Quivi, i fier monstri, un Aragonio Alcide,</l>
     <l n="131">
Domando, regnarà con fatti egregi,</l>
     <l n="132">
Inimico mortal di Crassi et Mide.</l>
     <l n="133">
Nasceran di costui Principi et Regi,</l>
     <l n="134">
Co' i quai si giungerà la vostra gente</l>
     <l n="135">
Con tituli alti et memorandi pregi.</l>
     <l n="136">
Del suo Ferrando, invitto, armipotente,</l>
     <l n="137">
Di vostri una Ysabella fia consorte,</l>
     <l n="138">
Morigera, fidel, casta et prudente.</l>
     <l n="139">
Nascerà di lor due quel giusto et forte,</l>
     <l n="140">
Quel magnanimo Alfonso, vincitore</l>
     <l n="141">
De le Turchesche, horribili cohorte;</l>
     <l n="142">
A cui giunta la gloria et lo splendore</l>
     <l n="143">
De li Visconti, Hyppolita Maria,</l>
     <l n="144">
Darà col parto un Re, nato ad honore.</l>
     <l n="145">
Sol mostraran costui nel mondo, in via</l>
     <l n="146">
Di farsi Re de l'habitabil terra,</l>
     <l n="147">
I fati; né volran ch'oltra più sia.</l>
     <l n="148">
Ché, ricovrato il suo, volrà far guerra</l>
     <l n="149">
Contra 'l regno d'altrui, tanto animoso,</l>
     <l n="150">
Che, già da mo Briganti, et Cymbri atterra!</l>
     <l n="151">
Ond', anzi tempo, fia più glorïoso;</l>
     <l n="152">
Ché, per non agguagliarsi huomo con dio,</l>
     <l n="153">
Sarà condotto a l'eternal riposo.</l>
     <l n="154">
Regnarà, poi di lui, l'inclyto zio,</l>
     <l n="155">
Congiunto a la seconda alma Ysabella,</l>
     <l n="156">
Figlia di Pirrho, human Principe et pio.</l>
     <l n="157">
Costei dée rinovar la vostra stella,</l>
     <l n="158">
Tre Regi dando in luce: i tre figliuoli,</l>
     <l n="159">
Degni de trïomphal, cesarea sella.</l>
     <l n="160">
La fama di costor per multi soli</l>
     <l n="161">
Per l'universa terra andrà volando,</l>
     <l n="162">
Et gli alzerà fin a i siderei suoli.</l>
     <l n="163">
Il primo nato fia quarto Ferrando,</l>
     <l n="164">
D'infrangibil vertù chiaro diamante,</l>
     <l n="165">
In cui fortuna indarno irà pugnando.</l>
     <l n="166">
Come non perde il lume il sol radiante,</l>
     <l n="167">
Di condensi vapor tutto coverto,</l>
     <l n="168">
Ma la sua luce in sé resta constante,</l>
     <l n="169">
Per lungo spatio non si mostra aperto,</l>
     <l n="170">
Ma, dispregiando quelle vane offense,</l>
     <l n="171">
Combatte, de la sua vittoria certo,</l>
     <l n="172">
Ché, con le squadre de le luci immense</l>
     <l n="173">
Vencendo di vapor l'imprese vane,</l>
     <l n="174">
Dissipa, et fa volar le nebbie dense,</l>
     <l n="175">
Talché vittorïoso al fin rimane,</l>
     <l n="176">
Et a i mortali, l'alma, illesa luce</l>
     <l n="177">
Rende, spargendo i rai per l'ampio inane;</l>
     <l n="178">
Così vertù, che 'n sé sola reluce,</l>
     <l n="179">
Per nebbia di crudel fortuna, infesta,</l>
     <l n="180">
Da chi non la conosce, è posta in cruce:</l>
     <l n="181">
Ma poi nel fin vittorïosa resta,</l>
     <l n="182">
Et mostra i rai de lo stellato ciglio;</l>
     <l n="183">
Del cui trïompho il mondo e 'l ciel fan festa,</l>
     <l n="184">
Testificando il ben preso consiglio.</l>
    </lg>
   </lg>
  </body>
 </text>
</TEI>