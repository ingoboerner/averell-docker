<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO TERZO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">60</measure>
    <measure unit="line">480</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-terzo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO TERZO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO TERZO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tra bianche rose e tra vermiglie, e fiori</l>
     <l n="2">Diversamente in terra coloriti,</l>
     <l n="3">Tra fresche erbette e tra soavi odori</l>
     <l n="4">De gli arboscelli a verde rivestiti,</l>
     <l n="5">Cantando componea gli antichi onori</l>
     <l n="6">De' cavallier sì prodi e tanto arditi,</l>
     <l n="7">Che ogni tremenda cosa in tutto il mondo</l>
     <l n="8">Fu da lor vinta a forza e posta al fondo;</l>
    </lg>
    <lg n="2">
     <l n="9">Quando mi venne a mente che il diletto</l>
     <l n="10">Che l'om se prende solo, è mal compiuto.</l>
     <l n="11">Però, baroni e dame, a tal cospetto</l>
     <l n="12">Per dilettarvi alquanto io son venuto;</l>
     <l n="13">E con gran zoia ad ascoltar vi aspetto</l>
     <l n="14">L'aspra battaglia de Grifone arguto</l>
     <l n="15">E de Aquilante, il tanto apregiato,</l>
     <l n="16">La qual lasciai nel canto che è passato.</l>
    </lg>
    <lg n="3">
     <l n="17">Contai del cocodrilo in che maniera</l>
     <l n="18">Da la torre de Orrilo a furia n'esce.</l>
     <l n="19">A meraviglia grande è questa fiera,</l>
     <l n="20">Che molto vive e sempre in vita cresce;</l>
     <l n="21">Ora sta in terra ed or nella riviera,</l>
     <l n="22">Le bestie al campo, a l'acqua prende il pesce;</l>
     <l n="23">Fatto è come lacerta, over ramaro,</l>
     <l n="24">Ma di grandezza già non sono al paro;</l>
    </lg>
    <lg n="4">
     <l n="25">Ché questo è lungo trenta braccia, o piue,</l>
     <l n="26">Il dosso ha giallo e maculoso e vario;</l>
     <l n="27">La mascella di sopra egli apre in sue,</l>
     <l n="28">Ed ogni altro animal fa pel contrario.</l>
     <l n="29">Tutta una vacca se ingiottisce, o due,</l>
     <l n="30">Ché ha il ventre assai maggior de un grande armario,</l>
     <l n="31">E denti ha spessi e lunghi de una spana:</l>
     <l n="32">Mai fu nel mondo bestia tanto istrana.</l>
    </lg>
    <lg n="5">
     <l n="33">Ora Grifon, che lo vidde venire,</l>
     <l n="34">Come detto è di sopra, a tal tempesta,</l>
     <l n="35">Mosse con gran possanza e molto ardire</l>
     <l n="36">Verso di quello e la sua lancia arresta.</l>
     <l n="37">Più bello incontro non se potria dire:</l>
     <l n="38">Tra gli occhi il colse, a mezo de la testa.</l>
     <l n="39">Grossa era l'asta, e il ferro era pongente,</l>
     <l n="40">Ma l'uno e l'altro vi giovò niente.</l>
    </lg>
    <lg n="6">
     <l n="41">Fiaccosse l'asta come una cannuza</l>
     <l n="42">E poco fece il ferro alla percossa,</l>
     <l n="43">Ché a quella bestia non passò la buza,</l>
     <l n="44">Tanto era aspra e callosa e dura e grossa.</l>
     <l n="45">Ora apizata è ben la scaramuza,</l>
     <l n="46">E la fiera orgogliosa, ad ira mossa,</l>
     <l n="47">Aperse la gran bocca; e senza fallo</l>
     <l n="48">Integro se il sorbiva esso e 'l cavallo.</l>
    </lg>
    <lg n="7">
     <l n="49">Se non che a tempo vi gionse Aquilante,</l>
     <l n="50">Che avea già Orilo in due libroe tagliato,</l>
     <l n="51">E veggendo il germano a sé davante</l>
     <l n="52">A tal periglio e quasi devorato,</l>
     <l n="53">Mena un gran colpo del brando trinciante</l>
     <l n="54">Sopra al mostaccio, che era rilevato.</l>
     <l n="55">Fatato è il brando, ed esso avea gran forza,</l>
     <l n="56">Ma a quella bestia non taccò la scorza.</l>
    </lg>
    <lg n="8">
     <l n="57">Il cocodrilo ad Aquilante volta,</l>
     <l n="58">Ma tanto spaventato è il suo destriero</l>
     <l n="59">Che già non lo aspettò per quella volta,</l>
     <l n="60">Né di aspettarlo gli facea mestiero,</l>
     <l n="61">Ché in bocca non gli avria dato una volta,</l>
     <l n="62">Ma travalciato in un boccone intiero:</l>
     <l n="63">L'omo, il cavallo, l'arme e' paramenti</l>
     <l n="64">Giù serian giti e non toccati e denti.</l>
    </lg>
    <lg n="9">
     <l n="65">Ma, come io dico, il destriero è smarito,</l>
     <l n="66">Fugge correndo e ponto non galoppa;</l>
     <l n="67">Quello orrendo animal l'avea seguito,</l>
     <l n="68">E quasi il tocca spesso ne la groppa.</l>
     <l n="69">Essendogli vicino a men de un dito,</l>
     <l n="70">Altro che fare ad Aquilante intoppa,</l>
     <l n="71">Ché Orrilo è suscitato e non soggiorna,</l>
     <l n="72">Ma con la mazza alla battaglia torna.</l>
    </lg>
    <lg n="10">
     <l n="73">Ora Grifone a terra era smontato,</l>
     <l n="74">E salta al cocodrilo in su le rene,</l>
     <l n="75">E sì pel dosso è via correndo andato,</l>
     <l n="76">Che per la coppa al capo se ne viene.</l>
     <l n="77">Saltava il cocodrilo infuriato,</l>
     <l n="78">Ma Grifone attaccato a lui se tiene,</l>
     <l n="79">Ché ad ambe man l'ha preso per il naso:</l>
     <l n="80">Mai non fu visto il più stupendo caso.</l>
    </lg>
    <lg n="11">
     <l n="81">Da l'altra libroe Orrilo ed Aquilante</l>
     <l n="82">Ripresa insieme avean cruda battaglia,</l>
     <l n="83">Quale era pur come l'altre davante.</l>
     <l n="84">Non giovano al pagan piastre né maglia,</l>
     <l n="85">Ché in pezzi vanno a terra tutte quante.</l>
     <l n="86">Ecco il gionge alla spalla e quella taglia,</l>
     <l n="87">Credendo darli a quella volta il spaccio;</l>
     <l n="88">La spalla via tagliò con tutto il braccio.</l>
    </lg>
    <lg n="12">
     <l n="89">Va il braccio dritto a terra col bastone:</l>
     <l n="90">Non sta queto Aquilante, il sire arguto,</l>
     <l n="91">Ché ben sapea di sua condizione;</l>
     <l n="92">Veggendol morto, non l'avria creduto.</l>
     <l n="93">Da l'altro lato mena un roversone,</l>
     <l n="94">E monca il manco braccio e tutto 'l scuto;</l>
     <l n="95">Poi salta dell'arcione in molta fretta,</l>
     <l n="96">Prende le braccia e quelle al fiume getta.</l>
    </lg>
    <lg n="13">
     <l n="97">Nel fiume le scagliò da mezo miglio:</l>
     <l n="98">Grande in quel loco è il Nilo, e sembra un mare.</l>
     <l n="99">Disse Aquilante: - Or va, ch'io non te piglio,</l>
     <l n="100">E fami el peggio ormai che mi pôi fare.</l>
     <l n="101">La mosca mal te cacciarai dal ciglio,</l>
     <l n="102">E potrai peggio e gambari mondare,</l>
     <l n="103">Malvaggio truffator, che con tuo incanto</l>
     <l n="104">M'hai retenuto in tal travaglia tanto. -</l>
    </lg>
    <lg n="14">
     <l n="105">Voltosse Orilo e parve una saetta,</l>
     <l n="106">Tanto correndo va veloce e chiuso,</l>
     <l n="107">E da la ripa nel fiume se getta:</l>
     <l n="108">Col capo innanti se ne andò là giuso.</l>
     <l n="109">Corse Aquilante a Grifon che lo aspetta,</l>
     <l n="110">Che il cocodrilo avea preso nel muso;</l>
     <l n="111">Non bisognava che indugiasse un anno,</l>
     <l n="112">Ché là stava il germano in grande affanno.</l>
    </lg>
    <lg n="15">
     <l n="113">Come io vi dissi su poco davante,</l>
     <l n="114">Grifon quello animale al naso ha preso,</l>
     <l n="115">E sopra al capo vi tenea le piante,</l>
     <l n="116">Facendo a forza il muso star disteso;</l>
     <l n="117">E così stando, vi gionse Aquilante,</l>
     <l n="118">Qual prestamente fu de arcion disceso,</l>
     <l n="119">E prese la sua lancia, che era in terra,</l>
     <l n="120">Ché non l'aveva oprata in questa guerra.</l>
    </lg>
    <lg n="16">
     <l n="121">Con quella in mano allo animal s'accosta,</l>
     <l n="122">Ponendo a tal ferire ogni possanza,</l>
     <l n="123">E tra la aperta bocca il colpo aposta,</l>
     <l n="124">E dentro tutta vi cacciò la lanza.</l>
     <l n="125">Via per il petto e per la prima costa</l>
     <l n="126">Fece apparir la ponta per la panza,</l>
     <l n="127">Però che sotto al corpo e ne le aselle</l>
     <l n="128">Il cocodrilo ha tenera la pelle.</l>
    </lg>
    <lg n="17">
     <l n="129">Ben vi so dir che il tratto a Grifon piacque,</l>
     <l n="130">Perché già più non lo potea tenire;</l>
     <l n="131">Mai lieto fu cotanto poi che nacque.</l>
     <l n="132">Ora comincia Orilo ad apparire,</l>
     <l n="133">Che su venìa natando per quelle acque.</l>
     <l n="134">Quando Aquilante lo vidde venire,</l>
     <l n="135">- Può far - diceva - il celo e tutto il mondo</l>
     <l n="136">Che abbi pescati e monchi in su quel fondo? -</l>
    </lg>
    <lg n="18">
     <l n="137">Lui l'uno e l'altro de' bracci menava</l>
     <l n="138">E l'onda con le mano avanti apriva;</l>
     <l n="139">Come una rana quel fiume notava,</l>
     <l n="140">Tanto che gionse armato in su la riva.</l>
     <l n="141">Grifon verso Aquilante ragionava:</l>
     <l n="142">- Se questa bestia fosse ancora viva,</l>
     <l n="143">Quale abbiam morta con affanno tanto,</l>
     <l n="144">Di tale impresa non avremo il vanto. -</l>
    </lg>
    <lg n="19">
     <l n="145">Disse Aquilante: - Io non so certo ancora</l>
     <l n="146">Che onor ce seguirà questa aventura;</l>
     <l n="147">Far non so io tal prova che mai mora</l>
     <l n="148">Quella incantata e falsa creatura.</l>
     <l n="149">Del giorno avanza poco più de un'ora:</l>
     <l n="150">Che faren ne la notte a l'aria scura?</l>
     <l n="151">A me par di vedere, e già il discerno:</l>
     <l n="152">Quel ce trarà con seco nello inferno. -</l>
    </lg>
    <lg n="20">
     <l n="153">Grifon diceva: - Adunque ora si vôle,</l>
     <l n="154">Mentre che è il giorno, la spada menare,</l>
     <l n="155">Prima che al monte sia nascoso il sole:</l>
     <l n="156">Per me la notte non sapria che fare. -</l>
     <l n="157">E quasi al mezo di queste parole</l>
     <l n="158">Volta ad Orilo e vallo ad afrontare;</l>
     <l n="159">Ciascun da dover tocca e non minaccia,</l>
     <l n="160">L'un con la spada e l'altro con la maccia.</l>
    </lg>
    <lg n="21">
     <l n="161">Molto vi era da far da ciascun lato,</l>
     <l n="162">Ché quello a questo e questo a quel menava,</l>
     <l n="163">Avenga che Grifone è bene armato,</l>
     <l n="164">E di mazzate poco se curava.</l>
     <l n="165">Durando la contesa in su quel prato,</l>
     <l n="166">Un cavalliero armato vi arivava,</l>
     <l n="167">Che avea preso in catena un gran gigante.</l>
     <l n="168">Ma di tal cosa più non dico avante.</l>
    </lg>
    <lg n="22">
     <l n="169">Ben poi ritornarò, come far soglio,</l>
     <l n="170">E questa impresa chiara conterò,</l>
     <l n="171">Ché, quando de una cosa è pieno il foglio,</l>
     <l n="172">Convien dar loco a l'altra; ed imperò</l>
     <l n="173">De Mandricardo racontar vi voglio,</l>
     <l n="174">Qual con Gradasso in Franza menerò.</l>
     <l n="175">Ma, prima che sian gionti, assai che fare</l>
     <l n="176">Avranno entrambi e per terra e per mare.</l>
    </lg>
    <lg n="23">
     <l n="177">libroiti da la fata del castello,</l>
     <l n="178">Ove l'arme di Ettòr già star suoleano,</l>
     <l n="179"> Soria Damasco e quel paese bello</l>
     <l n="180">Senza travaglia già passato aveano.</l>
     <l n="181">Sendo gionti sul mare ad uno ostello,</l>
     <l n="182">Perché era tardi aloggiar vi voleano,</l>
     <l n="183">Ma quello è aperto ed è disabitato,</l>
     <l n="184">Né appar persona intorno in verun lato.</l>
    </lg>
    <lg n="24">
     <l n="185">Guardando giuso al lito il re Gradasso,</l>
     <l n="186">Verso una ripa a pietre dirocata,</l>
     <l n="187">Ove la batte l'onde e il mare al basso</l>
     <l n="188">Stava una dama ignuda e scapigliata,</l>
     <l n="189">Che era legata con catene al sasso,</l>
     <l n="190">Chiedendo morte la disconsolata.</l>
     <l n="191">- Morte, - diceva - o tu, morte, me aiuta,</l>
     <l n="192">Ché ogn'altra spene è ben per me perduta! -</l>
    </lg>
    <lg n="25">
     <l n="193">E cavallier callarno incontinente</l>
     <l n="194">Giuso nel fondo di quel gran petrone</l>
     <l n="195">Per saper meglio l'aspro conveniente</l>
     <l n="196">Di quella dama, e chi fosse cagione;</l>
     <l n="197">Ma lei piangeva sì dirottamente,</l>
     <l n="198">Ch'e sassi mossi avria a compassione,</l>
     <l n="199">Dicendo a quei baron: - Deh! per pietate</l>
     <l n="200">Tagliatime qua tutta con le spate.</l>
    </lg>
    <lg n="26">
     <l n="201">E se il celo o fortuna vôl che io pèra,</l>
     <l n="202">Per le man de omo almen possa perire,</l>
     <l n="203">Né divorata sia da quella fiera,</l>
     <l n="204">Ché peggio assai è il strazio che il morire. -</l>
     <l n="205">Volean saper la cosa tutta intiera</l>
     <l n="206">E duo baron, ma lei non potea dire,</l>
     <l n="207">Sì forte in voce singiociva, e tanto</l>
     <l n="208">Tra le parole gli abondava il pianto.</l>
    </lg>
    <lg n="27">
     <l n="209">E pur dicea piangendo: - Se io mi doglio</l>
     <l n="210">Più che io non mostro, n'ho cagione assai.</l>
     <l n="211">Se il tempo bastarà, dir la vi voglio:</l>
     <l n="212">Odeti se una al mondo è in tanti guai.</l>
     <l n="213">Dimora uno orco là sotto a quel scoglio:</l>
     <l n="214">Non so se altro orco voi vedesti mai,</l>
     <l n="215">Ma questo è sì terribile alla faccia,</l>
     <l n="216">Che al ricordarlo il sangue mi se agiaccia.</l>
    </lg>
    <lg n="28">
     <l n="217">Apena apena che parlar vi posso,</l>
     <l n="218">Ché il cor mi trema in petto di paura.</l>
     <l n="219">Grande non è, ma per sei altri è grosso,</l>
     <l n="220">Riccia ha la barba e gran capigliatura;</l>
     <l n="221">In loco de occhi ha due cocole de osso,</l>
     <l n="222">E bene a ciò providde la natura,</l>
     <l n="223">Ché, se lume vedesse, a tondo a tondo</l>
     <l n="224">Avria disfatto in poco tempo il mondo.</l>
    </lg>
    <lg n="29">
     <l n="225">Né vi è diffesa, a benché non gli veda,</l>
     <l n="226">Ché, come io dissi, il perfido è senza occhi.</l>
     <l n="227">Io già lo vidi (or chi fia che lo creda?)</l>
     <l n="228">Stirpar le quercie a guisa de finocchi;</l>
     <l n="229">E tre giganti che avea presi in preda,</l>
     <l n="230">Percosse a terra qua come ranocchi;</l>
     <l n="231">Le cosse dispiccò dal busto tosto,</l>
     <l n="232">E pose il casso a lesso e il resto a rosto.</l>
    </lg>
    <lg n="30">
     <l n="233">Però che sol se pasce a carne umana,</l>
     <l n="234">E tien de sangue de omo a bere un vaso.</l>
     <l n="235">Ma gite voi in libroe più lontana,</l>
     <l n="236">Che quel malvagio non vi senta a naso;</l>
     <l n="237">A benché giace adesso nella tana,</l>
     <l n="238">Che per dormir là dentro si è rimaso;</l>
     <l n="239">Ma come se resvegli, incontinente</l>
     <l n="240">Al naso sentirà che quivi è gente.</l>
    </lg>
    <lg n="31">
     <l n="241">E come un bracco seguirà la traccia;</l>
     <l n="242">Non valerà diffesa, né fuggire,</l>
     <l n="243">Ché cento miglia vi darà la caccia,</l>
     <l n="244">E converravi in tutto al fin perire.</l>
     <l n="245">Onde vi prego che libroir vi piaccia,</l>
     <l n="246">E me lasciati misera morire,</l>
     <l n="247">Ma sol chiedo di grazia e sol vi prego</l>
     <l n="248">Che a una dimanda non facciati nego;</l>
    </lg>
    <lg n="32">
     <l n="249">E questa fia: se forse tra camino</l>
     <l n="250">Avesti un giovinetto a riscontrare,</l>
     <l n="251">Re di Damasco (e nome ha Norandino;</l>
     <l n="252">Non so se mai lo odesti racordare),</l>
     <l n="253">A lui contati il mio caso tapino</l>
     <l n="254">(So ben che lo fareti lacrimare),</l>
     <l n="255">Dicendo: "La tua dama te conforta,</l>
     <l n="256">Che te amò viva ed ama ancora morta."</l>
    </lg>
    <lg n="33">
     <l n="257">Ma ben guardàti, e non prendesti errore,</l>
     <l n="258">De dir ch'io viva più tra tante pene,</l>
     <l n="259">Però che lui mi porta tale amore,</l>
     <l n="260">Che nol potrian tener mille catene;</l>
     <l n="261">E la mia doglia poi saria maggiore,</l>
     <l n="262">Veggendo perir meco ogni mio bene;</l>
     <l n="263">E più mi doleria che la mia morte,</l>
     <l n="264">Che se a lui fosser sol due dita torte.</l>
    </lg>
    <lg n="34">
     <l n="265">Direti adunque come sotterrata</l>
     <l n="266">M'avete istessi a canto alla marina;</l>
     <l n="267">Ma lui dimandarà de la contrata</l>
     <l n="268">Per trovar morta almen la sua Lucina.</l>
     <l n="269">Direti che l'aveti smenticata</l>
     <l n="270">Come se chiami, e il loco che confina;</l>
     <l n="271">Poi confortati lui con tal parole</l>
     <l n="272">Che stia contento a quel che 'l mondo vôle. -</l>
    </lg>
    <lg n="35">
     <l n="273">Così ragiona, e la faccia serena</l>
     <l n="274">Piangendo bagna quella sventurata.</l>
     <l n="275">Tenea Gradasso le lacrime apena,</l>
     <l n="276">E già dal fianco avea tratta la spata</l>
     <l n="277">Per rompere e tagliar quella catena,</l>
     <l n="278">Con la qual quivi al sasso era legata;</l>
     <l n="279">Ma la dama cridò: - Per Dio, non fare!</l>
     <l n="280">Morto serai, né me potrai campare.</l>
    </lg>
    <lg n="36">
     <l n="281">Questa catena, misera! dolente!</l>
     <l n="282">Per entro al sasso passa nella tana;</l>
     <l n="283">Come toccata fosse, incontinente</l>
     <l n="284">Scocca uno ordegno e suona una campana;</l>
     <l n="285">E se quel maledetto se risente,</l>
     <l n="286">Ogni speranza del fuggire è vana.</l>
     <l n="287">Per piani e monti e ripe e lochi forti</l>
     <l n="288">Mai non vi lasciarà, sin che vi ha morti. -</l>
    </lg>
    <lg n="37">
     <l n="289">A Mandricardo molta voglia tocca</l>
     <l n="290">De odir se la campana avea bon suono.</l>
     <l n="291">La dama non avea chiusa la bocca,</l>
     <l n="292">Che è scosso la catena in abandono.</l>
     <l n="293">Ben vi so dir che dentro là si chiocca:</l>
     <l n="294">Sembra nel sasso risuonare un tuono;</l>
     <l n="295">E la donzella pallida e smarita</l>
     <l n="296">- Ahimè! - cridava - ahimè! mia vita è gita!</l>
    </lg>
    <lg n="38">
     <l n="297">Sol de la tema tutta me distorco:</l>
     <l n="298">Adesso qua serà quel maledetto. -</l>
     <l n="299">Eccoti uscir de la spelonca lo orco,</l>
     <l n="300">Che ha la gozaglia grande a mezo il petto;</l>
     <l n="301">E denti ha for di bocca, come il porco,</l>
     <l n="302">Né vi crediati che abbi il muso netto,</l>
     <l n="303">Ma brutto e lordo e di sangue vermiglio;</l>
     <l n="304">Longhi una spanna ha e peli in ogni ciglio.</l>
    </lg>
    <lg n="39">
     <l n="305">Quanto una gamba ha grosso ciascun dito</l>
     <l n="306">E negre l'ungie e piene di sozzura.</l>
     <l n="307">Ora Gradasso già non è smarito</l>
     <l n="308">Per tanto istrana ed orrida figura.</l>
     <l n="309">Col brando in mano adosso a quello è gito,</l>
     <l n="310">Ma l'orco del suo brando ha poca cura,</l>
     <l n="311">Nel scudo il prende e via strappò del braccio,</l>
     <l n="312">E quel stringendo franse come un giaccio.</l>
    </lg>
    <lg n="40">
     <l n="313">Se così preso avesse nella testa,</l>
     <l n="314">L'elmo avria rotto e trito come cenere,</l>
     <l n="315">Serìa compita ad un tratto la festa.</l>
     <l n="316">Come se schiazzan le nociole tenere,</l>
     <l n="317">Come se fiacca un ziglio alla tempesta,</l>
     <l n="318">O vero un fongo che al fango se genere,</l>
     <l n="319">Sì sciolto il capo avria, senza dissolvere</l>
     <l n="320">Le fibbie a l'elmo, e fatto tutto in polvere.</l>
    </lg>
    <lg n="41">
     <l n="321">Ma lui non vede ove ponga la mano,</l>
     <l n="322">Per questo a caso l'ha nel scudo preso;</l>
     <l n="323">E dette un scosso sì crudo e villano,</l>
     <l n="324">Che a terra il re Gradasso andò disteso.</l>
     <l n="325">L'orco il prese a traverso a mano a mano,</l>
     <l n="326">Alla spelonca lo portò di peso;</l>
     <l n="327">Ben se dibatte invano e se dimena,</l>
     <l n="328">Pur l'orco il lega e pone alla catena.</l>
    </lg>
    <lg n="42">
     <l n="329">Come legato l'ebbe, incontinente</l>
     <l n="330">Fuor de la tana di novo è venuto;</l>
     <l n="331">E Mandricardo si stava dolente,</l>
     <l n="332">Ché il suo caro compagno avia perduto.</l>
     <l n="333">Non avea brando il cavallier valente,</l>
     <l n="334">Però che aveva in sacramento avuto</l>
     <l n="335">Mai non portare alla sua vita brando,</l>
     <l n="336">Se non acquista quel del conte Orlando.</l>
    </lg>
    <lg n="43">
     <l n="337">Chinosse e prese una gran pietra e grossa:</l>
     <l n="338">Bene è cinquanta libre, vi prometto;</l>
     <l n="339">E trasse quella di tutta sua possa,</l>
     <l n="340">E gionse lo orco proprio a mezo il petto.</l>
     <l n="341">Ma quel non teme ponto la percossa,</l>
     <l n="342">Anci l'ira gli crebbe e il gran dispetto;</l>
     <l n="343">Ove ebbe il colpo, con la man se tocca,</l>
     <l n="344">E, come un verro, ha la schiuma alla bocca.</l>
    </lg>
    <lg n="44">
     <l n="345">E dietro al cavallier par che se metta,</l>
     <l n="346">Come un seguso a l'orme de una fiera.</l>
     <l n="347">Già Mandricardo ponto non lo aspetta,</l>
     <l n="348">Ché avea persona destra, atta e legiera.</l>
     <l n="349">Su corre al poggio, e sembra una saetta;</l>
     <l n="350">Quindi, fermato a megio la costiera,</l>
     <l n="351">Tra'un gran sasso tratto fuor del monte,</l>
     <l n="352">E quel percosse dritto nella fronte.</l>
    </lg>
    <lg n="45">
     <l n="353">Quel sasso in mille libroe se spezzò,</l>
     <l n="354">Ma fece poco male a quel perverso,</l>
     <l n="355">E già per questo non lo abandonò,</l>
     <l n="356">Ché non l'aveva mai di naso perso.</l>
     <l n="357">Mandricardo ne va quanto più può,</l>
     <l n="358">Cercando il monte a dritto ed a traverso,</l>
     <l n="359">Tanto che gionse a quello in su la cima,</l>
     <l n="360">E lo orco apresso; e quasi ancora in prima.</l>
    </lg>
    <lg n="46">
     <l n="361">Non sa più che si fare il cavalliero,</l>
     <l n="362">Né a questa cosa sa prender libroito;</l>
     <l n="363">Per ogni balza e per ogni sentiero</l>
     <l n="364">Questa malvagità l'avea seguito,</l>
     <l n="365">Né far bisogna ponto di pensiero</l>
     <l n="366">Aver con esso de diffesa un dito;</l>
     <l n="367">Ben gli tra' sassi e tronchi aspri e robesti,</l>
     <l n="368">Ma non ritrova cosa che lo aresti.</l>
    </lg>
    <lg n="47">
     <l n="369">Torna correndo in giù, verso il vallone,</l>
     <l n="370">A benché indietro se voltava spesso,</l>
     <l n="371">Ed ecco avanti trova un gran burone:</l>
     <l n="372">Da cima al fondo tutto il monte è fesso.</l>
     <l n="373">Alor se tenne morto quel barone,</l>
     <l n="374">E per spazzato al tutto se è già messo;</l>
     <l n="375">Sopra alla balza a corso pieno è mosso,</l>
     <l n="376">Di là de un salto andò con l'arme in dosso.</l>
    </lg>
    <lg n="48">
     <l n="377">Ed era larga più de vinti braccia,</l>
     <l n="378">Sì come altri estimar puote alla grossa;</l>
     <l n="379">Ma quel brutto orco che seguia la traccia,</l>
     <l n="380">Perch'era cieco non vidde la fossa,</l>
     <l n="381">Onde per quella a piombo giù tramaccia.</l>
     <l n="382">De intorno ben se odette la percossa,</l>
     <l n="383">Ché, quando gionse in su le lastre al fondo,</l>
     <l n="384">Parve che il cel cadesse e tutto il mondo.</l>
    </lg>
    <lg n="49">
     <l n="385">Non dette la percossa sopra al letto,</l>
     <l n="386">Perché quella aspra ripa era molto alta,</l>
     <l n="387">E ben tre coste se fiaccò nel petto,</l>
     <l n="388">E quelle pietre del suo sangue smalta.</l>
     <l n="389">Diceva Mandricardo con diletto:</l>
     <l n="390">- Chi ponto stecca al segno mal si salta.</l>
     <l n="391">Or là giù ti riman in tua malora! -</l>
     <l n="392">Così dicendo più non se dimora.</l>
    </lg>
    <lg n="50">
     <l n="393">E giù callando lieto e con gran festa,</l>
     <l n="394">Al mar discese e venne alla spelonca.</l>
     <l n="395">Qua vede un braccio, e là meza una testa,</l>
     <l n="396">Colà vede una man co' denti monca.</l>
     <l n="397">Per tutto intorno è piena la foresta</l>
     <l n="398">Di qualche gamba o qualche spalla tronca</l>
     <l n="399">E membri lacerati e pezzi strani,</l>
     <l n="400">Come di bocca tolti a lupi e a cani.</l>
    </lg>
    <lg n="51">
     <l n="401">Ciò riguardando varca di bon passo;</l>
     <l n="402">E gionse a quella tana in su la intrata,</l>
     <l n="403">Qual molto è grande dentro da quel sasso,</l>
     <l n="404">E riccamente d'oro è lavorata.</l>
     <l n="405">Poi che ebbe sciolto quindi il re Gradasso,</l>
     <l n="406">E la dama che al scoglio era legata,</l>
     <l n="407">Tutti se revestirno a nove spoglie,</l>
     <l n="408">Ché veste ivi trovarno e ricche zoglie.</l>
    </lg>
    <lg n="52">
     <l n="409">Montarno, e ciascadun forte camina;</l>
     <l n="410">Seco è la dama dal viso soprano:</l>
     <l n="411">E via passando a canto alla marina</l>
     <l n="412">Iscorsero una nave di lontano.</l>
     <l n="413">Viddero in quella, quando se avicina,</l>
     <l n="414">L'alta bandiera del re Tibiano:</l>
     <l n="415">Qual era libroe di questa donzella,</l>
     <l n="416">Tolta da loro alla fortuna fella.</l>
    </lg>
    <lg n="53">
     <l n="417">Re de Cipri in quel tempo e de Rodi era</l>
     <l n="418">Quel Tibiano ed altre terre assai,</l>
     <l n="419">E va cercando per ogni rivera</l>
     <l n="420">De la filiola, e non la trova mai;</l>
     <l n="421">Onde di doglia in pianto se dispera,</l>
     <l n="422">E mena la sua vita in tristi guai.</l>
     <l n="423">Come la dama la bandiera vide,</l>
     <l n="424">Per allegrezza a un tratto piange e ride.</l>
    </lg>
    <lg n="54">
     <l n="425">Già meglio se comincia a discernire</l>
     <l n="426">La nave e la sua gente tutta quanta;</l>
     <l n="427">E la donzella non può sofferire,</l>
     <l n="428">Ma con la veste a quella nave amanta;</l>
     <l n="429">E, senza più tenirvi in lungo dire,</l>
     <l n="430">Salirno al legno; e la zoia fo tanta</l>
     <l n="431">Quanto a sì fatto caso esser credia,</l>
     <l n="432">Trovando lei che morta esser tenia.</l>
    </lg>
    <lg n="55">
     <l n="433">E già le poppe voglion rivoltare,</l>
     <l n="434">Tirando con le corde alte le antene.</l>
     <l n="435">Eccoti lo orco che nel poggio appare,</l>
     <l n="436">E verso il mare a corso se ne viene;</l>
     <l n="437">Ben vi so dir che ogniom si dà che fare,</l>
     <l n="438">Ché la più libroe alor morta se tiene;</l>
     <l n="439">Ciascun de' marinari era parone</l>
     <l n="440">A tirar presto e volgere il temone.</l>
    </lg>
    <lg n="56">
     <l n="441">Pur giù vien lo orco e verso il mar se calla.</l>
     <l n="442">La barba a sangue se gli vedea piovere,</l>
     <l n="443">Un gran pezzo de monte ha in su la spalla,</l>
     <l n="444">Che dentro vi eran pruni e sterpi e rovere;</l>
     <l n="445">Legier lo porta lui come una galla,</l>
     <l n="446">Né cento boi l'avrian potuto movere.</l>
     <l n="447">Correndo vien la orrenda creatura:</l>
     <l n="448">Già dentro al mare è sino alla cintura.</l>
    </lg>
    <lg n="57">
     <l n="449">E tanto passa, che va come il buffolo,</l>
     <l n="450">Che il muso ha fuori e i piedi in su la sabbia;</l>
     <l n="451">Movere odendo e remi al suon del zuffolo,</l>
     <l n="452">Trasse là verso il monte con gran rabbia.</l>
     <l n="453">Gionsine presso; e l'onda diè dal tuffolo,</l>
     <l n="454">Che saltar fece l'acqua in su la gabbia;</l>
     <l n="455">Ma se più avanti un poco avesse agionto,</l>
     <l n="456">Sfondava il legno e li omini ad un ponto.</l>
    </lg>
    <lg n="58">
     <l n="457">Se e marinari alora ebber spavento,</l>
     <l n="458">Non credo che bisogni racontare,</l>
     <l n="459">Ché qual di loro avea più de ardimento</l>
     <l n="460">Nascoso è alla carena e non appare.</l>
     <l n="461">Ora levosse da levante il vento,</l>
     <l n="462">L'onda risuona e grosso viene il mare;</l>
     <l n="463">Già rotto il celo e l'acqua insieme han guerra:</l>
     <l n="464">Più non se vede lo orco né la terra.</l>
    </lg>
    <lg n="59">
     <l n="465">De l'orco, dico, ormai non han paura,</l>
     <l n="466">Ma morte han più che prima in su la testa,</l>
     <l n="467">Però che orribilmente il celo oscura,</l>
     <l n="468">Il vento cresce ogniora e gran tempesta.</l>
     <l n="469">Pioggia meschiata de grandine dura</l>
     <l n="470">Giù versa con furore, e mai non resta:</l>
     <l n="471">Ora fùlgore, or trono ed or saetta,</l>
     <l n="472">Che l'una l'altra apena non aspetta.</l>
    </lg>
    <lg n="60">
     <l n="473">Per tutto intorno bursano e delfini,</l>
     <l n="474">Donando di fortuna il tristo annoncio;</l>
     <l n="475">Non sta contento il mare a' suoi confini,</l>
     <l n="476">Che in nave ne entra assai più d'un bigoncio:</l>
     <l n="477">Da far vi fia per grandi e piccolini.</l>
     <l n="478">Ma non vi vo' tenir tanto a disconcio,</l>
     <l n="479">E nel presente canto io ve abandono,</l>
     <l n="480">Ché ogni diletto a tramutare è bono.</l>
    </lg>
   </lg>
  </body>
 </text>
</TEI>