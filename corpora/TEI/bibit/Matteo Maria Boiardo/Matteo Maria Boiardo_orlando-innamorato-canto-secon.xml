<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO SECONDO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">60</measure>
    <measure unit="line">480</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-secon</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO SECONDO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO SECONDO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il sol, de raggi d'oro incoronato,</l>
     <l n="2">Trasse il bel viso fuor de la marina,</l>
     <l n="3">E il cel depinto di color rosato</l>
     <l n="4">Già nascondea la stella matutina;</l>
     <l n="5">Sentiasi entro il palagio in ogni lato</l>
     <l n="6">Cantar la rondinella peregrina,</l>
     <l n="7">E li augelletti nel giardino intorno</l>
     <l n="8">Facean bei versi a lo apparir del giorno;</l>
    </lg>
    <lg n="2">
     <l n="9">Quando dal sonno Mandricardo sciolto</l>
     <l n="10">Uscì di zambra e nel prato discese;</l>
     <l n="11">Ad una fonte renfrescosse il volto,</l>
     <l n="12">E prestamente se vestì lo arnese.</l>
     <l n="13">Combiato avendo da le dame tolto,</l>
     <l n="14">Là dove era venuto, il camin prese,</l>
     <l n="15">E quella dama che l'avea guidato,</l>
     <l n="16">Non l'abandona e sempre gli è da lato.</l>
    </lg>
    <lg n="3">
     <l n="17">Ragionando con seco tuttavia</l>
     <l n="18">De arme e de amore e cose dilettose,</l>
     <l n="19">Lo ricondusse in quella prataria</l>
     <l n="20">Ove eran l'opre sì maravigliose.</l>
     <l n="21">Lo alto edificio avanti se vedia,</l>
     <l n="22">Candido tutto a pietre luminose,</l>
     <l n="23">Con torre e merli, a guisa di castello:</l>
     <l n="24">Mai vide al mondo un altro tanto bello.</l>
    </lg>
    <lg n="4">
     <l n="25">Un quarto avea de miglio ad ogni fronte,</l>
     <l n="26">Ed era quadro aponto di misura;</l>
     <l n="27">Dritto a levante avea la porta e il ponte,</l>
     <l n="28">Ove se puote entrar senza paura:</l>
     <l n="29">Ma come ariva cavalliero o conte</l>
     <l n="30">Sopra alla soglia dell'entrata, giura</l>
     <l n="31">Con perfetta leanza e dritta fede</l>
     <l n="32">Toccar quel scudo che davante vede.</l>
    </lg>
    <lg n="5">
     <l n="33">Posto è il bel scudo in mezo a la gran piaza,</l>
     <l n="34">A ricontarvi el come non dimoro;</l>
     <l n="35">Avea la corte intorno ad ogni faza</l>
     <l n="36">Logie dipinte con sotil lavoro;</l>
     <l n="37">Gran gente era ritratta ad una caza,</l>
     <l n="38">E un gentil damigello era tra loro:</l>
     <l n="39">Più bel di lui tra tutti non si vede,</l>
     <l n="40">Ed avea scritto al capo: ’Ganimede.’</l>
    </lg>
    <lg n="6">
     <l n="41">Tutta la istoria sua vi era ritratta</l>
     <l n="42">Di ponto in ponto, che nulla vi manca:</l>
     <l n="43">Come, cacciando alla selva disfatta,</l>
     <l n="44">Lo portò sino al cel l'acquila bianca,</l>
     <l n="45">Qual poi sempre fo insegna di sua schiatta,</l>
     <l n="46">Sino al giorno che Ettòr, l'anima franca,</l>
     <l n="47">Occiso fu nel campo a tradimento;</l>
     <l n="48">Cangiò Priamo e l'arme e il vestimento.</l>
    </lg>
    <lg n="7">
     <l n="49">L'acquila prima avea bianche le piume,</l>
     <l n="50">Ché candida dal celo era mandata;</l>
     <l n="51">Ma poi che Troia fie' de pianti un fiume,</l>
     <l n="52">Ne la crudele e misera giornata</l>
     <l n="53">Quando fu morto Ettorre, il suo gran lume,</l>
     <l n="54">La lieta insegna allor fu tramutata:</l>
     <l n="55">Per somigliarse a sua scura fortuna,</l>
     <l n="56">L'acquila bianca travestirno a bruna.</l>
    </lg>
    <lg n="8">
     <l n="57">Benché el scudo d'Ettòr, che io vi ho contato,</l>
     <l n="58">Quale era posto in mezo alla gran corte,</l>
     <l n="59">Non era in libroe alcuna tramutato;</l>
     <l n="60">Ma tal quale il portava il baron forte,</l>
     <l n="61">Ad un pilastro d'oro era chiavato,</l>
     <l n="62">Ed avea scritto sopra in lettre scorte:</l>
     <l n="63">’Se un altro Ettòr non sei, non mi toccare:</l>
     <l n="64">Chi me portò, non ebbe al mondo pare.’</l>
    </lg>
    <lg n="9">
     <l n="65">Di quel color che mostra il cel sereno</l>
     <l n="66">Avea il scudo, ch'io dico, appariscenzia.</l>
     <l n="67">La dama dismontò del palafreno</l>
     <l n="68">E fece in su la terra riverenzia,</l>
     <l n="69">E Mandricardo fece più né meno;</l>
     <l n="70">Poi passò dentro senza resistenzia.</l>
     <l n="71">Essendo gionto in mezo a quel bel loco,</l>
     <l n="72">Trasse la spada e toccò el scudo un poco.</l>
    </lg>
    <lg n="10">
     <l n="73">Come fu tocco il scudo con la spada,</l>
     <l n="74">Tremò de intorno tutto il territoro,</l>
     <l n="75">Con tal romor che par che il mondo cada;</l>
     <l n="76">Indi se aperse il campo del tesoro.</l>
     <l n="77">Questo era un campo folto de una biada</l>
     <l n="78">Che avea tutte le paglie e spiche de oro:</l>
     <l n="79">Quel campo se mostrò senza dimora</l>
     <l n="80">Per una porta che se aperse alora.</l>
    </lg>
    <lg n="11">
     <l n="81">Ma l'altra da levante, ove era entrato</l>
     <l n="82">Il cavallier, se chiuse tutta quanta.</l>
     <l n="83">La dama disse a lui: - Baron pregiato,</l>
     <l n="84">Uscir de quindi alcun mai non se vanta,</l>
     <l n="85">Se la biada che vedi in ogni lato,</l>
     <l n="86">Prima non tagli, e se la verde pianta</l>
     <l n="87">Qual vedi in mezo a quel campo felice,</l>
     <l n="88">Prima non schianti in fin dalla radice. -</l>
    </lg>
    <lg n="12">
     <l n="89">E Mandricardo senza altro pensare</l>
     <l n="90">Entrò nel campo con la spada in mano,</l>
     <l n="91">E, cominciando la biada a tagliare,</l>
     <l n="92">Lo incanto apparve ben palese e piano;</l>
     <l n="93">Ché ogni granetto se ebbe a tramutare</l>
     <l n="94">In diverso animale orrendo e strano,</l>
     <l n="95">Or leonza, or pantera, ora alicorno:</l>
     <l n="96">Al baron tutti se aventarno intorno.</l>
    </lg>
    <lg n="13">
     <l n="97">Come cadeva il grano in su la terra,</l>
     <l n="98">In diverso animal se tramutava;</l>
     <l n="99">Per tutto intorno Mandricardo serra,</l>
     <l n="100">E sua prodezza poco gli giovava,</l>
     <l n="101">Ché non se vidde mai sì strana guerra.</l>
     <l n="102">La folta sempre più multiplicava</l>
     <l n="103">De lupi, de leon, de porci e de orsi:</l>
     <l n="104">Qual con graffi lo assalta, e qual con morsi.</l>
    </lg>
    <lg n="14">
     <l n="105">Durando aspra e crudel quella contesa</l>
     <l n="106">Quasi era posto il cavalliero al basso,</l>
     <l n="107">E restava perdente de la impresa,</l>
     <l n="108">Tanto era de le fiere il gran fracasso;</l>
     <l n="109">Né potendo più quasi aver diffesa,</l>
     <l n="110">Chinosse a terra e prese in mano un sasso.</l>
     <l n="111">Quel sasso era fatato; e non sapea</l>
     <l n="112">Già Mandricardo la virtù che avea.</l>
    </lg>
    <lg n="15">
     <l n="113">Questa pietra ch'io dico, avea segnali</l>
     <l n="114">Verdi, vermigli, bianchi, azuri e de oro,</l>
     <l n="115">E, come tratta fu tra gli animali,</l>
     <l n="116">Tra quelli apportò zuffa e gran martoro;</l>
     <l n="117">Perché e tauri selvatici e' cingiali</l>
     <l n="118">E l'altre bestie cominciâr tra loro</l>
     <l n="119">Sì gran battaglia e morsi aspri e diversi,</l>
     <l n="120">Che in poco d'ora fôr tutti dispersi.</l>
    </lg>
    <lg n="16">
     <l n="121">Le bestie fôr disperse in poco de ora,</l>
     <l n="122">Ché l'una occise l'altra incontinente;</l>
     <l n="123">E Mandricardo non fece dimora,</l>
     <l n="124">Ché a ciò che far conviene, avia la mente.</l>
     <l n="125">L'altra aventura vi restava ancora,</l>
     <l n="126">Dico la pianta lunga ed eminente,</l>
     <l n="127">Che ha mille rami, e ogni ramo è fiorito;</l>
     <l n="128">A quella presto il cavalliero è gito.</l>
    </lg>
    <lg n="17">
     <l n="129">Di tutta forza al tronco s'abbracciava,</l>
     <l n="130">E pone a radicarla ogni vigore,</l>
     <l n="131">Ma dibattendo forte la crollava,</l>
     <l n="132">Onde a ogni foglia si spiccava il fiore,</l>
     <l n="133">E giù cadendo per l'aria volava.</l>
     <l n="134">Odeti se mai fu cosa maggiore:</l>
     <l n="135">Cadendo foglie e fiori a gran fusone,</l>
     <l n="136">Qual corbo diveniva, e qual falcone.</l>
    </lg>
    <lg n="18">
     <l n="137">Astori, aquile e guffi e barbagianni</l>
     <l n="138">Con seco cominciarno a far battaglia;</l>
     <l n="139">A benché non potean stracciarli e panni,</l>
     <l n="140">Ché armato è il cavalliero a piastre e maglia,</l>
     <l n="141">Pur eran tanti, che davano affanni</l>
     <l n="142">D'intorno a gli occhi e sì fatta travaglia,</l>
     <l n="143">Che non potea fornire il suo lavoro</l>
     <l n="144">De trare il tronco alle radice d'oro.</l>
    </lg>
    <lg n="19">
     <l n="145">Ma come quel che avea molto ardimento,</l>
     <l n="146">Non teme impaccio e la forza radoppia,</l>
     <l n="147">Sì che in fin la divelse a grave istento,</l>
     <l n="148">E nel stirparla parbe tuon che scoppia.</l>
     <l n="149">Con orribil romore uscitte un vento,</l>
     <l n="150">E tutti quelli ocelli a l'aria soffia:</l>
     <l n="151">Il vento uscitte, come Turpin dice,</l>
     <l n="152">Dal buco proprio ove era la radice.</l>
    </lg>
    <lg n="20">
     <l n="153">For di quel buco il gran vento rimbomba</l>
     <l n="154">Gettando con romor le pietre in sue</l>
     <l n="155">Come fossero uscite de una fromba;</l>
     <l n="156">E riguardando il cavallier là giue,</l>
     <l n="157">Vide una serpe uscir di quella tomba;</l>
     <l n="158">Indi li parbe non una, ma due,</l>
     <l n="159">Poi più de sei e più de otto le crede,</l>
     <l n="160">Cotante code invilupate vede.</l>
    </lg>
    <lg n="21">
     <l n="161">Or, perché sia la cosa manifesta,</l>
     <l n="162">Era la serpe di quel buco uscita,</l>
     <l n="163">Quale avea solo un busto ed una testa,</l>
     <l n="164">Ma dietro in dece code era libroita;</l>
     <l n="165">E Mandricardo ponto non se arresta,</l>
     <l n="166">Ché volea sua ventura aver finita;</l>
     <l n="167">Col brando in mano alla serpe se accosta,</l>
     <l n="168">E il primo colpo a mezo il collo aposta.</l>
    </lg>
    <lg n="22">
     <l n="169">Ben gionse il tratto dove era apostato,</l>
     <l n="170">Dietro alla testa, a ponto nella coppa;</l>
     <l n="171">Ma quel serpente aveva il coio fatato.</l>
     <l n="172">Sì come un scoglio al legno che se intoppa,</l>
     <l n="173">Adosso al cavallier se fu lanciato;</l>
     <l n="174">E con due code alle gambe lo agroppa,</l>
     <l n="175">Con altre il busto e con altre le braccia,</l>
     <l n="176">Sì che legato a forza in terra il caccia.</l>
    </lg>
    <lg n="23">
     <l n="177">Lungo ha il drago il mostaccio e il dente bianco,</l>
     <l n="178">E l'occhio par un foco che riluca;</l>
     <l n="179">Con quello azaffa il cavalliero al fianco,</l>
     <l n="180">La piastra come pasta se manduca.</l>
     <l n="181">Lui se rivolge assai, ben che sia stanco,</l>
     <l n="182">E rivolgendo cade in quella buca</l>
     <l n="183">Ove uscia quel gran vento oltre misura:</l>
     <l n="184">Non è da dimandar s'egli ha paura.</l>
    </lg>
    <lg n="24">
     <l n="185">Ma sua ventura nel cader fu questa,</l>
     <l n="186">Ché in altro modo da la morte è preso:</l>
     <l n="187">Cadendo nel profondo con tempesta,</l>
     <l n="188">Fiaccò il capo al serpente col suo peso,</l>
     <l n="189">Sì che schiantar gli fie' gli occhi di testa,</l>
     <l n="190">Onde se sciolse e tutto s'è disteso;</l>
     <l n="191">Dibattendo le code tutte quante,</l>
     <l n="192">Rimase a terra morto in uno istante.</l>
    </lg>
    <lg n="25">
     <l n="193">Morto il serpente, or guarda il cavalliero</l>
     <l n="194">La scura grotta de sopra e de intorno</l>
     <l n="195">(Lucea un carbonchio a guisa de doppiero,</l>
     <l n="196">Qual rendea lume come il sole al giorno):</l>
     <l n="197">La tomba era de un sasso tutto intiero,</l>
     <l n="198">Ma quello era coperto e tanto adorno</l>
     <l n="199">De ambra e corallo e de argento brunito,</l>
     <l n="200">Che non si vede di quel sasso un dito.</l>
    </lg>
    <lg n="26">
     <l n="201">Avea nel mezo un palco edificato,</l>
     <l n="202">De uno avorio bianchissimo e perfetto,</l>
     <l n="203">E sopra un drapo azuro ad ôr stellato,</l>
     <l n="204">Posto come dossiero o capoletto.</l>
     <l n="205">Parea là sopra un cavalliero armato,</l>
     <l n="206">Che se posasse senza altro sospetto:</l>
     <l n="207">Parea, dico, e non vi era; ogniom ben note:</l>
     <l n="208">Sol vi eran l'arme, e dentro eran poi vote.</l>
    </lg>
    <lg n="27">
     <l n="209">Queste arme fôr de la franca persona</l>
     <l n="210">Che viene al mondo tanto racordata,</l>
     <l n="211">De Ettòr, dico io, che ben fu la corona</l>
     <l n="212">De ogni virtute al mondo apregiata.</l>
     <l n="213">Sua guarnison, di cui mo se ragiona,</l>
     <l n="214">Priva è del scuto e priva de la spata.</l>
     <l n="215">Ove stia il scuto, poco su se spiana;</l>
     <l n="216">La spata ha Orlando, e quella è Durindana.</l>
    </lg>
    <lg n="28">
     <l n="217">Forbite eran le piastre e luminose,</l>
     <l n="218">Che apena soffre l'occhio di vederle,</l>
     <l n="219">Frissate ad oro e pietre preziose,</l>
     <l n="220">Con rubini e smiraldi e grosse perle.</l>
     <l n="221">Mandricardo ha le voglie disiose,</l>
     <l n="222">Mille anni a lui pare de indosso averle;</l>
     <l n="223">Guarda ogni arnese e lo usbergo d'intorno,</l>
     <l n="224">Ma sopra a tutto l'elmo tanto adorno.</l>
    </lg>
    <lg n="29">
     <l n="225">Questo avea de oro alla cima un leone,</l>
     <l n="226">Con un breve d'argento entro una zampa;</l>
     <l n="227">Di sotto a quel pur d'oro era il torchione,</l>
     <l n="228">Con vinti sei fermagli de una stampa;</l>
     <l n="229">Ma dritto nella fronte avea il carbone,</l>
     <l n="230">Qual reluceva a guisa de una lampa.</l>
     <l n="231">E facea lume, com'è sua natura,</l>
     <l n="232">Per ogni canto de la grotta oscura.</l>
    </lg>
    <lg n="30">
     <l n="233">Mentre che il cavallier stava a mirare</l>
     <l n="234">L'arme, che eran mirande senza fallo,</l>
     <l n="235">Sentì dietro alle spalle risuonare</l>
     <l n="236">Ne lo aprir de una porta di metallo.</l>
     <l n="237">Voltosse, e vidde a sé più dame intrare,</l>
     <l n="238">Che a copia ne venian menando un ballo,</l>
     <l n="239">Vestite a nova gala e strane zacare,</l>
     <l n="240">Suonando dietro a lor zuffoli e gnacare.</l>
    </lg>
    <lg n="31">
     <l n="241">Lor, scambiettando ad ogni lato, sguinceno,</l>
     <l n="242">Con salti dritti se innalciano a l'aria;</l>
     <l n="243">Così danzando, una canzon comincieno</l>
     <l n="244">Di nota arguta, consonante e varia;</l>
     <l n="245">E con le voci, ch'e stormenti vinceno,</l>
     <l n="246">Fan rintonar la tomba solitaria;</l>
     <l n="247">Poi ne la fin, tacendo tutte quante,</l>
     <l n="248">Se ingienocchiarno al cavalliero avante.</l>
    </lg>
    <lg n="32">
     <l n="249">Quindi se fu levata una di quelle,</l>
     <l n="250">E Mandricardo comincia a lodare,</l>
     <l n="251">Ponendo sua virtù sopra alle stelle</l>
     <l n="252">Per questa impresa tanto singulare.</l>
     <l n="253">Come ella tacque, e due altre donzelle</l>
     <l n="254">Apresero il barone a disarmare,</l>
     <l n="255">E disarmato sotto alla sua scorta</l>
     <l n="256">Fuor de la tomba il misero alla porta.</l>
    </lg>
    <lg n="33">
     <l n="257">Adosso poi gli posero un bel manto</l>
     <l n="258">De fina seta, ricamato a ziffere,</l>
     <l n="259">E perfumârlo apresso tutto quanto</l>
     <l n="260">De odor suavi e con acque odorifere;</l>
     <l n="261">E con festa ioconda e dolce canto,</l>
     <l n="262">Suonando tamburini e trombe e piffere,</l>
     <l n="263">Per una scala di marmoro ad aggio</l>
     <l n="264">Con lui se ritornarno entro al palaggio:</l>
    </lg>
    <lg n="34">
     <l n="265">Nel bel palaggio, quale io ve contai,</l>
     <l n="266">Che avea il scudo di Ettorre alla gran piaza.</l>
     <l n="267">Quivi eran cavallieri e dame assai,</l>
     <l n="268">Chi canta e danza, e chi ride e sollaza:</l>
     <l n="269">Più regal corte non se vidde mai;</l>
     <l n="270">Ma, come apparve Mandricardo in faza,</l>
     <l n="271">Gli andarno contra, e a sumissimo onore</l>
     <l n="272">Lo riceverno a guisa de segnore.</l>
    </lg>
    <lg n="35">
     <l n="273">Nel mezo a ricco seggio era la fata,</l>
     <l n="274">Che a sé davante Mandricardo chiede,</l>
     <l n="275">E disse: - Cavallier, questa giornata</l>
     <l n="276">Tal tesoro hai, che il simil non si vede.</l>
     <l n="277">Or se conviene agiongervi la spata,</l>
     <l n="278">E ciò mi giurarai su la tua fede:</l>
     <l n="279">Che Durindana, lo incantato brando,</l>
     <l n="280">Torai per forza de arme al conte Orlando.</l>
    </lg>
    <lg n="36">
     <l n="281">E sin che tale impresa non sia vinta,</l>
     <l n="282">Giamai non posarà la tua persona,</l>
     <l n="283">Nulla altra spada portarai più cinta,</l>
     <l n="284">Né adornarai tua testa di corona;</l>
     <l n="285">L'aquila bianca a quel scudo dipinta,</l>
     <l n="286">Nulla alta enchiesta mai non la abandona,</l>
     <l n="287">Ché quella arma gentile e quella insegna</l>
     <l n="288">Sopra ad ogni altra de triomfi è degna. -</l>
    </lg>
    <lg n="37">
     <l n="289">Re Mandricardo allor con riverenzia,</l>
     <l n="290">Sì come piace a quella fata, giura;</l>
     <l n="291">E l'altre dame ne la sua presenzia</l>
     <l n="292">Tutte il guarnirno a ponto de armatura.</l>
     <l n="293">Come fu armato, allor prese licenzia,</l>
     <l n="294">Avendo tratta a fin l'alta aventura,</l>
     <l n="295">Per la qual più baron de summo ardire</l>
     <l n="296">Eron là presi, e non potean libroire.</l>
    </lg>
    <lg n="38">
     <l n="297">Ora uscirno le gente tutte quante,</l>
     <l n="298">Che gran cavalleria vi era pregione:</l>
     <l n="299">Isolieri il spagnolo e Sacripante,</l>
     <l n="300">Il re Gradasso e il giovane Grifone,</l>
     <l n="301">E sieco uscitte il fratello Acquilante.</l>
     <l n="302">Gente di pregio e di condizione</l>
     <l n="303">Vi erano assai, e nomi de alta gloria,</l>
     <l n="304">Che non accade a dire in questa istoria.</l>
    </lg>
    <lg n="39">
     <l n="305">Però che il re Gradasso e Mandricardo</l>
     <l n="306">Insieme se libroirno in compagnia,</l>
     <l n="307">Né a ricontarvi molto serò tardo</l>
     <l n="308">Ciò che intravenne a loro in questa via.</l>
     <l n="309">Ben vi so dir che un par tanto gagliardo</l>
     <l n="310">Non fu in quel tempo in tutta Pagania;</l>
     <l n="311">Però faran gran cose e peregrine,</l>
     <l n="312">Prima che in Francia sian condotti a fine.</l>
    </lg>
    <lg n="40">
     <l n="313">Ma Grifone e Aquilante altro camino</l>
     <l n="314">Presero insieme, perché eran germani,</l>
     <l n="315">E sapendo il lenguaggio saracino</l>
     <l n="316">Securi andarno un tempo tra' Pagani.</l>
     <l n="317">Or, cavalcando un giorno a matutino,</l>
     <l n="318">Due dame ritrovarno con duo nani;</l>
     <l n="319">L'una di quelle a bruno era vestita,</l>
     <l n="320">L'altra di bianco, candida e polita.</l>
    </lg>
    <lg n="41">
     <l n="321">E similmente e nani e' palafreni</l>
     <l n="322">Di neve e di carbone avean colore;</l>
     <l n="323">Ma le donzelle avean gli occhi sereni,</l>
     <l n="324">Da trar col guardo altrui di petto il core,</l>
     <l n="325">Accoglimenti di carezze pieni,</l>
     <l n="326">Parlar suave e bei gesti d'amore;</l>
     <l n="327">Ed è tra queste tanta somiglianza,</l>
     <l n="328">Che l'una l'altra de niente avanza.</l>
    </lg>
    <lg n="42">
     <l n="329">E cavallier le dame salutaro</l>
     <l n="330">Chinando il capo con atto cortese:</l>
     <l n="331">Ma quelle l'una a l'altra se guardaro,</l>
     <l n="332">E la vestita a nero a parlar prese,</l>
     <l n="333">Dicendo alla compagna: - Altro riparo</l>
     <l n="334">Far non si può, ni fare altre diffese</l>
     <l n="335">Contra di quel che il cel destina e il mondo,</l>
     <l n="336">Come infinito è il suo girare a tondo.</l>
    </lg>
    <lg n="43">
     <l n="337">Ma pur se puote il tempo prolungare</l>
     <l n="338">E far col senno forza a la fortuna:</l>
     <l n="339">Chi fece il mondo, lo potrà mutare,</l>
     <l n="340">E porre il sole in loco de la luna. -</l>
     <l n="341">- Prendiam dunque libroito, se ti pare, -</l>
     <l n="342">Disse la bianca alla donzella bruna</l>
     <l n="343">- De ritener costor, poi che la sorte</l>
     <l n="344">Or gli conduce in Francia a prender morte. -</l>
    </lg>
    <lg n="44">
     <l n="345">Queste parole insieme ragionando</l>
     <l n="346">Avean le dame, e non erono intese</l>
     <l n="347">Da quei duo cavallieri, insino a quando</l>
     <l n="348">La bianca verso de essi a parlar prese,</l>
     <l n="349">Dicendo loro: - Io me vi racomando:</l>
     <l n="350">Se la ragion per voi mai se diffese,</l>
     <l n="351">Se amate onore e la cavalleria,</l>
     <l n="352">Esser vi piaccia alla diffesa mia. -</l>
    </lg>
    <lg n="45">
     <l n="353">Ciascun de' duo baron quasi ad un tratto</l>
     <l n="354">Proferse a quelle aiuto a suo potere.</l>
     <l n="355">Disse la bruna: - Ora intenditi il fatto,</l>
     <l n="356">Poi che inteso abbiam noi vostro volere.</l>
     <l n="357">Fermar vogliamo a fede questo patto,</l>
     <l n="358">Che una battaglia avrete a mantenere,</l>
     <l n="359">Insin che un cavallier sia al tutto morto</l>
     <l n="360">Il qual ce offende e villaneggia a torto.</l>
    </lg>
    <lg n="46">
     <l n="361">Quel disleale è nominato Orilo,</l>
     <l n="362">E non è in tutto il mondo il più fellone;</l>
     <l n="363">Tiene una torre in su il fiume del Nilo,</l>
     <l n="364">Ove una bestia a guisa de dragone,</l>
     <l n="365">Che là viene appellata il cocodrilo,</l>
     <l n="366">Pasce di sangue umano e di persone.</l>
     <l n="367">Per strano incanto è fatto il maledetto,</l>
     <l n="368">Che de una fata nacque e de un folletto.</l>
    </lg>
    <lg n="47">
     <l n="369">Com'io vi dico, nacque per incanto</l>
     <l n="370">Quella persona di mercé ribella,</l>
     <l n="371">Che questo regno ha strutto tutto quanto,</l>
     <l n="372">Perché ogni cavalliero o damigella,</l>
     <l n="373">Qual quivi gionga o passi in ogni canto,</l>
     <l n="374">Fa divorare a quella bestia fella.</l>
     <l n="375">Cercato abbiamo de un barone assai,</l>
     <l n="376">Che tragga il regno e noi de tanti guai.</l>
    </lg>
    <lg n="48">
     <l n="377">Ma sino a qui rimedio non si trova</l>
     <l n="378">Né alcun riparo a tal destruzione,</l>
     <l n="379">Ché quel da morte a vita se rinova</l>
     <l n="380">Per alta forza d'incantazione.</l>
     <l n="381">Ora de voi se vederà la prova,</l>
     <l n="382">Ché ciascun mostra d'essere campione</l>
     <l n="383">Per trare a fine ogn'impresa eminente,</l>
     <l n="384">Se a vostra vista lo animo non mente. -</l>
    </lg>
    <lg n="49">
     <l n="385">A quei duo cavallier gran voglia preme</l>
     <l n="386">De provar questa cosa tanto istrana;</l>
     <l n="387">E, caminando con le dame insieme,</l>
     <l n="388">Girno alla torre, e poco era lontana.</l>
     <l n="389">Già se ode il maledetto che là freme</l>
     <l n="390">Come fa il mar quando esce tramontana;</l>
     <l n="391">Fremendo batte Orilo in forma e denti,</l>
     <l n="392">Che sembra un mar turbato a suon de venti.</l>
    </lg>
    <lg n="50">
     <l n="393">Avea ne l'elmo per cimero un guffo</l>
     <l n="394">Cornuto, a penne e con gli occhi di foco,</l>
     <l n="395">E lui soffiava con orribil buffo;</l>
     <l n="396">Ma quei duo cavallieri il stimon poco,</l>
     <l n="397">Perché altre volte han visto il lupo in zuffo,</l>
     <l n="398">E stati sono a danza in altro loco,</l>
     <l n="399">Né stimono il periglio una vil paglia;</l>
     <l n="400">Onde il sfidarno presto alla battaglia.</l>
    </lg>
    <lg n="51">
     <l n="401">Ma quel superbo non fece risposta,</l>
     <l n="402">Mosse con furia e la sua mazza afferra;</l>
     <l n="403">Né più fece Aquilante indugia o sosta,</l>
     <l n="404">Ma la sua lancia lascia andare a terra,</l>
     <l n="405">E poi col brando in mano a lui se accosta;</l>
     <l n="406">E tra lor cominciarno una aspra guerra,</l>
     <l n="407">Dando e togliendo e di sotto e di sopra,</l>
     <l n="408"> E quel la maccia e questo il brando adopra.</l>
    </lg>
    <lg n="52">
     <l n="409">Di quel ferir Grifone ha poca cura,</l>
     <l n="410">Ché era guarnito a piastre fatte ad arte,</l>
     <l n="411">Ma lui taglia al pagano ogni armatura,</l>
     <l n="412">Come squarciasse tegole di carte.</l>
     <l n="413">Gionselo un tratto a mezo la cintura,</l>
     <l n="414">E in duo cavezzi aponto lo dilibroe;</l>
     <l n="415">Così andò mezo a terra quel fellone,</l>
     <l n="416">Dal busto in giù rimase ne lo arcione.</l>
    </lg>
    <lg n="53">
     <l n="417">Quel che è caduto, già non vi è chi lo alci,</l>
     <l n="418">Ma brancolando stava ne l'arena;</l>
     <l n="419">E il suo destrier traea terribil calci,</l>
     <l n="420">Facea gran salti e giocava di schiena,</l>
     <l n="421">Onde convien che il resto al prato balci.</l>
     <l n="422">Ma non fu gionto in su la terra apena,</l>
     <l n="423">Che un pezo e l'altro insieme se sugella,</l>
     <l n="424">E tutto integro salta ne la sella.</l>
    </lg>
    <lg n="54">
     <l n="425">Se a quei baron parea la cosa nova,</l>
     <l n="426">Quale è incontrata, a dir non è bisogno,</l>
     <l n="427">Ché, avengaché Turpino a ciò me mova,</l>
     <l n="428">Io stesso a racontarla mi vergogno.</l>
     <l n="429">Disse Aquilante: - Io vo' veder la prova,</l>
     <l n="430">Se io faccio dadovero o pur insogno. -</l>
     <l n="431">Così dicendo adosso a quel si caccia,</l>
     <l n="432">E Orilo adosso a lui con la sua maccia.</l>
    </lg>
    <lg n="55">
     <l n="433">E l'uno e l'altro a bon gioco lavora,</l>
     <l n="434">Benché disavantagio ha quel pagano,</l>
     <l n="435">Ché il gagliardo Aquilante in poco de ora</l>
     <l n="436">L'arme gli ha rotte e poste tutte al piano;</l>
     <l n="437">Essendo destinato pur che ei mora,</l>
     <l n="438">Abandona un gran colpo ad ambe mano</l>
     <l n="439">Sopra le spalle, alla cima del petto,</l>
     <l n="440">E il collo e il capo via tagliò di netto.</l>
    </lg>
    <lg n="56">
     <l n="441">Ora ascoltati che stupendo caso:</l>
     <l n="442">La persona incantata e maledetta,</l>
     <l n="443">Colui, dico, che in sella era rimaso,</l>
     <l n="444">Par che la mazza a lato se rimetta,</l>
     <l n="445">E prende la sua testa per il naso,</l>
     <l n="446">E nel suo loco quella se rassetta;</l>
     <l n="447">Indi sua mazza ha presto in man ritolta,</l>
     <l n="448">E torna alla battaglia un'altra volta.</l>
    </lg>
    <lg n="57">
     <l n="449">La bianca dama cominciava a ridere,</l>
     <l n="450">E disse ad Aquilante: - Bello amico,</l>
     <l n="451">Lascia costui, ché non lo puoi conquidere,</l>
     <l n="452">E credi a me che vero è quel ch'io dico:</l>
     <l n="453">Se in mille libroe l'avesti a dividere,</l>
     <l n="454">E più minuto il tagli che il panìco,</l>
     <l n="455">Non lo potrai veder del spirto privo:</l>
     <l n="456">Spezato tutto, sempre sarà vivo. -</l>
    </lg>
    <lg n="58">
     <l n="457">Disse Aquilante: - E' non fia mai sentito</l>
     <l n="458">Questo nel mondo o tal vergogna intesa,</l>
     <l n="459">Che ogni mio assalto non abbi finito,</l>
     <l n="460">Se ben me consumassi in fiama accesa;</l>
     <l n="461">E benché a questo non veda libroito,</l>
     <l n="462">Sino alla morte seguirò la impresa.</l>
     <l n="463">Fia de mia vita poi quel che a Dio piace,</l>
     <l n="464">Ma con costui non vo' tregua ni pace. -</l>
    </lg>
    <lg n="59">
     <l n="465">Così dicendo e turbato nel volto</l>
     <l n="466">Voltò ad Orril, ed hallo in terra a porre;</l>
     <l n="467">Ma quel ribaldo è già del campo tolto,</l>
     <l n="468">E rifuggito dentro da la torre.</l>
     <l n="469">Lo orrendo cocodrilo avea disciolto:</l>
     <l n="470">Fuor della porta quella bestia corre,</l>
     <l n="471">E dietro Orilo in sul cavallo armato:</l>
     <l n="472">Ben par che il campo tremi in ogni lato.</l>
    </lg>
    <lg n="60">
     <l n="473">Come vide Grifon quello animale,</l>
     <l n="474">Qual vien correndo a quel fellone avante,</l>
     <l n="475">Mossesi ratto, come avesse l'ale,</l>
     <l n="476">Per dare aiuto al germano Aquilante.</l>
     <l n="477">Altra battaglia non fu mai cotale</l>
     <l n="478">Di tanto affanno e di fatiche tante</l>
     <l n="479">Quanto se puote in zuffa sostenire;</l>
     <l n="480">Ma ciò riserbo in l'altro canto a dire.</l>
    </lg>
   </lg>
  </body>
 </text>
</TEI>