<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO SETTIMO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">60</measure>
    <measure unit="line">480</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-setti</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO SETTIMO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO SETTIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Più che il tesoro e più che forza vale,</l>
     <l n="2">Più che il diletto assai, più che l'onore,</l>
     <l n="3">Il bono amico e compagnia leale;</l>
     <l n="4">E a duo, che insieme se portano amore,</l>
     <l n="5">Maggior li pare il ben, minore il male,</l>
     <l n="6">Potendo apalesar l'un l'altro il core;</l>
     <l n="7">E ogni dubbio che accada, o raro, o spesso,</l>
     <l n="8">Poterlo ad altrui dir come a se stesso.</l>
    </lg>
    <lg n="2">
     <l n="9">Che giova aver de perle e d'ôr divizia,</l>
     <l n="10">Avere alta possanza e grande istato,</l>
     <l n="11">Quando si gode sol, senza amicizia?</l>
     <l n="12">Colui che altri non ama, e non è amato,</l>
     <l n="13">Non puote aver compita una letizia;</l>
     <l n="14">E ciò dico per quel che io vi ho contato</l>
     <l n="15">Di Brandimarte, che ha passato il mare</l>
     <l n="16">Sol per venire Orlando ad aiutare.</l>
    </lg>
    <lg n="3">
     <l n="17">Di Biserta è venuto il cavalliero</l>
     <l n="18">Per trare il conte fuor de la fiumana;</l>
     <l n="19">Il re Gradasso e Mandricardo altiero</l>
     <l n="20">Avea richiesti a quella impresa strana.</l>
     <l n="21">- Ma dove rimango io? - dicea Rugiero</l>
     <l n="22">- Se ben non chieggio a Orlando Durindana,</l>
     <l n="23">Se ben seco non voglio aver contesa,</l>
     <l n="24">Venir non debbo a sì stupenda impresa? -</l>
    </lg>
    <lg n="4">
     <l n="25">- Esser conviene il numero disparo, -</l>
     <l n="26">Rispose Brandimarte - a quel che io sento;</l>
     <l n="27">Condurvi tutti quanti avrebbi a caro,</l>
     <l n="28">Ma nol concede questo incantamento;</l>
     <l n="29">Ed io non vedo a ciò meglior riparo</l>
     <l n="30">Che per la sorte fare esperimento.</l>
     <l n="31">Ecco una pietra bianca ed una oscura:</l>
     <l n="32">Chi avrà la nera, cerchi altra ventura. -</l>
    </lg>
    <lg n="5">
     <l n="33">Ciascun de stare a questo fo contento,</l>
     <l n="34">Così gettarno la ventura a sorte,</l>
     <l n="35">E Mandricardo fuor rimase ispento,</l>
     <l n="36">E quindi se libroì dolente a morte.</l>
     <l n="37">Turbato se ne va, che sembra un vento,</l>
     <l n="38">Per piano e monte caminando forte.</l>
     <l n="39">Tanto andò, che a Parigi gionse un giorno,</l>
     <l n="40">Ove Agramante ha già lo assedio intorno.</l>
    </lg>
    <lg n="6">
     <l n="41">Di fuor ne l'oste, io dico de Agramante,</l>
     <l n="42">Fu ricevuto a grandissimo onore.</l>
     <l n="43">Ma di lui non ragiono ora più avante,</l>
     <l n="44">Perché io ritorno nel primo tenore</l>
     <l n="45">A ricontarvi del conte de Anglante,</l>
     <l n="46">Che se ritrova preso in tanto errore</l>
     <l n="47">Tra le Naiàde al bel fiume del Riso;</l>
     <l n="48">Or odeti la istoria che io diviso.</l>
    </lg>
    <lg n="7">
     <l n="49">Queste Naiàde ne l'acqua dimorano</l>
     <l n="50">Per quella solacciando, come il pesce,</l>
     <l n="51">E per incanto gran cose lavorano,</l>
     <l n="52">Ché ogni disegno a lor voglia riesce.</l>
     <l n="53">De' cavallier sovente se inamorano,</l>
     <l n="54">Ché star senza uomo a ogni dama rencresce,</l>
     <l n="55">E di tal fatte assai ne sono al mondo;</l>
     <l n="56">Ma non si veggion tutti e fiumi al fondo.</l>
    </lg>
    <lg n="8">
     <l n="57">Queste ne l'acque che il Riso se appella,</l>
     <l n="58">Avean composto de oro e di cristallo</l>
     <l n="59">Una mason, che mai fu la più bella,</l>
     <l n="60">E là si stavon festeggiando al ballo.</l>
     <l n="61">Già vi contai di sopra la novella,</l>
     <l n="62">Quando discese Orlando del cavallo</l>
     <l n="63">Per rinfrescarse a l'onde pellegrine;</l>
     <l n="64">Ciò vi contai de l'altro libro al fine.</l>
    </lg>
    <lg n="9">
     <l n="65">E come tra le dame fu raccolto</l>
     <l n="66">Con molta zoia e grande adobamento;</l>
     <l n="67">Quivi poi stette libero e disciolto,</l>
     <l n="68">Preso de amore al dolce incantamento,</l>
     <l n="69">A l'onde chiare specchiandosi il volto,</l>
     <l n="70">Fuor di se stesso e fuor di sentimento;</l>
     <l n="71">E le Naiàde, allegre oltra misura,</l>
     <l n="72">Solo a guardarlo aveano ogni lor cura.</l>
    </lg>
    <lg n="10">
     <l n="73">Però di fuora, in cerco alla rivera,</l>
     <l n="74">Per arte avean formato un bosco grande,</l>
     <l n="75">Ove stava di pianta ogni mainera,</l>
     <l n="76">Ilice e quercie e soveri con giande:</l>
     <l n="77">L'arice e teda e l'abete legera</l>
     <l n="78">Di grado in grado al ciel le fronde spande,</l>
     <l n="79">Che sotto a sé facean l'aere oscuro;</l>
     <l n="80">Poi for del bosco se agirava un muro.</l>
    </lg>
    <lg n="11">
     <l n="81">Questa cinta era fabricata intorno</l>
     <l n="82">Di marmi bianchi, rossi, azurri e gialli,</l>
     <l n="83">Ed avea in cima un veroncello adorno</l>
     <l n="84">Con colonnette di ambre e de cristalli.</l>
     <l n="85">Ora a quei cavallier faccio ritorno,</l>
     <l n="86">Che vengon senza suoni a questi balli,</l>
     <l n="87">Né san de le Naiàde la mala arte:</l>
     <l n="88">Dico Rugier, Gradasso e Brandimarte,</l>
    </lg>
    <lg n="12">
     <l n="89">E Fiordelisa, che seco favella</l>
     <l n="90">Di questa impresa e molto li conforta.</l>
     <l n="91">Gionsero in fine a la muraglia bella,</l>
     <l n="92">Qual di metallo avea tutta la porta.</l>
     <l n="93">Sopra alla soglia stava una donzella,</l>
     <l n="94">Come a guardarla posta per iscorta,</l>
     <l n="95">E tenea un breve, scritto da due bande,</l>
     <l n="96">Con tal parole e con lettere grande:</l>
    </lg>
    <lg n="13">
     <l n="97">- Desio di chiara fama, isdegno e amore</l>
     <l n="98">Trovano aperta a sua voglia la via. -</l>
     <l n="99">Questi duo versi avea scritti di fuore,</l>
     <l n="100">Poi dentro in cotal modo se leggia:</l>
     <l n="101">’Amore, isdegno e il desiare onore</l>
     <l n="102">Quando hanno preso l'animo in balìa,</l>
     <l n="103">Lo sospingon avanti a tal fraccasso,</l>
     <l n="104">Che poi non trova a ritornare il passo.’</l>
    </lg>
    <lg n="14">
     <l n="105">Gionti quivi e baron, come io vi ho detto,</l>
     <l n="106">La dama con la mano il breve alciava,</l>
     <l n="107">E fo da tutti lor veduto e letto</l>
     <l n="108">Da quella banda che se dimostrava.</l>
     <l n="109">Adunque e cavallier senza sospetto</l>
     <l n="110">Passâr, ché alcun la strata non vetava;</l>
     <l n="111">Con Fiordelisa entrarno tutti quanti,</l>
     <l n="112">Ma per la selva andar non ponno avanti.</l>
    </lg>
    <lg n="15">
     <l n="113">Però che quella molto era confusa</l>
     <l n="114">De arbori spessi ed alti oltra misura;</l>
     <l n="115">La porta alle sue spalle era già chiusa,</l>
     <l n="116">Che più facea parer la cosa scura;</l>
     <l n="117">Ma Fiordelisa, tra gli incanti adusa,</l>
     <l n="118">- Non abbiati - dicia - de ciò paura;</l>
     <l n="119">A ogni periglio e loco ove si vada,</l>
     <l n="120">Il brando e la virtù fa far la strada.</l>
    </lg>
    <lg n="16">
     <l n="121">Smontati de li arcioni, e con le spate</l>
     <l n="122">Tagliando e tronchi, fative sentiero;</l>
     <l n="123">E se ben sorge alcuna novitate,</l>
     <l n="124">Non vi turbati ponto nel pensiero.</l>
     <l n="125">Vince ogni cosa la animositate,</l>
     <l n="126">Ma condurla con senno è di mestiero. -</l>
     <l n="127">Così dicea la dama; onde e baroni</l>
     <l n="128">Smontano al piano e lasciano e ronzoni.</l>
    </lg>
    <lg n="17">
     <l n="129">Smontati tutti e tre, come io vi disse,</l>
     <l n="130">Rugier nel bosco fo il primo ad entrare,</l>
     <l n="131">Ma un lauro il suo camin sempre impedisse,</l>
     <l n="132">Né a' folti rami lo lascia passare;</l>
     <l n="133">Onde la mano al brando il baron misse</l>
     <l n="134">E quella pianta se pose a tagliare,</l>
     <l n="135">Dico del lauro, che foglia non perde</l>
     <l n="136">Per freddo e caldo, e sempre se rinverde.</l>
    </lg>
    <lg n="18">
     <l n="137">Poi che soccisa fu la pianta bella</l>
     <l n="138">E cadde a terra il triomfale aloro,</l>
     <l n="139">Fuor del suo tronco sorse una donzella,</l>
     <l n="140">Che sopra al capo avia le chiome d'oro,</l>
     <l n="141">E gli occhi vivi a guisa de una stella;</l>
     <l n="142">Ma piangendo mostrava un gran martoro,</l>
     <l n="143">Con parole suave e con tal voce,</l>
     <l n="144">Che avria placato ogni animo feroce.</l>
    </lg>
    <lg n="19">
     <l n="145">- Serai tanto crudel, - dicea - barone,</l>
     <l n="146">Che il mio mal te diletti e trista sorte?</l>
     <l n="147">Se qua me lasci in tal condizione,</l>
     <l n="148">Le gambe mie seran radice intorte,</l>
     <l n="149">El busto tramutato in un troncone,</l>
     <l n="150">Le braccie istese in rami seran porte;</l>
     <l n="151">Questo viso fia scorza, e queste bionde</l>
     <l n="152">Chiome se tornaranno in foglie e in fronde.</l>
    </lg>
    <lg n="20">
     <l n="153">Perché cotale è nostra fatasone,</l>
     <l n="154">Che trasformate a forza in verde pianta</l>
     <l n="155">Stiamo rinchiuse, insin che alcun barone</l>
     <l n="156">Per sua virtute a trarcene se avanta.</l>
     <l n="157">Tu m'hai or liberata de pregione,</l>
     <l n="158">Se la pietate tua serà cotanta,</l>
     <l n="159">Che me accompagni quivi alla rivera;</l>
     <l n="160">Se non, mia forma tornarà qual era. -</l>
    </lg>
    <lg n="21">
     <l n="161">Il giovanetto pien di cortesia</l>
     <l n="162">Promesse a quella non la abandonare,</l>
     <l n="163">Sin che condotta in loco salvo sia.</l>
     <l n="164">La falsa dama con dolce parlare</l>
     <l n="165">Alla riviera del Riso se invia;</l>
     <l n="166">Né vi doveti già meravigliare</l>
     <l n="167">Se còlto fu Rugiero a questo ponto,</l>
     <l n="168">Ché il saggio e il paccio è da le dame gionto.</l>
    </lg>
    <lg n="22">
     <l n="169">Come condotto fu sopra a la riva,</l>
     <l n="170">La vaga nimfa per la mano il prese,</l>
     <l n="171">E de lo animo usato al tutto il priva,</l>
     <l n="172">Sì che una voglia nel suo cuor se accese</l>
     <l n="173">De gettarsi nel fiume a l'acqua viva.</l>
     <l n="174">Né la donzella questo gli contese;</l>
     <l n="175">Ma seco, così a braccio, come istava,</l>
     <l n="176">Ne la chiara onda al fiume se gettava.</l>
    </lg>
    <lg n="23">
     <l n="177">Là giù nel bel palazo de cristallo</l>
     <l n="178">Fôrno raccolti con molta letizia.</l>
     <l n="179">Orlando e Sacripante era in quel stallo</l>
     <l n="180">E molti altri baroni e gran milizia.</l>
     <l n="181">Le Naiàde con questi erano in ballo;</l>
     <l n="182">Ciuffali e tamburelli a gran divizia</l>
     <l n="183">Sonavano ivi, e in danze e giochi e canto</l>
     <l n="184">Se consumava il giorno tutto quanto.</l>
    </lg>
    <lg n="24">
     <l n="185">Gradasso era rimaso alla boscaglia,</l>
     <l n="186">Né trova al suo passar strata o sentiero,</l>
     <l n="187">E sempre avanti il varco gli travaglia</l>
     <l n="188">Tra l'altre piante un frassino legiero.</l>
     <l n="189">Lui questo con la spata intorno taglia,</l>
     <l n="190">Subito uscitte al tronco un gran destriero;</l>
     <l n="191">Leardo ed arodato era il mantello:</l>
     <l n="192">Natura mai ne fece un così bello.</l>
    </lg>
    <lg n="25">
     <l n="193">La briglia che egli ha in bocca è tutta d'oro,</l>
     <l n="194">E così adorno è 'l ricco guarnimento</l>
     <l n="195">Di pietre e perle, e vale un gran tesoro.</l>
     <l n="196">Gradasso non vi pone intendimento</l>
     <l n="197">Che per inganno è fatto quel lavoro;</l>
     <l n="198">Anci se accosta con molto ardimento</l>
     <l n="199">E dà di mano a quella briglia bella</l>
     <l n="200">Senza contrasto, e salta ne la sella.</l>
    </lg>
    <lg n="26">
     <l n="201">Subito prese quel destriero un salto,</l>
     <l n="202">Né poscia in terra più se ebbe a callare;</l>
     <l n="203">Per l'aria via camina e monta ad alto,</l>
     <l n="204">Come tal volta un sogna di volare.</l>
     <l n="205">Battaglia non fu mai né alcuno assalto,</l>
     <l n="206">Qual potesse Gradasso ispaventare;</l>
     <l n="207">Ma in questo, vi confesso, ebbe paura,</l>
     <l n="208">Veggendose levato in tanta altura;</l>
    </lg>
    <lg n="27">
     <l n="209">Perché ne l'aria cento passi o piue</l>
     <l n="210">L'avia portato quella bestia vana.</l>
     <l n="211">Il baron spesso riguardava in giue,</l>
     <l n="212">Ma a scender gli parea la scala strana.</l>
     <l n="213">Quando così bon pezzo andato fue</l>
     <l n="214">E ritrovosse sopra alla fiumana,</l>
     <l n="215">Cader si lascia la incantata bestia;</l>
     <l n="216">Nel fiume se atuffò senza molestia.</l>
    </lg>
    <lg n="28">
     <l n="217">Così Gradasso al fondo se atuffoe,</l>
     <l n="218">E 'l gran caval natando a sommo venne,</l>
     <l n="219">Poi per la selva via si deleguoe</l>
     <l n="220">Sì ratto come avesse a' piè le penne.</l>
     <l n="221">Ma il cavallier, che a l'acqua si trovoe,</l>
     <l n="222">Subito un altro nel suo cor divenne;</l>
     <l n="223">Scordando tutte le passate cose,</l>
     <l n="224">Con le Naiàde a festeggiar se pose.</l>
    </lg>
    <lg n="29">
     <l n="225">A suon de trombe quivi se trescava</l>
     <l n="226">Zoiosa danza, che di qua non se usa:</l>
     <l n="227">Nel contrapasso l'un l'altro baciava,</l>
     <l n="228">Né se potea tener la bocca chiusa.</l>
     <l n="229">A cotale atto se dimenticava</l>
     <l n="230">Ciascun se stesso; ed io faccio la scusa,</l>
     <l n="231">E credo che un bel baso a bocca aperta</l>
     <l n="232">Per la dolcezza ogni anima converta.</l>
    </lg>
    <lg n="30">
     <l n="233">In cotal festa facevan dimora</l>
     <l n="234">Tutti e baroni in suoni e balli e canti;</l>
     <l n="235">Sol Brandimarte se affatica ancora,</l>
     <l n="236">Né per la selva può passare avanti,</l>
     <l n="237">Benché col brando de intorno lavora</l>
     <l n="238">Tagliando il bosco; e da diversi incanti</l>
     <l n="239">Era assalito, ed esso alcun non piglia,</l>
     <l n="240">Ché Fiordelisa sempre lo consiglia.</l>
    </lg>
    <lg n="31">
     <l n="241">Lui tagliò de le piante più che vinte,</l>
     <l n="242">E de ciascuna uscia novo lavoro,</l>
     <l n="243">Or grandi occelli con penne depinte,</l>
     <l n="244">Or bei palagi, or monti de tesoro;</l>
     <l n="245">Ma queste cose rimasero estinte,</l>
     <l n="246">Ché Brandimarte ad alcuna di loro</l>
     <l n="247">Mai non se apiglia e dietro a sé le lassa,</l>
     <l n="248">E per la selva sino al fiume passa.</l>
    </lg>
    <lg n="32">
     <l n="249">Come alla riva fu gionto il barone,</l>
     <l n="250">Divenne in faccia di color di rosa</l>
     <l n="251">E tutto se cangiò de opinione</l>
     <l n="252">Per trabuccarse ne l'acqua amorosa;</l>
     <l n="253">E per gran forza de incantazione</l>
     <l n="254">Non se amentava Orlando né altra cosa,</l>
     <l n="255">E gioso se gettava ad ogni guisa,</l>
     <l n="256">Se a ciò non reparava Fiordelisa.</l>
    </lg>
    <lg n="33">
     <l n="257">Perché essa già composti avea per arte</l>
     <l n="258">Quattro cerchielli in forma di corona</l>
     <l n="259">Con fiori ed erbe acolte in strane libroe,</l>
     <l n="260">Per liberar de incanti ogni persona;</l>
     <l n="261">E pose un de essi in capo a Brandimarte,</l>
     <l n="262">Quindi de ponto in ponto li ragiona</l>
     <l n="263">Lo ordine e il modo e il fatto tutto quanto</l>
     <l n="264">Per trare Orlando fuor di quello incanto.</l>
    </lg>
    <lg n="34">
     <l n="265">Il franco cavalliero incontinente</l>
     <l n="266">Fa tutto ciò che la dama comanda;</l>
     <l n="267">Nel fiume se getò tra quella gente,</l>
     <l n="268">Che danza e suona e canta in ogni banda.</l>
     <l n="269">Ma lui non era uscito di sua mente,</l>
     <l n="270">Come eron gli altri, per quella ghirlanda</l>
     <l n="271">Che Fiordelisa nel capo gli pose,</l>
     <l n="272">Fatta per arte de incantate rose.</l>
    </lg>
    <lg n="35">
     <l n="273">Come fo gionto giù tra quella festa</l>
     <l n="274">Nel bel palagio de cristallo e de oro,</l>
     <l n="275">Un de' cerchielli al conte pose in testa,</l>
     <l n="276">E li altri a li altri duo senza dimoro.</l>
     <l n="277">Così la fatason fu manifesta</l>
     <l n="278">Subitamente a tutti quattro loro;</l>
     <l n="279">E le dame lasciarno e ogni diletto,</l>
     <l n="280">Uscendo fuor del fiume a lor dispetto.</l>
    </lg>
    <lg n="36">
     <l n="281">Sì come zucche in su vennero a galla;</l>
     <l n="282">Prima de l'acqua sorsero e cimieri,</l>
     <l n="283">Poi l'elmo apparve e l'una e l'altra spalla,</l>
     <l n="284">Ed alla riva gionsero legieri.</l>
     <l n="285">Quindi, levati a guisa di farfalla</l>
     <l n="286">Che intorno al foco agira volentieri,</l>
     <l n="287">Sospesi fuôr da un vento in poco de ora,</l>
     <l n="288">Qual li soffiò di quella selva fuora.</l>
    </lg>
    <lg n="37">
     <l n="289">Chi avesse chiesto a lor come andò il fatto,</l>
     <l n="290">Non l'avrebbon saputo racontare,</l>
     <l n="291">Come om che sogna e se sveglia di tratto,</l>
     <l n="292">Né può quel che sognava ramentare.</l>
     <l n="293">Eccoti avanti a lor ariva ratto</l>
     <l n="294">Un nano, e solo attende a speronare;</l>
     <l n="295">E, come presso e cavallier si vede,</l>
     <l n="296">- Segnor, - cridava - odeti per mercede!</l>
    </lg>
    <lg n="38">
     <l n="297">Segnor, se amati la cavalleria,</l>
     <l n="298">Se adiffendeti il dritto e la iustizia,</l>
     <l n="299">Fati vendetta de una fellonia</l>
     <l n="300">Maggior del mondo e più strana nequizia. -</l>
     <l n="301">Disse Gradasso: - Per la fede mia!</l>
     <l n="302">Se io non temessi di qualche malizia</l>
     <l n="303">E de esser per incanto ritenuto,</l>
     <l n="304">Io te darebbi volentieri aiuto. -</l>
    </lg>
    <lg n="39">
     <l n="305">Il nano allora sacramenta e giura</l>
     <l n="306">Che non è a questa impresa incantamento.</l>
     <l n="307">- Oh! - disse il conte, - e chi me ne assicura?</l>
     <l n="308">Tanto credetti già, che io me ne pento.</l>
     <l n="309">Lo augel ch'esce dal laccio, ha poi paura</l>
     <l n="310">De ogni fraschetta che se move al vento;</l>
     <l n="311">Ed io gabbato fui cotanto spesso,</l>
     <l n="312">Che, non che altrui, ma non credo a me stesso. -</l>
    </lg>
    <lg n="40">
     <l n="313">Disse Rugier: - Non è solo un parere,</l>
     <l n="314">E ciascun loda la sua opinione.</l>
     <l n="315">Direbbe altrui che fosser da temere</l>
     <l n="316">L'opre de' spirti e queste fatagione;</l>
     <l n="317">Ma se il bon cavallier fa el suo dovere</l>
     <l n="318">Non dee ritrarse per condizione</l>
     <l n="319">Di cosa alcuna; ogni strana ventura</l>
     <l n="320">Provar se deve, e non aver paura.</l>
    </lg>
    <lg n="41">
     <l n="321">Menami, o nano, e nel mare e nel foco,</l>
     <l n="322">E se per l'aria me mostri a volare,</l>
     <l n="323">Verrò teco a ogni impresa, in ogni loco:</l>
     <l n="324">Che io mi spaventi mai, non dubitare. -</l>
     <l n="325">Gradasso e 'l conte se arrossirno un poco</l>
     <l n="326">Odendo in cotal modo ragionare;</l>
     <l n="327">E Brandimarte al nano prese a dire:</l>
     <l n="328">- Camina avanti, ogniom ti vôl seguire. -</l>
    </lg>
    <lg n="42">
     <l n="329">Il nano aveva un palafreno amblante:</l>
     <l n="330">Via se ne va per la campagna piana.</l>
     <l n="331">Dicea Gradasso verso il sir de Anglante:</l>
     <l n="332">- Se questa impresa fia sublime e strana,</l>
     <l n="333">E per sorte mi tocca il gire avante,</l>
     <l n="334">Io voglio adoperar tua Durindana,</l>
     <l n="335">Anci pur mia, però che il re Carlone</l>
     <l n="336">Me la promisse, essendo mio pregione. -</l>
    </lg>
    <lg n="43">
     <l n="337">- Se lui te la promisse, e lui te attenda! -</l>
     <l n="338">Rispose il conte, in collera salito</l>
     <l n="339">- Ben parlo chiaro, e vo' che tu me intenda,</l>
     <l n="340">Che non è cavallier cotanto ardito,</l>
     <l n="341">Dal qual mia spata ben non mi diffenda;</l>
     <l n="342">E se a te piace mo questo libroito</l>
     <l n="343">Di guadagnarla in battaglia per forza,</l>
     <l n="344">Eccola qua: ma guàrdati la scorza. -</l>
    </lg>
    <lg n="44">
     <l n="345">Così dicendo avea già tratto il brando,</l>
     <l n="346">A cui piastra né usbergo non ripara;</l>
     <l n="347">Gradasso d'altra libroe fulminando</l>
     <l n="348">Trasse del fodro la sua simitara.</l>
     <l n="349">Araldo non vi è qua che faccia il bando,</l>
     <l n="350">Né re che doni il campo chiuso a sbara;</l>
     <l n="351">Ma senza cerimonie e tante ciacare</l>
     <l n="352">Ben se azufarno, e senza trombe e gnacare.</l>
    </lg>
    <lg n="45">
     <l n="353">E cominciano il gioco con tal fretta,</l>
     <l n="354">Con tanta furia e con tanta ruina,</l>
     <l n="355">Che l'una botta l'altra non aspetta;</l>
     <l n="356">De intorno al capo l'elmo gli tintina,</l>
     <l n="357">E ciascun colpo fuoco e fiama getta.</l>
     <l n="358">Come sfavilla un ferro alla fucina,</l>
     <l n="359">Come chiocca le fronde alla tempesta,</l>
     <l n="360">Cotal l'un l'altro mena e mai non resta.</l>
    </lg>
    <lg n="46">
     <l n="361">Menò a due mano il conte un colpo crudo,</l>
     <l n="362">Con tal furor che par che il mondo cada;</l>
     <l n="363">Gradasso il vidde e riparò col scudo,</l>
     <l n="364">Ma non giova riparo a quella spada:</l>
     <l n="365">La targa e usbergo in fino al petto nudo</l>
     <l n="366">Convien che 'n pezzi a la campagna vada,</l>
     <l n="367">E la gorzera e libroe del camaglio</l>
     <l n="368">Ne portò seco a terra de un sol taglio.</l>
    </lg>
    <lg n="47">
     <l n="369">Quando il re franco del colpo se avvide,</l>
     <l n="370">Mena a due mano e il fren frangendo rode;</l>
     <l n="371">Sino alla carne ogni arma li divide,</l>
     <l n="372">E 'l gran rimbombo assai de intorno se ode.</l>
     <l n="373">Dice Gradasso, e tutta fiata ride:</l>
     <l n="374">- Se ben ti rado, fàcciati bon prode!</l>
     <l n="375">In questa volta più non te ne toglio,</l>
     <l n="376">Perché a mio senno il pel non è ancor moglio. -</l>
    </lg>
    <lg n="48">
     <l n="377">Diceva il conte: - Che bufonchie, che?</l>
     <l n="378">Prima che quindi te possi dividere,</l>
     <l n="379">Tante te ne darò che guai a te,</l>
     <l n="380">E insegnarotti in altro modo a ridere. -</l>
     <l n="381">Rispose a lui Gradasso: - Per mia fé!</l>
     <l n="382">Se omo del mondo me avesse a conquidere,</l>
     <l n="383">Esser potrebbe che fusti colui;</l>
     <l n="384">Ma in verità né te stimo né altrui.</l>
    </lg>
    <lg n="49">
     <l n="385">Quando un tuo pare avessi alla centura,</l>
     <l n="386">Non restarei di correre a mia posta.</l>
     <l n="387">Se pur te piace, prova tua ventura:</l>
     <l n="388">Vieni oltra, vieni, e a tuo piacer te accosta. -</l>
     <l n="389">Orlando se avampò fuor di misura,</l>
     <l n="390">Dicendo: - Poco lo avantar ti costa;</l>
     <l n="391">Ma tra fatti e parole è differenzia,</l>
     <l n="392">Del che vedremo presto esperienzia. -</l>
    </lg>
    <lg n="50">
     <l n="393">Tuttavia parla e mena Durindana,</l>
     <l n="394">Ad ambe mano un gran colpo gli lassa;</l>
     <l n="395">Manda il cimiero a pezzi in terra piana,</l>
     <l n="396">E 'l copo col torchion tutto fraccassa.</l>
     <l n="397">Risuonò l'elmo come una campana,</l>
     <l n="398">E il re chinò giù il viso a terra bassa;</l>
     <l n="399">Di sangue ha il naso e la bocca vermiglia,</l>
     <l n="400">Perse una staffa e abandonò la briglia.</l>
    </lg>
    <lg n="51">
     <l n="401">Ma non perciò perdette la baldanza</l>
     <l n="402">Quel re superbo, e divenne più fiero;</l>
     <l n="403">Parea di foco in faccia alla sembianza.</l>
     <l n="404">Mena a duo mani e gionse nel cimiero</l>
     <l n="405">Con tanto orgoglio e con tanta possanza,</l>
     <l n="406">Che il coppo e il torchio manda nel sentiero.</l>
     <l n="407">Risuonò l'elmo, ed accerta Turpino</l>
     <l n="408">Che un miglio o più se odette in quel confino.</l>
    </lg>
    <lg n="52">
     <l n="409">E fu per trabuccar de lo arcion fuore</l>
     <l n="410">Il franco conte a quel colpo diverso;</l>
     <l n="411">La sembianza proprio ha d'un om che more,</l>
     <l n="412">E piedi ha fuor di staffe e 'l freno ha perso.</l>
     <l n="413">Fuggendo via ne 'l porta il corridore</l>
     <l n="414">Per la campagna, a dritto ed a traverso;</l>
     <l n="415">E 'l re Gradasso il segue con la alfana,</l>
     <l n="416">Per darli morte e tuorli Durindana.</l>
    </lg>
    <lg n="53">
     <l n="417">Pur ne la istoria il ver se convien dire:</l>
     <l n="418">A suo dispetto li dava de piglio;</l>
     <l n="419">Ma Brandimarte non puote soffrire</l>
     <l n="420">Vedere Orlando posto in tal periglio,</l>
     <l n="421">Onde correndo se 'l pose a seguire.</l>
     <l n="422">Voltò Gradasso il viso, alciando il ciglio,</l>
     <l n="423">E disse: - Anco tu vai cercando noglia?</l>
     <l n="424">Io ne ho per tutti; venga chi ne ha voglia. -</l>
    </lg>
    <lg n="54">
     <l n="425">Ma in questo Orlando se fu risentito,</l>
     <l n="426">E ver Gradasso vien col brando in mano.</l>
     <l n="427">Rugiero allora, el giovane fiorito,</l>
     <l n="428">Fra lor se pose con parlare umano,</l>
     <l n="429">Cercando de accordargli ogni libroito;</l>
     <l n="430">E similmente ancor faceva il nano</l>
     <l n="431">Pregando per pietate e per mercede</l>
     <l n="432">Che vadano alla impresa che lui chiede.</l>
    </lg>
    <lg n="55">
     <l n="433">E tanto seppon confortare e dire,</l>
     <l n="434">Che tra lor fu la zuffa raquetata;</l>
     <l n="435">Ma ben la compagnia voglion libroire,</l>
     <l n="436">E ciascadun ha sua strata pigliata.</l>
     <l n="437">Gradasso con Rugier presero a gire</l>
     <l n="438">Ove il nano una torre ha dimostrata;</l>
     <l n="439">E Brandimarte e il conte paladino</l>
     <l n="440">Verso Parigi presero il camino.</l>
    </lg>
    <lg n="56">
     <l n="441">Quel che Rugier facesse e il re Gradasso,</l>
     <l n="442">Vi fia poi racontato in altra libroe,</l>
     <l n="443">Perché al presente a dir di lor vi lasso,</l>
     <l n="444">E seguo come il conte e Brandimarte</l>
     <l n="445">Vennero in Francia caminando a passo,</l>
     <l n="446">Con Fiordelisa, maestra in tutte l'arte;</l>
     <l n="447">E una mattina, al cominciar del giorno,</l>
     <l n="448">Vidder Parigi, che ha lo assedio intorno.</l>
    </lg>
    <lg n="57">
     <l n="449">Perché Agramante, come io vi contai,</l>
     <l n="450">Sconfitto avendo in campo Carlo Mano</l>
     <l n="451">E morta e presa di sua gente assai,</l>
     <l n="452">Se era atendato a cerco per quel piano.</l>
     <l n="453">Tanta ciurmaglia non se vidde mai</l>
     <l n="454">Quanta adunata avea quello africano;</l>
     <l n="455">Ben sette leghe il campo intorno tiene,</l>
     <l n="456">Che valle e monti e le campagne ha piene.</l>
    </lg>
    <lg n="58">
     <l n="457">Quei de la terra stavano in diffese,</l>
     <l n="458">E notte e giorno attendono alle mura,</l>
     <l n="459">Ché sol de' paladin vi era il Danese,</l>
     <l n="460">Che a far beltresche e riparar procura.</l>
     <l n="461">Ma quando il conte mirando comprese</l>
     <l n="462">Cotal sconfita e tal disaventura</l>
     <l n="463">Sì gran cordoglio prese e dolor tanto,</l>
     <l n="464">Che for de gli occhi li scoppiava il pianto.</l>
    </lg>
    <lg n="59">
     <l n="465">- Chi se confida in questa vita frale -</l>
     <l n="466">Diceva lui - e in questo mondo vano,</l>
     <l n="467">Lasci gli alti pensieri e chiuda l'ale,</l>
     <l n="468">Prendendo essempio dal re Carlo Mano,</l>
     <l n="469">Che sì vittorioso e triomfale</l>
     <l n="470">Facea tremar ciascun presso e lontano;</l>
     <l n="471">Or l'ha del tutto la fortuna privo</l>
     <l n="472">In un momento, e forse non è vivo. -</l>
    </lg>
    <lg n="60">
     <l n="473">Ma, mentre che dicea queste parole,</l>
     <l n="474">Nel campo si levò sì gran romore,</l>
     <l n="475">Che par che il cel risuoni insino al sole,</l>
     <l n="476">E sempre il crido cresce e vien maggiore.</l>
     <l n="477">Or, bella gente, certo assai mi dole</l>
     <l n="478">Non poter mo chiarir tutto il tenore;</l>
     <l n="479">Ma apresso il contarò ne l'altra stanza,</l>
     <l n="480">Ché in questo canto abbiam detto a bastanza.</l>
    </lg>
   </lg>
  </body>
 </text>
</TEI>