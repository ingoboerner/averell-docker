<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO TRENTESIMOPRIMO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">50</measure>
    <measure unit="line">400</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-trent</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO TRENTESIMOPRIMO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO TRENTESIMOPRIMO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Il sol girando in su quel celo adorno</l>
     <l n="2">Passa volando e nostra vita lassa,</l>
     <l n="3">La qual non sembra pur durar un giorno</l>
     <l n="4">A cui senza diletto la trapassa;</l>
     <l n="5">Ond'io pur chieggio a voi che sete intorno,</l>
     <l n="6">Che ciascun ponga ogni sua noia in cassa,</l>
     <l n="7">Ed ogni affanno ed ogni pensier grave</l>
     <l n="8">Dentro ve chiuda, e poi perda la chiave.</l>
    </lg>
    <lg n="2">
     <l n="9">Ed io, quivi a voi tuttavia cantando,</l>
     <l n="10">Perso ho ogni noia ed ogni mal pensiero,</l>
     <l n="11">E la istoria passata seguitando,</l>
     <l n="12">Narrar vi voglio il fatto tutto intiero,</l>
     <l n="13">Ove io lasciai nel bosco il conte Orlando</l>
     <l n="14">Con Feraguto, quel saracin fiero,</l>
     <l n="15">Qual, come gionse in su l'acqua corrente,</l>
     <l n="16">Orlando il ricognobbe amantinente.</l>
    </lg>
    <lg n="3">
     <l n="17">Era in quel bosco una acqua di fontana;</l>
     <l n="18">Sopra alla ripa il conte era smontato,</l>
     <l n="19">Ed avea cinta al fianco Durindana,</l>
     <l n="20">E de ogni arnese tutto quanto armato.</l>
     <l n="21">Or così stando in su quella fiumana,</l>
     <l n="22">Gionse anche Feragù molto affannato,</l>
     <l n="23">Di sete ardendo e d'uno estremo caldo</l>
     <l n="24">Per la battaglia che avea con Ranaldo.</l>
    </lg>
    <lg n="4">
     <l n="25">Come fu gionto, senza altro pensare</l>
     <l n="26">Discese de lo arcione incontinente;</l>
     <l n="27">Trasse a sé l'elmo e, volendo pigliare</l>
     <l n="28">De l'onda fresca al bel fiume lucente,</l>
     <l n="29">O per la fretta o per poco pensare</l>
     <l n="30">L'elmo gli cadde in quella acqua corrente,</l>
     <l n="31">Ed andò al fondo sin sotto l'arena:</l>
     <l n="32">Di questo Feraguto ebbe gran pena.</l>
    </lg>
    <lg n="5">
     <l n="33">L'elmo nel fondo basso era caduto,</l>
     <l n="34">Né sa quel saracin ciò che si fare,</l>
     <l n="35">Se non in vano adimandare aiuto</l>
     <l n="36">E al suo Macone starsi a lamentare.</l>
     <l n="37">In questo Orlando l'ebbe cognosciuto</l>
     <l n="38">Al scudo e a l'arme che suolea portare;</l>
     <l n="39">Ed appressato a lui in su la riviera,</l>
     <l n="40">Lo salutò parlando in tal maniera:</l>
    </lg>
    <lg n="6">
     <l n="41">- Chi te puote aiutare, ora te aiute,</l>
     <l n="42">Ed usi verso te tanta pietate,</l>
     <l n="43">Che non te mandi a l'anime perdute,</l>
     <l n="44">Essendo cavallier di tal bontate.</l>
     <l n="45">Così te dricci alla eterna salute</l>
     <l n="46">Cognoscimento de la veritate;</l>
     <l n="47">Nel ciel gioia te doni e in terra onore,</l>
     <l n="48">Come tu sei de' cavallieri il fiore. -</l>
    </lg>
    <lg n="7">
     <l n="49">Alciando Feraguto il guardo altiero</l>
     <l n="50">A quel parlar cortese che ho contato,</l>
     <l n="51">Incontinente scorto ebbe il quartiero,</l>
     <l n="52">E ben se tenne alora aventurato,</l>
     <l n="53">Poi che la cima de ogni cavalliero</l>
     <l n="54">Aveva in quel boschetto ritrovato,</l>
     <l n="55">Parendo a lui de averlo a sua balìa</l>
     <l n="56">O de pigliarlo o farli cortesia.</l>
    </lg>
    <lg n="8">
     <l n="57">E fatto lieto, dove era dolente</l>
     <l n="58">Per quel bello elmo che è caduto al fondo,</l>
     <l n="59">- Non vo' - disse - dolermi per niente</l>
     <l n="60">Più mai di caso che mi venga al mondo;</l>
     <l n="61">Perché, dove io stimai de esser perdente,</l>
     <l n="62">Più contento mi trovo e più iocondo</l>
     <l n="63">Che esser potesse mai de alcuno acquisto,</l>
     <l n="64">Dapoi che 'l fior d'ogni barone ho visto.</l>
    </lg>
    <lg n="9">
     <l n="65">Ma dimmi, se gli è licito a sapere:</l>
     <l n="66">Perché nel campo, ove è battaglia tanta,</l>
     <l n="67">Non te ritrovi a mostrar tuo potere,</l>
     <l n="68">Dove Ranaldo sol de onor si vanta?</l>
     <l n="69">Sopra di me ben l'ha fatto vedere,</l>
     <l n="70">Che son fatato dal capo alla pianta</l>
     <l n="71">Per tutti e membri, fora che un sol loco;</l>
     <l n="72">Ma ciò giovato me è niente, o poco.</l>
    </lg>
    <lg n="10">
     <l n="73">Né credo che abbia il mondo altro barone</l>
     <l n="74">Qual superchi Ranaldo di valore,</l>
     <l n="75">Benché per tutto sia la opinione</l>
     <l n="76">La qual ti tien di lui superiore;</l>
     <l n="77">Ma se veder potessi il parangone</l>
     <l n="78">E provar qual di voi fosse il minore</l>
     <l n="79">Di fortezza, destrezza e de ardimento,</l>
     <l n="80">E poi morissi, io moriria contento.</l>
    </lg>
    <lg n="11">
     <l n="81">E certo che io te volsi disfidare</l>
     <l n="82">Come io te viddi ed ebboti compreso,</l>
     <l n="83">Ché ogn'altra cosa fabula mi pare,</l>
     <l n="84">Poiché dal fio de Amon me son diffeso. -</l>
     <l n="85">Odendo Orlando questo ragionare,</l>
     <l n="86">De ira e de sdegno fu nel core acceso,</l>
     <l n="87">Onde rispose: - E' si può dir con vero</l>
     <l n="88">Ch'el fio de Amone è prodo cavalliero.</l>
    </lg>
    <lg n="12">
     <l n="89">Ma quel parlare e lunga cortesia</l>
     <l n="90">Qual tanto loda alcun fuor di misura,</l>
     <l n="91">Ne offende l'onor de altri in villania.</l>
     <l n="92">Se tu tenessi in capo l'armatura,</l>
     <l n="93">In poco d'ora si dimostraria</l>
     <l n="94">Quel parangon de che hai cotanta cura;</l>
     <l n="95">Se il valor di Ranaldo ti è palese,</l>
     <l n="96">Me provaresti, e forse alle tue spese.</l>
    </lg>
    <lg n="13">
     <l n="97">Poscia che stracco sei di gran travaglia,</l>
     <l n="98">Non ti farebbe adesso adispiacere,</l>
     <l n="99">Ché tornar voglio in campo alla battaglia,</l>
     <l n="100">E, mal per qual che sia, farò vedere</l>
     <l n="101">Se la mia spada al par d'una altra taglia. -</l>
     <l n="102">Così parlando il conte, al mio parere,</l>
     <l n="103">Con molta fretta ed animo adirato</l>
     <l n="104">Sopra al destrier salì de un salto armato.</l>
    </lg>
    <lg n="14">
     <l n="105">Rimase Feraguto alla foresta,</l>
     <l n="106">Che era affannato, come io ve contai,</l>
     <l n="107">Ed era disarmato de la testa,</l>
     <l n="108">E penò poi ad aver l'elmo assai.</l>
     <l n="109">Ma il conte Orlando menando tempesta</l>
     <l n="110">Via va correndo, e non se posa mai</l>
     <l n="111">Sin che fu gionto a ponto in quelle bande</l>
     <l n="112">Ove è la zuffa e la battaglia grande.</l>
    </lg>
    <lg n="15">
     <l n="113">Come io ve dissi nel passato giorno,</l>
     <l n="114">Re Carlo ed Agramante alla frontiera</l>
     <l n="115">Avea ciascuno e suoi baroni intorno:</l>
     <l n="116">Battaglia non fu mai più orrenda e fiera.</l>
     <l n="117">Non vi è chi voglia di vergogna scorno,</l>
     <l n="118">Ma ciascun vôl morir più volentiera</l>
     <l n="119">E che sia il spirto e l'animo finito,</l>
     <l n="120">Che abandonar del campo preso un dito.</l>
    </lg>
    <lg n="16">
     <l n="121">Le lancie rotte e' scudi fraccassati,</l>
     <l n="122">Le insegne polverose e le bandiere,</l>
     <l n="123">E' destrier morti e' corpi riversati</l>
     <l n="124">Facean quel campo orribile a vedere;</l>
     <l n="125">E' combattenti insieme amescolati,</l>
     <l n="126">Senza governo, on ordine de schiere,</l>
     <l n="127">Facean romore e crido sì profondo,</l>
     <l n="128">Come cadesse con ruina il mondo.</l>
    </lg>
    <lg n="17">
     <l n="129">Lo imperator per tutto con gran cura</l>
     <l n="130">Governa, combattendo arditamente,</l>
     <l n="131">Ma non vi giova regula o misura:</l>
     <l n="132">Suo comandar stimato è per niente;</l>
     <l n="133">E benché egli abbia un cor senza paura,</l>
     <l n="134">Pur mirando Agramante e sua gran gente,</l>
     <l n="135">De retirarse stava in gran pensiero,</l>
     <l n="136">Quando cognobbe Orlando al bel quartiero.</l>
    </lg>
    <lg n="18">
     <l n="137">Correndo venìa il conte di traverso,</l>
     <l n="138">Superbo in vista, in atto minacciante.</l>
     <l n="139">Levosse il crido orribile e diverso,</l>
     <l n="140">Come fu visto quel segnor de Anglante;</l>
     <l n="141">E se alcun forse avea l'animo perso,</l>
     <l n="142">Mirando il paladin se trasse avante;</l>
     <l n="143">E 'l re Carlon, che 'l vidde di lontano,</l>
     <l n="144">Lodava Idio levando al cel le mano.</l>
    </lg>
    <lg n="19">
     <l n="145">Or chi contarà ben l'assalto fiero?</l>
     <l n="146">Chi potrà mai quei colpi dessignare?</l>
     <l n="147">Da Dio l'aiuto mi farà mestiero,</l>
     <l n="148">Volendo il fatto aponto racontare;</l>
     <l n="149">Perché ne l'aria mai fu trono altiero,</l>
     <l n="150">Né groppo di tempesta in mezo al mare,</l>
     <l n="151">Né impeto d'acque, né furia di foco,</l>
     <l n="152">Qual l'assalir de Orlando in questo loco.</l>
    </lg>
    <lg n="20">
     <l n="153">Grandonio di Volterna, il fier gigante,</l>
     <l n="154">Gionto era alora alla battaglia scura;</l>
     <l n="155">Con un baston di ferro aspro e pesante</l>
     <l n="156">Copria de morti tutta la pianura.</l>
     <l n="157">Questo trovosse al conte Orlando avante,</l>
     <l n="158">E ben gli bisognava altra ventura,</l>
     <l n="159">Ché tal scontro di lancia ebbe il fellone,</l>
     <l n="160">Che mezo morto uscì fuor de l'arcione.</l>
    </lg>
    <lg n="21">
     <l n="161">Quel cadde tramortito alla foresta;</l>
     <l n="162">Il conte sopra lui non stette a bada,</l>
     <l n="163">Ma trasse il brando e mena tal tempesta</l>
     <l n="164">Come a ruina lo universo cada,</l>
     <l n="165">Fiaccando a cui le braccia, a cui la testa.</l>
     <l n="166">Non si trova riparo a quella spada,</l>
     <l n="167">Né vi ha diffesa usbergo, piastra, o maglia,</l>
     <l n="168">Ché omini e l'arme a gran fraccasso taglia.</l>
    </lg>
    <lg n="22">
     <l n="169">Cavalli e cavallieri a terra vano</l>
     <l n="170">Ovunque ariva il conte furioso.</l>
     <l n="171">Ecco tra gli altri ha visto Cardorano,</l>
     <l n="172">Quel re di Mulga, che è tutto peloso.</l>
     <l n="173">Il paladin il gionse ad ambe mano,</l>
     <l n="174">E libroe il mento e 'l collo e 'l petto gioso;</l>
     <l n="175">Lui cade de l'arcion morto di botto,</l>
     <l n="176">Il conte il lascia e segue il re Gualciotto:</l>
    </lg>
    <lg n="23">
     <l n="177">Il re Gualciotto di Bellamarina,</l>
     <l n="178">Qual ben fuggia da lui più che di passo;</l>
     <l n="179">E 'l conte fra la gente saracina</l>
     <l n="180">Segue lui solo e mena gran fraccasso,</l>
     <l n="181">Ché porlo in terra al tutto se destina;</l>
     <l n="182">Ma avanti se gli oppose Dudrinasso,</l>
     <l n="183">A benché dir non sappia in veritate</l>
     <l n="184">Se sua sciagura fosse o voluntate.</l>
    </lg>
    <lg n="24">
     <l n="185">Costui ch'io dico, è re de Libicana.</l>
     <l n="186">Un volto non fu mai cotanto fiero,</l>
     <l n="187">Larga la bocca avea più de una spana;</l>
     <l n="188">Grosso e membruto e come un corbo nero.</l>
     <l n="189">Orlando lo assalì con Durindana</l>
     <l n="190">Ed ispiccolli il capo tutto intiero;</l>
     <l n="191">Via volò l'elmo, e dentro avia la testa:</l>
     <l n="192">Già per quel colpo il conte non s'arresta,</l>
    </lg>
    <lg n="25">
     <l n="193">Perché adocchiato avea Tanfirione,</l>
     <l n="194">Re de Almasilla, orrenda creatura,</l>
     <l n="195">Che esce otto palmi e più sopra a l'arcione,</l>
     <l n="196">Ed ha la barba insino alla cintura.</l>
     <l n="197">A questo gionse il figlio de Melone,</l>
     <l n="198">E ben gli fece peggio che paura,</l>
     <l n="199">Perché ambedue le guanze a mezo 'l naso</l>
     <l n="200">libroì a traverso il viso a quel malvaso.</l>
    </lg>
    <lg n="26">
     <l n="201">Né a sì gran colpi in questo assalto fiero</l>
     <l n="202">Giamai se allenta il valoroso conte.</l>
     <l n="203">Più non se trova re né cavalliero</l>
     <l n="204">Qual pur ardisca di guardarlo in fronte,</l>
     <l n="205">Quando vi gionse il giovane Rugiero,</l>
     <l n="206">E vidde fatto di sua gente un monte:</l>
     <l n="207">Un monte rasembrava più né meno,</l>
     <l n="208">Tutto di sangue e corpi morti pieno.</l>
    </lg>
    <lg n="27">
     <l n="209">Cognobbe Orlando a l'insegna del dosso,</l>
     <l n="210">A benché a poco se ne discernia,</l>
     <l n="211">Ché il quarto bianco quasi è tutto rosso,</l>
     <l n="212">Pel sangue de' Pagan che morti avia.</l>
     <l n="213">Verso del conte il giovane fu mosso:</l>
     <l n="214">Ben vi so dir che ormai de vigoria,</l>
     <l n="215">De ardire e forza e di valore acceso,</l>
     <l n="216">Una sol dramma non vi manca a peso.</l>
    </lg>
    <lg n="28">
     <l n="217">E se incontrarno insieme a gran ruina:</l>
     <l n="218">Tempesta non fu mai cotanto istrana</l>
     <l n="219">Quando duo venti in mezo la marina</l>
     <l n="220">Se incontran da libezio a tramontana.</l>
     <l n="221">De le due spade ogniuna era più fina:</l>
     <l n="222">Sapeti ben qual era Durindana,</l>
     <l n="223">E qual tagliare avesse Balisarda,</l>
     <l n="224">Che fatasone e l'arme non riguarda.</l>
    </lg>
    <lg n="29">
     <l n="225">Per far perire il conte questo brando</l>
     <l n="226">Fu nel giardin de Orgagna fabricato:</l>
     <l n="227">Come Brunello il ladro il tolse a Orlando,</l>
     <l n="228">E come Rugier l'ebbe, è già contato,</l>
     <l n="229">Più non bisogna andarlo ramentando;</l>
     <l n="230">Ma seguendo l'assalto incominciato,</l>
     <l n="231">Dico che un sì crudele e sì perverso</l>
     <l n="232">Non fu veduto mai ne l'universo.</l>
    </lg>
    <lg n="30">
     <l n="233">Come loro arme sian tela di ragna,</l>
     <l n="234">Tagliano squarci e fanno andare al prato.</l>
     <l n="235">Di piastre era coperta la campagna,</l>
     <l n="236">Ciascadun de essi è quasi disarmato,</l>
     <l n="237">E l'un da l'altro poco vi guadagna:</l>
     <l n="238">Sol di colpi crudeli han bon mercato;</l>
     <l n="239">E tanto nel ferir ciascun s'affretta,</l>
     <l n="240">Che l'una botta l'altra non aspetta.</l>
    </lg>
    <lg n="31">
     <l n="241">Sopra de Orlando il giovane reale</l>
     <l n="242">Ad ambe mano un gran colpo distese,</l>
     <l n="243">E spezzò l'elmo dal cerchio al guanzale,</l>
     <l n="244">Ché fatason né piastra lo diffese.</l>
     <l n="245">Vero che al conte non tocca altro male,</l>
     <l n="246">Come a Dio piacque; ché il colpo discese</l>
     <l n="247">Tra la farsata aponto e le mascelle,</l>
     <l n="248">Sì che lo rase e non toccò la pelle.</l>
    </lg>
    <lg n="32">
     <l n="249">Orlando ferì lui con tanta possa,</l>
     <l n="250">Che spezzò il scudo a gran destruzione,</l>
     <l n="251">Né lo ritenne nerbo o piastra grossa,</l>
     <l n="252">Ma tutto lo libroì sino a lo arcione;</l>
     <l n="253">E fuor discese il colpo ne la cossa,</l>
     <l n="254">Tagliando arnese ed ogni guarnisone:</l>
     <l n="255">La carne non tagliò, ma poco manca,</l>
     <l n="256">Ché il celo aiuta ogni persona franca.</l>
    </lg>
    <lg n="33">
     <l n="257">Fermate eran le gente tutte quante</l>
     <l n="258">A veder questi duo sì ben ferire;</l>
     <l n="259">Ed in quel tempo vi gionse Atalante,</l>
     <l n="260">Qual cercava Rugiero, il suo disire;</l>
     <l n="261">E come visto l'ebbe a sé davante</l>
     <l n="262">Per quel gran colpo a risco de morire;</l>
     <l n="263">Subito prese tanto disconforto,</l>
     <l n="264">Che quasi dal destrier cadde giù morto.</l>
    </lg>
    <lg n="34">
     <l n="265">Incontinente il falso incantatore</l>
     <l n="266">Formò per sua mala arte un grande inganno</l>
     <l n="267">E molta gente finse, con romore,</l>
     <l n="268">Che fanno a Cristian soperchio danno.</l>
     <l n="269">Nel mezo sembra Carlo imperatore</l>
     <l n="270">Chiamando: - Aiuto! aiuto! - con affanno:</l>
     <l n="271">Ed Olivier legato alla catena,</l>
     <l n="272">Un gran gigante trasinando il mena.</l>
    </lg>
    <lg n="35">
     <l n="273">Ranaldo a morte là parea ferito,</l>
     <l n="274">Passato de un troncone a mezo il petto,</l>
     <l n="275">E cridava: - Cugino, a tal libroito</l>
     <l n="276">Me lasci trasinar con tal dispetto? -</l>
     <l n="277">Rimase Orlando tutto sbigotito,</l>
     <l n="278">Mirando tanto oltraggio al suo cospetto,</l>
     <l n="279">Poi tutto il viso tinse come un foco</l>
     <l n="280">Per la grande ira, e non trovava loco.</l>
    </lg>
    <lg n="36">
     <l n="281">A gran roina volta Brigliadoro,</l>
     <l n="282">E Rugiero abandona e la battaglia,</l>
     <l n="283">Né prende al speronare alcun ristoro.</l>
     <l n="284">Avanti ad esso fugge la canaglia,</l>
     <l n="285">Menando li pregioni in mezo a loro,</l>
     <l n="286">Che gli ha de intorno fatto una serraglia;</l>
     <l n="287">E proprio sembra che li porti il vento,</l>
     <l n="288">Tanta è la forza de lo incantamento!</l>
    </lg>
    <lg n="37">
     <l n="289">Rugier, poiché libroito è il paladino,</l>
     <l n="290">Rimase assai turbato ne la mente;</l>
     <l n="291">Prese una lancia e, rivolto Frontino,</l>
     <l n="292">Con molta furia dà tra nostra gente,</l>
     <l n="293">E sopra al campo ritrovò Turpino.</l>
     <l n="294">Né vespro o messa a lui valse niente,</l>
     <l n="295">Né paternostri on altre orazione,</l>
     <l n="296">Ché a gambe aperte uscì fuor de l'arcione.</l>
    </lg>
    <lg n="38">
     <l n="297">Rugier lo lascia e a gli altri se abandona,</l>
     <l n="298">Come dal monte corre il fiume al basso;</l>
     <l n="299">Colse nel petto al duca di Baiona,</l>
     <l n="300">E tutto lo passò con gran fraccasso.</l>
     <l n="301">Re Salamon, che in capo ha la corona,</l>
     <l n="302">Andò col suo destrier tutto in un fasso;</l>
     <l n="303">Dà a Belenzero, Avorio, Ottone e Avino:</l>
     <l n="304">Tra lor non fu vantaggio de un lupino;</l>
    </lg>
    <lg n="39">
     <l n="305">Ché tutti quattro insieme nel sabbione</l>
     <l n="306">Se ritrovarno a dar de' calci al vento.</l>
     <l n="307">Rugier tutti gli abatte, el fier garzone,</l>
     <l n="308">E sempre cresce in forza ed ardimento;</l>
     <l n="309">Poi riscontrò Gualtier da Monlione,</l>
     <l n="310">E fuor di sella il caccia con tormento.</l>
     <l n="311">Non fu veduto mai cotanta lena:</l>
     <l n="312">Quanti ne trova, al par tutti li mena.</l>
    </lg>
    <lg n="40">
     <l n="313">Già gli altri saracin, che prima ascosi</l>
     <l n="314">Per la tema de Orlando eran fuggiti,</l>
     <l n="315">Or più che mai ritornano animosi,</l>
     <l n="316">E sopra al campo se mostrano arditi.</l>
     <l n="317">Rugier fa colpi sì meravigliosi,</l>
     <l n="318">Che quasi sono e nostri sbigotiti,</l>
     <l n="319">Né posson contrastare a tanta possa;</l>
     <l n="320">La gente a le sue spalle ognior se ingrossa.</l>
    </lg>
    <lg n="41">
     <l n="321">Però che 'l re Agramante e Martasino</l>
     <l n="322">Dopo Rugiero entrarno al gran zambello,</l>
     <l n="323">Mordante e Barigano e 'l re Sobrino,</l>
     <l n="324">Atalante il mal vecchio e Dardinello,</l>
     <l n="325">Mulabuferso, il franco saracino;</l>
     <l n="326">E dietro a tutti stava il re Brunello,</l>
     <l n="327">Benché conforta ogniom che avanti vada,</l>
     <l n="328">Per governar qualcosa che gli cada.</l>
    </lg>
    <lg n="42">
     <l n="329">Rugier davanti fa sì larga straza</l>
     <l n="330">Che non bisogna a lor troppa possancia,</l>
     <l n="331">Né fuor del fodro ancor la spada caza,</l>
     <l n="332">Però che resta integra la sua lancia.</l>
     <l n="333">Ben vi so dir che Carlo oggi tramaza,</l>
     <l n="334">E fia sconfitta la corte di Francia.</l>
     <l n="335">Ma non posso al presente tanto peso:</l>
     <l n="336">Nel terzo libro lo porrò disteso.</l>
    </lg>
    <lg n="43">
     <l n="337">Prima vi vo' contar quel che avenisse</l>
     <l n="338">Del conte Orlando, il quale avea seguito</l>
     <l n="339">Quel falso incanto, sì come io vi disse,</l>
     <l n="340">Ove sembrava Carlo a mal libroito.</l>
     <l n="341">Parea che avanti a lui ciascun fuggisse</l>
     <l n="342">Tremando di paura e sbigotito,</l>
     <l n="343">Sin che fôr gionti al mare in su l'arena,</l>
     <l n="344">Poco lontani alla selva de Ardena.</l>
    </lg>
    <lg n="44">
     <l n="345">Di verde lauro quivi era un boschetto</l>
     <l n="346">Cinto d'intorno de acqua di fontana,</l>
     <l n="347">Ove disparve il popol maledetto:</l>
     <l n="348">Tutto andò in fumo, come cosa vana.</l>
     <l n="349">Ben se stupitte il conte, vi prometto,</l>
     <l n="350">Per quella meraviglia tanto istrana,</l>
     <l n="351">E sete avendo per la gran calura,</l>
     <l n="352">Entrò nel bosco in sua mala ventura.</l>
    </lg>
    <lg n="45">
     <l n="353">Come fu dentro, scese Brigliadoro</l>
     <l n="354">Per bere al fonte che davanti appare;</l>
     <l n="355">Poi che legato l'ebbe ad uno alloro,</l>
     <l n="356">Chinosse in su la ripa a l'onde chiare.</l>
     <l n="357">Dentro a quell'acqua vidde un bel lavoro,</l>
     <l n="358">Che tutto intento lo trasse a mirare:</l>
     <l n="359">Là dentro de cristallo era una stanza</l>
     <l n="360">Piena di dame: e chi suona, e chi danza.</l>
    </lg>
    <lg n="46">
     <l n="361">Le vaghe dame danzavano intorno,</l>
     <l n="362">Cantando insieme con voce amorose,</l>
     <l n="363">Nel bel palagio de cristallo adorno,</l>
     <l n="364">Scolpito ad oro e pietre preziose.</l>
     <l n="365">Già se chinava a l'occidente il giorno,</l>
     <l n="366">Alor che Orlando al tutto se dispose</l>
     <l n="367">Vedere il fin di tanta meraviglia,</l>
     <l n="368">Né più vi pensa e più non se consiglia;</l>
    </lg>
    <lg n="47">
     <l n="369">Ma dentro a l'acqua sì come era armato</l>
     <l n="370">Gettossi e presto gionse insino al fondo,</l>
     <l n="371">E là trovosse in piede, ad un bel prato:</l>
     <l n="372">Il più fiorito mai non vidde il mondo.</l>
     <l n="373">Verso il palagio il conte fu inviato,</l>
     <l n="374">Ed era già nel cor tanto giocondo,</l>
     <l n="375">Che per letizia s'amentava poco</l>
     <l n="376">Perché fosse qua gionto e di qual loco.</l>
    </lg>
    <lg n="48">
     <l n="377">A lui davante è una porta patente,</l>
     <l n="378">Qual d'oro è fabricata e di zafiro,</l>
     <l n="379">Ove entrò il conte con faccia ridente,</l>
     <l n="380">Danzando a lui le dame atorno in giro.</l>
     <l n="381">Mentre che io canto, non posa la mente,</l>
     <l n="382">Ché gionto sono al fine, e non vi miro;</l>
     <l n="383">A questo libro è già la lena tolta:</l>
     <l n="384">Il terzo ascoltareti un'altra volta.</l>
    </lg>
    <lg n="49">
     <l n="385">Alor con rime elette e miglior versi</l>
     <l n="386">Farò battaglie e amor tutto di foco;</l>
     <l n="387">Non seran sempre e tempi sì diversi</l>
     <l n="388">Che mi tragan la mente di suo loco;</l>
     <l n="389">Ma nel presente e canti miei son persi,</l>
     <l n="390">E porvi ogni pensier mi giova poco:</l>
     <l n="391">Sentendo Italia de lamenti piena,</l>
     <l n="392">Non che or canti, ma sospiro apena.</l>
    </lg>
    <lg n="50">
     <l n="393">A voi, legiadri amanti e damigelle,</l>
     <l n="394">Che dentro ai cor gentili aveti amore,</l>
     <l n="395">Son scritte queste istorie tanto belle</l>
     <l n="396">Di cortesia fiorite e di valore;</l>
     <l n="397">Ciò non ascoltan queste anime felle,</l>
     <l n="398">Che fan guerra per sdegno e per furore.</l>
     <l n="399">Adio, amanti e dame pellegrine:</l>
     <l n="400">A vostro onor di questo libro è il fine.</l>
    </lg>
   </lg>
  </body>
 </text>
</TEI>