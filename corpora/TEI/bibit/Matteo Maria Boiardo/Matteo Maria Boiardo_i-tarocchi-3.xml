<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I tarocchi - 3</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">1</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_i-tarocchi-3</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I tarocchi - 3</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I tarocchi - 3</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">SPERANZA unita tien col corpo un'alma</l>
     <l n="2">Talor, che senza lei non starìa in vita,</l>
     <l n="3">Poi spesso giunge a victoriosa palma.</l>
     <l n="4">SPERANZA dubio alcun non ha smarrita,</l>
     <l n="5">Ma sta ferma e constante in fino al fine,</l>
     <l n="6">Quando Ragione il suo sperare aita.</l>
     <l n="7">SPERANZA terminata in un confine,</l>
     <l n="8">Se vôl passar più in là che non convene,</l>
     <l n="9">Prima che coglia el fior, trova le spine.</l>
     <l n="10">SPERANZA quanto più con rason vene,</l>
     <l n="11">Più dolce cibo è al cor che se ne veste;</l>
     <l n="12">E se al contrario vien, porta più pene.</l>
     <l n="13">SPERANZA ce mantiene in giochi e in feste</l>
     <l n="14">Quando il poter col voler si misura;</l>
     <l n="15">Ma senza ordine ha in sé cose moleste.</l>
     <l n="16">SPERANZA, sei pure amica a natura!</l>
     <l n="17">Tu tieni i toi seguaci in tanta pace,</l>
     <l n="18">Che alcun patir non li par cosa dura.</l>
     <l n="19">SPERANZA, se tu se' ancor pertinace</l>
     <l n="20">A chi possede, il suo dubio li poni,</l>
     <l n="21">Tal che dir l'è mio non serìa audace.</l>
     <l n="22">SPERANZA obtener fa senz'altri doni</l>
     <l n="23">Quel che a l'animo aggrada, e par che l'abbia</l>
     <l n="24">Quel che vôl già, né alcun più se gli opponi.</l>
     <l n="25">SPERANZA non consente un, preso in gabbia,</l>
     <l n="26">Dolente star, quando seco dimora,</l>
     <l n="27">Né un ropto in mar, si ben è in seca sabbia.</l>
     <l n="28">SPERANZA desta il pover che lavora,</l>
     <l n="29">A zappar, a spianar un monte, un lago,</l>
     <l n="30">Ché fructo spera a le fatighe ancora.</l>
     <l n="31">SPERANZA Orazio fece un leo, un drago</l>
     <l n="32">A far tagliar el ponte, e andar a basso</l>
     <l n="33">De la salute de la patria vago.</l>
     <l n="34">SPERANZA Jason, d'animo non lasso,</l>
     <l n="35">Con gli Argonauti a l'aureo velo adduxe,</l>
     <l n="36">Per molti casi e in periglioso passo.</l>
     <l n="37">SPERANZA fu che Judithe conduxe</l>
     <l n="38">Fuor di Betulia et Oloferno al fine,</l>
     <l n="39">Tolse, che altro che speme par non fusse.</l>
     <l n="40">SPERANZA Enea fuor del Troian confine</l>
     <l n="41">Guidò in Italia; e i successor fundorno</l>
     <l n="42">Alba e poi Roma a le genti Latine</l>
     <l n="43">Che domitor del mondo un tempo forno.</l>
    </lg>
   </lg>
  </body>
 </text>
</TEI>