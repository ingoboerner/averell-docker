<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO NONO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">26</measure>
    <measure unit="line">208</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-nono</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO NONO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO NONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che il mio canto tanto a voi diletta,</l>
     <l n="2">Ché ben ne vedo nella faccia il signo,</l>
     <l n="3">Io vo' trar for la citera più eletta</l>
     <l n="4">E le più argute corde che abbia in scrigno.</l>
     <l n="5">Or vieni, Amore, e qua meco te assetta,</l>
     <l n="6">E se io ben son di tal richiesta indigno,</l>
     <l n="7">Perché e mirti al mio capo non se avoltano,</l>
     <l n="8">Degni ne son costor che intorno ascoltano.</l>
    </lg>
    <lg n="2">
     <l n="9">Come nanti l'aurora, al primo albore,</l>
     <l n="10">Splendono stelle chiare e matutine,</l>
     <l n="11">Tal questa corte luce in tant'onore</l>
     <l n="12">De cavallieri e dame peregrine,</l>
     <l n="13">Che tu pôi ben dal cel scendere, Amore,</l>
     <l n="14">Tra queste genti angelice e divine;</l>
     <l n="15">Se tu vien' tra costoro, io te so dire</l>
     <l n="16">Che starai nosco e non vorai libroire.</l>
    </lg>
    <lg n="3">
     <l n="17">Qui trovarai un altro paradiso;</l>
     <l n="18">Or vieni adunque e spirami, di graccia,</l>
     <l n="19">Il tuo dolce diletto e 'l dolce riso,</l>
     <l n="20">Sì che cantando a questi satisfaccia</l>
     <l n="21">De Fiordespina, che mirando in viso</l>
     <l n="22">A Bradamante par che se disfaccia</l>
     <l n="23">E del disio se strugga a poco a poco,</l>
     <l n="24">Come rugiada al sole o cera al foco.</l>
    </lg>
    <lg n="4">
     <l n="25">E non potea da tal vista levarsi:</l>
     <l n="26">Quanto più mira, de mirar più brama,</l>
     <l n="27">Sì come e farfallin, sin che sono arsi,</l>
     <l n="28">Non se sanno spiccar mai dalla fiama.</l>
     <l n="29">Erano e cacciatori intorno sparsi,</l>
     <l n="30">E qual suo cane e qual suo falcon chiama,</l>
     <l n="31">Con corni e cridi menando tempesta;</l>
     <l n="32">Onde al romor la fia de Amon se desta.</l>
    </lg>
    <lg n="5">
     <l n="33">Sì come gli occhi aperse, incontinente</l>
     <l n="34">Una luce ne uscitte, uno splendore,</l>
     <l n="35">Che abbagliò Fiordespina primamente,</l>
     <l n="36">Poi per la vista li passò nel core;</l>
     <l n="37">E ben ne dimostrò segno evidente,</l>
     <l n="38">Tingendo la sua faccia in quel colore</l>
     <l n="39">Che fa la rosa, alorché aprir se vôle</l>
     <l n="40">Nella bella alba, allo aparir del sole.</l>
    </lg>
    <lg n="6">
     <l n="41">Già Bradamante se era rilevata,</l>
     <l n="42">E perché a gli atti e allo abito comprese</l>
     <l n="43">Quest'altra esser gran dama e pregiata,</l>
     <l n="44">La salutò con modo assai cortese;</l>
     <l n="45">E dove la iumenta avia legata,</l>
     <l n="46">Quando da prima in su il fiume discese,</l>
     <l n="47">Ne venne, ché trovarvela vi crede;</l>
     <l n="48">Ma non la trova ed ove sia non vede,</l>
    </lg>
    <lg n="7">
     <l n="49">Perché a se stessa avia tratta la briglia,</l>
     <l n="50">E nel bosco più folto errando andava.</l>
     <l n="51">Or tal sconforto la dama se piglia,</l>
     <l n="52">Che quasi gli occhi a lacrime bagnava;</l>
     <l n="53">Ma amor, che ogni intelletto resviglia,</l>
     <l n="54">A Fiordespina subito mostrava</l>
     <l n="55">Con qual facilitate de legiero</l>
     <l n="56">Se trovi sola con quel cavalliero.</l>
    </lg>
    <lg n="8">
     <l n="57">Essa aveva un destrier de Andologia,</l>
     <l n="58">Che non trovava parangone al corso;</l>
     <l n="59">Forte e legiero, un sol diffetto avia,</l>
     <l n="60">Che, potendo pigliar co' denti il morso,</l>
     <l n="61">Al suo dispetto l'om portava via,</l>
     <l n="62">Né si trovava a sua furia soccorso.</l>
     <l n="63">Sol con parole si puotea tenire:</l>
     <l n="64">Ciò sa la dama e ad altri nol vôl dire.</l>
    </lg>
    <lg n="9">
     <l n="65">Per questo crede lei di fare acquisto</l>
     <l n="66">Di Bradamante, che stima un barone,</l>
     <l n="67">E dice: - Cavallier, tanto stai tristo</l>
     <l n="68">Forse per aver perso il tuo ronzone.</l>
     <l n="69">Se ben non te abbia cognosciuto o visto,</l>
     <l n="70">La ciera tua mi mostra per ragione</l>
     <l n="71">Che non pôi esser di natura fello:</l>
     <l n="72">Alle più volte bono è quel che è bello.</l>
    </lg>
    <lg n="10">
     <l n="73">Onde non credo poter collocare</l>
     <l n="74">In altrui meglio una mia cosa eletta;</l>
     <l n="75">Però questo destrier ti vo' donare,</l>
     <l n="76">Che non ha il mondo bestia più perfetta.</l>
     <l n="77">Sol colui dà, qual dà le cose care;</l>
     <l n="78">Ciascun privar se sa de cosa abietta:</l>
     <l n="79">E, per stimarme di poco valore,</l>
     <l n="80">Io non ardisco di donarti il core. -</l>
    </lg>
    <lg n="11">
     <l n="81">Così dicendo salta della sella</l>
     <l n="82">E il corsier per la briglia li presenta.</l>
     <l n="83">Bradamante, che vide la donzella</l>
     <l n="84">Nel viso di color de amor dipenta,</l>
     <l n="85">E gli occhi tremolare e la favella,</l>
     <l n="86">Dicea tra sé: "Qualche una mal contenta</l>
     <l n="87">Serà de noi e ingannata alla vista,</l>
     <l n="88">Ché gratugia a gratugia poco acquista."</l>
    </lg>
    <lg n="12">
     <l n="89">Così tra sé pensando, Bradamante</l>
     <l n="90">Disse alla dama: - Questo dono è tale</l>
     <l n="91">Che a meritarlo io non serìa bastante:</l>
     <l n="92">Se ben tutto mi dono, poco vale.</l>
     <l n="93">Ma il dar per merto è cosa di mercante,</l>
     <l n="94">E voi, che aveti lo animo regale,</l>
     <l n="95">Degnareti accettarmi quale io sono,</l>
     <l n="96">Che il corpo insieme e l'anima vi dono. -</l>
    </lg>
    <lg n="13">
     <l n="97">- Ciò non rifiuto, - disse Fiordespina -</l>
     <l n="98">Né di cosa ch'io tengo, più me esalto;</l>
     <l n="99">Non fece mai, che io creda, un don regina,</l>
     <l n="100">Che ne pigliasse guidardon tanto alto. -</l>
     <l n="101">Bradamante tacendo a lei se inclina,</l>
     <l n="102">E sì come era armata prese un salto,</l>
     <l n="103">Che avria passato sopra una ziraffa;</l>
     <l n="104">Salì a destriero, e non toccò la staffa.</l>
    </lg>
    <lg n="14">
     <l n="105">La Saracina a quello atto se affisse,</l>
     <l n="106">Con gli occhi fermi e di mirar non saccia,</l>
     <l n="107">Poi chiamando e compagni intorno, disse:</l>
     <l n="108">- Per me, non per voi fatta è questa caccia.</l>
     <l n="109">Se al mio comando alcun disobidisse,</l>
     <l n="110">Serà caduto nella mia disgraccia,</l>
     <l n="111">Che meglio vi serà cader nel foco:</l>
     <l n="112">Vo' che ciascun stia fermo nel suo loco.</l>
    </lg>
    <lg n="15">
     <l n="113">Stativi quieti e come gente mute,</l>
     <l n="114">E lasciate venir le bestie fuora,</l>
     <l n="115">Però che io sola le vo' seguir tute;</l>
     <l n="116">E tu, barone, apresso a me dimora.</l>
     <l n="117">Piacer non ho maggior, se Dio m'aiute,</l>
     <l n="118">Che quando un forastier per me se onora,</l>
     <l n="119">E non è cosa, a mia fé te prometto,</l>
     <l n="120">Che io non facessi per darti diletto. -</l>
    </lg>
    <lg n="16">
     <l n="121">Acquetossi ciascun per obedire:</l>
     <l n="122">Chi stende lo arco, e chi suo cane agroppa;</l>
     <l n="123">Già tutto il bosco si sentia stromire</l>
     <l n="124">De corni e abagli, e 'l gran romor se incoppa.</l>
     <l n="125">Eccoti un cervo de la selva uscire,</l>
     <l n="126">Che avea le corde insino in su la groppa,</l>
     <l n="127">Un cervo per molti anni cognosciuto,</l>
     <l n="128">Perché il maggior giamai non fu veduto.</l>
    </lg>
    <lg n="17">
     <l n="129">Questo uscì al prato de un corso sì subito,</l>
     <l n="130">Che non par che lo aresti pruno o lapola,</l>
     <l n="131">E venne presso a Fiordespina un cubito,</l>
     <l n="132">Sì che aponto alla coda e can li scapola;</l>
     <l n="133">E fra se stessa diceva: "Io me dubito</l>
     <l n="134">Che costui resti e non senti la trapola,</l>
     <l n="135">Se, pregando che segua, non impetro";</l>
     <l n="136">E poi se volse e disse: - Vienmi dietro. -</l>
    </lg>
    <lg n="18">
     <l n="137">Nel fin de le parole volta il freno,</l>
     <l n="138">Seguendo il cervo, e pur costui dimanda.</l>
     <l n="139">Benché avesse uno amblante palafreno</l>
     <l n="140">(Quale era nato nel regno de Irlanda,</l>
     <l n="141">E correa come un veltro, o poco meno,</l>
     <l n="142">Come tutti i roncin di quella banda;</l>
     <l n="143">Non già che fosse in corso simigliante</l>
     <l n="144">A l'altro, che avea dato a Bradamante),</l>
    </lg>
    <lg n="19">
     <l n="145">Quello andaluzo correva assai più</l>
     <l n="146">Che non volea il patrone alcuna fiata.</l>
     <l n="147">Ora apena nel corso posto fu,</l>
     <l n="148">Che varcò Fiordespina de una arcata.</l>
     <l n="149">Già se pente la dama esservi su,</l>
     <l n="150">E vede ben che la bocca ha sfrenata;</l>
     <l n="151">Ora tira di possa, or tira piano,</l>
     <l n="152">Ma a retenerlo ogni remedio è vano.</l>
    </lg>
    <lg n="20">
     <l n="153">Era davanti un monte rilevato,</l>
     <l n="154">Pien di cespugli e de arboscelli istrani,</l>
     <l n="155">Ma non ritenne il cavallo affogato:</l>
     <l n="156">Questo passò, come ha passato e piani.</l>
     <l n="157">Il cervo alle sue spalle avia lasciato;</l>
     <l n="158">Ben lo ha vicino, e presso a questo e cani,</l>
     <l n="159">E poco longe a' cani è Fior de spina,</l>
     <l n="160">Che studia il corso e quanto può camina.</l>
    </lg>
    <lg n="21">
     <l n="161">Nella scesa del monte a ponto a ponto</l>
     <l n="162">Fo preso il cervo da un can corridore;</l>
     <l n="163">E come fu da questo primo agionto,</l>
     <l n="164">Li altri poi lo aterrarno a gran furore.</l>
     <l n="165">Ora faceva Fiordespina conto</l>
     <l n="166">De non lasciar più gire il suo amatore,</l>
     <l n="167">E scridando al destrier, come far suole,</l>
     <l n="168">Fermar lo fa ben presto come vôle.</l>
    </lg>
    <lg n="22">
     <l n="169">Non dimandar se Bradamante alora,</l>
     <l n="170">Vedendo il destrier fermo, se conforta,</l>
     <l n="171">E smontò de lo arcion senza dimora,</l>
     <l n="172">Che quasi già se avea posta per morta,</l>
     <l n="173">Tanto che li batteva il core ancora.</l>
     <l n="174">E Fiordespina, che è di questo accorta,</l>
     <l n="175">Gli disse: - O cavallier, vo' che tu imagine</l>
     <l n="176">Che un fal commesso ho sol per smenticagine.</l>
    </lg>
    <lg n="23">
     <l n="177">Ben si suol dir: non falla chi non fa.</l>
     <l n="178">Non so come mi sia di mente uscito</l>
     <l n="179">Di farti noto che il destrier, che te ha</l>
     <l n="180">Quasi condutto di morte al libroito,</l>
     <l n="181">Qualunche volta se gli dice: "Sta!"</l>
     <l n="182">Non passarebbe più nel corso un dito;</l>
     <l n="183">Ma, come io dissi, me dimenticai</l>
     <l n="184">Farlo a te noto, e ciò mi dole assai. -</l>
    </lg>
    <lg n="24">
     <l n="185">Rimase Bradamante satisfatta</l>
     <l n="186">Per le parole ed anco per le prove,</l>
     <l n="187">Ché, correndo il cavallo a briglia tratta,</l>
     <l n="188">Come odiva dir: "Sta!" più non se move.</l>
     <l n="189">La esperienza fo più volte fatta;</l>
     <l n="190">Al fin smontarno in su l'erbette nove,</l>
     <l n="191">Sottesso l'ombra del fronzuto monte,</l>
     <l n="192">Ove era un rivo e sopra a quello un ponte.</l>
    </lg>
    <lg n="25">
     <l n="193">Quivi smontarno le due damigelle.</l>
     <l n="194">Bradamante avia l'arme ancora intorno,</l>
     <l n="195">L'altra uno abito biavo, fatto a stelle</l>
     <l n="196">Quale eran d'oro, e l'arco e i strali e 'l corno;</l>
     <l n="197">Ambe tanto legiadre, ambe sì belle,</l>
     <l n="198">Che avrian di sue bellezze il mondo adorno.</l>
     <l n="199">L'una de l'altra accesa è nel disio,</l>
     <l n="200">Quel che li manca ben sapre' dir io.</l>
    </lg>
    <lg n="26">
     <l n="201">Mentre che io canto, o Iddio redentore,</l>
     <l n="202">Vedo la Italia tutta a fiama e a foco</l>
     <l n="203">Per questi Galli, che con gran valore</l>
     <l n="204">Vengon per disertar non so che loco;</l>
     <l n="205">Però vi lascio in questo vano amore</l>
     <l n="206">De Fiordespina ardente a poco a poco;</l>
     <l n="207">Un'altra fiata, se mi fia concesso,</l>
     <l n="208">Racontarovi il tutto per espresso.</l>
    </lg>
   </lg>
  </body>
 </text>
</TEI>