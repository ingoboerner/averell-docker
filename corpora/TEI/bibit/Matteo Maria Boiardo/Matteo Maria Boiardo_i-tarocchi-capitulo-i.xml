<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I tarocchi - Capitulo I</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">1</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_i-tarocchi-capitulo-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I tarocchi - Capitulo I</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I tarocchi - Capitulo I</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Timor un'alma tien tanto dubbiosa</l>
     <l n="2">Ch'ell'ha poca ragion de viver lieta,</l>
     <l n="3">Qual mai non gode, e sempre è paurosa.</l>
     <l n="4">Timor, si v'è qualche pericol, vieta</l>
     <l n="5">Pigliar piacere, e tanto un om fa vile,</l>
     <l n="6">Che l'animo ragion mai non aquieta.</l>
     <l n="7">Timor tremar fa l'agnel nell'ovile</l>
     <l n="8">Si de fuor sente il lupo, e sì sta chiuso</l>
     <l n="9">Che apena intrar gli può il vento sottile.</l>
     <l n="10">Timor quattro destrier d'un carro all'uso</l>
     <l n="11">Sotto una virga tiene, a un giogo stretti;</l>
     <l n="12">E molti in servitù, che non gli excuso.</l>
     <l n="13">Timor ci tien talor, che i nostri effetti</l>
     <l n="14">Non possiam dimostrar, che assai ne offende,</l>
     <l n="15">Ché compagni al timor sono i rispetti.</l>
     <l n="16">Timor fa sempre che un non se diffende,</l>
     <l n="17">Ma supplice ai contrasti se dimostra</l>
     <l n="18">E senza arme adoprar vinto se rende.</l>
     <l n="19">Timor, si tu ti acosti a armati in giostra</l>
     <l n="20">La lor virtù sarà sotto te morta:</l>
     <l n="21">Dove tu sei, sempre la fronte il mostra.</l>
     <l n="22">Timor conturba i sensi e faccia smorta</l>
     <l n="23">Rende, e tremito il cor per lui si sente,</l>
     <l n="24">E l'occhio il mostra con sua vista torta.</l>
     <l n="25">Timor non ha sol di quel ch'è presente</l>
     <l n="26">Dubbio, ma teme, ben che sia lontano,</l>
     <l n="27">Il periculo: e a sé pargli imminente.</l>
     <l n="28">Timor certo è da immaginarlo vano,</l>
     <l n="29">E dove timor regna, ogniun concorre</l>
     <l n="30">Che invallido quel corpo sia e mal sano.</l>
     <l n="31">Timor Fineo, tra gli uomini una torre,</l>
     <l n="32">Converse in sasso, col meduseo volto,</l>
     <l n="33">Ché ai timidi fortuna non soccorre.</l>
     <l n="34">Timor Ptolomeo Re subbito volto</l>
     <l n="35">Ebbe contra Pompeo, sol per paura</l>
     <l n="36">Che Caesar non gli avesse il regno tolto.</l>
     <l n="37">Timor non lasciò Andromeca sicura</l>
     <l n="38">Del figlio, visto Ulisse; e intrar lo fece</l>
     <l n="39">Del patre Hectorre, in la sua sepoltura.</l>
     <l n="40">Timor, Dionysio del tonsore invece,</l>
     <l n="41">Usoe le proprie figlie con carbone</l>
     <l n="42">Per fuggir ferro; e al fin non fugì nece,</l>
     <l n="43">Ché mal se fugge quel ch'el coel dispone.</l>
    </lg>
   </lg>
  </body>
 </text>
</TEI>