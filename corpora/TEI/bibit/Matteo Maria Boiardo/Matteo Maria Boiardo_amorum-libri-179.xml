<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorum libri - 179</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">6</measure>
    <measure unit="line">64</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_amorum-libri-179</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorum libri - 179</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorum libri - 179</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Zefiro torna, che de amore aspira</l>
     <l n="2">naturalmente desioso instinto,</l>
     <l n="3">e la sua moglie co il viso dipinto</l>
     <l n="4">piglia qualunque e' soi bei fiori amira.</l>
     <l n="5">Ma chi riguarda al ciel che sopra agira</l>
     <l n="6">non teme e' laci de la falsa amante,</l>
     <l n="7">e la sua rete che a morte ne tira</l>
     <l n="8">lo ochio sol prende cupido e vagante.</l>
     <l n="9">Ecco l'aria roseggia al sol levante:</l>
     <l n="10">driciamo il viso a la chiara lumera,</l>
     <l n="11">che la anima non pera</l>
     <l n="12">per volger li ochi al loco de le piante.</l>
    </lg>
    <lg n="2">
     <l n="13">Che riguardati, o spirti perregrini?</l>
     <l n="14">Il color vago de la bella rosa?</l>
     <l n="15">Fugeti via, fugeti, ché nascosa</l>
     <l n="16">è la loncia crudiel ne' verdi spini.</l>
     <l n="17">Non aspettati che la luce inchini</l>
     <l n="18">verso lo occaso, ché la fera alora</l>
     <l n="19">esce sicura ne' campi vicini</l>
     <l n="20">e li dormenti ne l'ombra divora.</l>
     <l n="21">Per Dio, non aspettati a l'ultim'ora!</l>
     <l n="22">Credeti a me che giacque sopra al prato,</l>
     <l n="23">e benché io sia campato,</l>
     <l n="24">mercè n'ha il Ciel, che vol che io viva ancora.</l>
    </lg>
    <lg n="3">
     <l n="25">Se ve colcati ne' suavi odori</l>
     <l n="26">che surgon quinci a la terra fiorita,</l>
     <l n="27">in brieve giorno avreti dolce vita,</l>
     <l n="28">in lunga notte morte con dolori.</l>
     <l n="29">Uno angue ascoso sta tra l'erbe e' fiori,</l>
     <l n="30">che il verde dosso al prato rassumiglia;</l>
     <l n="31">nulla se vede, sì poco par fori,</l>
     <l n="32">né pria si sente, se non morde o piglia.</l>
     <l n="33">Forsi il mio dir torreti a maraviglia,</l>
     <l n="34">ma salir vi convien quel col fronzuto;</l>
     <l n="35">né si trova altro aiuto:</l>
     <l n="36">chi provato ha ogni scermo vi consiglia.</l>
    </lg>
    <lg n="4">
     <l n="37">Quel dolce mormorar de le chiare onde,</l>
     <l n="38">ove Amor nudo a la ripa se posa,</l>
     <l n="39">là giuso ad immo tien la morte ascosa,</l>
     <l n="40">ché una sirena dentro vi nasconde</l>
     <l n="41">con gli ochi arguti e con le chiome bionde,</l>
     <l n="42">co il bianco petto e con lo adorno volto;</l>
     <l n="43">canta sì dolce che il spirto confonde,</l>
     <l n="44">e poi lo occide che a dormir l'ha colto.</l>
     <l n="45">Fugeti mentre il senso non vi è tolto,</l>
     <l n="46">ché il partir doppo il canto è grave affanno;</l>
     <l n="47">ed io, che scio lo inganno,</l>
     <l n="48">quasi contro a mia voglia ancor l'ascolto.</l>
    </lg>
    <lg n="5">
     <l n="49">Non vi spechiati a questa fonte il viso,</l>
     <l n="50">ché morte occulta vi darà di piglio:</l>
     <l n="51">in quel fioreto candido e vermiglio</l>
     <l n="52">sol per mirarsi se cangiò Narciso.</l>
     <l n="53">Legette il verso a lettre d'oro inciso</l>
     <l n="54">nel verde marmo di sua sepultura,</l>
     <l n="55">che dice: – Lasso chi è di sé confiso,</l>
     <l n="56">ché mortal cosa picol tempo dura. –</l>
     <l n="57">Lassati adunque al basso ogni vil cura,</l>
     <l n="58">driciati ad erto la animosa fronte;</l>
     <l n="59">avanti aveti il monte</l>
     <l n="60">che ne la cima tien vita secura.</l>
    </lg>
    <lg n="6">
     <l n="61">Canzon, se alcun te lege e non intende</l>
     <l n="62">dentro a la scorza, di lui chiaro e piano</l>
     <l n="63">che in tutto è pazo e vano</l>
     <l n="64">qualunque aver diletto in terra attende.</l>
    </lg>
   </lg>
  </body>
 </text>
</TEI>