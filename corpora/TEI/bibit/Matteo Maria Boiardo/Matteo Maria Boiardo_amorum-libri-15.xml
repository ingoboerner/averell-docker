<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorum libri - 15</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">6</measure>
    <measure unit="line">82</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_amorum-libri-15</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorum libri - 15</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorum libri - 15</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Chi troverà parole e voce equale</l>
     <l n="2">che giugnan nel parlare al pensier mio?</l>
     <l n="3">Chi darà piume al mio intelletto ed ale</l>
     <l n="4">sì che volando segua el gran desio?</l>
     <l n="5">Se lui per sé non sale,</l>
     <l n="6">né giugne mia favella</l>
     <l n="7">al loco ove io la invio,</l>
     <l n="8">chi canterà giamai de la mia stella?</l>
     <l n="9">Lei sopra l'altre cose belle è bella,</l>
     <l n="10">né col pensier se ariva a sua belleza,</l>
     <l n="11">perché a lo inzegno umano il Ciel la cella</l>
     <l n="12">né vuol che se salisca a la sua alteza,</l>
     <l n="13">se forsi Amor non degna darci aita</l>
     <l n="14">acciò che la vagheza</l>
     <l n="15">sia del suo regno qui tra noi sentita.</l>
    </lg>
    <lg n="2">
     <l n="16">Porgime aita, Amor, se non comprende</l>
     <l n="17">il debol mio pensier la nobiltade</l>
     <l n="18">che a questo tempo tanta grazia rende,</l>
     <l n="19">che gloriosa ne è la nostra etade.</l>
     <l n="20">Sì come più resplende,</l>
     <l n="21">alor che il giorno è spento,</l>
     <l n="22">intra le stelle rade</l>
     <l n="23">la luna di color di puro argento,</l>
     <l n="24">quando ha di fiame il bianco viso cento</l>
     <l n="25">e le sue corne ha più di lume piene,</l>
     <l n="26">solo a sua vista è il nostro guardo intento,</l>
     <l n="27">ché da lei sola a nui la luce viene:</l>
     <l n="28">così splende qua giù questa lumiera,</l>
     <l n="29">e lei sola contiene</l>
     <l n="30">valor, beltade e gentileza intiera.</l>
    </lg>
    <lg n="3">
     <l n="31">Come in la notte liquida e serena</l>
     <l n="32">vien la stella d'Amore avanti al giorno,</l>
     <l n="33">de ragi d'oro e di splendor sì piena</l>
     <l n="34">che l'orizonte è di sua luce adorno,</l>
     <l n="35">ed ella a tergo mena</l>
     <l n="36">l'altre stelle minore</l>
     <l n="37">che a lei d'intorno intorno</l>
     <l n="38">cedon parte del cielo e fangli onore;</l>
     <l n="39">indi rorando splendido liquore</l>
     <l n="40">da l'umida sua chioma, onde se bagna</l>
     <l n="41">la verde erbetta e il colorito fiore,</l>
     <l n="42">fa rogiadosa tutta la campagna:</l>
     <l n="43">così costei de l'altre el pregio acquista,</l>
     <l n="44">perché Amor la accompagna</l>
     <l n="45">e far sparir ogni altra bella vista.</l>
    </lg>
    <lg n="4">
     <l n="46">Chi mai vide al matin nascer l'aurora,</l>
     <l n="47">di rose coronata e de jacinto,</l>
     <l n="48">che fuor del mar el dì non esce ancora</l>
     <l n="49">e del suo lampegiar è il ciel depinto,</l>
     <l n="50">e lei più se incolora</l>
     <l n="51">de una luce vermiglia,</l>
     <l n="52">da la qual fora vinto</l>
     <l n="53">qual ostro più tra noi se gli asomiglia;</l>
     <l n="54">e il rozo pastorel se maraviglia</l>
     <l n="55">del vago rossegiar de lo oriente</l>
     <l n="56">che a poco a poco su nel ciel se apiglia,</l>
     <l n="57">e con più mira più se fa lucente:</l>
     <l n="58">vedrà così ne lo angelico viso,</l>
     <l n="59">se alcun fia che possente</l>
     <l n="60">se trovi a rigurdarla in vista fiso.</l>
    </lg>
    <lg n="5">
     <l n="61">Qual fuor de l'occean, di raggi acceso,</l>
     <l n="62">risurge il sole al giorno matutino,</l>
     <l n="63">e sì come fra l'unde e il ciel suspeso</l>
     <l n="64">va tremolando sopra il suol marino;</l>
     <l n="65">e poi che il freno ha preso</l>
     <l n="66">de' soi corsier focosi,</l>
     <l n="67">con le rote d'or fino</l>
     <l n="68">ad erto adriza e' corsi luminosi;</l>
     <l n="69">vista non è che amirar fermo lo osi,</l>
     <l n="70">ché di vermiglio e d'oro ha un color misto</l>
     <l n="71">che abaglia gli ochi nostri tenebrosi</l>
     <l n="72">e fa l'uman veder più corto e tristo:</l>
     <l n="73">tal è amirar questo mirabil volto,</l>
     <l n="74">che, da li ochi mei visto,</l>
     <l n="75">ogn'altro remirar a lor ha tolto.</l>
    </lg>
    <lg n="6">
     <l n="76">Vago pensier, che con Amor tanto alto</l>
     <l n="77">volando vai, e del bel viso canti</l>
     <l n="78">che ti fa nel pensar il cor di smalto,</l>
     <l n="79">membrando di sua forma e dei sembianti,</l>
     <l n="80">rimasti da la impresa sì soprana,</l>
     <l n="81">però che tanto avanti</l>
     <l n="82">non va la possa de natura umana.</l>
    </lg>
   </lg>
  </body>
 </text>
</TEI>