<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorum libri - 132</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">6</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_amorum-libri-132</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorum libri - 132</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorum libri - 132</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Novo diletto a ragionar me invita</l>
     <l n="2">de quello ardor che più se fa vivace,</l>
     <l n="3">e la mia vita dolcemente ariva.</l>
     <l n="4">Ma nanti che da me facia partita</l>
     <l n="5">l'alma che a poco a poco se disface,</l>
     <l n="6">nanti che al tutto de spirar sia priva,</l>
     <l n="7">agia il cor lasso tanta tregua o pace</l>
     <l n="8">da il dolce fiamegiar che intro lo impiglia</l>
     <l n="9">che mostrar possa altrui per maraviglia</l>
     <l n="10">quanto a se stesso nel suo fin compiace;</l>
     <l n="11">perché, come sovente se asumiglia</l>
     <l n="12">a ogni animal che di suo voler more,</l>
     <l n="13">così contento è lui morir de amore.</l>
    </lg>
    <lg n="2">
     <l n="14">Novo piacere e disusata voglia</l>
     <l n="15">che il cor mio prende de il suo dolce male</l>
     <l n="16">nel viso altiero e de mercè ribello!</l>
     <l n="17">Così par che non senta morte o doglia</l>
     <l n="18">tra gli Indi più deserti uno animale,</l>
     <l n="19">che un corno ha in fronte e tien nome da quello.</l>
     <l n="20">Forzia né inzegno a sua presa non vale,</l>
     <l n="21">fuor che da il grembo virginile accolto,</l>
     <l n="22">ove ogni ardir, ogni poter gli è tolto,</l>
     <l n="23">e lui si sta, né di morir gli 'n cale.</l>
     <l n="24">Ed io, per cagion, me sono avolto</l>
     <l n="25">in tanto lieta e dilettosa sorte</l>
     <l n="26">che partir non mi scio da la mia morte.</l>
    </lg>
    <lg n="3">
     <l n="27">Dove la forcia più del sol se aduna,</l>
     <l n="28">sotto il cerchio più largo al nostro polo,</l>
     <l n="29">ne la terra odoriffera e felice,</l>
     <l n="30">vive uno augello, in quella gente bruna,</l>
     <l n="31">che sempre al mondo se ritrova solo</l>
     <l n="32">sancia altro paro, ed ha nome Fenice.</l>
     <l n="33">Quando da li anni sente tardo il volo,</l>
     <l n="34">cinamo incenso cassia e mira prende,</l>
     <l n="35">e bate l'ale sì che il sol lo 'ncende;</l>
     <l n="36">arde se stesso, e manca sancia dolo.</l>
     <l n="37">Così la fiamma mia lieto me rende,</l>
     <l n="38">e dami fuoco tanto dilettoso</l>
     <l n="39">che arder mi sento e di partir non oso.</l>
    </lg>
    <lg n="4">
     <l n="40">Sotto la tramontana al breve giorno,</l>
     <l n="41">ove l'onda marina in giel se indura,</l>
     <l n="42">un picolo animal tra' monti nasce,</l>
     <l n="43">bianco di pelo e di facione adorno</l>
     <l n="44">e sì nemico al tutto di lordura</l>
     <l n="45">che sol di neve candida si pasce.</l>
     <l n="46">Tanto gentile il fece la Natura</l>
     <l n="47">che se, forsi cacciato, il luto vede,</l>
     <l n="48">sostien da quello il delicato pede</l>
     <l n="49">e più belleza che la vita cura.</l>
     <l n="50">Ben fa maravigliar, ma chi no il crede</l>
     <l n="51">venga a veder un uom che muor tra noi</l>
     <l n="52">non per la sua beltà, ma per l'altrui.</l>
    </lg>
    <lg n="5">
     <l n="53">Canta uno augello in voce sì suave,</l>
     <l n="54">ove Meandro il vado obliquo agira,</l>
     <l n="55">che la sua morte prende con diletto.</l>
     <l n="56">Lassar le usate ripe non gli è grave,</l>
     <l n="57">ma con dolce armonia l'anima spira,</l>
     <l n="58">né voce cangia al fin né muta aspetto.</l>
     <l n="59">L'unda de il fiume il novo canto ammira,</l>
     <l n="60">e lui fra l'erbe fresche a la rivera,</l>
     <l n="61">perché nel suo zoir doglia non spera,</l>
     <l n="62">segue cantando ove Natura il tira.</l>
     <l n="63">Così me tragge questa bella fiera</l>
     <l n="64">a volontaria morte e dolce tanto</l>
     <l n="65">che per lei moro, e pur morendo canto.</l>
    </lg>
    <lg n="6">
     <l n="66">Dunque tra li animali il quinto sono,</l>
     <l n="67">ché a morte de mia voglia me destino;</l>
     <l n="68">ma siano Amore, e quel viso divino</l>
     <l n="69">che ora me occide, e il Sol che io abandono,</l>
     <l n="70">sian testimoni al spirto peregrino</l>
     <l n="71">che altro remedio al suo lungo martire</l>
     <l n="72">trovar non puote che amando morire.</l>
    </lg>
   </lg>
  </body>
 </text>
</TEI>