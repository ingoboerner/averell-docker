<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Orlando innamorato - CANTO VENTESIMONONO</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">65</measure>
    <measure unit="line">520</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_orlando-innamorato-canto-vente</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Orlando innamorato - CANTO VENTESIMONONO</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Orlando innamorato - CANTO VENTESIMONONO</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La più stupenda guerra e la maggiore</l>
     <l n="2">Che racontasse mai prosa né verso,</l>
     <l n="3">Vengo a contarvi, con tanto terrore</l>
     <l n="4">Che quasi al cominciare io me son perso;</l>
     <l n="5">Né sotto re, né sotto imperatore</l>
     <l n="6">Fu mai raccolto esercito diverso,</l>
     <l n="7">O nel moderno tempo, o ne lo antico,</l>
     <l n="8">Che aguagliar si potesse a quel che io dico.</l>
    </lg>
    <lg n="2">
     <l n="9">Né quando prima il barbaro Anniballe,</l>
     <l n="10">Rotto avendo ad Ibero il gran diveto,</l>
     <l n="11">Con tutta Spagna ed Africa alle spalle</l>
     <l n="12">Spezzò col foco l'Alpe e con lo aceto;</l>
     <l n="13">Né il gran re persiano in quella valle</l>
     <l n="14">Ove Leonida fe' l'aspro decreto,</l>
     <l n="15">Con le gente di Scizia e de Etiopia</l>
     <l n="16">Ebbe de armati in campo maggior copia,</l>
    </lg>
    <lg n="3">
     <l n="17">Come Agramante, che sua gente anombra</l>
     <l n="18">Solo a la vista, senza ordine alcuno.</l>
     <l n="19">De le sue velle è tanto spessa l'ombra,</l>
     <l n="20">Che il mar di sotto a loro è scuro e bruno;</l>
     <l n="21">E sì l'un l'altro il gran naviglio ingombra,</l>
     <l n="22">Che fu mestier libroirse ad uno ad uno,</l>
     <l n="23">Avendo il vento in poppa alla seconda.</l>
     <l n="24">Avanti a gli altri è Argosto di Marmonda:</l>
    </lg>
    <lg n="4">
     <l n="25">Ne la sua nave è la real bandiera,</l>
     <l n="26">Che tutta è verde e dentro ha una Sirena.</l>
     <l n="27">Il re Gualciotto apresso di questo era,</l>
     <l n="28">Quale era ardito, e bella gente mena,</l>
     <l n="29">Ed era la sua insegna tutta nera,</l>
     <l n="30">Di bianche columbine al campo piena;</l>
     <l n="31">E Mirabaldo viene apresso a loro,</l>
     <l n="32">Che porta il monton nero a corne d'oro:</l>
    </lg>
    <lg n="5">
     <l n="33">Il campo ove è il montone, è tutto bianco.</l>
     <l n="34">E da questi altri venìa longi un poco</l>
     <l n="35">Sobrin, che è re di Garbo, il vecchio franco,</l>
     <l n="36">Il qual portava in campo bruno il foco;</l>
     <l n="37">E dietro mezo miglio, o poco manco,</l>
     <l n="38">Il re de Arzila seguitava il gioco:</l>
     <l n="39">Il nome di costui fu Brandirago,</l>
     <l n="40">Che avea nel campo rosso un verde drago.</l>
    </lg>
    <lg n="6">
     <l n="41">Dapoi Brunello, il re de Tingitana,</l>
     <l n="42">Avea la insegna di novo ritratta,</l>
     <l n="43">Più vaga assai de l'altre e più soprana,</l>
     <l n="44">Perché lui stesso a suo modo l'ha fatta;</l>
     <l n="45">Come oggi al mondo fa la gente vana,</l>
     <l n="46">Stimando generosa far sua schiatta</l>
     <l n="47">E le casate sue nobile e degne</l>
     <l n="48">Con far de zigli e de leoni insegne.</l>
    </lg>
    <lg n="7">
     <l n="49">Così Brunel, la cui fama era poca,</l>
     <l n="50">Come intendesti, ché era re di novo,</l>
     <l n="51">Nel campo rosso avea depinta una oca,</l>
     <l n="52">Che avea la coda e l'ale sopra a l'ovo.</l>
     <l n="53">De ciò parlando lui con gli altri, gioca</l>
     <l n="54">- Ben - dicendo - fo antico, e ciò ti provo:</l>
     <l n="55">Ché lo evangelio, che è dritto iudicio,</l>
     <l n="56">Afferma che la oca era nel principio. -</l>
    </lg>
    <lg n="8">
     <l n="57">Il re Grifaldo apresso a lui ne viene,</l>
     <l n="58">Che porta una donzella scapigliata,</l>
     <l n="59">E quella un drago per l'orecchie tiene:</l>
     <l n="60">Cotal divisa avea tutta la armata,</l>
     <l n="61">Benché sua insegna a questa non conviene,</l>
     <l n="62">Ché solo è nera e di bianco fasciata.</l>
     <l n="63">Il re di Garamanta era vicino,</l>
     <l n="64">Giovane ardito, e nome ha Martasino.</l>
    </lg>
    <lg n="9">
     <l n="65">Costui portava nel campo vermiglio</l>
     <l n="66">Le branche e il collo e il capo de un griffone;</l>
     <l n="67">E dietro alla sua nave forse un miglio</l>
     <l n="68">Veniva il re di Septa, Dorilone,</l>
     <l n="69">Qual porta al campo azurro un bianco ziglio;</l>
     <l n="70">Poi Soridano, che porta il leone.</l>
     <l n="71">Il leon bianco in campo verde avia:</l>
     <l n="72">Costui ch'io dico, è re de la Esperia.</l>
    </lg>
    <lg n="10">
     <l n="73">E re di Constantina, Pinadoro,</l>
     <l n="74">Venne, che al rosso la acquila portava,</l>
     <l n="75">Ch'è gialla, con due teste, in quel lavoro;</l>
     <l n="76">E poco apresso Alzirdo il seguitava,</l>
     <l n="77">Che ha la rosa vermiglia in campo d'oro;</l>
     <l n="78">E Puliano alla bandiera blava</l>
     <l n="79">Segnata avea de argento una corona;</l>
     <l n="80">Franco è costui, che è re de Nasamona.</l>
    </lg>
    <lg n="11">
     <l n="81">Né 'l re de la Amonìa ponto vi manca,</l>
     <l n="82">Benché sua gente è tutta pedochiosa,</l>
     <l n="83">Dico Arigalte da la insegna bianca,</l>
     <l n="84">Né dentro vi ha dipenta alcuna cosa.</l>
     <l n="85">Poi Manilardo, che porta la branca</l>
     <l n="86">Qual tutta è d'oro a l'arma sanguinosa:</l>
     <l n="87">La branca di cui parlo, è di leone.</l>
     <l n="88">La armata apresso vien di Prusione.</l>
    </lg>
    <lg n="12">
     <l n="89">De la Norizia è re quel Manilardo,</l>
     <l n="90">Questo altro de Alvarachie, ch'io vi conto.</l>
     <l n="91">Saper volete qual sia più gagliardo?</l>
     <l n="92">Né l'un né l'altro, a dirvelo ad un ponto.</l>
     <l n="93">Re di Canara, il qual venne ben tardo,</l>
     <l n="94">Ma pure apresso di questi altri è gionto,</l>
     <l n="95">Portava, se Turpin me dice il vero,</l>
     <l n="96">Nel campo verde un corvo tutto nero.</l>
    </lg>
    <lg n="13">
     <l n="97">Era costui nomato Bardarico,</l>
     <l n="98">Che in occidente ha sua terra lontana.</l>
     <l n="99">Poi venne Balifronte, il vecchio antico,</l>
     <l n="100">E Dudrinasso, il re de Libicana;</l>
     <l n="101">Fo re di Mulga quel vecchio ch'io dico,</l>
     <l n="102">E porta in campo azurro una fontana;</l>
     <l n="103">E Dudrinasso alla bandiera e al scudo</l>
     <l n="104">Porta nel rosso un fanciulletto nudo.</l>
    </lg>
    <lg n="14">
     <l n="105">E Dardinello, il giovanetto franco,</l>
     <l n="106">Ha le sue nave a queste altre congionte.</l>
     <l n="107">Il quartiero ha costui vermiglio e bianco,</l>
     <l n="108">Come suolea portare il padre Almonte;</l>
     <l n="109">E pur cotale insegna, più né manco,</l>
     <l n="110">Portava indosso ancora Orlando il conte.</l>
     <l n="111">Ma ad un di lor portarla costò cara;</l>
     <l n="112">Questo garzone è re de la Zumara.</l>
    </lg>
    <lg n="15">
     <l n="113">Presso vi viene il forte Cardorano,</l>
     <l n="114">Il re di Cosca; e porta per insegna</l>
     <l n="115">Un drago verde, il quale ha il capo umano.</l>
     <l n="116">Da poi Tardoco, che in Alzerbe regna,</l>
     <l n="117">E seco Marbalusto, il re de Orano;</l>
     <l n="118">Quello avia al scudo una serpe malegna,</l>
     <l n="119">Che intorno avolto ha il busto tutto quanto,</l>
     <l n="120">Per non odire il verso de lo incanto.</l>
    </lg>
    <lg n="16">
     <l n="121">E Marbalusto un capo de regina</l>
     <l n="122">Portava, intorno a quello una ghirlanda.</l>
     <l n="123">Poi Farurante, che è re di Maurina,</l>
     <l n="124">Che al scudo verde ha una vermiglia banda.</l>
     <l n="125">Alzirdo ha la sua armata a lui vicina</l>
     <l n="126">(In campo azurro avea d'oro una gianda);</l>
     <l n="127">E de Almasilla il re Tanfirione,</l>
     <l n="128">Qual porta in bianco un capo di leone.</l>
    </lg>
    <lg n="17">
     <l n="129">Or già vien de la corte il concistoro,</l>
     <l n="130">Che a quella impresa è tutta gente eletta;</l>
     <l n="131">Mordante avea il governo di costoro.</l>
     <l n="132">La prima armata vien di Tolometta,</l>
     <l n="133">Con due lune vermiglie in campo d'oro,</l>
     <l n="134">Che portava Mordante e la sua setta;</l>
     <l n="135">Costui fo grande e di persona fiero,</l>
     <l n="136">Filiol bastardo fo di Carogiero.</l>
    </lg>
    <lg n="18">
     <l n="137">Da Tripoli seguia la gente franca:</l>
     <l n="138">Non fo di questa la più bella armata,</l>
     <l n="139">Né più fiorita; e, se nulla vi manca,</l>
     <l n="140">Da Rugier paladino era guidata.</l>
     <l n="141">Lui ne lo azurro avea l'acquila bianca,</l>
     <l n="142">Qual sempre da' suoi antiqui fu portata.</l>
     <l n="143">Da poi venìa la armata de Biserta,</l>
     <l n="144">Ove Agramante ha la sua insegna aperta.</l>
    </lg>
    <lg n="19">
     <l n="145">Di Tunici ivi apresso era il naviglio,</l>
     <l n="146">E quel governa il vecchio Daniforte,</l>
     <l n="147">Omo saputo e di molto consiglio,</l>
     <l n="148">Gran siniscalco de la real corte.</l>
     <l n="149">Portava in campo verde un rosso ziglio</l>
     <l n="150">Costui, che viene in Franza a tuor la morte;</l>
     <l n="151">E poscia da Bernica e da la Rassa</l>
     <l n="152">L'una armata con l'altra insieme passa.</l>
    </lg>
    <lg n="20">
     <l n="153">Di queste avea il governo Barigano,</l>
     <l n="154">Quale ha nutrito il re da piccolino,</l>
     <l n="155">E porta per insegna quel pagano</l>
     <l n="156">In campo rosso un candido mastino.</l>
     <l n="157">Dietro da tutti il gran re di Fizano,</l>
     <l n="158">Mulabuferso, ha preso il suo camino;</l>
     <l n="159">Lui porta divisato nel stendardo,</l>
     <l n="160">Come nel scudo, in campo azurro un pardo.</l>
    </lg>
    <lg n="21">
     <l n="161">In cotal modo, come io vi discerno,</l>
     <l n="162">La grande armata in Spagna se disserra;</l>
     <l n="163">Il re Agramante ha de tutti il governo:</l>
     <l n="164">Non fu tal furia mai sopra la terra.</l>
     <l n="165">Come se aprisse il colmo de lo inferno,</l>
     <l n="166">Se far volesse al paradiso guerra,</l>
     <l n="167">E la sua gente uscisse tutta integra,</l>
     <l n="168">Qual con pallida faccia e qual con negra:</l>
    </lg>
    <lg n="22">
     <l n="169">Morti e demonii, dico, tutti quanti,</l>
     <l n="170">Del fuoco uscendo e d'ogni sepultura,</l>
     <l n="171">Sarebbono a questi altri simiglianti,</l>
     <l n="172">Per contrafatte membra e faccia oscura.</l>
     <l n="173">Il stil diverso e i navigli son tanti,</l>
     <l n="174">Che cento miglia e più la folta dura,</l>
     <l n="175">Qual nel litto di Spagna se abandona,</l>
     <l n="176">E da Maliga tiene a Taracona.</l>
    </lg>
    <lg n="23">
     <l n="177">Il re Agramante lui sotto Tortosa</l>
     <l n="178">Discese, ove il fiume Ebro ha foce in mare;</l>
     <l n="179">Là se adunò la gente copiosa,</l>
     <l n="180">E verso Franza prese a caminare</l>
     <l n="181">A gran giornate, senza alcuna posa.</l>
     <l n="182">Già la Guascogna sotto a loro appare,</l>
     <l n="183">Callando l'Alpe, e giù scendono al piano,</l>
     <l n="184">Sin che fôr gionti sopra a Montealbano.</l>
    </lg>
    <lg n="24">
     <l n="185">Di sotto a quel castello, alla campagna,</l>
     <l n="186">Era battaglia più cruda che mai,</l>
     <l n="187">Però che il re di Franza e il re di Spagna,</l>
     <l n="188">Come di sopra già vi racontai,</l>
     <l n="189">Con lor persone e con sua corte magna,</l>
     <l n="190">E gente de' suoi regni pure assai,</l>
     <l n="191">Sono azuffati, e sopra di quel dosso</l>
     <l n="192">Corre per tutto il sangue un palmo grosso.</l>
    </lg>
    <lg n="25">
     <l n="193">Là se vedea Ranaldo e Feraguto,</l>
     <l n="194">L'un più che l'altro alla battaglia fiero;</l>
     <l n="195">E il re Grandonio orribile e membruto</l>
     <l n="196">Avea afrontato il marchese Oliviero;</l>
     <l n="197">Ad alcun de essi non bisogna aiuto.</l>
     <l n="198">E Serpentino e il bon danese Ogiero</l>
     <l n="199">Se facean guerra sopra di quel piano;</l>
     <l n="200">E il re Marsilio contra a Carlo Mano.</l>
    </lg>
    <lg n="26">
     <l n="201">Ma Rodamonte il crudo e Bradamante</l>
     <l n="202">Avean tra lor la zuffa più diversa;</l>
     <l n="203">Ché, come io dissi, il bon conte de Anglante</l>
     <l n="204">Avea de un colpo la memoria persa,</l>
     <l n="205">Quando il percosse il perfido africante,</l>
     <l n="206">Che tramortito a dietro lo riversa.</l>
     <l n="207">Tutta la cosa vi narrai a ponto,</l>
     <l n="208">Però trapasso e più non la riconto.</l>
    </lg>
    <lg n="27">
     <l n="209">Se non che, essendo quella dama altiera</l>
     <l n="210">Ora affrontata al saracino ardito,</l>
     <l n="211">E durando la zuffa orrenda e fiera,</l>
     <l n="212">Il conte Orlando se fu risentito;</l>
     <l n="213">E ben serìa tornato volentiera</l>
     <l n="214">A vendicarse, come aveti odito:</l>
     <l n="215">Essendo dal pagan sì forte offeso,</l>
     <l n="216">Gli avria pan cotto per tal pasto reso.</l>
    </lg>
    <lg n="28">
     <l n="217">Ma pur, temendo a farli villania,</l>
     <l n="218">Poi che era de altra mischia intravagliato,</l>
     <l n="219">Sua Durindana al fodro rimettia,</l>
     <l n="220">E, lor mirando, stavasi da lato.</l>
     <l n="221">Quel loco ove era la battaglia ria,</l>
     <l n="222">Posto è tra duo colletti in un bel prato,</l>
     <l n="223">Lontano a l'altra gente per bon spaccio,</l>
     <l n="224">Sì che persona non gli dava impaccio.</l>
    </lg>
    <lg n="29">
     <l n="225">Tre ore, o poco più, stettero a fronte</l>
     <l n="226">La dama ardita e quel forte pagano;</l>
     <l n="227">E stando quivi a rimirare il conte,</l>
     <l n="228">Alciando gli occhi vidde di lontano</l>
     <l n="229">Quella gran gente che callava il monte,</l>
     <l n="230">E le bandiere poi di mano in mano,</l>
     <l n="231">Con tal romor che par che 'l cel ruine,</l>
     <l n="232">Tanta è la folta; e non se vede il fine.</l>
    </lg>
    <lg n="30">
     <l n="233">Diceva Orlando: - O re del celo eterno,</l>
     <l n="234">Dove è questo mal tempo ora nasciuto?</l>
     <l n="235">Ché il re Marsilio e tutto suo governo</l>
     <l n="236">Di tanta gente non avrebbe aiuto.</l>
     <l n="237">Credo io che sono usciti dello inferno,</l>
     <l n="238">Benché serà ciascuno il mal venuto</l>
     <l n="239">E il mal trovato, sia chi esser si vôle,</l>
     <l n="240">Se Durindana taglia come suole. -</l>
    </lg>
    <lg n="31">
     <l n="241">Così parlava con molta arroganza;</l>
     <l n="242">Verso quel monte ratto se distende.</l>
     <l n="243">Sopra del prato integra era una lanza:</l>
     <l n="244">Chinosse il conte e quella in terra prende,</l>
     <l n="245">Ché cotal cosa avea spesso in usanza.</l>
     <l n="246">Non so se lo atto a ponto ben s'intende;</l>
     <l n="247">Dico, stando in arcione, essendo armato,</l>
     <l n="248">Quella grossa asta su tolse del prato.</l>
    </lg>
    <lg n="32">
     <l n="249">Con essa in su la coscia passa avante</l>
     <l n="250">Sopra de Brigliador, che sembra occello.</l>
     <l n="251">Ma ritornamo a dir del re Agamante,</l>
     <l n="252">Che, veggendo nel piano il gran zambello,</l>
     <l n="253">Forte allegrosse di cotal sembiante,</l>
     <l n="254">E fie' chiamarsi avante un damigello,</l>
     <l n="255">Qual fu di Constantina incoronato,</l>
     <l n="256">E Pinadoro il re fu nominato.</l>
    </lg>
    <lg n="33">
     <l n="257">A lui comanda che vada soletto</l>
     <l n="258">Tra quelle gente e, senza altra paura,</l>
     <l n="259">Là dove il grande assalto era più stretto</l>
     <l n="260">E la battaglia più crudiele e dura,</l>
     <l n="261">Piglia qualche barone al suo dispetto,</l>
     <l n="262">Vivo lo porti a lui con bona cura;</l>
     <l n="263">O quattro o sei ne prenda ad un sol tratto,</l>
     <l n="264">Accioché meglio intenda tutto il fatto.</l>
    </lg>
    <lg n="34">
     <l n="265">Re Pinadoro libroe cavalcando,</l>
     <l n="266">E prestamente scese la gran costa;</l>
     <l n="267">Da poi, per la campagna caminando,</l>
     <l n="268">Non pone a speronare alcuna sosta,</l>
     <l n="269">Ma poco cavalcò che trovò Orlando,</l>
     <l n="270">Come venisse per scontrarlo a posta,</l>
     <l n="271">E disfidandol con molta tempesta</l>
     <l n="272">Se urtarno adosso con le lancie a resta.</l>
    </lg>
    <lg n="35">
     <l n="273">Quivi de intorno non era persona,</l>
     <l n="274">Benché fosse la zuffa assai vicina;</l>
     <l n="275">L'un verso l'altro a più poter sperona</l>
     <l n="276">A tutta briglia, con molta ruina.</l>
     <l n="277">Ciascadun scudo al gran colpo risuona,</l>
     <l n="278">Ma cade a terra il re di Constantina;</l>
     <l n="279">Sua lancia andò volando in più tronconi,</l>
     <l n="280">E lui di netto uscì fuor de l'arcioni.</l>
    </lg>
    <lg n="36">
     <l n="281">Orlando lo pigliò senza contese,</l>
     <l n="282">Poi che caduto fu de lo afferante,</l>
     <l n="283">Però che lui non fece altre diffese,</l>
     <l n="284">Né puote farle contra al sir de Anglante;</l>
     <l n="285">E seco ragionando il conte intese</l>
     <l n="286">Come quel ch'è nel monte è il re Agramante,</l>
     <l n="287">Che per re Carlo e Francia disertare</l>
     <l n="288">Con tanta gente avia passato 'l mare.</l>
    </lg>
    <lg n="37">
     <l n="289">De ciò fu lieto il franco cavalliero:</l>
     <l n="290">Guardando verso il cel col viso baldo</l>
     <l n="291">Diceva: "O summo Dio, dove è mestiero,</l>
     <l n="292">Pur mandi aiuto e soccorso di saldo!</l>
     <l n="293">Ché, se non vien fallito il mio pensiero,</l>
     <l n="294">Serà sconfitto Carlo con Ranaldo,</l>
     <l n="295">Ed ogni paladin serà abattuto,</l>
     <l n="296">Onde io serò richiesto a darli aiuto.</l>
    </lg>
    <lg n="38">
     <l n="297">Così lo amor di quella che amo tanto</l>
     <l n="298">Serà per mia prodezza racquistato,</l>
     <l n="299">E per la sua beltate oggi mi vanto</l>
     <l n="300">Che, se de incontro a me fosse adunato</l>
     <l n="301">Con l'arme indosso il mondo tutto quanto,</l>
     <l n="302">In questo giorno averlo disertato."</l>
     <l n="303">Ciò ragionava il conte in la sua mente,</l>
     <l n="304">E Pinadoro odìa de ciò niente.</l>
    </lg>
    <lg n="39">
     <l n="305">Ma il conte, vòlto a lui, disse: - Barone,</l>
     <l n="306">Ritorna prestamente al tuo segnore,</l>
     <l n="307">Se ti ha mandato per questa cagione</l>
     <l n="308">Che tu rapporti a lui tutto il tenore.</l>
     <l n="309">Dirai che il re Marsilio e il re Carlone</l>
     <l n="310">Fan per battaglia insieme quel furore,</l>
     <l n="311">E s'egli ha core ed animo reale,</l>
     <l n="312">Venga alla zuffa e mostri ciò che vale. -</l>
    </lg>
    <lg n="40">
     <l n="313">Re Pinador lo ringraziava assai,</l>
     <l n="314">Come colui che molto fo cortese;</l>
     <l n="315">E torna adietro e non se arresta mai,</l>
     <l n="316">Sin che il destriero avanti il re discese,</l>
     <l n="317">Dicendo: - Alto segnore, io me ne andai</l>
     <l n="318">Ove volesti, e dicoti palese</l>
     <l n="319">Che la battaglia ch'è sopra a quel piano,</l>
     <l n="320">Eð tra Marsilio e il franco Carlo Mano.</l>
    </lg>
    <lg n="41">
     <l n="321">Né so circa a tal fatto il tuo pensiero,</l>
     <l n="322">Ma giù non callerai per mio consiglio,</l>
     <l n="323">Perché io trovai nel piano un cavalliero</l>
     <l n="324">De la cui forza ancor mi meraviglio,</l>
     <l n="325">Che il scudo e sopraveste de quartiero</l>
     <l n="326">Ha divisato bianco e di vermiglio;</l>
     <l n="327">E se ciascun de gli altri serà tale,</l>
     <l n="328">Il fatto nostro andrà peggio che male. -</l>
    </lg>
    <lg n="42">
     <l n="329">E disse sorridendo il re Sobrino,</l>
     <l n="330">Che a questo ragionare era presente:</l>
     <l n="331">- Quel dal quartiero è Orlando paladino:</l>
     <l n="332">Or scemarà il superchio a nostra gente;</l>
     <l n="333">Ben lo cognosco insin da piccolino.</l>
     <l n="334">Così Macon lo faccia ricredente,</l>
     <l n="335">Come di spada e lancia ad ogni prova</l>
     <l n="336">Il più fiero omo al mondo non se trova.</l>
    </lg>
    <lg n="43">
     <l n="337">Or saperà se io ragionava invano</l>
     <l n="338">Dentro a Biserta, allor che io fui schernito,</l>
     <l n="339">Perché io lodai da possa Carlo Mano</l>
     <l n="340">E lo esercito suo tanto fiorito.</l>
     <l n="341">Traggasi avanti Alzirdo e Puliano</l>
     <l n="342">E Martasino, il quale è tanto ardito,</l>
     <l n="343">Ché Rodamonte, alor cotanto acceso,</l>
     <l n="344">Per la mia stima adesso è morto o preso.</l>
    </lg>
    <lg n="44">
     <l n="345">Tragansi avanti questi giovanetti,</l>
     <l n="346">Che mostravano aver tanta baldanza,</l>
     <l n="347">E sono usati a giostra, per diletti,</l>
     <l n="348">Andar forbiti e ben portar sua lanza.</l>
     <l n="349">Ed acciò che altri forse non suspetti</l>
     <l n="350">Ch'io dica tal parole per temanza,</l>
     <l n="351">Gir vo' con essi, e l'anima vi lasso,</l>
     <l n="352">Se alcun di lor mi varca avanti un passo. -</l>
    </lg>
    <lg n="45">
     <l n="353">Re Martasino a questo ragionare</l>
     <l n="354">De ira e de orgoglio tutto se commosse,</l>
     <l n="355">E disse: - Certamente io vo' provare,</l>
     <l n="356">Se questo Orlando è un om di carne e de osse,</l>
     <l n="357">Poi che Sobrin non lo osa ad affrontare,</l>
     <l n="358">Che sin da piccoletto lo cognosse.</l>
     <l n="359">Chi vôl callar, se calla alla pianura:</l>
     <l n="360">Nel monte aresti chi de onor non cura. -</l>
    </lg>
    <lg n="46">
     <l n="361">Così parlava il franco Martasino:</l>
     <l n="362">Non avea il mondo un altro più orgoglioso.</l>
     <l n="363">Grossetto fu costui, ma piccolino</l>
     <l n="364">De la persona, e destro e ponderoso,</l>
     <l n="365">Rosso de faccia e di naso acquilino,</l>
     <l n="366">Oltra a misura altiero e furioso;</l>
     <l n="367">Onde, cridando e crollando la testa,</l>
     <l n="368">Giù de la costa sprona a gran tempesta.</l>
    </lg>
    <lg n="47">
     <l n="369">Re Marbalusto il segue e Farurante;</l>
     <l n="370">Alzirdo e Mirabaldo viene apresso,</l>
     <l n="371">E Bambirago e il re Grifaldo avante.</l>
     <l n="372">Né il re Sobrin, de cui parlava adesso,</l>
     <l n="373">Mostra aver tema del segnor de Anglante,</l>
     <l n="374">Ma più de gli altri tocca il destrier spesso,</l>
     <l n="375">E con tanto furore andar se lassa,</l>
     <l n="376">Che a Martasino avanti e a gli altri passa.</l>
    </lg>
    <lg n="48">
     <l n="377">Né valse de Agramante il richiamare,</l>
     <l n="378">Ché ciascaduno a più furia ne viene;</l>
     <l n="379">Di esser là giù mille anni a tutti pare,</l>
     <l n="380">Come livreri usciti di catene.</l>
     <l n="381">Quando Agramante vede ogniomo andare,</l>
     <l n="382">Movese anch'esso, e già non se ritiene,</l>
     <l n="383">Né pone ordine alcuno alla battaglia,</l>
     <l n="384">Ma fa seguire in frotta la canaglia.</l>
    </lg>
    <lg n="49">
     <l n="385">Lui più de gli altri furioso e fiero,</l>
     <l n="386">Sopra de Sisifalto avanti passa,</l>
     <l n="387">E seco a lato a lato il bon Rugiero,</l>
     <l n="388">Ed Atalante, che giamai non lassa.</l>
     <l n="389">Contar l'alto romor non fa mestiero;</l>
     <l n="390">Ciascun direbbe: "Il mondo se fraccassa."</l>
     <l n="391">Trema la terra e il cel tutto risuona,</l>
     <l n="392">Cotanta gente al crido se abandona.</l>
    </lg>
    <lg n="50">
     <l n="393">Suonando trombe e gran tamburi e corni</l>
     <l n="394">La diversa canaglia scende al piano.</l>
     <l n="395">Pochi di lor ne avea di ferro adorni,</l>
     <l n="396">Chi porta mazze e chi bastoni in mano.</l>
     <l n="397">Non se numerariano in cento giorni,</l>
     <l n="398">Sì sterminatamente se ne vano.</l>
     <l n="399">Ma tutti eran di lor con l'arme indosso</l>
     <l n="400">Avanti van correndo a più non posso.</l>
    </lg>
    <lg n="51">
     <l n="401">In questo tempo il re Marsilione</l>
     <l n="402">Gionto era quasi al ponto di morire,</l>
     <l n="403">Né più se sosteniva ne lo arcione,</l>
     <l n="404">Ma già da banda se lasciava gire,</l>
     <l n="405">Però che adosso ha il franco re Carlone,</l>
     <l n="406">Che ad ambe man non resta di ferire,</l>
     <l n="407">E, come io dico, lo travaglia forte,</l>
     <l n="408">Che quasi l'ha condutto in su la morte.</l>
    </lg>
    <lg n="52">
     <l n="409">Ma, alciando gli occhi, vidde il re Agramante,</l>
     <l n="410">Qual giù callando al piano era vicino,</l>
     <l n="411">Con tante insegne e con bandiere avante,</l>
     <l n="412">Che empìano intorno per ogni confino.</l>
     <l n="413">Quando vidde callar gente cotante,</l>
     <l n="414">Fasse la croce il figlio di Pepino;</l>
     <l n="415">Per meraviglia è quasi sbigotito,</l>
     <l n="416">Veggendo il gran trapel di novo uscito.</l>
    </lg>
    <lg n="53">
     <l n="417">Il re Marsilio abandonò di saldo,</l>
     <l n="418">Per porre altrove l'ordine ed aiuto.</l>
     <l n="419">Poco lontano ad esso era Ranaldo,</l>
     <l n="420">Che male avea condotto Feraguto.</l>
     <l n="421">Benché ancor fosse alla battaglia caldo,</l>
     <l n="422">Il brando pur di man gli era caduto;</l>
     <l n="423">Or con la mazza ben gran colpi mena,</l>
     <l n="424">Ma de la morte se diffende appena.</l>
    </lg>
    <lg n="54">
     <l n="425">Ranaldo l'avria morto in veritate,</l>
     <l n="426">Come io vi dico, e sempre il soperchiava,</l>
     <l n="427">Perché poco estimava sue mazzate,</l>
     <l n="428">E de Fusberta a lui spesso toccava.</l>
     <l n="429">Tra le percosse orrende e sterminate</l>
     <l n="430">Odì re Carlo, che a voce chiamava:</l>
     <l n="431">Sì forte lo chiamò lo imperatore,</l>
     <l n="432">Che pur intese intra tanto romore.</l>
    </lg>
    <lg n="55">
     <l n="433">- Figlio, - cridava il re - figlio mio caro,</l>
     <l n="434">Oggi d'esser gagliardo ce bisogna;</l>
     <l n="435">Se tosto non se prende un bon riparo,</l>
     <l n="436">Noi siam condotti alla ultima vergogna.</l>
     <l n="437">Se mai fu giorno doloroso e amaro</l>
     <l n="438">Per Montealbano e per tutta Guascogna,</l>
     <l n="439">Se la Cristianità debbe perire,</l>
     <l n="440">Oggi è quel giorno, o mai non de' venire. -</l>
    </lg>
    <lg n="56">
     <l n="441">A questo crido de lo imperatore</l>
     <l n="442">Il franco fio de Amon fu rivoltato,</l>
     <l n="443">A benché combattesse a gran furore</l>
     <l n="444">Con Feraguto, come io vi ho contato,</l>
     <l n="445">Il qual de la battaglia avia il peggiore;</l>
     <l n="446">E poco gli giovava esser fatato:</l>
     <l n="447">Tanto l'avea Ranaldo urtato e pisto,</l>
     <l n="448">Che un sì malconzo più non fu mai visto.</l>
    </lg>
    <lg n="57">
     <l n="449">E sì fu per affanno indebilito,</l>
     <l n="450">Ed avea l'armi sì fiaccate intorno,</l>
     <l n="451">Che intrare a nova zuffa non fu ardito,</l>
     <l n="452">Ma prese posa insino a l'altro giorno.</l>
     <l n="453">Ranaldo al campo lo lasciò stordito,</l>
     <l n="454">Tornando a Carlo, il cavalliero adorno,</l>
     <l n="455">Che ordinava le schiere a fronte a fronte</l>
     <l n="456">Verso Agramante, che discende il monte.</l>
    </lg>
    <lg n="58">
     <l n="457">De le schiere ordinate la primiera</l>
     <l n="458">Dette il re Carlo a lui, come fu gionto,</l>
     <l n="459">Dicendo: - Va via ratto alla costiera,</l>
     <l n="460">Ove e nemici giù callano a ponto.</l>
     <l n="461">Fa che seco te azuffi a ogni maniera</l>
     <l n="462">Nel piè del monte, sì come io ti conto;</l>
     <l n="463">Apizza la battaglia al stretto loco,</l>
     <l n="464">Ove è quel re che ha in campo nero il foco.</l>
    </lg>
    <lg n="59">
     <l n="465">Ora certanamente me divino</l>
     <l n="466">Che il re Agramante avrà passato il mare,</l>
     <l n="467">Ché quel da tale insegna è re Sobrino:</l>
     <l n="468">Ben lo cognosco e so ciò che può fare.</l>
     <l n="469">Di certo egli è gagliardo saracino.</l>
     <l n="470">Or via, filiolo, e non te indugiare! -</l>
     <l n="471">Poi la seconda schiera Carlo dona</l>
     <l n="472">Al duca de Arli e al duca di Baiona.</l>
    </lg>
    <lg n="60">
     <l n="473">Entrambi son del sangue di Mongrana:</l>
     <l n="474">Sigieri il primo, e l'altro ha nome Uberto.</l>
     <l n="475">Poscia il re Otone e sua gente soprana</l>
     <l n="476">L'altra schiera ebbe sopra al campo aperto.</l>
     <l n="477">La quarta, ch'era a questa prossimana,</l>
     <l n="478">Governa il re di Frisa, Daniberto;</l>
     <l n="479">La quinta poi il re Carlo arriccomanda</l>
     <l n="480">A Manibruno, il quale era de Irlanda.</l>
    </lg>
    <lg n="61">
     <l n="481">El re di Scozia giù mena la sesta;</l>
     <l n="482">La settima governa Carlo Mano.</l>
     <l n="483">Or se incomincia il crido e la tempesta.</l>
     <l n="484">Gionto alla zuffa è il sir de Montealbano,</l>
     <l n="485">Sopra Baiardo, con la lancia a resta:</l>
     <l n="486">Tristo qualunche iscontra sopra il piano!</l>
     <l n="487">Qual mezo morto de lo arcion trabocca,</l>
     <l n="488">Qual come rana per le spalle insprocca.</l>
    </lg>
    <lg n="62">
     <l n="489">Rotta la lancia, fuor trasse Fusberta:</l>
     <l n="490">Ben vi so dir che spaccia quel cammino.</l>
     <l n="491">- Or chi è costui che mia gente diserta, -</l>
     <l n="492">Diceva, a lui guardando, il re Sobrino</l>
     <l n="493">- Ed ha il leon sbarato alla coperta?</l>
     <l n="494">Io non cognosco questo paladino.</l>
     <l n="495">Nel gran paese dove Carlo regna,</l>
     <l n="496">Mai non viddi colui, né questa insegna.</l>
    </lg>
    <lg n="63">
     <l n="497">Ma debbe esser Ranaldo veramente,</l>
     <l n="498">Di cui nel mondo se ragiona tanto.</l>
     <l n="499">Or provarò se egli è così valente,</l>
     <l n="500">Come de lui se dice in ogni canto. -</l>
     <l n="501">Nel dir sperona il suo destrier corrente</l>
     <l n="502">Quel re che di prodezza ha sì gran vanto;</l>
     <l n="503">La lancia rotta avia prima nel piano,</l>
     <l n="504">Ma ver Ranaldo vien col brando in mano.</l>
    </lg>
    <lg n="64">
     <l n="505">Ranaldo il vidde e, stimandol assai</l>
     <l n="506">Per le belle arme e per la appariscenza,</l>
     <l n="507">Fra sé diceva: "Odito ho sempre mai</l>
     <l n="508">Che il bon vantaggio è di quel che incomenza;</l>
     <l n="509">Al mio poter tu non cominciarai,</l>
     <l n="510">Ché chi coglie de prima, non va senza."</l>
     <l n="511">Così dicendo sopra de la testa</l>
     <l n="512">Ad ambe man lo tocca a gran tempesta.</l>
    </lg>
    <lg n="65">
     <l n="513">Ma l'elmo che avea in capo era sì fino</l>
     <l n="514">Che ponto non fu rotto né diviso,</l>
     <l n="515">E niente se mosse il re Sobrino,</l>
     <l n="516">Benché non parve a lui colpo da riso.</l>
     <l n="517">Ma già son gionto a l'ultimo confino</l>
     <l n="518">Del canto consueto; onde io me aviso</l>
     <l n="519">Che alquanto riposar vi fia diletto:</l>
     <l n="520">Poi serà il fatto a l'altro canto detto.</l>
    </lg>
   </lg>
  </body>
 </text>
</TEI>