<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>I tarocchi - Capitulo quarto de Amore</title>
    <author>Matteo Maria Boiardo</author>
   </titleStmt>
   <extent>
    <measure unit="stanza">1</measure>
    <measure unit="line">43</measure>
   </extent>
   <publicationStmt>
    <publisher>UNED University</publisher>
    <idno>Matteo Maria Boiardo_i-tarocchi-capitulo-quarto-de</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>I tarocchi - Capitulo quarto de Amore</title>
     <author>Matteo Maria Boiardo</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>I tarocchi - Capitulo quarto de Amore</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Amore, un che con te cerchi bon stato</l>
     <l n="2">Sollicito, amoroso e prompto sia,</l>
     <l n="3">Ché nel fine a chi dura il pregio è dato.</l>
     <l n="4">Amor, dubbio non è che gellosia</l>
     <l n="5">In qualche parte ogni or non te acompagni:</l>
     <l n="6">Ma poca è bona e troppa è cosa ria.</l>
     <l n="7">Amor, termine e 'l fin de toi guadagni</l>
     <l n="8">È un sospirar continuo infino a morte;</l>
     <l n="9">E chi un dì ride, un anno advien se lagni.</l>
     <l n="10">Amor, questo desio stringe sì forte</l>
     <l n="11">De seguir quel, di che gli preme il core,</l>
     <l n="12">Ch'a lo effecto non par che s'aprin porte.</l>
     <l n="13">Amor ce insegna non aver timore</l>
     <l n="14">In qual si vogli impresa, ché un ardito</l>
     <l n="15">Sempre nella sua corte è vincitore.</l>
     <l n="16">Amor, se qualche volta ha un cor ferito</l>
     <l n="17">E lo risani con quel proprio strale,</l>
     <l n="18">Oh quanto nel suo regno è favorito !</l>
     <l n="19">Amor sette anni andar, quale animale,</l>
     <l n="20">Fece quel savio Re, ché la sua leggie</l>
     <l n="21">El principe al suo servo adduce equale.</l>
     <l n="22">Amore ottenne che a guardare el greggie</l>
     <l n="23">Di Ameto Apollo stette; e a lui crudele</l>
     <l n="24">Non fu al fin poi; ma così i soi correggie.</l>
     <l n="25">Amor nove arti trova e sotto il méle</l>
     <l n="26">L'esca tien sempre, e soi servi contenta,</l>
     <l n="27">Quando se ne ritrova alcun fidele.</l>
     <l n="28">Amor de ciascun servo el desio tenta</l>
     <l n="29">E s'il ritrova vano, in forme tante</l>
     <l n="30">El volgie, ch'ogni dì par si lamenta.</l>
     <l n="31">Amor quel grande Cyclope gigante</l>
     <l n="32">Fece per Galatea tanto amoroso,</l>
     <l n="33">Che più di lui forse non arse amante.</l>
     <l n="34">Amor Paride fece sì animoso</l>
     <l n="35">Che ardito fu a rapire Elena bella,</l>
     <l n="36">Ché ciascun core amor fa generoso.</l>
     <l n="37">Amore, a Vener figlio, fece ch'ella</l>
     <l n="38">Per Adone arse e per lui tanto accese,</l>
     <l n="39">Che Amore infonde ancor dal ciel sua stella.</l>
     <l n="40">Amor fece che Giove giù discese</l>
     <l n="41">In varie forme, in tauro, in cygno, in oro,</l>
     <l n="42">E Ganimede in aquila ancor prese;</l>
     <l n="43">E fe' Pasiphe innamorar de un toro.</l>
    </lg>
   </lg>
  </body>
 </text>
</TEI>