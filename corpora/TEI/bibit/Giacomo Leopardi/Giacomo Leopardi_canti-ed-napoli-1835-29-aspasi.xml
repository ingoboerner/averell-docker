<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 29. ASPASIA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">4</measure>
    <measure unit="line">112</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-29-aspasi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 29. ASPASIA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 29. ASPASIA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Torna dinanzi al mio pensier talora</l>
     <l n="2">Il tuo sembiante, Aspasia. O fuggitivo</l>
     <l n="3">Per abitati lochi a me lampeggia</l>
     <l n="4">In altri volti; o per deserti campi,</l>
     <l n="5">Al dì sereno, alle tacenti stelle,</l>
     <l n="6">Da soave armonia quasi ridesta</l>
     <l n="7">Nell'alma a sgomentarsi ancor vicina</l>
     <l n="8">Quella superba vision risorge.</l>
     <l n="9">Quanto adorata, o numi, e quale un giorno</l>
     <l n="10">Mia delizia ed erinni! E mai non sento</l>
     <l n="11">Mover profumo di fiorita piaggia,</l>
     <l n="12">Nè di fiori olezzar vie cittadine,</l>
     <l n="13">Ch'io non ti vegga ancor qual eri il giorno</l>
     <l n="14">Che ne' vezzosi appartamenti accolta,</l>
     <l n="15">Tutti odorati de' novelli fiori</l>
     <l n="16">Di primavera, del color vestita</l>
     <l n="17">Della bruna viola, a me si offerse</l>
     <l n="18">L'angelica tua forma, inchino il fianco</l>
     <l n="19">Sovra nitide pelli, e circonfusa</l>
     <l n="20">D'arcana voluttà; quando tu, dotta</l>
     <l n="21">Allettatrice, fervidi sonanti</l>
     <l n="22">Baci scoccavi nelle curve labbra</l>
     <l n="23">De' tuoi bambini, il niveo collo intanto</l>
     <l n="24">Porgendo, e lor di tue cagioni ignari</l>
     <l n="25">Con la man leggiadrissima stringevi</l>
     <l n="26">Al seno ascoso e disiato. Apparve</l>
     <l n="27">Novo ciel, nova terra, e quasi un raggio</l>
     <l n="28">Divino al pensier mio. Così nel fianco</l>
     <l n="29">Non punto inerme a viva forza impresse</l>
     <l n="30">Il tuo braccio lo stral, che poscia fitto</l>
     <l n="31">Ululando portai finch'a quel giorno</l>
     <l n="32">Si fu due volte ricondotto il sole.</l>
    </lg>
    <lg n="2">
     <l n="33">Raggio divino al mio pensiero apparve,</l>
     <l n="34">Donna, la tua beltà. Simile effetto</l>
     <l n="35">Fan la bellezza e i musicali accordi,</l>
     <l n="36">Ch'alto mistero d'ignorati Elisi</l>
     <l n="37">Paion sovente rivelar. Vagheggia</l>
     <l n="38">Il piagato mortal quindi la figlia</l>
     <l n="39">Della sua mente, l'amorosa idea,</l>
     <l n="40">Che gran parte d'Olimpo in se racchiude,</l>
     <l n="41">Tutta al volto ai costumi alla favella</l>
     <l n="42">Pari alla donna che il rapito amante</l>
     <l n="43">Vagheggiare ed amar confuso estima.</l>
     <l n="44">Or questa egli non già, ma quella, ancora</l>
     <l n="45">Nei corporali amplessi, inchina ed ama.</l>
     <l n="46">Alfin l'errore e gli scambiati oggetti</l>
     <l n="47">Conoscendo, s'adira; e spesso incolpa</l>
     <l n="48">La donna a torto. A quella eccelsa imago</l>
     <l n="49">Sorge di rado il femminile ingegno;</l>
     <l n="50">E ciò che inspira ai generosi amanti</l>
     <l n="51">La sua stessa beltà, donna non pensa,</l>
     <l n="52">Nè comprender potria. Non cape in quelle</l>
     <l n="53">Anguste fronti ugual concetto. E male</l>
     <l n="54">Al vivo sfolgorar di quegli sguardi</l>
     <l n="55">Spera l'uomo ingannato, e mal richiede</l>
     <l n="56">Sensi profondi, sconosciuti, e molto</l>
     <l n="57">Più che virili, in chi dell'uomo al tutto</l>
     <l n="58">Da natura è minor. Che se più molli</l>
     <l n="59">E più tenui le membra, essa la mente</l>
     <l n="60">Men capace e men forte anco riceve.</l>
    </lg>
    <lg n="3">
     <l n="61">Nè tu finor giammai quel che tu stessa</l>
     <l n="62">Inspirasti alcun tempo al mio pensiero,</l>
     <l n="63">Potesti, Aspasia, immaginar. Non sai</l>
     <l n="64">Che smisurato amor, che affanni intensi,</l>
     <l n="65">Che indicibili moti e che deliri</l>
     <l n="66">Movesti in me; nè verrà tempo alcuno</l>
     <l n="67">Che tu l'intenda. In simil guisa ignora</l>
     <l n="68">Esecutor di musici concenti</l>
     <l n="69">Quel ch'ei con mano o con la voce adopra</l>
     <l n="70">In chi l'ascolta. Or quell'Aspasia è morta</l>
     <l n="71">Che tanto amai. Giace per sempre, oggetto</l>
     <l n="72">Della mia vita un dì: se non se quando</l>
     <l n="73">Pur come cara larva, ad ora ad ora</l>
     <l n="74">Tornar costuma e disparir. Tu vivi,</l>
     <l n="75">Bella non solo ancor, ma bella tanto,</l>
     <l n="76">Al parer mio, che tutte l'altre avanzi.</l>
     <l n="77">Pur quell'ardor che da te nacque è spento:</l>
     <l n="78">Perch'io te non amai, ma quella Diva</l>
     <l n="79">Che già vita, or sepolcro, ha nel mio core.</l>
     <l n="80">Quella adorai gran tempo; e sì mi piacque</l>
     <l n="81">Sua celeste beltà, ch'io, per insino</l>
     <l n="82">Già dal principio conoscente e chiaro</l>
     <l n="83">Dell'esser tuo, dell'arti e delle frodi,</l>
     <l n="84">Pur ne' tuoi contemplando i suoi begli occhi,</l>
     <l n="85">Cupido ti seguii finch'ella visse,</l>
     <l n="86">Ingannato non già, ma dal piacere</l>
     <l n="87">Di quella dolce somiglianza un lungo</l>
     <l n="88">Servaggio ed aspro a tollerar condotto.</l>
    </lg>
    <lg n="4">
     <l n="89">Or ti vanta, che il puoi. Narra che sola</l>
     <l n="90">Sei del tuo sesso a cui piegar sostenni</l>
     <l n="91">L'altero capo, a cui spontaneo porsi</l>
     <l n="92">L'indomito mio cor. Narra che prima,</l>
     <l n="93">E spero ultima certo, il ciglio mio</l>
     <l n="94">Supplichevol vedesti, a te dinanzi</l>
     <l n="95">Me timido, tremante (ardo in ridirlo</l>
     <l n="96">Di sdegno e di rossor), me di me privo,</l>
     <l n="97">Ogni tua voglia, ogni parola, ogni atto</l>
     <l n="98">Spiar sommessamente, a' tuoi superbi</l>
     <l n="99">Fastidi impallidir, brillare in volto</l>
     <l n="100">Ad un segno cortese, ad ogni sguardo</l>
     <l n="101">Mutar forma e color. Cadde l'incanto,</l>
     <l n="102">E spezzato con esso, a terra sparso</l>
     <l n="103">Il giogo: onde m'allegro. E sebben pieni</l>
     <l n="104">Di tedio, alfin dopo il servire e dopo</l>
     <l n="105">Un lungo vaneggiar, contento abbraccio</l>
     <l n="106">Senno con libertà. Che se d'affetti</l>
     <l n="107">Orba la vita, e di gentili errori,</l>
     <l n="108">È notte senza stelle a mezzo il verno,</l>
     <l n="109">Già del fato mortale a me bastante</l>
     <l n="110">E conforto e vendetta è che su l'erba</l>
     <l n="111">Qui neghittoso immobile giacendo,</l>
     <l n="112">Il mar la terra e il ciel miro e sorrido.</l>
    </lg>
   </lg>
  </body>
 </text>
</TEI>