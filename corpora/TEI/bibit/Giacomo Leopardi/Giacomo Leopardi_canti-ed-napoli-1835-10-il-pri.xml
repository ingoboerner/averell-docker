<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 10. IL PRIMO AMORE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">35</measure>
    <measure unit="line">103</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-10-il-pri</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 10. IL PRIMO AMORE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 10. IL PRIMO AMORE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tornami a mente il dì che la battaglia</l>
     <l n="2">D'amor sentii la prima volta, e dissi:</l>
     <l n="3">Oimè, se quest'è amor, com'ei travaglia!</l>
    </lg>
    <lg n="2">
     <l n="4">Che gli occhi al suol tuttora intenti e fissi,</l>
     <l n="5">Io mirava colei ch'a questo core</l>
     <l n="6">Primiera il varco ed innocente aprissi.</l>
    </lg>
    <lg n="3">
     <l n="7">Ahi come mal mi governasti, amore!</l>
     <l n="8">Perchè seco dovea sì dolce affetto</l>
     <l n="9">Recar tanto desio, tanto dolore?</l>
    </lg>
    <lg n="4">
     <l n="10">E non sereno, e non intero e schietto,</l>
     <l n="11">Anzi pien di travaglio e di lamento</l>
     <l n="12">Al cor mi discendea tanto diletto?</l>
    </lg>
    <lg n="5">
     <l n="13">Dimmi, tenero core, or che spavento,</l>
     <l n="14">Che angoscia era la tua fra quel pensiero</l>
     <l n="15">Presso al qual t'era noia ogni contento?</l>
    </lg>
    <lg n="6">
     <l n="16">Quel pensier che nel dì, che lusinghiero</l>
     <l n="17">Ti si offeriva nella notte, quando</l>
     <l n="18">Tutto queto parea nell'emisfero:</l>
    </lg>
    <lg n="7">
     <l n="19">Tu inquieto, e felice e miserando,</l>
     <l n="20">M'affaticavi in su le piume il fianco,</l>
     <l n="21">Ad ogni or fortemente palpitando.</l>
    </lg>
    <lg n="8">
     <l n="22">E dove io tristo ed affannato e stanco</l>
     <l n="23">Gli occhi al sonno chiudea, come per febre</l>
     <l n="24">Rotto e deliro il sonno venia manco.</l>
    </lg>
    <lg n="9">
     <l n="25">Oh come viva in mezzo alle tenebre</l>
     <l n="26">Sorgea la dolce imago, e gli occhi chiusi</l>
     <l n="27">La contemplavan sotto alle palpebre!</l>
    </lg>
    <lg n="10">
     <l n="28">Oh come soavissimi diffusi</l>
     <l n="29">Moti per l'ossa mi serpeano, oh come</l>
     <l n="30">Mille nell'alma instabili, confusi</l>
    </lg>
    <lg n="11">
     <l n="31">Pensieri si volgean! qual tra le chiome</l>
     <l n="32">D'antica selva zefiro scorrendo,</l>
     <l n="33">Un lungo, incerto mormorar ne prome.</l>
    </lg>
    <lg n="12">
     <l n="34">E mentre io taccio, e mentre io non contendo,</l>
     <l n="35">Che dicevi, o mio cor, che si partia</l>
     <l n="36">Quella per che penando ivi e battendo?</l>
    </lg>
    <lg n="13">
     <l n="37">Il cuocer non più tosto io mi sentia</l>
     <l n="38">Della vampa d'amor, che il venticello</l>
     <l n="39">Che l'aleggiava, volossene via.</l>
    </lg>
    <lg n="14">
     <l n="40">Senza sonno io giacea sul dì novello,</l>
     <l n="41">E i destrier che dovean farmi deserto,</l>
     <l n="42">Battean la zampa sotto al patrio ostello.</l>
    </lg>
    <lg n="15">
     <l n="43">Ed io timido e cheto ed inesperto,</l>
     <l n="44">Ver lo balcone al buio protendea</l>
     <l n="45">L'orecchio avido e l'occhio indarno aperto,</l>
    </lg>
    <lg n="16">
     <l n="46">La voce ad ascoltar, se ne dovea</l>
     <l n="47">Di quelle labbra uscir, ch'ultima fosse;</l>
     <l n="48">La voce, ch'altro il fato, ahi, mi togliea.</l>
    </lg>
    <lg n="17">
     <l n="49">Quante volte plebea voce percosse</l>
     <l n="50">Il dubitoso orecchio, e un gel mi prese,</l>
     <l n="51">E il core in forse a palpitar si mosse!</l>
    </lg>
    <lg n="18">
     <l n="52">E poi che finalmente mi discese</l>
     <l n="53">La cara voce al core, e de' cavai</l>
     <l n="54">E delle rote il romorio s'intese;</l>
    </lg>
    <lg n="19">
     <l n="55">Orbo rimaso allor, mi rannicchiai</l>
     <l n="56">Palpitando nel letto e, chiusi gli occhi,</l>
     <l n="57">Strinsi il cor con la mano, e sospirai.</l>
    </lg>
    <lg n="20">
     <l n="58">Poscia traendo i tremuli ginocchi</l>
     <l n="59">Stupidamente per la muta stanza,</l>
     <l n="60">Ch'altro sarà, dicea, che il cor mi tocchi?</l>
    </lg>
    <lg n="21">
     <l n="61">Amarissima allor la ricordanza</l>
     <l n="62">Locommisi nel petto, e mi serrava</l>
     <l n="63">Ad ogni voce il core, a ogni sembianza.</l>
    </lg>
    <lg n="22">
     <l n="64">E lunga doglia il sen mi ricercava,</l>
     <l n="65">Com'è quando a distesa Olimpo piove</l>
     <l n="66">Malinconicamente e i campi lava.</l>
    </lg>
    <lg n="23">
     <l n="67">Ned io ti conoscea, garzon di nove</l>
     <l n="68">E nove Soli, in questo a pianger nato</l>
     <l n="69">Quando facevi, amor, le prime prove.</l>
    </lg>
    <lg n="24">
     <l n="70">Quando in ispregio ogni piacer, nè grato</l>
     <l n="71">M'era degli astri il riso, o dell'aurora</l>
     <l n="72">Queta il silenzio, o il verdeggiar del prato.</l>
    </lg>
    <lg n="25">
     <l n="73">Anche di gloria amor taceami allora</l>
     <l n="74">Nel petto, cui scaldar tanto solea,</l>
     <l n="75">Che di beltade amor vi fea dimora.</l>
    </lg>
    <lg n="26">
     <l n="76">Nè gli occhi ai noti studi io rivolgea,</l>
     <l n="77">E quelli m'apparian vani per cui</l>
     <l n="78">Vano ogni altro desir creduto avea.</l>
    </lg>
    <lg n="27">
     <l n="79">Deh come mai da me sì vario fui;</l>
     <l n="80">E tanto amor mi tolse un altro amore?</l>
     <l n="81">Deh quanto, in verità, vani siam nui!</l>
    </lg>
    <lg n="28">
     <l n="82">Solo il mio cor piaceami, e col mio core,</l>
     <l n="83">In un continuo ragionar sepolto,</l>
     <l n="84">Alla guardia seder del mio dolore.</l>
    </lg>
    <lg n="29">
     <l n="85">E l'occhio a terra chino o in se raccolto,</l>
     <l n="86">Di riscontrarsi fuggitivo e vago</l>
     <l n="87">Nè in leggiadro soffria nè in turpe volto:</l>
    </lg>
    <lg n="30">
     <l n="88">Che la illibata, la candida imago</l>
     <l n="89">Turbare egli temea pinta nel seno,</l>
     <l n="90">Come all'aure si turba onda di lago.</l>
    </lg>
    <lg n="31">
     <l n="91">E quel di non aver goduto appieno</l>
     <l n="92">Pentimento, che l'anima ci grava,</l>
     <l n="93">E il piacer che passò cangia in veleno,</l>
    </lg>
    <lg n="32">
     <l n="94">Per li fuggiti dì mi stimolava</l>
     <l n="95">Tuttora il sen: che la vergogna il duro</l>
     <l n="96">Suo morso in questo cor già non oprava.</l>
    </lg>
    <lg n="33">
     <l n="97">Al cielo, a voi, gentili anime, io giuro</l>
     <l n="98">Che voglia non m'entrò bassa nel petto,</l>
     <l n="99">Ch'arsi di foco intaminato e puro.</l>
    </lg>
    <lg n="34">
     <l n="100">Vive quel foco ancor, vive l'affetto,</l>
     <l n="101">Spira nel pensier mio la bella imago,</l>
     <l n="102">Da cui, se non celeste, altro diletto</l>
    </lg>
    <lg n="35">
     <l n="103">Giammai non ebbi, e sol di lei m'appago.</l>
    </lg>
   </lg>
  </body>
 </text>
</TEI>