<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 24. LA QUIETE DOPO LA TEMPESTA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">3</measure>
    <measure unit="line">54</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-24-la-qui</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 24. LA QUIETE DOPO LA TEMPESTA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 24. LA QUIETE DOPO LA TEMPESTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Passata è la tempesta:</l>
     <l n="2">Odo augelli far festa, e la gallina,</l>
     <l n="3">Tornata in su la via,</l>
     <l n="4">Che ripete il suo verso. Ecco il sereno</l>
     <l n="5">Rompe là da ponente, alla montagna;</l>
     <l n="6">Sgombrasi la campagna,</l>
     <l n="7">E chiaro nella valle il fiume appare.</l>
     <l n="8">Ogni cor si rallegra, in ogni lato</l>
     <l n="9">Risorge il romorio</l>
     <l n="10">Torna il lavoro usato.</l>
     <l n="11">L'artigiano a mirar l'umido cielo,</l>
     <l n="12">Con l'opra in man, cantando,</l>
     <l n="13">Fassi in su l'uscio; a prova</l>
     <l n="14">Vien fuor la femminetta a còr dell'acqua</l>
     <l n="15">Della novella piova;</l>
     <l n="16">E l'erbaiuol rinnova</l>
     <l n="17">Di sentiero in sentiero</l>
     <l n="18">Il grido giornaliero.</l>
     <l n="19">Ecco il Sol che ritorna, ecco sorride</l>
     <l n="20">Per li poggi e le ville. Apre i balconi,</l>
     <l n="21">Apre terrazzi e logge la famiglia:</l>
     <l n="22">E, dalla via corrente, odi lontano</l>
     <l n="23">Tintinnio di sonagli; il carro stride</l>
     <l n="24">Del passegger che il suo cammin ripiglia.</l>
    </lg>
    <lg n="2">
     <l n="25">Si rallegra ogni core.</l>
     <l n="26">Sì dolce, sì gradita</l>
     <l n="27">Quand'è, com'or, la vita?</l>
     <l n="28">Quando con tanto amore</l>
     <l n="29">L'uomo a' suoi studi intende?</l>
     <l n="30">O torna all'opre? o cosa nova imprende?</l>
     <l n="31">Quando de' mali suoi men si ricorda?</l>
     <l n="32">Piacer figlio d'affanno;</l>
     <l n="33">Gioia vana, ch'è frutto</l>
     <l n="34">Del passato timore, onde si scosse</l>
     <l n="35">E paventò la morte</l>
     <l n="36">Chi la vita abborria;</l>
     <l n="37">Onde in lungo tormento,</l>
     <l n="38">Fredde, tacite, smorte,</l>
     <l n="39">Sudàr le genti e palpitàr, vedendo</l>
     <l n="40">Mossi alle nostre offese</l>
     <l n="41">Folgori, nembi e vento.</l>
    </lg>
    <lg n="3">
     <l n="42">O natura cortese,</l>
     <l n="43">Son questi i doni tuoi,</l>
     <l n="44">Questi i diletti sono</l>
     <l n="45">Che tu porgi ai mortali. Uscir di pena</l>
     <l n="46">È diletto fra noi.</l>
     <l n="47">Pene tu spargi a larga mano; il duolo</l>
     <l n="48">Spontaneo sorge: e di piacer, quel tanto</l>
     <l n="49">Che per mostro e miracolo talvolta</l>
     <l n="50">Nasce d'affanno, è gran guadagno. Umana</l>
     <l n="51">Prole degna di pianto assai felice</l>
     <l n="52">Se respirar ti lice</l>
     <l n="53">D'alcun dolor, beata</l>
     <l n="54">Se te d'ogni dolor morte risana.</l>
    </lg>
   </lg>
  </body>
 </text>
</TEI>