<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 37. FRAMMENTO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">26</measure>
    <measure unit="line">76</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-37-framme</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 37. FRAMMENTO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 37. FRAMMENTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Spento il diurno raggio in occidente,</l>
     <l n="2">E queto il fumo delle ville, e queta</l>
     <l n="3">De' cani era la voce e della gente;</l>
    </lg>
    <lg n="2">
     <l n="4">Quand'ella, volta all'amorosa meta,</l>
     <l n="5">Si ritrovò nel mezzo ad una landa</l>
     <l n="6">Quanto foss'altra mai vezzosa e lieta.</l>
    </lg>
    <lg n="3">
     <l n="7">Spandeva il suo chiaror per ogni banda</l>
     <l n="8">La sorella del sole, e fea d'argento</l>
     <l n="9">Gli arbori ch'a quel loco eran ghirlanda.</l>
    </lg>
    <lg n="4">
     <l n="10">I ramoscelli ivan cantando al vento,</l>
     <l n="11">E in un con l'usignol che sempre piagne</l>
     <l n="12">Fra i tronchi un rivo fea dolce lamento.</l>
    </lg>
    <lg n="5">
     <l n="13">Limpido il mar da lungi, e le campagne</l>
     <l n="14">E le foreste, e tutte ad una ad una</l>
     <l n="15">Le cime si scoprian delle montagne.</l>
    </lg>
    <lg n="6">
     <l n="16">In queta ombra giacea la valle bruna,</l>
     <l n="17">E i collicelli intorno rivestia</l>
     <l n="18">Del suo candor la rugiadosa luna.</l>
    </lg>
    <lg n="7">
     <l n="19">Sola tenea la taciturna via</l>
     <l n="20">La donna, e il vento che gli odori spande,</l>
     <l n="21">Molle passar sul volto si sentia.</l>
    </lg>
    <lg n="8">
     <l n="22">Se lieta fosse, è van che tu dimande:</l>
     <l n="23">Piacer prendea di quella vista, e il bene</l>
     <l n="24">Che il cor le prometteva era più grande.</l>
    </lg>
    <lg n="9">
     <l n="25">Come fuggiste, o belle ore serene!</l>
     <l n="26">Dilettevol quaggiù null'altro dura,</l>
     <l n="27">Nè si ferma giammai, se non la spene.</l>
    </lg>
    <lg n="10">
     <l n="28">Ecco turbar la notte, e farsi oscura</l>
     <l n="29">La sembianza del ciel, ch'era sì bella,</l>
     <l n="30">E il piacere in colei farsi paura.</l>
    </lg>
    <lg n="11">
     <l n="31">Un nugol torbo, padre di procella,</l>
     <l n="32">Sorgea di dietro ai monti, e crescea tanto,</l>
     <l n="33">Che più non si scopria luna nè stella.</l>
    </lg>
    <lg n="12">
     <l n="34">Spiegarsi ella il vedea per ogni canto,</l>
     <l n="35">E salir su per l'aria a poco a poco,</l>
     <l n="36">E far sovra il suo capo a quella ammanto.</l>
    </lg>
    <lg n="13">
     <l n="37">Veniva il poco lume ognor più fioco;</l>
     <l n="38">E intanto al bosco si destava il vento,</l>
     <l n="39">Al bosco là del dilettoso loco.</l>
    </lg>
    <lg n="14">
     <l n="40">E si fea più gagliardo ogni momento,</l>
     <l n="41">A tal che n'era scosso e svolazzava</l>
     <l n="42">Tra le frondi ogni augel per lo spavento.</l>
    </lg>
    <lg n="15">
     <l n="43">E la nube, crescendo, in giù calava</l>
     <l n="44">Ver la marina sì, che l'un suo lembo</l>
     <l n="45">Toccava i monti, e l'altro il mar toccava.</l>
    </lg>
    <lg n="16">
     <l n="46">Già tutto a cieca oscuritade in grembo,</l>
     <l n="47">S'incominciava udir fremer la pioggia,</l>
     <l n="48">E il suon cresceva all'appressar del nembo.</l>
    </lg>
    <lg n="17">
     <l n="49">Dentro le nubi in paurosa foggia</l>
     <l n="50">Guizzavan lampi, e la fean batter gli occhi;</l>
     <l n="51">E n'era il terren tristo, e l'aria roggia.</l>
    </lg>
    <lg n="18">
     <l n="52">Discior sentia la misera i ginocchi;</l>
     <l n="53">E già muggiva il tuon simile al metro</l>
     <l n="54">Di torrente che d'alto in giù trabocchi.</l>
    </lg>
    <lg n="19">
     <l n="55">Talvolta ella ristava, e l'aer tetro</l>
     <l n="56">Guardava sbigottita, e poi correa</l>
     <l n="57">Sì che i panni e le chiome ivano addietro.</l>
    </lg>
    <lg n="20">
     <l n="58">E il duro vento col petto rompea,</l>
     <l n="59">Che gocce fredde giù per l'aria nera</l>
     <l n="60">In sul volto soffiando le spingea.</l>
    </lg>
    <lg n="21">
     <l n="61">E il tuon veniale incontro come fera,</l>
     <l n="62">Rugghiando orribilmente e senza posa;</l>
     <l n="63">E cresceva la pioggia e la bufera.</l>
    </lg>
    <lg n="22">
     <l n="64">E d'ogn'intorno era terribil cosa</l>
     <l n="65">Il volar polve e frondi e rami e sassi,</l>
     <l n="66">E il suon che immaginar l'alma non osa.</l>
    </lg>
    <lg n="23">
     <l n="67">Ella dal lampo affaticati e lassi</l>
     <l n="68">Coprendo gli occhi, e stretti i panni al seno,</l>
     <l n="69">Già pur tra il nembo accelerando i passi.</l>
    </lg>
    <lg n="24">
     <l n="70">Ma nella vista ancor l'era il baleno</l>
     <l n="71">Ardendo sì, ch'alfin dallo spavento</l>
     <l n="72">Fermò l'andare, e il cor le venne meno.</l>
    </lg>
    <lg n="25">
     <l n="73">E si rivolse indietro. E in quel momento</l>
     <l n="74">Si spense il lampo, e tornò buio l'etra,</l>
     <l n="75">Ed acchetossi il tuono, e stette il vento.</l>
    </lg>
    <lg n="26">
     <l n="76">Taceva il tutto; ed ella era di pietra.</l>
    </lg>
   </lg>
  </body>
 </text>
</TEI>