<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 9. ULTIMO CANTO DI SAFFO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">4</measure>
    <measure unit="line">72</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-9-ultimo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 9. ULTIMO CANTO DI SAFFO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 9. ULTIMO CANTO DI SAFFO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Placida notte, e verecondo raggio</l>
     <l n="2">Della cadente luna; e tu che spunti</l>
     <l n="3">Fra la tacita selva in su la rupe,</l>
     <l n="4">Nunzio del giorno; oh dilettose e care,</l>
     <l n="5">Mentre ignote mi fur l'erinni e il fato,</l>
     <l n="6">Sembianze agli occhi miei; già non arride</l>
     <l n="7">Spettacol molle ai disperati affetti.</l>
     <l n="8">Noi l'insueto allor gaudio ravviva</l>
     <l n="9">Quando per l'etra liquido si volve</l>
     <l n="10">E per li campi trepidanti il flutto</l>
     <l n="11">Polveroso de' Noti, e quando il carro,</l>
     <l n="12">Grave carro di Giove a noi sul capo,</l>
     <l n="13">Tonando, il tenebroso aere divide.</l>
     <l n="14">Noi per le balze e le profonde valli</l>
     <l n="15">Natar giova tra' nembi, e noi la vasta</l>
     <l n="16">Fuga de' greggi sbigottiti, o d'alto</l>
     <l n="17">Fiume alla dubbia sponda</l>
     <l n="18">Il suono e la vittrice ira dell'onda.</l>
    </lg>
    <lg n="2">
     <l n="19">Vago il tuo manto, o divo cielo, e vaga</l>
     <l n="20">Sei tu, rorida terra. Ahi di cotesta</l>
     <l n="21">Infinita beltà parte nessuna</l>
     <l n="22">Alla misera Saffo i numi e l'empia</l>
     <l n="23">Sorte non fenno. A' tuoi superbi regni</l>
     <l n="24">Vile, o natura, e grave ospite addetta,</l>
     <l n="25">E dispregiata amante, alle vezzose</l>
     <l n="26">Tue forme il core e le pupille invano</l>
     <l n="27">Supplichevole intendo. A me non ride</l>
     <l n="28">L'aprico margo, e dall'eterea porta</l>
     <l n="29">Il mattutino albor; me non il canto</l>
     <l n="30">De' colorati augelli, e non de' faggi</l>
     <l n="31">Il murmure saluta: e dove all'ombra</l>
     <l n="32">Degl'inchinati salici dispiega</l>
     <l n="33">Candido rivo il puro seno, al mio</l>
     <l n="34">Lubrico piè le flessuose linfe</l>
     <l n="35">Disdegnando sottragge,</l>
     <l n="36">E preme in fuga l'odorate spiagge.</l>
    </lg>
    <lg n="3">
     <l n="37">Qual fallo mai, qual sì nefando eccesso</l>
     <l n="38">Macchiommi anzi il natale, onde sì torvo</l>
     <l n="39">Il ciel mi fosse e di fortuna il volto?</l>
     <l n="40">In che peccai bambina, allor che ignara</l>
     <l n="41">Di misfatto è la vita, onde poi scemo</l>
     <l n="42">Di giovanezza, e disfiorato, al fuso</l>
     <l n="43">Della rigida Parca si volvesse</l>
     <l n="44">Il ferrigno mio stame? Incaute voci</l>
     <l n="45">Spande il tuo labbro: i destinati eventi</l>
     <l n="46">Move arcano consiglio. Arcano è tutto,</l>
     <l n="47">Fuor che il nostro dolor. Negletta prole</l>
     <l n="48">Nascemmo al pianto, e la ragione in grembo</l>
     <l n="49">De' celesti si posa. Oh cure, oh speme</l>
     <l n="50">De' più verd'anni! Alle sembianze il Padre,</l>
     <l n="51">Alle amene sembianze eterno regno</l>
     <l n="52">Diè nelle genti; e per virili imprese,</l>
     <l n="53">Per dotta lira o canto,</l>
     <l n="54">Virtù non luce in disadorno ammanto.</l>
    </lg>
    <lg n="4">
     <l n="55">Morremo. Il velo indegno a terra sparto,</l>
     <l n="56">Rifuggirà l'ignudo animo a Dite,</l>
     <l n="57">E il crudo fallo emenderà del cieco</l>
     <l n="58">Dispensator de' casi. E tu cui lungo</l>
     <l n="59">Amore indarno, e lunga fede, e vano</l>
     <l n="60">D'implacato desio furor mi strinse,</l>
     <l n="61">Vivi felice, se felice in terra</l>
     <l n="62">Visse nato mortal. Me non asperse</l>
     <l n="63">Del soave licor del doglio avaro</l>
     <l n="64">Giove, poi che perìr gl'inganni e il sogno</l>
     <l n="65">Della mia fanciullezza. Ogni più lieto</l>
     <l n="66">Giorno di nostra età primo s'invola.</l>
     <l n="67">Sottentra il morbo, e la vecchiezza, e l'ombra</l>
     <l n="68">Della gelida morte. Ecco di tante</l>
     <l n="69">Sperate palme e dilettosi errori,</l>
     <l n="70">Il Tartaro m'avanza; e il prode ingegno</l>
     <l n="71">Han la tenaria Diva,</l>
     <l n="72">E l'atra notte, e la silente riva.</l>
    </lg>
   </lg>
  </body>
 </text>
</TEI>