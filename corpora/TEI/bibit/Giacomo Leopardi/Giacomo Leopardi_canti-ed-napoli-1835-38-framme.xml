<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 38. FRAMMENTO DAL GRECO DI SIMONIDE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">1</measure>
    <measure unit="line">33</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-38-framme</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 38. FRAMMENTO DAL GRECO DI SIMONIDE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 38. FRAMMENTO DAL GRECO DI SIMONIDE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ogni mondano evento</l>
     <l n="2">È di Giove in poter, di Giove, o figlio,</l>
     <l n="3">Che giusta suo talento</l>
     <l n="4">Ogni cosa dispone.</l>
     <l n="5">Ma di lunga stagione</l>
     <l n="6">Nostro cieco pensier s'affanna e cura,</l>
     <l n="7">Benchè l'umana etate,</l>
     <l n="8">Come destina il Ciel nostra ventura,</l>
     <l n="9">Di giorno in giorno dura.</l>
     <l n="10">La bella speme tutti ci nutrica</l>
     <l n="11">Di sembianze beate,</l>
     <l n="12">Onde ciascuno indarno s'affatica:</l>
     <l n="13">Altri l'aurora amica,</l>
     <l n="14">Altri l'etade aspetta;</l>
     <l n="15">E nullo in terra vive</l>
     <l n="16">Cui nell'anno avvenir facili e pii</l>
     <l n="17">Con Pluto gli altri iddii</l>
     <l n="18">La mente non prometta.</l>
     <l n="19">Ecco pria che la speme in porto arrive,</l>
     <l n="20">Qual da vecchiezza è giunto</l>
     <l n="21">E qual da morbi al nero Lete addutto;</l>
     <l n="22">Questo il rigido Marte, e quello il flutto</l>
     <l n="23">Del pelago rapisce; altri consunto</l>
     <l n="24">Dall'egre cure, o tristo nodo al collo</l>
     <l n="25">Circondando, sotterra si rifugge.</l>
     <l n="26">Così di mille mali</l>
     <l n="27">I miseri mortali</l>
     <l n="28">Volgo fiero e diverso agita e strugge.</l>
     <l n="29">Ma per sentenza mia,</l>
     <l n="30">Uom saggio e sciolto dal comune errore</l>
     <l n="31">Patir non sosterria,</l>
     <l n="32">Nè porrebbe al dolore</l>
     <l n="33">Ed al mal proprio suo cotanto amore.</l>
    </lg>
   </lg>
  </body>
 </text>
</TEI>