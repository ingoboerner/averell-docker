<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Appressamento della morte - CANTO V</title>
    <author>Giacomo Leopardi</author>
   </titleStmt>
   <extent>
    <measure unit="stanza">40</measure>
    <measure unit="line">118</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_appressamento-della-morte-cant</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Appressamento della morte - CANTO V</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Appressamento della morte - CANTO V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dunque morir bisogna, e ancor non vidi</l>
     <l n="2">Venti volte gravar neve 'l mio tetto,</l>
     <l n="3">Venti rifar le rondinelle i nidi?</l>
    </lg>
    <lg n="2">
     <l n="4">Sento che va languendo entro mio petto</l>
     <l n="5">La vital fiamma, e 'ntorno guardo, e al mondo</l>
     <l n="6">Sol per me veggo il funeral mio letto.</l>
    </lg>
    <lg n="3">
     <l n="7">E sento del pensier l'immenso pondo,</l>
     <l n="8">Sì che vo 'l labbro muto e 'l viso smorto,</l>
     <l n="9">E quasi mio dolor più non ascondo.</l>
    </lg>
    <lg n="4">
     <l n="10">Poco andare ha mio corpo ad esser morto.</l>
     <l n="11">I' mi rivolgo indietro e guardo e piagno</l>
     <l n="12">In veder che mio giorno fu sì corto.</l>
    </lg>
    <lg n="5">
     <l n="13">E 'n mirar questo misero compagno</l>
     <l n="14">Cui mancò tempo sì ch'appien non crebbe,</l>
     <l n="15">Dico: misero nacqui, e ben mi lagno.</l>
    </lg>
    <lg n="6">
     <l n="16">Trista è la vita, so, morir si debbe;</l>
     <l n="17">Ma men tristo è 'l morire a cui la vita</l>
     <l n="18">Che ben conosce, u' spesso pianse, increbbe.</l>
    </lg>
    <lg n="7">
     <l n="19">I' piango or primamente in su l'uscita</l>
     <l n="20">Di questa mortal piaggia, che mia via</l>
     <l n="21">Ove l'altrui comincia ivi è finita.</l>
    </lg>
    <lg n="8">
     <l n="22">I' piango adesso, e mai non piansi pria:</l>
     <l n="23">Sperai ben quel che gioventude spera,</l>
     <l n="24">Quel desiai che gioventù desia.</l>
    </lg>
    <lg n="9">
     <l n="25">Non vidi come speme cada e pera,</l>
     <l n="26">E 'l desio resti e mai non venga pieno,</l>
     <l n="27">Così che lasso cor giunga la sera.</l>
    </lg>
    <lg n="10">
     <l n="28">Seppi, non vidi, e per saper, nel seno</l>
     <l n="29">Non si stingue la speme e non s'acqueta,</l>
     <l n="30">E 'l desir non si placa e non vien meno.</l>
    </lg>
    <lg n="11">
     <l n="31">Ardea come fiammella chiara e lieta,</l>
     <l n="32">Mia speme in cor pasciuta dal desio</l>
     <l n="33">Quando di mio sentier vidi la meta.</l>
    </lg>
    <lg n="12">
     <l n="34">Allora un lampo la notte m'aprio,</l>
     <l n="35">E tutto cader vidi, allor piagnendo</l>
     <l n="36">Ai miei dolci pensieri i' dissi: addio.</l>
    </lg>
    <lg n="13">
     <l n="37">Già l'avvenir guardava, e sorridendo</l>
     <l n="38">Dicea: Lucida fama al mondo dura,</l>
     <l n="39">Fama quaggiù sol cerco e fama attendo.</l>
    </lg>
    <lg n="14">
     <l n="40">Misero 'ngegno non mi die' natura.</l>
     <l n="41">Anco fanciullo son: mie forze sento:</l>
     <l n="42">A volo andrò battendo ala sicura.</l>
    </lg>
    <lg n="15">
     <l n="43">Son vate: i' salgo e 'nver lo ciel m'avvento,</l>
     <l n="44">Ardo fremo desio sento la viva</l>
     <l n="45">Fiamma d'Apollo e 'l sopruman talento.</l>
    </lg>
    <lg n="16">
     <l n="46">Grande fia che mi dica e che mi scriva</l>
     <l n="47">Italia e 'l mondo, e non vedrò mia fama</l>
     <l n="48">Tacer col corpo da la morta riva.</l>
    </lg>
    <lg n="17">
     <l n="49">Sento ch'ad alte imprese il cor mi chiama.</l>
     <l n="50">A morir non son nato, eterno sono</l>
     <l n="51">Che 'ndarno 'l core eternità non brama.</l>
    </lg>
    <lg n="18">
     <l n="52">Mentre 'nvan mi lusingo e 'nvan ragiono,</l>
     <l n="53">Tutto dispare, e mi vien morte innante,</l>
     <l n="54">E mi lascia mia speme in abbandono.</l>
    </lg>
    <lg n="19">
     <l n="55">Ahi mio nome morrà. Sì come infante</l>
     <l n="56">Che parlato non abbia i' vedrò sera,</l>
     <l n="57">E mia morte al natal sarà sembiante.</l>
    </lg>
    <lg n="20">
     <l n="58">Sarò com'un de la volgare schiera,</l>
     <l n="59">E morrò come mai non fossi nato,</l>
     <l n="60">Nè saprà 'l mondo che nel mondo io m'era.</l>
    </lg>
    <lg n="21">
     <l n="61">Oh durissima legge, oh crudo fato!</l>
     <l n="62">Qui piango e vegno men, che saprei morte,</l>
     <l n="63">Obblivion non so vedermi allato.</l>
    </lg>
    <lg n="22">
     <l n="64">Viver cercai quaggiù d'età più forte,</l>
     <l n="65">E pero e 'ncontr' a Obblio non ho più scampo,</l>
     <l n="66">E cedo, e me trionfa ira di sorte.</l>
    </lg>
    <lg n="23">
     <l n="67">Morir quand'anco in terra orma non stampo?</l>
     <l n="68">Nè di me lascerò vestigio al mondo</l>
     <l n="69">Maggior ch'in acqua soffio, in aria lampo?</l>
    </lg>
    <lg n="24">
     <l n="70">Che non scesi bambin giù nel profondo?</l>
     <l n="71">E a che, se tutto di quassuso ir deggio,</l>
     <l n="72">Fu lo materno sen di me fecondo?</l>
    </lg>
    <lg n="25">
     <l n="73">Eterno Dio, per te son nato, il veggio,</l>
     <l n="74">Che non è per quaggiù lo spirto mio,</l>
     <l n="75">Per te son nato e per l'eterno seggio.</l>
    </lg>
    <lg n="26">
     <l n="76">Deh tu rivolgi lo basso desio</l>
     <l n="77">Inver lo santo regno inver lo porto.</l>
     <l n="78">O dolci studi o care muse, addio.</l>
    </lg>
    <lg n="27">
     <l n="79">Addio speranze, addio vago conforto</l>
     <l n="80">Del poco viver mio che già trapassa:</l>
     <l n="81">Itene ad altri pur com'i' sia morto.</l>
    </lg>
    <lg n="28">
     <l n="82">E tu pur, Gloria, addio, che già s'abbassa</l>
     <l n="83">Mio tenebroso giorno e cade omai,</l>
     <l n="84">E mia vita sul mondo ombra non lassa.</l>
    </lg>
    <lg n="29">
     <l n="85">Per te pensoso e muto arsi e sudai,</l>
     <l n="86">E te cerca avrei sempre al mondo sola,</l>
     <l n="87">Pur non t'ebbi quaggiù nè t'avrò mai.</l>
    </lg>
    <lg n="30">
     <l n="88">Povera cetra mia, già mi t'invola</l>
     <l n="89">La man fredda di morte, e tra le dita</l>
     <l n="90">Lo suon mi tronca e 'n bocca la parola.</l>
    </lg>
    <lg n="31">
     <l n="91">Presto spira tuo suon, presto mia vita:</l>
     <l n="92">Teco finito ho questo ultimo canto,</l>
     <l n="93">E col mio canto è l'opra tua compita.</l>
    </lg>
    <lg n="32">
     <l n="94">Or bianco 'l viso, e l'occhio pien di pianto,</l>
     <l n="95">A te mi volgo, o Padre o Re supremo</l>
     <l n="96">O Creatore o Servatore o Santo.</l>
    </lg>
    <lg n="33">
     <l n="97">Tutto son tuo. Sola Speranza, io tremo</l>
     <l n="98">E sento 'l cor che batte e sento un gelo</l>
     <l n="99">Quando penso ch'appressa il punto estremo.</l>
    </lg>
    <lg n="34">
     <l n="100">Deh m'aita a por giù lo mortal velo,</l>
     <l n="101">E come fia lo spirto uscito fore, </l>
     <l n="102">Nol merto no, ma lo raccogli in cielo.</l>
    </lg>
    <lg n="35">
     <l n="103">T'amai nel mondo tristo, o sommo Amore,</l>
     <l n="104">Innanzi a tutto, e fu quando peccai,</l>
     <l n="105">Colpa di fral non di perverso core.</l>
    </lg>
    <lg n="36">
     <l n="106">O Vergin Diva, se prosteso mai</l>
     <l n="107">Caddi in membrarti, a questo mondo basso,</l>
     <l n="108">Se mai ti dissi Madre e se t'amai,</l>
    </lg>
    <lg n="37">
     <l n="109">Deh tu soccorri lo spirito lasso</l>
     <l n="110">Quando de l'ore udrà l'ultimo suono,</l>
     <l n="111">Deh tu m'aita ne l'orrendo passo.</l>
    </lg>
    <lg n="38">
     <l n="112">O Padre o Redentor, se tuo perdono</l>
     <l n="113">Vestirà l'alma, sì ch'io mora e poi</l>
     <l n="114">Venga timido spirto anzi a tuo trono,</l>
    </lg>
    <lg n="39">
     <l n="115">E se 'l mondo cangiar co' premi tuoi</l>
     <l n="116">Deggio morendo e con tua santa schiera,</l>
     <l n="117">Giunga 'l sospir di morte, e poi che 'l vuoi,</l>
    </lg>
    <lg n="40">
     <l n="118">Mi copra un sasso, e mia memoria pera.</l>
    </lg>
   </lg>
  </body>
 </text>
</TEI>