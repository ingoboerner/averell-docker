<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Scritti vari (1810) - Giacomo Leopardi Al suo diletto Genitore Dopo due mesi di studj Filosofici</title>
    <author>Giacomo Leopardi</author>
   </titleStmt>
   <extent>
    <measure unit="stanza">14</measure>
    <measure unit="line">28</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_scritti-vari-1810-giacomo-leop</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Scritti vari (1810) - Giacomo Leopardi Al suo diletto Genitore Dopo due mesi di studj Filosofici</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Scritti vari (1810) - Giacomo Leopardi Al suo diletto Genitore Dopo due mesi di studj Filosofici</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Per il sassoso monte, a la cui cima altera</l>
     <l n="2">Ragion siede spirando austerità severa;</l>
    </lg>
    <lg n="2">
     <l n="3">Là dove in man recando le sapienti carte</l>
     <l n="4">I rigidi Filosofi accorser d'ogni parte;</l>
    </lg>
    <lg n="3">
     <l n="5">Su' cui salì Platone, su' cui Socrate ascese,</l>
     <l n="6">Ed immortale ognuno la gloria sua già rese;</l>
    </lg>
    <lg n="4">
     <l n="7">Quivi a temprare il barbaro, crudo rigor del fato,</l>
     <l n="8">Le strade filosofiche a noi calcar fu dato.</l>
    </lg>
    <lg n="5">
     <l n="9">E quì vedemmo ascendere tacito, e pensieroso</l>
     <l n="10">Lo stuol di scienza cupido, e di saper bramoso.</l>
    </lg>
    <lg n="6">
     <l n="11">Ma quanti, e quanti in volto, e grave, e maestosa</l>
     <l n="12">Scacciò da se Ragione in aria minacciosa!</l>
    </lg>
    <lg n="7">
     <l n="13">Oh quanti di Filosofo, quanti desìano il nome,</l>
     <l n="14">E di onorevol laurea cinger vorrìan le chiome!</l>
    </lg>
    <lg n="8">
     <l n="15">Ma quanti ond'esser sembrino d'alto saper profondo</l>
     <l n="16">Con empie, inique massime corromper sanno il mondo</l>
    </lg>
    <lg n="9">
     <l n="17">Fra l'atre, oscure tenebre, fra densa nebbia, e folta</l>
     <l n="18">Ragion purtroppo resta ottenebrata, e avvolta.</l>
    </lg>
    <lg n="10">
     <l n="19">Ma pur coteste carte essa vergò sgombrando</l>
     <l n="20">Da se le nere nubi, e il volto rischiarando.</l>
    </lg>
    <lg n="11">
     <l n="21">Quì, Genitor, potrai mirar da l'alto soglio</l>
     <l n="22">La Verità fiaccare degli empj il fiero orgoglio.</l>
    </lg>
    <lg n="12">
     <l n="23">Così potesse alfine Filosofia scacciare</l>
     <l n="24">L'empie seguaci turbe, e i chiari rai vibrare:</l>
    </lg>
    <lg n="13">
     <l n="25">Per cui Ragion nel trono sublime un dì si assida,</l>
     <l n="26">La Religion si avvivi, giubili il mondo, e rida.</l>
    </lg>
    <lg n="14">
     <l n="27">Cadan negletti, e vinti gl'iniqui dogmi, e stolti;</l>
     <l n="28">Il Ciel propizio siami, ed i miei voti ascolti.</l>
    </lg>
   </lg>
  </body>
 </text>
</TEI>