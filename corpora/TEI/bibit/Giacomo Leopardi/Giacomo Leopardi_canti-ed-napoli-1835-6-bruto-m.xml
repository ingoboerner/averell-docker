<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 6. BRUTO MINORE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">8</measure>
    <measure unit="line">120</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-6-bruto-m</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 6. BRUTO MINORE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 6. BRUTO MINORE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che divelta, nella tracia polveSi usa qui la licenza, usata da diversi scrittori antichi, di attribuire alla Tracia la città e la battaglia di Filippi, che veramente furono nella Macedonia. Similmente nel nono Canto si seguita la tradizione volgare intorno agli amori infelici di Saffo poetessa, benchè il Visconti ed altri critici moderni distinguano due Saffo; l'una famosa per la sua lira, e l'altra per l'amore sfortunato di Faone; quella contemporanea d'Alceo, e questa più moderna.</l>
     <l n="2">Giacque ruina immensa</l>
     <l n="3">L'italica virtute, onde alle valli</l>
     <l n="4">D'Esperia verde, e al tiberino lido,</l>
     <l n="5">Il calpestio de' barbari cavalli</l>
     <l n="6">Prepara il fato, e dalle selve ignude</l>
     <l n="7">Cui l'Orsa algida preme,</l>
     <l n="8">A spezzar le romane inclite mura</l>
     <l n="9">Chiama i gotici brandi;</l>
     <l n="10">Sudato, e molle di fraterno sangue,</l>
     <l n="11">Bruto per l'atra notte in erma sede,</l>
     <l n="12">Fermo già di morir, gl'inesorandi</l>
     <l n="13">Numi e l'averno accusa,</l>
     <l n="14">E di feroci note</l>
     <l n="15">Invan la sonnolenta aura percote.</l>
    </lg>
    <lg n="2">
     <l n="16">Stolta virtù, le cave nebbie, i campi</l>
     <l n="17">Dell'inquiete larve</l>
     <l n="18">Son le tue scole, e ti si volge a tergo</l>
     <l n="19">Il pentimento. A voi, marmorei numi,</l>
     <l n="20">(Se numi avete in Flegetonte albergo</l>
     <l n="21">O su le nubi) a voi ludibrio e scherno</l>
     <l n="22">È la prole infelice</l>
     <l n="23">A cui templi chiedeste, e frodolenta</l>
     <l n="24">Legge al mortale insulta.</l>
     <l n="25">Dunque tanto i celesti odii commove</l>
     <l n="26">La terrena pietà? dunque degli empi</l>
     <l n="27">Siedi, Giove, a tutela? e quando esulta</l>
     <l n="28">Per l'aere il nembo, e quando</l>
     <l n="29">Il tuon rapido spingi,</l>
     <l n="30">Ne' giusti e pii la sacra fiamma stringi?</l>
    </lg>
    <lg n="3">
     <l n="31">Preme il destino invitto e la ferrata</l>
     <l n="32">Necessità gl'infermi</l>
     <l n="33">Schiavi di morte: e se a cessar non vale</l>
     <l n="34">Gli oltraggi lor, de' necessarii danni</l>
     <l n="35">Si consola il plebeo. Men duro è il male</l>
     <l n="36">Che riparo non ha? dolor non sente</l>
     <l n="37">Chi di speranza è nudo?</l>
     <l n="38">Guerra mortale, eterna, o fato indegno,</l>
     <l n="39">Teco il prode guerreggia,</l>
     <l n="40">Di cedere inesperto; e la tiranna</l>
     <l n="41">Tua destra, allor che vincitrice il grava,</l>
     <l n="42">Indomito scrollando si pompeggia,</l>
     <l n="43">Quando nell'alto lato</l>
     <l n="44">L'amaro ferro intride,</l>
     <l n="45">E maligno alle nere ombre sorride.</l>
    </lg>
    <lg n="4">
     <l n="46">Spiace agli Dei chi violento irrompe</l>
     <l n="47">Nel Tartaro. Non fora</l>
     <l n="48">Tanto valor ne' molli eterni petti.</l>
     <l n="49">Forse i travagli nostri, e forse il cielo</l>
     <l n="50">I casi acerbi e gl'infelici affetti</l>
     <l n="51">Giocondo agli ozi suoi spettacol pose?</l>
     <l n="52">Non fra sciagure e colpe,</l>
     <l n="53">Ma libera ne' boschi e pura etade</l>
     <l n="54">Natura a noi prescrisse,</l>
     <l n="55">Reina un tempo e Diva. Or poi ch'a terra</l>
     <l n="56">Sparse i regni beati empio costume,</l>
     <l n="57">E il viver macro a nove leggi addisse;</l>
     <l n="58">Quando gl'infausti giorni</l>
     <l n="59">Virile alma ricusa,</l>
     <l n="60">Riede natura, e il non suo dardo accusa?</l>
    </lg>
    <lg n="5">
     <l n="61">Di colpa ignare e di lor proprii danni</l>
     <l n="62">Le fortunate belve</l>
     <l n="63">Serena adduce al non previsto passo</l>
     <l n="64">La tarda età. Ma se spezzar la fronte</l>
     <l n="65">Ne' rudi tronchi, o da montano sasso</l>
     <l n="66">Dare al vento precipiti le membra,</l>
     <l n="67">Lor suadesse affanno;</l>
     <l n="68">Al misero desio nulla contesa</l>
     <l n="69">Legge arcana farebbe</l>
     <l n="70">O tenebroso ingegno. A voi, fra quante</l>
     <l n="71">Stirpi il cielo avvivò, soli fra tutte,</l>
     <l n="72">Figli di Prometèo, la vita increbbe;</l>
     <l n="73">A voi le morte ripe,</l>
     <l n="74">Se il fato ignavo pende,</l>
     <l n="75">Soli, o miseri, a voi Giove contende.</l>
    </lg>
    <lg n="6">
     <l n="76">E tu dal mar cui nostro sangue irriga,</l>
     <l n="77">Candida luna, sorgi,</l>
     <l n="78">E l'inquieta notte e la funesta</l>
     <l n="79">All'ausonio valor campagna esplori.</l>
     <l n="80">Cognati petti il vincitor calpesta,</l>
     <l n="81">Fremono i poggi, dalle somme vette</l>
     <l n="82">Roma antica ruina;</l>
     <l n="83">Tu sì placida sei? Tu la nascente</l>
     <l n="84">Lavinia prole, e gli anni</l>
     <l n="85">Lieti vedesti, e i memorandi allori;</l>
     <l n="86">E tu su l'alpe l'immutato raggio</l>
     <l n="87">Tacita verserai quando ne' danni</l>
     <l n="88">Del servo italo nome,</l>
     <l n="89">Sotto barbaro piede</l>
     <l n="90">Rintronerà quella solinga sede.</l>
    </lg>
    <lg n="7">
     <l n="91">Ecco tra nudi sassi o in verde ramo</l>
     <l n="92">E la fera e l'augello,</l>
     <l n="93">Del consueto obblio gravido il petto,</l>
     <l n="94">L'alta ruina ignora e le mutate</l>
     <l n="95">Sorti del mondo: e come prima il tetto</l>
     <l n="96">Rosseggerà del villanello industre,</l>
     <l n="97">Al mattutino canto</l>
     <l n="98">Quel desterà le valli, e per le balze</l>
     <l n="99">Quella l'inferma plebe</l>
     <l n="100">Agiterà delle minori belve.</l>
     <l n="101">Oh casi! oh gener frale abbietta parte</l>
     <l n="102">Siam delle cose; e non le tinte glebe,</l>
     <l n="103">Non gli ululati spechi</l>
     <l n="104">Turbò nostra sciagura,</l>
     <l n="105">Nè scolorò le stelle umana cura.</l>
    </lg>
    <lg n="8">
     <l n="106">Non io d'Olimpo o di Cocito i sordi</l>
     <l n="107">Regi, o la terra indegna,</l>
     <l n="108">E non la notte moribondo appello;</l>
     <l n="109">Non te, dell'atra morte ultimo raggio,</l>
     <l n="110">Conscia futura età. Sdegnoso avello</l>
     <l n="111">Placàr singulti, ornàr parole e doni</l>
     <l n="112">Di vil caterva? In peggio</l>
     <l n="113">Precipitano i tempi; e mal s'affida</l>
     <l n="114">A putridi nepoti</l>
     <l n="115">L'onor d'egregie menti e la suprema</l>
     <l n="116">De' miseri vendetta. A me dintorno</l>
     <l n="117">Le penne il bruno augello avido roti;</l>
     <l n="118">Prema la fera, e il nembo</l>
     <l n="119">Tratti l'ignota spoglia;</l>
     <l n="120">E l'aura il nome e la memoria accoglia.</l>
    </lg>
   </lg>
  </body>
 </text>
</TEI>