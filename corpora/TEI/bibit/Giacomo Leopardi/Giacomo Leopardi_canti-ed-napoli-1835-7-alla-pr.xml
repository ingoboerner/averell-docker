<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 7. ALLA PRIMAVERA, O DELLE FAVOLE ANTICHE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">5</measure>
    <measure unit="line">95</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-7-alla-pr</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 7. ALLA PRIMAVERA, O DELLE FAVOLE ANTICHE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 7. ALLA PRIMAVERA, O DELLE FAVOLE ANTICHE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perchè i celesti danni</l>
     <l n="2">Ristori il sole, e perchè l'aure inferme</l>
     <l n="3">Zefiro avvivi, onde fugata e sparta</l>
     <l n="4">Delle nubi la grave ombra s'avvalla;</l>
     <l n="5">Credano il petto inerme</l>
     <l n="6">Gli augelli al vento, e la diurna luce</l>
     <l n="7">Novo d'amor desio nova speranza</l>
     <l n="8">Ne' penetrati boschi e fra le sciolte</l>
     <l n="9">Pruine induca alle commosse belve;</l>
     <l n="10">Forse alle stanche e nel dolor sepolte</l>
     <l n="11">Umane menti riede</l>
     <l n="12">La bella età, cui la sciagura e l'atra</l>
     <l n="13">Face del ver consunse</l>
     <l n="14">Innanzi tempo? Ottenebrati e spenti</l>
     <l n="15">Di febo i raggi al misero non sono</l>
     <l n="16">In sempiterno? ed anco,</l>
     <l n="17">Primavera odorata, inspiri e tenti</l>
     <l n="18">Questo gelido cor, questo ch'amara</l>
     <l n="19">Nel fior degli anni suoi vecchiezza impara?</l>
    </lg>
    <lg n="2">
     <l n="20">Vivi tu, vivi, o santa</l>
     <l n="21">Natura? vivi e il dissueto orecchio</l>
     <l n="22">Della materna voce il suono accoglie?</l>
     <l n="23">Già di candide ninfe i rivi albergo,</l>
     <l n="24">Placido albergo e specchio</l>
     <l n="25">Furo i liquidi fonti. Arcane danze</l>
     <l n="26">D'immortal piede i ruinosi gioghi</l>
     <l n="27">Scossero e l'ardue selve (oggi romita</l>
     <l n="28">Stanza de' venti): e il pastorel ch'all'ombre</l>
     <l n="29">Meridiane incerteLa stanchezza, il riposo e il silenzio che regnano nelle città, e più nelle campagne, sull'ora del mezzogiorno, rendettero quell'ora agli antichi misteriosa e secreta come quelle della notte: onde fu creduto che sul mezzodì più specialmene si facessero vedere o sentire gli Dei, le ninfe, i silvani, i fauni e le anime de' morti; come apparisce da Teocrito Idyll. 1. v.15. seqq.. Lucano l.3. v.422. seqq., Filostrato Heroic. c.1. par.4. opp. ed. Olear. p.671. Porfirio de antro nymph. c.26. seq. Servio ad Georg. l.4. v.401. e dalla Vita di san Paolo primo eremita scritta da san Girolamo c. 6. in vit. Patr. Rosweyd. l.1. p.18. Vedi ancora il Meursio Auctar. philolog. c.6. colle note del Lami opp. Meurs. Florent. vol.5. col.733. il Barth Animadv. ad Stat. part.2. p.1081. e le cose disputate dai commentatori, e nominatamente dal Calmet, in proposito del demonio meridiano della Scrittura volgata psal.90. v.6. Circa all'opinione che le ninfe e le Dee sull'ora del mezzogiorno si scendessero a lavare ne' fiumi e ne' fonti, vedi Callimaco in lavacr. Pall. v.71. seqq. e quanto popriamente a Diana, Ovidio Metam. v.144. seqq. e alla fiorita</l>
     <l n="30">Margo adducea de' fiumi</l>
     <l n="31">Le sitibonde agnelle, arguto carme</l>
     <l n="32">Sonar d'agresti Pani</l>
     <l n="33">Udì lungo le ripe; e tremar l'onda</l>
     <l n="34">Vide, e stupì, che non palese al guardo</l>
     <l n="35">La faretrata Diva</l>
     <l n="36">Scendea ne' caldi flutti, e dall'immonda</l>
     <l n="37">Polve tergea della sanguigna caccia</l>
     <l n="38">Il niveo lato e le verginee braccia.</l>
    </lg>
    <lg n="3">
     <l n="39">Vissero i fiori e l'erbe,</l>
     <l n="40">Vissero i boschi un dì. Conscie le molli</l>
     <l n="41">Aure, le nubi e la titania lampa</l>
     <l n="42">Fur dell'umana gente, allor che ignuda</l>
     <l n="43">Te per le piagge e i colli,</l>
     <l n="44">Ciprigna luce, alla deserta notte</l>
     <l n="45">Con gli occhi intenti il viator seguendo,</l>
     <l n="46">Te compagna alla via, te de' mortali</l>
     <l n="47">Pensosa immaginò. Che se gl'impuri</l>
     <l n="48">Cittadini consorzi e le fatali</l>
     <l n="49">Ire fuggendo e l'onte,</l>
     <l n="50">Gl'ispidi tronchi al petto altri nell'ime</l>
     <l n="51">Selve remoto accolse,</l>
     <l n="52">Viva fiamma agitar l'esangui vene,</l>
     <l n="53">Spirar le foglie, e palpitar segreta</l>
     <l n="54">Nel doloroso amplesso</l>
     <l n="55">Dafne o la mesta Filli, o di Climene</l>
     <l n="56">Pianger credè la sconsolata prole</l>
     <l n="57">Quel che sommerse in Eridano il sole.</l>
    </lg>
    <lg n="4">
     <l n="58">Nè dell'umano affanno,</l>
     <l n="59">Rigide balze, i luttuosi accenti</l>
     <l n="60">Voi negletti ferìr mentre le vostre</l>
     <l n="61">Paurose latebre Eco solinga,</l>
     <l n="62">Non vano error de' venti,</l>
     <l n="63">Ma di ninfa abitò misero spirto,</l>
     <l n="64">Cui grave amor, cui duro fato escluse</l>
     <l n="65">Delle tenere membra. Ella per grotte,</l>
     <l n="66">Per nudi scogli e desolati alberghi,</l>
     <l n="67">Le non ignote ambasce e l'alte e rotte</l>
     <l n="68">Nostre querele al curvo</l>
     <l n="69">Etra insegnava. E te d'umani eventi</l>
     <l n="70">Disse la fama esperto,</l>
     <l n="71">Musico augel che tra chiomato bosco</l>
     <l n="72">Or vieni il rinascente anno cantando,</l>
     <l n="73">E lamentar nell'alto</l>
     <l n="74">Ozio de' campi, all'aer muto e fosco,</l>
     <l n="75">Antichi danni e scellerato scorno,</l>
     <l n="76">E d'ira e di pietà pallido il giorno.</l>
    </lg>
    <lg n="5">
     <l n="77">Ma non cognato al nostro</l>
     <l n="78">Il gener tuo; quelle tue varie note</l>
     <l n="79">Dolor non forma, e te di colpa ignudo,</l>
     <l n="80">Men caro assai la bruna valle asconde.</l>
     <l n="81">Ahi ahi, poscia che vote</l>
     <l n="82">Son le stanze d'Olimpo, e cieco il tuono</l>
     <l n="83">Per l'atre nubi e le montagne errando,</l>
     <l n="84">Gl'iniqui petti e gl'innocenti a paro</l>
     <l n="85">In freddo orror dissolve; e poi ch'estrano</l>
     <l n="86">Il suol nativo, e di sua prole ignaro</l>
     <l n="87">Le meste anime educa;</l>
     <l n="88">Tu le cure infelici e i fati indegni</l>
     <l n="89">Tu de' mortali ascolta,</l>
     <l n="90">Vaga natura, e la favilla antica</l>
     <l n="91">Rendi allo spirto mio; se tu pur vivi,</l>
     <l n="92">E se de' nostri affanni</l>
     <l n="93">Cosa veruna in ciel, se nell'aprica</l>
     <l n="94">Terra s'alberga o nell'equoreo seno,</l>
     <l n="95">Pietosa no, ma spettatrice almeno.</l>
    </lg>
   </lg>
  </body>
 </text>
</TEI>