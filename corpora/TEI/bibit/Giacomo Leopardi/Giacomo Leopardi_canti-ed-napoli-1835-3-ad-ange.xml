<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 3. AD ANGELO MAI, QUAND'EBBE TROVATO I LIBRI DI CICERONE DELLA REPUBBLICA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">12</measure>
    <measure unit="line">180</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-3-ad-ange</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 3. AD ANGELO MAI, QUAND'EBBE TROVATO I LIBRI DI CICERONE DELLA REPUBBLICA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 3. AD ANGELO MAI, QUAND'EBBE TROVATO I LIBRI DI CICERONE DELLA REPUBBLICA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Italo ardito, a che giammai non posi</l>
     <l n="2">Di svegliar dalle tombe</l>
     <l n="3">I nostri padri? ed a parlar gli meni</l>
     <l n="4">A questo secol morto, al quale incombe</l>
     <l n="5">Tanta nebbia di tedio? E come or vieni</l>
     <l n="6">Sì forte a' nostri orecchi e sì frequente,</l>
     <l n="7">Voce antica de' nostri,</l>
     <l n="8">Muta sì lunga etade? e perchè tanti</l>
     <l n="9">Risorgimenti? In un balen feconde</l>
     <l n="10">Venner le carte; alla stagion presente</l>
     <l n="11">I polverosi chiostri</l>
     <l n="12">Serbaro occulti i generosi e santi</l>
     <l n="13">Detti degli avi. E che valor t'infonde</l>
     <l n="14">Italo egregio, il fato? O con l'umano</l>
     <l n="15">Valor forse contrasta il fato invano?</l>
    </lg>
    <lg n="2">
     <l n="16">Certo senza de' numi alto consiglio</l>
     <l n="17">Non è ch'ove più lento</l>
     <l n="18">E grave è il nostro disperato obblio,</l>
     <l n="19">A percoter ne rieda ogni momento</l>
     <l n="20">Novo grido de' padri. Ancora è pio</l>
     <l n="21">Dunque all'Italia il cielo; anco si cura</l>
     <l n="22">Di noi qualche immortale:</l>
     <l n="23">Ch'essendo questa o nessun'altra poi</l>
     <l n="24">L'ora da ripor mano alla virtude</l>
     <l n="25">Rugginosa dell'itala natura,</l>
     <l n="26">Veggiam che tanto e tale</l>
     <l n="27">È il clamor de' sepolti, e che gli eroi</l>
     <l n="28">Dimenticati il suol quasi dischiude,</l>
     <l n="29">A ricercar s'a questa età sì tarda</l>
     <l n="30">Anco ti giovi, o patria, esser codarda.</l>
    </lg>
    <lg n="3">
     <l n="31">Di noi serbate, o gloriosi, ancora</l>
     <l n="32">Qualche speranza? in tutto</l>
     <l n="33">Non siam periti? A voi forse il futuro</l>
     <l n="34">Conoscer non si toglie. Io son distrutto</l>
     <l n="35">Nè schermo alcuno ho dal dolor, che scuro</l>
     <l n="36">M'è l'avvenire, e tutto quanto io scerno</l>
     <l n="37">È tal che sogno e fola</l>
     <l n="38">Fa parer la speranza. Anime prodi,</l>
     <l n="39">Ai tetti vostri inonorata, immonda</l>
     <l n="40">Plebe successe; al vostro sangue è scherno</l>
     <l n="41">E d'opra e di parola</l>
     <l n="42">Ogni valor; di vostre eterne lodi</l>
     <l n="43">Nè rossor più nè invidia; ozio circonda</l>
     <l n="44">I monumenti vostri; e di viltade</l>
     <l n="45">Siam fatti esempio alla futura etade.</l>
    </lg>
    <lg n="4">
     <l n="46">Bennato ingegno, or quando altrui non cale</l>
     <l n="47">De' nostri alti parenti,</l>
     <l n="48">A te ne caglia, a te cui fato aspira</l>
     <l n="49">Benigno sì che per tua man presenti</l>
     <l n="50">Paion que' giorni allor che dalla dira</l>
     <l n="51">Obblivione antica ergean la chioma,</l>
     <l n="52">Con gli studi sepolti,</l>
     <l n="53">I vetusti divini, a cui natura</l>
     <l n="54">Parlò senza svelarsi, onde i riposi</l>
     <l n="55">Magnanimi allegràr d'Atene e Roma.</l>
     <l n="56">Oh tempi, oh tempi avvolti</l>
     <l n="57">In sonno eterno! Allora anco immatura</l>
     <l n="58">La ruina d'Italia, anco sdegnosi</l>
     <l n="59">Eravam d'ozio turpe, e l'aura a volo</l>
     <l n="60">Più faville rapia da questo suolo.</l>
    </lg>
    <lg n="5">
     <l n="61">Eran calde le tue ceneri sante,</l>
     <l n="62">Non domito nemico</l>
     <l n="63">Della fortuna, al cui sdegno e dolore</l>
     <l n="64">Fu più l'averno che la terra amico.</l>
     <l n="65">L'averno: e qual non è parte migliore</l>
     <l n="66">Di questa nostra? E le tue dolci corde</l>
     <l n="67">Susurravano ancora</l>
     <l n="68">Dal tocco di tua destra, o sfortunato</l>
     <l n="69">Amante. Ahi dal dolor comincia e nasce</l>
     <l n="70">L'italo canto. E pur men grava e morde</l>
     <l n="71">Il mal che n'addolora</l>
     <l n="72">Del tedio che n'affoga. Oh te beato,</l>
     <l n="73">A cui fu vita il pianto! A noi le fasce</l>
     <l n="74">Cinse il fastidio; a noi presso la culla</l>
     <l n="75">Immoto siede, e su la tomba, il nulla.</l>
    </lg>
    <lg n="6">
     <l n="76">Ma tua vita era allor con gli astri e il mare,</l>
     <l n="77">Ligure ardita prole,</l>
     <l n="78">Quand'oltre alle colonne, ed oltre ai liti</l>
     <l n="79">Cui strider l'onde all'attuffar del sole</l>
     <l n="80">Parve udir su la seraDi questa fama anticamente divulgata che in Ispagna e in Portogallo, quando il sole tramontava, si udisse di mezzo all'Oceano uno stridore simile a quello che fanno i carboni accesi, o un ferro rovente, quando è tuffato nell'acqua, vedi Cleomede Circular. doctrin. de Sublim., l.2. c.1. ed. Bake, Lugd. Bat. 1820. p.109 seq. Strabone l.3. ed. Amstel. 1707, p.202 B., Giovenale Sat. 14. v.279. Stazio Silv. l.2. Genethl. Lucani. v.24 seqq. ed Ausonio Epist. 18. v.2. Floro l.2. c.17. parlando delle cose fatte da Decimo Bruto in Portogallo: peragratoque victor Oceani litore, non prius signa convertit, quam cadentem in maria solem, obrutumque aquis ignem, non sine quodam sacrilegii metu, et horrore, deprehendit. Vedi ancora le note degli eruditi a Tacito de Germ. c.45., agl'infiniti</l>
     <l n="81">Flutti commesso, ritrovasti il raggio</l>
     <l n="82">Del Sol caduto, e il giorno</l>
     <l n="83">Che nasce allor ch'ai nostri è giunto al fondo;</l>
     <l n="84">E rotto di natura ogni contrasto,</l>
     <l n="85">Ignota immensa terra al tuo viaggio</l>
     <l n="86">Fu gloria, e del ritorno</l>
     <l n="87">Ai rischi. Ahi ahi, ma conosciuto il mondo</l>
     <l n="88">Non cresce, anzi si scema, e assai più vasto</l>
     <l n="89">L'etra sonante e l'alma terra e il mare</l>
     <l n="90">Al fanciullin, che non al saggio, appare.</l>
    </lg>
    <lg n="7">
     <l n="91">Nostri sogni leggiadri ove son giti</l>
     <l n="92">Dell'ignoto ricetto</l>
     <l n="93">D'ignoti abitatori, o del diurno</l>
     <l n="94">Degli astri albergo, e del rimoto letto</l>
     <l n="95">Della giovane Aurora, e del notturno</l>
     <l n="96">Occulto sonno del maggior pianetaMentre la notizia della rotondità della terra, ed altre simili appartenenti alla cosmografia, furono poco volgari, gli uomini ricercando quello che si facesse il sole nel tempo della notte, o qual fosse lo stato suo, fecero intorno a questo parecchie belle immaginazioni: e se molti pensarono che la sera il sole si spegnesse, e che la mattina si raccendesse, altri immaginarono che dal tramonto si riposasse e dormisse fino al giorno. Stesicoro ap. Athenaeum l.11. c.38. ed. Schveigh. t.4. p.237. Antimaco ap. eumd. l. c. p.238. Eschilo l. c. e più distintamente Mimnermo, poeta greco antichissimo, l. c. cap.39. p.239. dice che il sole, dopo calato, si pone a giacere in un letto concavo, a uso di navicella, tutto d'oro, e così dormendo naviga per l'Oceano da ponente a levante. Pitea marsigliese, allegato da Gemino c.5. in Petav. Uranol. ed. Amst. p.13. e da Cosma egiziano Topogr. christian. l.2. ed. Montfauc. p.149. racconta di non so quali Barbari che mostrarono a esso Pitea la stanza dove il sole, secondo loro, si adagiava a dormire. E il Petrarca si accostò a queste tali opinioni volgari in quei versi, Canz. Nella stagion, st.3. Quando vede 'l pastor calare i raggi
Del gran pianeta al nido ov'egli alberga. Siccome in questi altri della medesima Canzone st.1. seguì la sentenza di quei filosofi che per virtù di raziocinio e di congettura indovinavano gli antipodi. Nella stagion che 'l ciel rapido inchina
Verso occidente, e che 'l dì nostro vola
A gente che di là forse l'aspetta. Dove quel forse, che oggi non si potrebbe dire, fu sommamente poetico; perchè dava facoltà al lettore di rappresentarsi quella gente sconosciuta a suo modo, o di averla in tutto per favolosa: donde si dee credere che, leggendo questi versi, nascessero di quelle concezioni vaghe e indeterminate, che sono effetto principalissimo ed essenziale delle bellezze poetiche, anzi di tutte le maggiori bellezze del mondo.?</l>
     <l n="97">Ecco svaniro a un punto,</l>
     <l n="98">E figurato è il mondo in breve carta;</l>
     <l n="99">Ecco tutto è simile, e discoprendo,</l>
     <l n="100">Solo il nulla s'accresce. A noi ti vieta</l>
     <l n="101">Il vero appena è giunto,</l>
     <l n="102">O caro immaginar; da te s'apparta</l>
     <l n="103">Nostra mente in eterno; allo stupendo</l>
     <l n="104">Poter tuo primo ne sottraggon gli anni;</l>
     <l n="105">E il conforto perì de' nostri affanni.</l>
    </lg>
    <lg n="8">
     <l n="106">Nascevi ai dolci sogni intanto, e il primo</l>
     <l n="107">Sole splendeati in vista,</l>
     <l n="108">Cantor vago dell'arme e degli amori,</l>
     <l n="109">Che in età della nostra assai men trista</l>
     <l n="110">Empièr la vita di felici errori:</l>
     <l n="111">Nova speme d'Italia. O torri, o celle,</l>
     <l n="112">O donne, o cavalieri,</l>
     <l n="113">O giardini, o palagi! a voi pensando,</l>
     <l n="114">In mille vane amenità si perde</l>
     <l n="115">La mente mia. Di vanità, di belle</l>
     <l n="116">Fole e strani pensieri</l>
     <l n="117">Si componea l'umana vita: in bando</l>
     <l n="118">Li cacciammo: or che resta? or poi che il verde</l>
     <l n="119">È spogliato alle cose? Il certo e solo</l>
     <l n="120">Veder che tutto è vano altro che il duolo.</l>
    </lg>
    <lg n="9">
     <l n="121">O Torquato, o Torquato, a noi l'eccelsa</l>
     <l n="122">Tua mente allora, il pianto</l>
     <l n="123">A te, non altro, preparava il cielo.</l>
     <l n="124">Oh misero Torquato! il dolce canto</l>
     <l n="125">Non valse a consolarti o a sciorre il gelo</l>
     <l n="126">Onde l'alma t'avean, ch'era sì calda,</l>
     <l n="127">Cinta l'odio e l'immondo</l>
     <l n="128">Livor privato e de' tiranni. Amore,</l>
     <l n="129">Amor, di nostra vita ultimo inganno,</l>
     <l n="130">T'abbandonava. Ombra reale e salda</l>
     <l n="131">Ti parve il nulla, e il mondo</l>
     <l n="132">Inabitata piaggia. Al tardo onoreDi qui alla fine della stanza si ha riguardo alla congiuntura della morte del Tasso, accaduta in tempo che erano per incoronarlo poeta in Campidoglio.</l>
     <l n="133">Non sorser gli occhi tuoi; mercè, non danno,</l>
     <l n="134">L'ora estrema ti fu. Morte domanda</l>
     <l n="135">Chi nostro mal conobbe, e non ghirlanda.</l>
    </lg>
    <lg n="10">
     <l n="136">Torna torna fra noi, sorgi dal muto</l>
     <l n="137">E sconsolato avello,</l>
     <l n="138">Se d'angoscia sei vago, o miserando</l>
     <l n="139">Esemplo di sciagura. Assai da quello</l>
     <l n="140">Che ti parve sì mesto e sì nefando,</l>
     <l n="141">È peggiorato il viver nostro. O caro,</l>
     <l n="142">Chi ti compiangeria,</l>
     <l n="143">Se, fuor che di se stesso, altri non cura?</l>
     <l n="144">Chi stolto non direbbe il tuo mortale</l>
     <l n="145">Affanno anche oggidì, se il grande e il raro</l>
     <l n="146">Ha nome di follia;</l>
     <l n="147">Nè livor più, ma ben di lui più dura</l>
     <l n="148">La noncuranza avviene ai sommi? o quale,</l>
     <l n="149">Se più de' carmi, il computar s'ascolta,</l>
     <l n="150">Ti appresterebbe il lauro un'altra volta?</l>
    </lg>
    <lg n="11">
     <l n="151">Da te fino a quest'ora uom non è sorto,</l>
     <l n="152">O sventurato ingegno,</l>
     <l n="153">Pari all'italo nome, altro ch'un solo,</l>
     <l n="154">Solo di sua codarda etate indegno</l>
     <l n="155">Allobrogo feroce, a cui dal polo</l>
     <l n="156">Maschia virtù, non già da questa mia</l>
     <l n="157">Stanca ed arida terra,</l>
     <l n="158">Venne nel petto; onde privato, inerme,</l>
     <l n="159">(Memorando ardimento) in su la scena</l>
     <l n="160">Mosse guerra a' tiranni: almen si dia</l>
     <l n="161">Questa misera guerra</l>
     <l n="162">E questo vano campo all'ire inferme</l>
     <l n="163">Del mondo. Ei primo e sol dentro all'arena</l>
     <l n="164">Scese, e nullo il seguì, che l'ozio e il brutto</l>
     <l n="165">Silenzio or preme ai nostri innanzi a tutto.</l>
    </lg>
    <lg n="12">
     <l n="166">Disdegnando e fremendo, immacolata</l>
     <l n="167">Trasse la vita intera,</l>
     <l n="168">E morte lo scampò dal veder peggio.</l>
     <l n="169">Vittorio mio, questa per te non era</l>
     <l n="170">Età nè suolo. Altri anni ed altro seggio</l>
     <l n="171">Conviene agli alti ingegni. Or di riposo</l>
     <l n="172">Paghi viviamo, e scorti</l>
     <l n="173">Da mediocrità: sceso il sapiente</l>
     <l n="174">E salita è la turba a un sol confine,</l>
     <l n="175">Che il mondo agguaglia. O scopritor famoso,</l>
     <l n="176">Segui; risveglia i morti,</l>
     <l n="177">Poi che dormono i vivi; arma le spente</l>
     <l n="178">Lingue de' prischi eroi; tanto che in fine</l>
     <l n="179">Questo secol di fango o vita agogni</l>
     <l n="180">E sorga ad atti illustri, o si vergogni.</l>
    </lg>
   </lg>
  </body>
 </text>
</TEI>