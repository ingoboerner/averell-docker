<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 2. SOPRA IL MONUMENTO DI DANTE CHE SI PREPARAVA IN FIRENZE</title>
    <author>Giacomo Leopardi</author>
   </titleStmt>
   <extent>
    <measure unit="stanza">12</measure>
    <measure unit="line">200</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-2-sopra-i</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 2. SOPRA IL MONUMENTO DI DANTE CHE SI PREPARAVA IN FIRENZE</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 2. SOPRA IL MONUMENTO DI DANTE CHE SI PREPARAVA IN FIRENZE</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Perchè le nostre genti</l>
     <l n="2">Pace sotto le bianche ali raccolga,</l>
     <l n="3">Non fien da' lacci sciolte</l>
     <l n="4">Dell'antico sopor l'itale menti</l>
     <l n="5">S'ai patrii esempi della prisca etade</l>
     <l n="6">Questa terra fatal non si rivolga.</l>
     <l n="7">O Italia, a cor ti stia</l>
     <l n="8">Far ai passati onor; che d'altrettali</l>
     <l n="9">Oggi vedove son le tue contrade,</l>
     <l n="10">Nè v'è chi d'onorar ti si convegna.</l>
     <l n="11">Volgiti indietro, e guarda, o patria mia,</l>
     <l n="12">Quella schiera infinita d'immortali,</l>
     <l n="13">E piangi e di te stessa ti disdegna;</l>
     <l n="14">Che senza sdegno omai la doglia è stolta:</l>
     <l n="15">Volgiti e ti vergogna e ti riscuoti,</l>
     <l n="16">E ti punga una volta</l>
     <l n="17">Pensier degli avi nostri e de' nepoti.</l>
    </lg>
    <lg n="2">
     <l n="18">D'aria e d'ingegno e di parlar diverso</l>
     <l n="19">Per lo toscano suol cercando gia</l>
     <l n="20">L'ospite desioso</l>
     <l n="21">Dove giaccia colui per lo cui verso</l>
     <l n="22">Il meonio cantor non è più solo.</l>
     <l n="23">Ed, oh vergogna! udia</l>
     <l n="24">Che non che il cener freddo e l'ossa nude</l>
     <l n="25">Giaccian esuli ancora</l>
     <l n="26">Dopo il funereo dì sott'altro suolo,</l>
     <l n="27">Ma non sorgea dentro a tue mura un sasso,</l>
     <l n="28">Firenze, a quello per la cui virtude</l>
     <l n="29">Tutto il mondo t'onora.</l>
     <l n="30">Oh voi pietosi, onde sì tristo e basso</l>
     <l n="31">Obbrobrio laverà nostro paese!</l>
     <l n="32">Bell'opra hai tolta e di ch'amor ti rende,</l>
     <l n="33">Schiera prode e cortese,</l>
     <l n="34">Qualunque petto amor d'Italia accende.</l>
    </lg>
    <lg n="3">
     <l n="35">Amor d'Italia, o cari,</l>
     <l n="36">Amor di questa misera vi sproni,</l>
     <l n="37">Ver cui pietade è morta</l>
     <l n="38">In ogni petto omai, perciò che amari</l>
     <l n="39">Giorni dopo il seren dato n'ha il cielo.</l>
     <l n="40">Spirti v'aggiunga e vostra opra coroni</l>
     <l n="41">Misericordia, o figli,</l>
     <l n="42">E duolo e sdegno di cotanto affanno</l>
     <l n="43">Onde bagna costei le guance e il velo.</l>
     <l n="44">Ma voi di quale ornar parola o canto</l>
     <l n="45">Si debbe, a cui non pur cure o consigli,</l>
     <l n="46">Ma dell'ingegno e della man daranno</l>
     <l n="47">I sensi e le virtudi eterno vanto</l>
     <l n="48">Oprate e mostre nella dolce impresa?</l>
     <l n="49">Quali a voi note invio, sì che nel core,</l>
     <l n="50">Sì che nell'alma accesa</l>
     <l n="51">Nova favilla indurre abbian valore?</l>
    </lg>
    <lg n="4">
     <l n="52">Voi spirerà l'altissimo subbietto,</l>
     <l n="53">Ed acri punte premeravvi al seno.</l>
     <l n="54">Chi dirà l'onda e il turbo</l>
     <l n="55">Del furor vostro e dell'immenso affetto?</l>
     <l n="56">Chi pingerà l'attonito sembiante?</l>
     <l n="57">Chi degli occhi il baleno?</l>
     <l n="58">Qual può voce mortal celeste cosa</l>
     <l n="59">Agguagliar figurando?</l>
     <l n="60">Lunge sia, lunge alma profana. Oh quante</l>
     <l n="61">Lacrime al nobil sasso Italia serba!</l>
     <l n="62">Come cadrà? come dal tempo rosa</l>
     <l n="63">Fia vostra gloria o quando?</l>
     <l n="64">Voi, di ch'il nostro mal si disacerba,</l>
     <l n="65">Sempre vivete, o care arti divine,</l>
     <l n="66">Conforto a nostra sventurata gente,</l>
     <l n="67">Fra l'itale ruine</l>
     <l n="68">Gl'itali pregi a celebrare intente.</l>
    </lg>
    <lg n="5">
     <l n="69">Ecco voglioso anch'io</l>
     <l n="70">Ad onorar nostra dolente madre</l>
     <l n="71">Porto quel che mi lice,</l>
     <l n="72">E mesco all'opra vostra il canto mio,</l>
     <l n="73">Sedendo u' vostro ferro i marmi avviva.</l>
     <l n="74">O dell'etrusco metro inclito padre,</l>
     <l n="75">Se di cosa terrena,</l>
     <l n="76">Se di costei che tanto alto locasti</l>
     <l n="77">Qualche novella ai vostri lidi arriva,</l>
     <l n="78">Io so ben che per te gioia non senti,</l>
     <l n="79">Che saldi men che cera e men ch'arena,</l>
     <l n="80">Verso la fama che di te lasciasti,</l>
     <l n="81">Son bronzi e marmi; e dalle nostre menti</l>
     <l n="82">Se mai cadesti ancor, s'unqua cadrai,</l>
     <l n="83">Cresca, se crescer può, nostra sciaura,</l>
     <l n="84">E in sempiterni guai</l>
     <l n="85">Pianga tua stirpe a tutto il mondo oscura.</l>
    </lg>
    <lg n="6">
     <l n="86">Ma non per te; per questa ti rallegri</l>
     <l n="87">Povera patria tua, s'unqua l'esempio</l>
     <l n="88">Degli avi e de' parenti</l>
     <l n="89">Ponga ne' figli sonnacchiosi ed egri</l>
     <l n="90">Tanto valor che un tratto alzino il viso.</l>
     <l n="91">Ahi, da che lungo scempio</l>
     <l n="92">Vedi guasta colei, che sì meschina</l>
     <l n="93">Te salutava allora</l>
     <l n="94">Che di novo salisti al paradiso!</l>
     <l n="95">Oggi ridotta sì che a quel che vedi,</l>
     <l n="96">Fu fortunata allor donna e reina.</l>
     <l n="97">Tal miseria l'accora</l>
     <l n="98">Qual tu forse vedendo a te non credi.</l>
     <l n="99">Taccio gli altri nemici e l'altre doglie;</l>
     <l n="100">Ma non la più recente e la più fera,</l>
     <l n="101">Per cui presso alle soglie</l>
     <l n="102">Vide la patria tua l'ultima sera.</l>
    </lg>
    <lg n="7">
     <l n="103">Beato te che il fato</l>
     <l n="104">A viver non dannò fra tanto orrore;</l>
     <l n="105">Che non vedesti in braccio</l>
     <l n="106">L'itala moglie a barbaro soldato;</l>
     <l n="107">Non predar, non guastar cittadi e colti</l>
     <l n="108">L'asta inimica e il peregrin furore;</l>
     <l n="109">Non degl'itali ingegni</l>
     <l n="110">Tratte l'opre divine a miseranda</l>
     <l n="111">Schiavitude oltre l'alpe, e non de' folti</l>
     <l n="112">Carri impedita la dolente via;</l>
     <l n="113">Non gli aspri cenni ed i superbi regni;</l>
     <l n="114">Non udisti gli oltraggi e la nefanda</l>
     <l n="115">Voce di libertà che ne schernia</l>
     <l n="116">Tra il suon delle catene e de' flagelli.</l>
     <l n="117">Chi non si duol? che non soffrimmo? intatto</l>
     <l n="118">Che lasciaron quei felli?</l>
     <l n="119">Qual tempio, quale altare o qual misfatto?</l>
    </lg>
    <lg n="8">
     <l n="120">Perchè venimmo a sì perversi tempi?</l>
     <l n="121">Perchè il nascer ne desti o perchè prima</l>
     <l n="122">Non ne desti il morire,</l>
     <l n="123">Acerbo fato? onde a stranieri ed empi</l>
     <l n="124">Nostra patria vedendo ancella e schiava,</l>
     <l n="125">E da mordace lima</l>
     <l n="126">Roder la sua virtù, di null'aita</l>
     <l n="127">E di nullo conforto</l>
     <l n="128">Lo spietato dolor che la stracciava</l>
     <l n="129">Ammollir ne fu dato in parte alcuna.</l>
     <l n="130">Ahi non il sangue nostro e non la vita</l>
     <l n="131">Avesti, o cara, e morto</l>
     <l n="132">Io non son per la tua cruda fortuna.</l>
     <l n="133">Qui l'ira al cor, qui la pietade abbonda</l>
     <l n="134">Pugnò, cadde gran parte anche di noi:</l>
     <l n="135">Ma per la moribonda</l>
     <l n="136">Italia no; per li tiranni suoi.</l>
    </lg>
    <lg n="9">
     <l n="137">Padre, se non ti sdegni,</l>
     <l n="138">Mutato sei da quel che fosti in terra.</l>
     <l n="139">Morian per le rutene</l>
     <l n="140">Squallide piagge, ahi d'altra morte degni,</l>
     <l n="141">Gl'itali prodi; e lor fea l'aere e il cielo</l>
     <l n="142">E gli uomini e le belve immensa guerra.</l>
     <l n="143">Cadeano a squadre a squadre</l>
     <l n="144">Semivestiti, maceri e cruenti,</l>
     <l n="145">Ed era letto agli egri corpi il gelo.</l>
     <l n="146">Allor, quando traean l'ultime pene,</l>
     <l n="147">Membrando questa desiata madre,</l>
     <l n="148">Diceano: oh non le nubi e non i venti,</l>
     <l n="149">Ma ne spegnesse il ferro, e per tuo bene,</l>
     <l n="150">O patria nostra. Ecco da te rimoti,</l>
     <l n="151">Quando più bella a noi l'età sorride,</l>
     <l n="152">A tutto il mondo ignoti,</l>
     <l n="153">Moriam per quella gente che t'uccide.</l>
    </lg>
    <lg n="10">
     <l n="154">Di lor querela il boreal deserto</l>
     <l n="155">E conscie fur le sibilanti selve.</l>
     <l n="156">Così vennero al passo,</l>
     <l n="157">E i negletti cadaveri all'aperto</l>
     <l n="158">Su per quello di neve orrido mare</l>
     <l n="159">Dilaceràr le belve;</l>
     <l n="160">E sarà il nome degli egregi e forti</l>
     <l n="161">Pari mai sempre ed uno</l>
     <l n="162">Con quel de' tardi e vili. Anime care,</l>
     <l n="163">Bench'infinita sia vostra sciagura,</l>
     <l n="164">Datevi pace; e questo vi conforti</l>
     <l n="165">Che conforto nessuno</l>
     <l n="166">Avrete in questa o nell'età futura.</l>
     <l n="167">In seno al vostro smisurato affanno</l>
     <l n="168">Posate, o di costei veraci figli,</l>
     <l n="169">Al cui supremo danno</l>
     <l n="170">Il vostro solo è tal che s'assomigli.</l>
    </lg>
    <lg n="11">
     <l n="171">Di voi già non si lagna</l>
     <l n="172">La patria vostra, ma di chi vi spinse</l>
     <l n="173">A pugnar contra lei,</l>
     <l n="174">Sì ch'ella sempre amaramente piagna</l>
     <l n="175">E il suo col vostro lacrimar confonda.</l>
     <l n="176">Oh di costei che tanta verga strinse</l>
     <l n="177">Pietà nascesse in core</l>
     <l n="178">A tal de' suoi ch'affaticata e lenta</l>
     <l n="179">Di sì buia vorago e sì profonda</l>
     <l n="180">La ritraesse! O glorioso spirto,</l>
     <l n="181">Dimmi: d'Italia tua morto è l'amore?</l>
     <l n="182">Dì: quella fiamma che t'accese, è spenta?</l>
     <l n="183">Dì: nè più mai rinverdirà quel mirto</l>
     <l n="184">Ch'alleggiò per gran tempo il nostro male?</l>
     <l n="185">Nostre corone al suol fien tutte sparte?</l>
     <l n="186">Nè sorgerà mai tale</l>
     <l n="187">Che ti rassembri in qualsivoglia parte?</l>
    </lg>
    <lg n="12">
     <l n="188">In eterno perimmo? e il nostro scorno</l>
     <l n="189">Non ha verun confine?</l>
     <l n="190">Io mentre viva andrò sclamando intorno,</l>
     <l n="191">Volgiti agli avi tuoi, guasto legnaggio;</l>
     <l n="192">Mira queste ruine</l>
     <l n="193">E le carte e le tele e i marmi e i templi;</l>
     <l n="194">Pensa qual terra premi; e se destarti</l>
     <l n="195">Non può la luce di cotanti esempli,</l>
     <l n="196">Che stai? levati e parti.</l>
     <l n="197">Non si conviene a sì corrotta usanza</l>
     <l n="198">Questa d'animi eccelsi altrice e scola:</l>
     <l n="199">Se di codardi è stanza,</l>
     <l n="200">Meglio l'è rimaner vedova e sola.</l>
    </lg>
   </lg>
  </body>
 </text>
</TEI>