<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 18. ALLA SUA DONNA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">5</measure>
    <measure unit="line">55</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-18-alla-s</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 18. ALLA SUA DONNA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 18. ALLA SUA DONNA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Cara beltà che amore</l>
     <l n="2">Lunge m'inspiri o nascondendo il viso,</l>
     <l n="3">Fuor se nel sonno il core</l>
     <l n="4">Ombra diva mi scuoti,</l>
     <l n="5">O ne' campi ove splenda</l>
     <l n="6">Più vago il giorno e di natura il riso;</l>
     <l n="7">Forse tu l'innocente</l>
     <l n="8">Secol beasti che dall'oro ha nome,</l>
     <l n="9">Or leve intra la gente</l>
     <l n="10">Anima voli? o te la sorte avara</l>
     <l n="11">Ch'a noi t'asconde, agli avvenir prepara?</l>
    </lg>
    <lg n="2">
     <l n="12">Viva mirarti omai</l>
     <l n="13">Nulla spene m'avanza;</l>
     <l n="14">S'allor non fosse, allor che ignudo e solo</l>
     <l n="15">Per novo calle a peregrina stanza</l>
     <l n="16">Verrà lo spirto mio. Già sul novello</l>
     <l n="17">Aprir di mia giornata incerta e bruna,</l>
     <l n="18">Te viatrice in questo arido suolo</l>
     <l n="19">Io mi pensai. Ma non è cosa in terra</l>
     <l n="20">Che ti somigli; e s'anco pari alcuna</l>
     <l n="21">Ti fosse al volto, agli atti, alla favella,</l>
     <l n="22">Saria, così conforme, assai men bella.</l>
    </lg>
    <lg n="3">
     <l n="23">Fra cotanto dolore</l>
     <l n="24">Quanto all'umana età propose il fato,</l>
     <l n="25">Se vera e quale il mio pensier ti pinge,</l>
     <l n="26">Alcun t'amasse in terra, a lui pur fora</l>
     <l n="27">Questo viver beato:</l>
     <l n="28">E ben chiaro vegg'io siccome ancora</l>
     <l n="29">Seguir loda e virtù qual ne' prim'anni</l>
     <l n="30">L'amor tuo mi farebbe. Or non aggiunse</l>
     <l n="31">Il ciel nullo conforto ai nostri affanni;</l>
     <l n="32">E teco la mortal vita saria</l>
     <l n="33">Simile a quella che nel cielo india.</l>
    </lg>
    <lg n="4">
     <l n="34">Per le valli, ove suona</l>
     <l n="35">Del faticoso agricoltore il canto,</l>
     <l n="36">Ed io seggo e mi lagno</l>
     <l n="37">Del giovanile error che m'abbandona;</l>
     <l n="38">E per li poggi, ov'io rimembro e piagno</l>
     <l n="39">I perduti desiri, e la perduta</l>
     <l n="40">Speme de' giorni miei; di te pensando,</l>
     <l n="41">A palpitar mi sveglio. E potess'io,</l>
     <l n="42">Nel secol tetro e in questo aer nefando,</l>
     <l n="43">L'alta specie serbar; che dell'imago,</l>
     <l n="44">Poi che del ver m'è tolto, assai m'appago.</l>
    </lg>
    <lg n="5">
     <l n="45">Se dell'eterne idee</l>
     <l n="46">L'una sei tu, cui di sensibil forma</l>
     <l n="47">Sdegni l'eterno senno esser vestita,</l>
     <l n="48">E fra caduche spoglie</l>
     <l n="49">Provar gli affanni di funerea vita;</l>
     <l n="50">O s'altra terra ne' superni giri</l>
     <l n="51">Fra' mondi innumerabili t'accoglie,</l>
     <l n="52">E più vaga del Sol prossima stella</l>
     <l n="53">T'irraggia, e più benigno etere spiri;</l>
     <l n="54">Di qua dove son gli anni infausti e brevi,</l>
     <l n="55">Questo d'ignoto amante inno ricevi.</l>
    </lg>
   </lg>
  </body>
 </text>
</TEI>