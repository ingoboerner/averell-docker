<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 4. NELLE NOZZE DELLA SORELLA PAOLINA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">7</measure>
    <measure unit="line">105</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-4-nelle-n</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 4. NELLE NOZZE DELLA SORELLA PAOLINA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 4. NELLE NOZZE DELLA SORELLA PAOLINA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Poi che del patrio nido</l>
     <l n="2">I silenzi lasciando, e le beate</l>
     <l n="3">Larve e l'antico error, celeste dono,</l>
     <l n="4">Ch'abbella agli occhi tuoi quest'ermo lido,</l>
     <l n="5">Te nella polve della vita e il suono</l>
     <l n="6">Tragge il destin; l'obbrobriosa etate</l>
     <l n="7">Che il duro cielo a noi prescrisse impara,</l>
     <l n="8">Sorella mia, che in gravi</l>
     <l n="9">E luttuosi tempi</l>
     <l n="10">L'infelice famiglia all'infelice</l>
     <l n="11">Italia accrescerai. Di forti esempi</l>
     <l n="12">Al tuo sangue provvedi. Aure soavi</l>
     <l n="13">L'empio fato interdice</l>
     <l n="14">All'umana virtude,</l>
     <l n="15">Nè pura in gracil petto alma si chiude.</l>
    </lg>
    <lg n="2">
     <l n="16">O miseri o codardi</l>
     <l n="17">Figliuoli avrai. Miseri eleggi. Immenso</l>
     <l n="18">Tra fortuna e valor dissidio pose</l>
     <l n="19">Il corrotto costume. Ahi troppo tardi,</l>
     <l n="20">E nella sera dell'umane cose,</l>
     <l n="21">Acquista oggi chi nasce il moto e il senso.</l>
     <l n="22">Al ciel ne caglia: a te nel petto sieda</l>
     <l n="23">Questa sovr'ogni cura,</l>
     <l n="24">Che di fortuna amici</l>
     <l n="25">Non crescano i tuoi figli, e non di vile</l>
     <l n="26">Timor gioco o di speme: onde felici</l>
     <l n="27">Sarete detti nell'età futura:</l>
     <l n="28">Poichè (nefando stile,</l>
     <l n="29">Di schiatta ignava e finta)</l>
     <l n="30">Virtù viva sprezziam, lodiamo estinta.</l>
    </lg>
    <lg n="3">
     <l n="31">Donne, da voi non poco</l>
     <l n="32">La patria aspetta e non in danno e scorno</l>
     <l n="33">Dell'umana progenie al dolce raggio</l>
     <l n="34">Delle pupille vostre il ferro e il foco</l>
     <l n="35">Domar fu dato. A senno vostro il saggio</l>
     <l n="36">E il forte adopra e pensa; e quanto il giorno</l>
     <l n="37">Col divo carro accerchia, a voi s'inchina.</l>
     <l n="38">Ragion di nostra etate</l>
     <l n="39">Io chieggo a voi. La santa</l>
     <l n="40">Fiamma di gioventù dunque si spegne</l>
     <l n="41">Per vostra mano? attenuata e franta</l>
     <l n="42">Da voi nostra natura? e le assonnate</l>
     <l n="43">Menti, e le voglie indegne,</l>
     <l n="44">E di nervi e di polpe</l>
     <l n="45">Scemo il valor natio, son vostre colpe?</l>
    </lg>
    <lg n="4">
     <l n="46">Ad atti egregi è sprone</l>
     <l n="47">Amor, chi ben l'estima, e d'alto affetto</l>
     <l n="48">Maestra è la beltà. D'amor digiuna</l>
     <l n="49">Siede l'alma di quello a cui nel petto</l>
     <l n="50">Non si rallegra il cor quando a tenzone</l>
     <l n="51">Scendono i venti, e quando nembi aduna</l>
     <l n="52">L'olimpo, e fiede le montagne il rombo</l>
     <l n="53">Della procella. O spose,</l>
     <l n="54">O verginette, a voi</l>
     <l n="55">Chi de' perigli è schivo, e quei che indegno</l>
     <l n="56">È della patria e che sue brame e suoi</l>
     <l n="57">Volgari affetti in basso loco pose,</l>
     <l n="58">Odio mova e disdegno;</l>
     <l n="59">Se nel femmineo core</l>
     <l n="60">D'uomini ardea, non di fanciulle, amore.</l>
    </lg>
    <lg n="5">
     <l n="61">Madri d'imbelle prole</l>
     <l n="62">V'incresca esser nomate. I danni e il pianto</l>
     <l n="63">Della virtude a tollerar s'avvezzi</l>
     <l n="64">La stirpe vostra, e quel che pregia e cole</l>
     <l n="65">La vergognosa età, condanni e sprezzi;</l>
     <l n="66">Cresca alla patria, e gli alti gesti, e quanto</l>
     <l n="67">Agli avi suoi deggia la terra impari.</l>
     <l n="68">Qual de' vetusti eroi</l>
     <l n="69">Tra le memorie e il grido</l>
     <l n="70">Crescean di Sparta i figli al greco nome;</l>
     <l n="71">Finchè la sposa giovanetta il fido</l>
     <l n="72">Brando cingeva al caro lato, e poi</l>
     <l n="73">Spandea le negre chiome</l>
     <l n="74">Sul corpo esangue e nudo</l>
     <l n="75">Quando e' reddia nel conservato scudo.</l>
    </lg>
    <lg n="6">
     <l n="76">Virginia, a te la molle</l>
     <l n="77">Gota molcea con le celesti dita</l>
     <l n="78">Beltade onnipossente, e degli alteri</l>
     <l n="79">Disdegni tuoi si sconsolava il folle</l>
     <l n="80">Signor di Roma. Eri pur vaga, ed eri</l>
     <l n="81">Nella stagion ch'ai dolci sogni invita,</l>
     <l n="82">Quando il rozzo paterno acciar ti ruppe</l>
     <l n="83">Il bianchissimo petto,</l>
     <l n="84">E all'Erebo scendesti</l>
     <l n="85">Volonterosa. A me disfiori e scioglia</l>
     <l n="86">Vecchiezza i membri, o padre; a me s'appresti,</l>
     <l n="87">Dicea, la tomba, anzi che l'empio letto</l>
     <l n="88">Del tiranno m'accoglia.</l>
     <l n="89">E se pur vita e lena</l>
     <l n="90">Roma avrà dal mio sangue, e tu mi svena.</l>
    </lg>
    <lg n="7">
     <l n="91">O generosa, ancora</l>
     <l n="92">Che più bello a' tuoi dì splendesse il sole</l>
     <l n="93">Ch'oggi non fa, pur consolata e paga</l>
     <l n="94">È quella tomba cui di pianto onora</l>
     <l n="95">L'alma terra nativa. Ecco alla vaga</l>
     <l n="96">Tua spoglia intorno la romulea prole</l>
     <l n="97">Di nova ira sfavilla. Ecco di polve</l>
     <l n="98">Lorda il tiranno i crini;</l>
     <l n="99">E libertade avvampa</l>
     <l n="100">Gli obbliviosi petti; e nella doma</l>
     <l n="101">Terra il marte latino arduo s'accampa</l>
     <l n="102">Dal buio polo ai torridi confini.</l>
     <l n="103">Così l'eterna Roma</l>
     <l n="104">In duri ozi sepolta</l>
     <l n="105">Femmineo fato avviva un'altra volta.</l>
    </lg>
   </lg>
  </body>
 </text>
</TEI>