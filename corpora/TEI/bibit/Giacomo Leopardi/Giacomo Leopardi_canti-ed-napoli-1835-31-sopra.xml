<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 31. SOPRA IL RITRATTO D'UNA BELLA DONNA SCOLPITO NEL MONUMENTO SEPOLCRALE DELLA MEDESIMA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">4</measure>
    <measure unit="line">56</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-31-sopra</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 31. SOPRA IL RITRATTO D'UNA BELLA DONNA SCOLPITO NEL MONUMENTO SEPOLCRALE DELLA MEDESIMA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 31. SOPRA IL RITRATTO D'UNA BELLA DONNA SCOLPITO NEL MONUMENTO SEPOLCRALE DELLA MEDESIMA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tal fosti: or qui sotterra</l>
     <l n="2">Polve e scheletro sei. Su l'ossa e il fango</l>
     <l n="3">Immobilmente collocato invano,</l>
     <l n="4">Muto, mirando dell'etadi il volo,</l>
     <l n="5">Sta, di memoria solo</l>
     <l n="6">E di dolor custode, il simulacro</l>
     <l n="7">Della scorsa beltà. Quel dolce sguardo,</l>
     <l n="8">Che tremar fe, se, come or sembra, immoto</l>
     <l n="9">In altrui s'affisò; quel labbro, ond'alto</l>
     <l n="10">Par, come d'urna piena,</l>
     <l n="11">Traboccare il piacer; quel collo, cinto</l>
     <l n="12">Già di desio; quell'amorosa mano,</l>
     <l n="13">Che spesso, ove fu porta,</l>
     <l n="14">Sentì gelida far la man che strinse;</l>
     <l n="15">E il seno, onde la gente</l>
     <l n="16">Visibilmente di pallor si tinse,</l>
     <l n="17">Furo alcun tempo: or fango</l>
     <l n="18">Ed ossa sei: la vista</l>
     <l n="19">Vituperosa e trista un sasso asconde.</l>
    </lg>
    <lg n="2">
     <l n="20">Così riduce il fato</l>
     <l n="21">Qual sembianza fra noi parve più viva</l>
     <l n="22">Immagine del ciel. Misterio eterno</l>
     <l n="23">Dell'esser nostro. Oggi d'eccelsi, immensi</l>
     <l n="24">Pensieri e sensi inenarrabil fonte,</l>
     <l n="25">Beltà grandeggia, e pare,</l>
     <l n="26">Quale splendor vibrato</l>
     <l n="27">Da natura immortal su queste arene,</l>
     <l n="28">Di sovrumani fati,</l>
     <l n="29">Di fortunati regni e d'aurei mondi</l>
     <l n="30">Segno e sicura spene</l>
     <l n="31">Dare al mortale stato:</l>
     <l n="32">Diman, per lieve forza,</l>
     <l n="33">Sozzo a vedere, abominoso, abbietto</l>
     <l n="34">Divien quel che fu dianzi</l>
     <l n="35">Quasi angelico aspetto,</l>
     <l n="36">E dalle menti insieme</l>
     <l n="37">Quel che da lui moveva</l>
     <l n="38">Ammirabil concetto, si dilegua.</l>
    </lg>
    <lg n="3">
     <l n="39">Desiderii infiniti</l>
     <l n="40">E visioni altere</l>
     <l n="41">Crea nel vago pensiere,</l>
     <l n="42">Per natural virtù, dotto concento;</l>
     <l n="43">Onde per mar delizioso, arcano</l>
     <l n="44">Erra lo spirto umano,</l>
     <l n="45">Quasi come a diporto</l>
     <l n="46">Ardito notator per l'Oceano:</l>
     <l n="47">Ma se un discorde accento</l>
     <l n="48">Fere l'orecchio, in nulla</l>
     <l n="49">Torna quel paradiso in un momento.</l>
    </lg>
    <lg n="4">
     <l n="50">Natura umana, or come,</l>
     <l n="51">Se frale in tutti e vile,</l>
     <l n="52">Se polve ed ombra sei, tant'alto senti?</l>
     <l n="53">Se in parte anco gentile,</l>
     <l n="54">Come i più degni tuoi moti e pensieri</l>
     <l n="55">Son così di leggeri</l>
     <l n="56">Da sì basse cagioni e desti e spenti?</l>
    </lg>
   </lg>
  </body>
 </text>
</TEI>