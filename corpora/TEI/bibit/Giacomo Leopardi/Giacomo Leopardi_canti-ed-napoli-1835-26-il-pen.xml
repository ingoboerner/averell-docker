<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 26. IL PENSIERO DOMINANTE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">14</measure>
    <measure unit="line">147</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-26-il-pen</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 26. IL PENSIERO DOMINANTE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 26. IL PENSIERO DOMINANTE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dolcissimo, possente</l>
     <l n="2">Dominator di mia profonda mente;</l>
     <l n="3">Terribile, ma caro</l>
     <l n="4">Dono del ciel; consorte</l>
     <l n="5">Ai lùgubri miei giorni,</l>
     <l n="6">Pensier che innanzi a me sì spesso torni.</l>
    </lg>
    <lg n="2">
     <l n="7">Di tua natura arcana</l>
     <l n="8">Chi non favella? il suo poter fra noi</l>
     <l n="9">Chi non sentì? Pur sempre</l>
     <l n="10">Che in dir gli effetti suoi</l>
     <l n="11">Le umane lingue il sentir proprio sprona,</l>
     <l n="12">Par novo ad ascoltar ciò ch'ei ragiona.</l>
    </lg>
    <lg n="3">
     <l n="13">Come solinga è fatta</l>
     <l n="14">La mente mia d'allora</l>
     <l n="15">Che tu quivi prendesti a far dimora!</l>
     <l n="16">Ratto d'intorno intorno al par del lampo</l>
     <l n="17">Gli altri pensieri miei</l>
     <l n="18">Tutti si dileguàr. Siccome torre</l>
     <l n="19">In solitario campo,</l>
     <l n="20">Tu stai solo, gigante, in mezzo a lei.</l>
    </lg>
    <lg n="4">
     <l n="21">Che divenute son, fuor di te solo,</l>
     <l n="22">Tutte l'opre terrene,</l>
     <l n="23">Tutta intera la vita al guardo mio!</l>
     <l n="24">Che intollerabil noia</l>
     <l n="25">Gli ozi, i commerci usati,</l>
     <l n="26">E di vano piacer la vana spene,</l>
     <l n="27">Allato a quella gioia,</l>
     <l n="28">Gioia celeste che da te mi viene!</l>
    </lg>
    <lg n="5">
     <l n="29">Come da' nudi sassi</l>
     <l n="30">Dello scabro Apennino</l>
     <l n="31">A un campo verde che lontan sorrida</l>
     <l n="32">Volge gli occhi bramoso il pellegrino;</l>
     <l n="33">Tal io dal secco ed aspro</l>
     <l n="34">Mondano conversar vogliosamente,</l>
     <l n="35">Quasi in lieto giardino, a te ritorno,</l>
     <l n="36">E ristora i miei sensi il tuo soggiorno.</l>
    </lg>
    <lg n="6">
     <l n="37">Quasi incredibil parmi</l>
     <l n="38">Che la vita infelice e il mondo sciocco</l>
     <l n="39">Già per gran tempo assai</l>
     <l n="40">Senza te sopportai;</l>
     <l n="41">Quasi intender non posso</l>
     <l n="42">Come d'altri desiri,</l>
     <l n="43">Fuor ch'a te somiglianti, altri sospiri.</l>
    </lg>
    <lg n="7">
     <l n="44">Giammai d'allor che in pria</l>
     <l n="45">Questa vita che sia per prova intesi,</l>
     <l n="46">Timor di morte non mi strinse il petto.</l>
     <l n="47">Oggi mi pare un gioco</l>
     <l n="48">Quella che il mondo inetto,</l>
     <l n="49">Talor lodando, ognora abborre e trema,</l>
     <l n="50">Necessitade estrema;</l>
     <l n="51">E se periglio appar, con un sorriso</l>
     <l n="52">Le sue minacce a contemplar m'affiso.</l>
    </lg>
    <lg n="8">
     <l n="53">Sempre i codardi e l'alme</l>
     <l n="54">Ingenerose abbiette</l>
     <l n="55">Ebbi in dispregio. Or punge ogni atto indegno</l>
     <l n="56">Subito i sensi miei;</l>
     <l n="57">Move l'alma ogni esempio</l>
     <l n="58">Dell'umana viltà subito a sdegno.</l>
     <l n="59">Di questa età superba,</l>
     <l n="60">Che di vote speranze si nutrica,</l>
     <l n="61">Vaga di ciance, e di virtù nemica;</l>
     <l n="62">Stolta, che l'util chiede,</l>
     <l n="63">E inutile la vita</l>
     <l n="64">Quindi più sempre divenir non vede;</l>
     <l n="65">Maggior mi sento. A scherno</l>
     <l n="66">Ho gli umani giudizi; e il vario volgo</l>
     <l n="67">A' bei pensieri infesto,</l>
     <l n="68">E degno tuo disprezzator, calpesto.</l>
    </lg>
    <lg n="9">
     <l n="69">A quello onde tu movi,</l>
     <l n="70">Quale affetto non cede?</l>
     <l n="71">Anzi qual altro affetto</l>
     <l n="72">Se non quell'uno intra i mortali ha sede?</l>
     <l n="73">Avarizia, superbia, odio, disdegno,</l>
     <l n="74">Studio d'onor, di regno,</l>
     <l n="75">Che sono altro che voglie</l>
     <l n="76">Al paragon di lui? Solo un affetto</l>
     <l n="77">Vive tra noi: quest'uno,</l>
     <l n="78">Prepotente signore,</l>
     <l n="79">Dieder l'eterne leggi all'uman core.</l>
    </lg>
    <lg n="10">
     <l n="80">Pregio non ha, non ha ragion la vita</l>
     <l n="81">Se non per lui, per lui ch'all'uomo è tutto;</l>
     <l n="82">Sola discolpa al fato,</l>
     <l n="83">Che noi mortali in terra</l>
     <l n="84">Pose a tanto patir senz'altro frutto;</l>
     <l n="85">Solo per cui talvolta,</l>
     <l n="86">Non alla gente stolta, al cor non vile</l>
     <l n="87">La vita della morte è più gentile.</l>
    </lg>
    <lg n="11">
     <l n="88">Per còr le gioie tue, dolce pensiero,</l>
     <l n="89">Provar gli umani affanni,</l>
     <l n="90">E sostener molt'anni</l>
     <l n="91">Questa vita mortal, fu non indegno;</l>
     <l n="92">Ed ancor tornerei,</l>
     <l n="93">Così qual son de' nostri mali esperto,</l>
     <l n="94">Verso un tal segno a incominciare il corso:</l>
     <l n="95">Che tra le sabbie e tra il vipereo morso,</l>
     <l n="96">Giammai finor sì stanco</l>
     <l n="97">Per lo mortal deserto</l>
     <l n="98">Non venni a te, che queste nostre pene</l>
     <l n="99">Vincer non mi paresse un tanto bene.</l>
    </lg>
    <lg n="12">
     <l n="100">Che mondo mai, che nova</l>
     <l n="101">Immensità, che paradiso è quello</l>
     <l n="102">Là dove spesso il tuo stupendo incanto</l>
     <l n="103">Parmi innalzar! dov'io,</l>
     <l n="104">Sott'altra luce che l'usata errando,</l>
     <l n="105">Il mio terreno stato</l>
     <l n="106">E tutto quanto il ver pongo in obblio!</l>
     <l n="107">Tali son, credo, i sogni</l>
     <l n="108">Degl'immortali. Ahi finalmente un sogno</l>
     <l n="109">In molta parte onde s'abbella il vero</l>
     <l n="110">Sei tu, dolce pensiero;</l>
     <l n="111">Sogno e palese error. Ma di natura,</l>
     <l n="112">Infra i leggiadri errori,</l>
     <l n="113">Divina sei; perchè sì viva e forte,</l>
     <l n="114">Che incontro al ver tenacemente dura,</l>
     <l n="115">E spesso al ver s'adegua,</l>
     <l n="116">Nè si dilegua pria, che in grembo a morte.</l>
    </lg>
    <lg n="13">
     <l n="117">E tu per certo, o mio pensier, tu solo</l>
     <l n="118">Vitale ai giorni miei,</l>
     <l n="119">Cagion diletta d'infiniti affanni,</l>
     <l n="120">Meco sarai per morte a un tempo spento:</l>
     <l n="121">Ch'a vivi segni dentro l'alma io sento</l>
     <l n="122">Che in perpetuo signor dato mi sei.</l>
     <l n="123">Altri gentili inganni</l>
     <l n="124">Soleami il vero aspetto</l>
     <l n="125">Più sempre infievolir. Quanto più torno</l>
     <l n="126">A riveder colei</l>
     <l n="127">Della qual teco ragionando io vivo,</l>
     <l n="128">Cresce quel gran diletto,</l>
     <l n="129">Cresce quel gran delirio, ond'io respiro.</l>
     <l n="130">Angelica beltade!</l>
     <l n="131">Parmi ogni più bel volto, ovunque io miro,</l>
     <l n="132">Quasi una finta imago</l>
     <l n="133">Il tuo volto imitar. Tu sola fonte</l>
     <l n="134">D'ogni altra leggiadria,</l>
     <l n="135">Sola vera beltà parmi che sia.</l>
    </lg>
    <lg n="14">
     <l n="136">Da che ti vidi pria,</l>
     <l n="137">Di qual mia seria cura ultimo obbietto</l>
     <l n="138">Non fosti tu? quanto del giorno è scorso,</l>
     <l n="139">Ch'io di te non pensassi? ai sogni miei</l>
     <l n="140">La tua sovrana imago</l>
     <l n="141">Quante volte mancò? Bella qual sogno,</l>
     <l n="142">Angelica sembianza,</l>
     <l n="143">Nella terrena stanza,</l>
     <l n="144">Nell'alte vie dell'universo intero,</l>
     <l n="145">Che chiedo io mai, che spero</l>
     <l n="146">Altro che gli occhi tuoi veder più vago?</l>
     <l n="147">Altro più dolce aver che il tuo pensiero?</l>
    </lg>
   </lg>
  </body>
 </text>
</TEI>