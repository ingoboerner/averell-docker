<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Paralipomeni della Batracomiomachia - 7</title>
    <author>Giacomo Leopardi</author>
   </titleStmt>
   <extent>
    <measure unit="stanza">46</measure>
    <measure unit="line">368</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_paralipomeni-della-batracomiom</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Paralipomeni della Batracomiomachia - 7</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Paralipomeni della Batracomiomachia - 7</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">	La ragion perché i morti ebber sotterra</l>
     <l n="2">L'albergo lor non m'è del tutto nota.</l>
     <l n="3">Dei corpi intendo ben, perch'alla terra</l>
     <l n="4">Riede la spoglia esanime ed immota;</l>
     <l n="5">Ma lo spirto immortal ch'indi si sferra</l>
     <l n="6">Non so ben perché al fondo anche percota.</l>
     <l n="7">Pur s'altre autorità non fosser pronte,</l>
     <l n="8">Ciò la leggenda attesteria del conte.</l>
    </lg>
    <lg n="2">
     <l n="9">	Attonito a mirar lunga fiata</l>
     <l n="10">La novità dell'infernal soggiorno</l>
     <l n="11">Stette il buon Leccafondi, e dell'andata</l>
     <l n="12">La cagione obbliava ed il ritorno.</l>
     <l n="13">Ma Dedalo il riscosse, e rigirata</l>
     <l n="14">Ch'ebbero in parte la montagna intorno,</l>
     <l n="15">La bocca ritrovàr là dove a torme</l>
     <l n="16">De' topi estinti concorrean le forme.</l>
    </lg>
    <lg n="3">
     <l n="17">	Ivi dinanzi all'inamabil soglia</l>
     <l n="18">Dipartirsi convenne ai due viventi,</l>
     <l n="19">Per non poter, benché n'avesse voglia,</l>
     <l n="20">Dedalo penetrar fra' topi spenti,</l>
     <l n="21">Non sol vivendo, ma né men se spoglia</l>
     <l n="22">Anima andasse fra le morte genti:</l>
     <l n="23">Che non cape pur mezza in quella porta</l>
     <l n="24">La figura dell'uom viva né morta.</l>
    </lg>
    <lg n="4">
     <l n="25">	Maggiori inferni e dalla sua statura</l>
     <l n="26">Ben visitati avea l'uom forte e saggio,</l>
     <l n="27">E vedutili, fuor nella misura,</l>
     <l n="28">Conformi esser tra lor, di quel viaggio</l>
     <l n="29">Predetta aveva al topo ogni avventura,</l>
     <l n="30">Ch'or gli ridisse, e fecegli coraggio,</l>
     <l n="31">E messol dentro al sempiterno orrore,</l>
     <l n="32">Ad ispettarlo si fermò di fuore.</l>
    </lg>
    <lg n="5">
     <l n="33">	Io vidi in Roma su le liete scene</l>
     <l n="34">Che il nome appresso il volgo han di Fiano</l>
     <l n="35">In una grotta ove sonar catene</l>
     <l n="36">S'ode e un lamento pauroso e strano,</l>
     <l n="37">Discender Cassandrin dalle serene</l>
     <l n="38">Aure per forza con un lume in mano,</l>
     <l n="39">Che con tremule note in senso audace</l>
     <l n="40">Parlando, spegne per tremar la face.</l>
    </lg>
    <lg n="6">
     <l n="41">	Poco altrimenti all'infernal discesa</l>
     <l n="42">Posesi di Topaia il cavaliere,</l>
     <l n="43">Salvo che non avea lucerna accesa,</l>
     <l n="44">Ch'ai topi per veder non è mestiere;</l>
     <l n="45">Né minacciando gia, che in quella impresa</l>
     <l n="46">Vedeva il minacciar nulla valere,</l>
     <l n="47">E pur volendo, credo che a gran pena</l>
     <l n="48">Bastata a questo gli saria la lena.</l>
    </lg>
    <lg n="7">
     <l n="49">	Tacito discendeva in compagnia</l>
     <l n="50">Di molte larve i sotterranei fondi.</l>
     <l n="51">Senza precipitar quivi la via</l>
     <l n="52">Mena ai più ciechi abissi e più profondi.</l>
     <l n="53">Can Cerbero latrar non vi s'udia,</l>
     <l n="54">Sferze fischiar né rettili iracondi,</l>
     <l n="55">Non si vedevan barche e non paludi,</l>
     <l n="56">Né spiriti aspettar sull'erba ignudi.</l>
    </lg>
    <lg n="8">
     <l n="57">	Senza custode alcuno era l'entrata</l>
     <l n="58">Ed aperta la via perpetuamente,</l>
     <l n="59">Che da persone vive esser tentata</l>
     <l n="60">La non può mai che malagevolmente,</l>
     <l n="61">E per l'uso de' morti apparecchiata</l>
     <l n="62">Fu dal principio suo naturalmente,</l>
     <l n="63">Onde non è ragion farvisi altrui</l>
     <l n="64">Ostacolo al calar ne' regni bui.</l>
    </lg>
    <lg n="9">
     <l n="65">	E dell'uscir di là nessun desio</l>
     <l n="66">Provano i morti, se ben hanno il come;</l>
     <l n="67">Che spiccato che fu de' topi l'io,</l>
     <l n="68">Non si rappicca alle corporee some,</l>
     <l n="69">E ritornando dall'eterno obblio,</l>
     <l n="70">Sanno ben che rizzar farian le chiome;</l>
     <l n="71">E fuggiti da ognuno e maledetti</l>
     <l n="72">Sarian per giunta da' parenti stretti.</l>
    </lg>
    <lg n="10">
     <l n="73">	Premii né pene non trovò nel regno</l>
     <l n="74">De' morti il conte, ovver di ciò non danno</l>
     <l n="75">Le sue storie antichissime alcun segno.</l>
     <l n="76">E maraviglia in questo a me non fanno,</l>
     <l n="77">Che i morti aver quel ch'alla vita è degno,</l>
     <l n="78">Piacere eterno ovvero eterno affanno,</l>
     <l n="79">Tacque, anzi mai non seppe, a dire il vero,</l>
     <l n="80">Non che il prisco Israele, il dotto Omero.</l>
    </lg>
    <lg n="11">
     <l n="81">	Sapete che se in lui fu lungamente</l>
     <l n="82">Creduta ritrovar questa dottrina,</l>
     <l n="83">Avvenne ciò perché l'umana mente,</l>
     <l n="84">Quei dogmi ond'ella si nutrì bambina</l>
     <l n="85">Veri non crede sol ma d'ogni gente</l>
     <l n="86">Natii quantunque antica o pellegrina.</l>
     <l n="87">Dianzi in Omero errar di ciò la fama</l>
     <l n="88">Scoprimmo: ed imparar questo si chiama.</l>
    </lg>
    <lg n="12">
     <l n="89">	Né mai selvaggio alcun di premii o pene</l>
     <l n="90">Destinate agli spenti ebbe sentore,</l>
     <l n="91">Né già dopo il morir delle terrene</l>
     <l n="92">Membra l'alme credè viver di fuore,</l>
     <l n="93">Ma palpitare ancor le fredde vene,</l>
     <l n="94">E in somma non morir colui che more,</l>
     <l n="95">Perch'un rozzo del tutto e quasi infante</l>
     <l n="96">La morte a concepir non è bastante.</l>
    </lg>
    <lg n="13">
     <l n="97">	Però questa caduca e corporale</l>
     <l n="98">Vita, non altra, e il breve uman viaggio</l>
     <l n="99">In modi e luoghi incogniti immortale</l>
     <l n="100">Dopo il fato durar crede il selvaggio</l>
     <l n="101">E lo stato i sepolti anco aver tale,</l>
     <l n="102">Qual ebber quei di sopra al lor passaggio,</l>
     <l n="103">Tali i bisogni e non in parte alcuna</l>
     <l n="104">Gli esercizi mutati o la fortuna.</l>
    </lg>
    <lg n="14">
     <l n="105">	Ond'ei sotterra con l'esangue spoglia</l>
     <l n="106">Ripon cibi e ricchezze e vestimenti,</l>
     <l n="107">Chiude le donne e i servi acciò non toglia</l>
     <l n="108">Il sepolcro al defunto i suoi contenti,</l>
     <l n="109">Cani, frecce ed arnesi a qualsivoglia</l>
     <l n="110">Arte ch'egli adoprasse appartenenti,</l>
     <l n="111">Massime se il destin gli avea prescritto</l>
     <l n="112">Che con la man si procacciasse il vitto.</l>
    </lg>
    <lg n="15">
     <l n="113">	E questo è quello universal consenso</l>
     <l n="114">Che in testimon della futura vita</l>
     <l n="115">Con eloquenza e con sapere immenso</l>
     <l n="116">Da dottori gravissimi si cita,</l>
     <l n="117">D'ogni popol più rozzo e più milenso,</l>
     <l n="118">D'ogni mente infingarda e inerudita:</l>
     <l n="119">Il non poter nell'orba fantasia</l>
     <l n="120">La morte immaginar che cosa sia.</l>
    </lg>
    <lg n="16">
     <l n="121">	Son laggiù nel profondo immense file</l>
     <l n="122">Di seggi ove non può lima o scarpello,</l>
     <l n="123">Seggono i morti in ciaschedun sedile</l>
     <l n="124">Con le mani appoggiate a un bastoncello,</l>
     <l n="125">Confusi insiem l'ignobile e il gentile</l>
     <l n="126">Come di mano in man gli ebbe l'avello.</l>
     <l n="127">Poi ch'una fila è piena, immantinente</l>
     <l n="128">Da più novi occupata è la seguente.</l>
    </lg>
    <lg n="17">
     <l n="129">	Nessun guarda il vicino o gli fa motto.</l>
     <l n="130">Se visto avete mai qualche pittura</l>
     <l n="131">Di quelle usate farsi innanzi a Giotto,</l>
     <l n="132">O statua antica in qualche sepoltura</l>
     <l n="133">Gotica, come dice il volgo indotto,</l>
     <l n="134">Di quelle che a mirar fanno paura,</l>
     <l n="135">Con le facce allungate e sonnolenti</l>
     <l n="136">E l'altre membra pendule e cadenti,</l>
    </lg>
    <lg n="18">
     <l n="137">	Pensate che tal forma han per l'appunto</l>
     <l n="138">L'anime colaggiù nell'altro mondo,</l>
     <l n="139">E tali le trovò poi che fu giunto</l>
     <l n="140">Il topo nostro eroe nel più profondo.</l>
     <l n="141">Tremato sempre avea fino a quel punto</l>
     <l n="142">Per la discesa, il ver non vi nascondo,</l>
     <l n="143">Ma come vide quel funereo coro</l>
     <l n="144">Per poco non restò morto con loro.</l>
    </lg>
    <lg n="19">
     <l n="145">	Forse con tal, non già con tanto orrore</l>
     <l n="146">Visto avete in sua carne ed in suoi panni</l>
     <l n="147">Federico secondo imperatore</l>
     <l n="148">In Palermo giacer da secent'anni</l>
     <l n="149">Senza naso né labbra, e di colore</l>
     <l n="150">Quale il tempo può far con lunghi danni,</l>
     <l n="151">Ma col brando alla cinta e incoronato,</l>
     <l n="152">E con l'imago della terra allato.</l>
    </lg>
    <lg n="20">
     <l n="153">	Poscia che dal terror con gran fatica</l>
     <l n="154">A poco a poco ritornato il conte</l>
     <l n="155">Oso fu di mirar la schiera antica</l>
     <l n="156">Negli occhi mezzo chiusi e nella fronte,</l>
     <l n="157">Cercando se fra lor persona amica</l>
     <l n="158">Riconoscesse alle fattezze conte,</l>
     <l n="159">Gran tempo andò con le pupille errando</l>
     <l n="160">Di cotanti nessun raffigurando.</l>
    </lg>
    <lg n="21">
     <l n="161">	Sì mutato d'ognuno era il sembiante,</l>
     <l n="162">E sì tra lor conformi apparian tutti,</l>
     <l n="163">Che a gran pena gli venne in sul davante</l>
     <l n="164">Riconosciuto in fin Mangiaprosciutti,</l>
     <l n="165">Rubatocchi e poche altre anime sante</l>
     <l n="166">Di cari amici suoi testè distrutti:</l>
     <l n="167">A cui principalmente il sermon volto</l>
     <l n="168">Narrò perché a cercarli avesse tolto.</l>
    </lg>
    <lg n="22">
     <l n="169">	Ma gli convenne incominciar dal primo</l>
     <l n="170">Assalto che dai granchi ebbero i suoi,</l>
     <l n="171">Novo agli scesi anzi quel tempo all'imo</l>
     <l n="172">Essendo quel che occorso era da poi.</l>
     <l n="173">Ben ciascun giorno dal terrestre limo</l>
     <l n="174">Discendon topi al mondo degli eroi,</l>
     <l n="175">Ma non fan motto, che alla gente morta</l>
     <l n="176">Questa vita di qua niente importa.</l>
    </lg>
    <lg n="23">
     <l n="177">	Narrato ch'ebbe alla distesa il tutto,</l>
     <l n="178">La tregua, il novo prence e lo statuto,</l>
     <l n="179">lI brutto inganno dei nemici, e il brutto</l>
     <l n="180">Galoppar dell'esercito barbuto,</l>
     <l n="181">Addimandò se la vergogna e il lutto</l>
     <l n="182">Ove il popol de' topi era caduto</l>
     <l n="183">Sgombro sarebbe per la man de' molti</l>
     <l n="184">Collegati da lui testè raccolti.</l>
    </lg>
    <lg n="24">
     <l n="185">	Non è l'estinto un animal risivo,</l>
     <l n="186">Anzi negata gli è per legge eterna</l>
     <l n="187">La virtù per la quale è dato al vivo</l>
     <l n="188">Che una sciocchezza insolita discerna,</l>
     <l n="189">Sfogar con un sonoro e convulsivo</l>
     <l n="190">Atto un prurito della parte interna.</l>
     <l n="191">Però, del conte la dimanda udita</l>
     <l n="192">Non risero i passati all'altra vita.</l>
    </lg>
    <lg n="25">
     <l n="193">	Ma primamente allor su per la notte</l>
     <l n="194">Perpetua si diffuse un suon giocondo,</l>
     <l n="195">Che di secolo in secolo alle grotte</l>
     <l n="196">Più remote pervenne insino al fondo.</l>
     <l n="197">I destini tremàr non forse rotte</l>
     <l n="198">Fosser le leggi imposte all'altro mondo,</l>
     <l n="199">E non potente l'accigliato Eliso,</l>
     <l n="200">Udito il conte, a ritenere il riso.</l>
    </lg>
    <lg n="26">
     <l n="201">	Il conte, ancor che la paura avesse</l>
     <l n="202">De' suoi pensieri il principal governo,</l>
     <l n="203">Visto poco mancar che non ridesse</l>
     <l n="204">Di sé l'antico tempo ed il moderno,</l>
     <l n="205">E tutto per tener le non concesse</l>
     <l n="206">Risa sudando travagliar l'inferno,</l>
     <l n="207">Arrossito saria, se col rossore</l>
     <l n="208">Mostrasse il topo il vergognar, di fuore.</l>
    </lg>
    <lg n="27">
     <l n="209">	E confuso e di cor tutto smarrito,</l>
     <l n="210">Con voce il più che si poteva umile,</l>
     <l n="211">E in atto ancor dimesso e sbigottito,</l>
     <l n="212">Mutando al dimandar figura e stile,</l>
     <l n="213">Interrogò gli spirti a qual partito</l>
     <l n="214">Appigliar si dovesse un cor gentile</l>
     <l n="215">Per far dell'ignominia ov'era involta</l>
     <l n="216">La sua stirpe de' topi andar disciolta.</l>
    </lg>
    <lg n="28">
     <l n="217">	Come un liuto rugginoso e duro</l>
     <l n="218">Che sia molti anni già muto rimaso,</l>
     <l n="219">Risponde con un suon fioco ed oscuro</l>
     <l n="220">A chi lo tenta o lo percota a caso,</l>
     <l n="221">Tal con un profferir torbo ed impuro</l>
     <l n="222">Che fean mezzo le labbra e mezzo il naso,</l>
     <l n="223">Rompendo del tacer l'abito antico</l>
     <l n="224">Risposer l'ombre a quel del mondo aprico.</l>
    </lg>
    <lg n="29">
     <l n="225">	E gli ordinàr che riveduto il sole</l>
     <l n="226">Di penetrar fra' suoi trovasse via,</l>
     <l n="227">Che poi ch'entrar della terrestre mole</l>
     <l n="228">Potea nel cupo, anche colà potria.</l>
     <l n="229">Ivi in pensieri, in opre ed in parole</l>
     <l n="230">Seguisse quel che mostro gli saria</l>
     <l n="231">Per lavar di sua gente il disonore</l>
     <l n="232">Dal general di nome Assaggiatore.</l>
    </lg>
    <lg n="30">
     <l n="233">	Era questi un guerrier canuto e prode</l>
     <l n="234">Che per senno e virtù pregiato e culto</l>
     <l n="235">D'un vano perigliar la vana lode</l>
     <l n="236">Fuggia, vivendo a più potere occulto,</l>
     <l n="237">Trattar le ciance come cose sode</l>
     <l n="238">A genti di cervel non bene adulto</l>
     <l n="239">Lasciando, e sotto non superbo tetto</l>
     <l n="240">Schifando del servaggio il grave aspetto.</l>
    </lg>
    <lg n="31">
     <l n="241">	Infermo egli a giacer s'era trovato</l>
     <l n="242">Quando il granchio alle spalle ebbero i suoi,</l>
     <l n="243">Ed a congiure sceniche invitato</l>
     <l n="244">Chiusi sempre gli orecchi avea di poi,</l>
     <l n="245">Onde cattivo cittadin chiamato</l>
     <l n="246">Era talor dai fuggitivi eroi,</l>
     <l n="247">Ed ei, tranquillo in sua virtù, la poco</l>
     <l n="248">Saggia natura altrui prendeva in gioco.</l>
    </lg>
    <lg n="32">
     <l n="249">	Tale oracolo avuto alle superne</l>
     <l n="250">Contrade i passi ritorceva il conte,</l>
     <l n="251">Scritto portando delle valli inferne</l>
     <l n="252">Lo spavento negli atti e nella fronte.</l>
     <l n="253">Qual di Trofonio già nelle caverne</l>
     <l n="254">Agli arcani di Stige e d'Acheronte</l>
     <l n="255">Ammesso il volgo, in su l'aperta riva</l>
     <l n="256">Pallido e trasformato indi reddiva.</l>
    </lg>
    <lg n="33">
     <l n="257">	Presso alla soglia dell'avaro speco</l>
     <l n="258">Dedalo ritrovò che l'attendeva,</l>
     <l n="259">E poi ch'alquanto ragionando seco</l>
     <l n="260">Di quel che dentro là veduto aveva,</l>
     <l n="261">Riposato si fu sotto quel cieco</l>
     <l n="262">Vel di nebbia che mai non si solleva,</l>
     <l n="263">Rassettatesi l'ali in su la schiena</l>
     <l n="264">Con lui di novo abbandonò l'arena.</l>
    </lg>
    <lg n="34">
     <l n="265">	Riviver parve al semivivo, uscito</l>
     <l n="266">Che fu del buio a riveder le stelle.</l>
     <l n="267">Era notte e splendean per l'infinito</l>
     <l n="268">Ocean le volubili facelle,</l>
     <l n="269">Leggermente quel mar che non ha lito</l>
     <l n="270">Sferzavan l'aure fuggitive e snelle,</l>
     <l n="271">E s'andava a quel suono accompagnando</l>
     <l n="272">Il rombo che color facean volando.</l>
    </lg>
    <lg n="35">
     <l n="273">	Rapido sì che non cedeva al vento</l>
     <l n="274">Ver Topaia drizzàr subito il volo,</l>
     <l n="275">Portando l'occhio per seguire intento</l>
     <l n="276">I due lumi ch'ha sempre il nostro polo.</l>
     <l n="277">D'isole sparso il liquido elemento</l>
     <l n="278">Scoprian passando, e su l'oscuro suolo</l>
     <l n="279">Volare allocchi, e più d'un pipistrello</l>
     <l n="280">Che al topo s'accostò come fratello.</l>
    </lg>
    <lg n="36">
     <l n="281">	Valiche l'acque, valicàr gran tratto</l>
     <l n="282">Di terra ferma ed altro mar di poi,</l>
     <l n="283">E così come prima avevan fatto</l>
     <l n="284">La parte rivarcàr che abitiam noi.</l>
     <l n="285">Già di rincontro a lor nasceva e ratto</l>
     <l n="286">Si spandeva il mattin sui monti eoi,</l>
     <l n="287">Quando là di Topaia accanto al sasso</l>
     <l n="288">Chinàr Dedalo e il conte i vanni al basso.</l>
    </lg>
    <lg n="37">
     <l n="289">	Quivi non visti rintegràr le dome</l>
     <l n="290">Forze con bacche e con silvestri ghiande.</l>
     <l n="291">Poscia Dedalo, avuta io non so come</l>
     <l n="292">Una pelle di granchio in quelle bande,</l>
     <l n="293">L'altro coprì delle nemiche some</l>
     <l n="294">Tal che parve di poi tra le nefande</l>
     <l n="295">Bestie un granchio più ver che appresso i Franchi</l>
     <l n="296">Non paion delle donne i petti e i fianchi.</l>
    </lg>
    <lg n="38">
     <l n="297">	Alfin del conte alle onorate imprese</l>
     <l n="298">Fausto evento pregando e fortunato</l>
     <l n="299">L'ospite e duce e consiglier cortese,</l>
     <l n="300">Partendosi, da lui prese commiato.</l>
     <l n="301">Piangeva il topo, e con le braccia stese</l>
     <l n="302">Cor gli giurava eternamente grato.</l>
     <l n="303">Quei l'abbracciò come poteva, e solo</l>
     <l n="304">Poi verso il nido suo riprese il volo.</l>
    </lg>
    <lg n="39">
     <l n="305">	L'esule a rientrar nella dolente</l>
     <l n="306">Città non fe dimora, e poi che l'ebbe</l>
     <l n="307">Con gli occhi intorno affettuosamente</l>
     <l n="308">Ricorsa, e con gli orecchi avido bebbe</l>
     <l n="309">Le patrie voci, a quel che alla sua agente</l>
     <l n="310">Udito avea che lume esser potrebbe,</l>
     <l n="311">Senza punto indugiarsi andò diritto,</l>
     <l n="312">Dico al guerrier di cui più sopra è scritto.</l>
    </lg>
    <lg n="40">
     <l n="313">	A conoscer si diede, e qual desire</l>
     <l n="314">Il movesse a venir fece palese.</l>
     <l n="315">Quegli onorollo assai, ma nulla udire</l>
     <l n="316">Volle di trame o di civili imprese.</l>
     <l n="317">Cercollo il conte orando ammorbidire,</l>
     <l n="318">Ma tacque il volo e l'infernal paese,</l>
     <l n="319">Perché temé da quel guerrier canuto</l>
     <l n="320">Per visionario e sciocco esser tenuto.</l>
    </lg>
    <lg n="41">
     <l n="321">	Più volte l'instancabile oratore</l>
     <l n="322">Or solo ed or con altra compagnia</l>
     <l n="323">Tornato era agli assalti, ed a quel core</l>
     <l n="324">Aperta non s'aveva alcuna via.</l>
     <l n="325">Ultimamente un dì che Assaggiatore</l>
     <l n="326">Con più giovani allato egli assalia,</l>
     <l n="327">Quei ragionò tra lor nella maniera</l>
     <l n="328">Che di qui recitar creduto io m'era.</l>
    </lg>
    <lg n="42">
     <l n="329">	Perché, se ben le antiche pergamene</l>
     <l n="330">Dietro le quali ho fino a qui condotta</l>
     <l n="331">La storia mia qui mancano, e se bene</l>
     <l n="332">Per tal modo la via m'era interrotta,</l>
     <l n="333">La leggenda che in quella si contiene</l>
     <l n="334">Altrove in qual si fosse lingua dotta</l>
     <l n="335">Sperai compiuta ritrovar: ma vòto</l>
     <l n="336">Ritornommi il pensiero e contro il voto.</l>
    </lg>
    <lg n="43">
     <l n="337">	Questa in lingua sanscrita e tibetana,</l>
     <l n="338">Indostanica, pahli e giapponese,</l>
     <l n="339">Arabica, rabbinica, persiana,</l>
     <l n="340">Etiopica, tartara e cinese,</l>
     <l n="341">Siriaca, caldaica, egiziana,</l>
     <l n="342">Mesogotica, sassone e gallese,</l>
     <l n="343">Finnica, serviana e dalmatina,</l>
     <l n="344">Valacca, provenzal, greca e latina,</l>
    </lg>
    <lg n="44">
     <l n="345">	Celata in molte biblioteche e molte</l>
     <l n="346">Di levante si trova e di ponente,</l>
     <l n="347">Che vidi io stesso o che per me rivolte</l>
     <l n="348">Fur da più d'un amico intelligente.</l>
     <l n="349">Ma di tali scritture ivi sepolte</l>
     <l n="350">Nessuna al caso mio valse niente,</l>
     <l n="351">Che non v'ha testo alcun della leggenda</l>
     <l n="352">Ove più che nel nostro ella si stenda.</l>
    </lg>
    <lg n="45">
     <l n="353">	Però con gran dolor son qui costretto</l>
     <l n="354">Troncando abbandonar l'istoria mia,</l>
     <l n="355">Tutti mancando in fin, siccome ho detto,</l>
     <l n="356">I testi, qual che la cagion si sia:</l>
     <l n="357">Come viaggiator, cui per difetto</l>
     <l n="358">Di cavalli o di rote all'osteria</l>
     <l n="359">Restar sia forza, o qual nocchiero intento</l>
     <l n="360">Al corso suo, cui venga meno il vento.</l>
    </lg>
    <lg n="46">
     <l n="361">	Voi, leggitori miei, l'involontario</l>
     <l n="362">Mancamento imputar non mi dovete.</l>
     <l n="363">Se mai perfetto in qualche leggendario</l>
     <l n="364">Troverò quel che in parte inteso avete,</l>
     <l n="365">Al narrato dinanzi un corollario</l>
     <l n="366">Aggiungerò, se ancor legger vorrete.</l>
     <l n="367">Paghi del buon desio restate intanto,</l>
     <l n="368">E finiscasi qui l'ottavo canto.</l>
    </lg>
   </lg>
  </body>
 </text>
</TEI>