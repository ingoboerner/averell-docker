<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 13. LA SERA DEL DÌ DI FESTA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">1</measure>
    <measure unit="line">46</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-13-la-ser</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 13. LA SERA DEL DÌ DI FESTA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 13. LA SERA DEL DÌ DI FESTA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dolce e chiara è la notte e senza vento,</l>
     <l n="2">E queta sovra i tetti e in mezzo agli orti</l>
     <l n="3">Posa la luna, e di lontan rivela</l>
     <l n="4">Serena ogni montagna. O donna mia,</l>
     <l n="5">Già tace ogni sentiero, e pei balconi</l>
     <l n="6">Rara traluce la notturna lampa:</l>
     <l n="7">Tu dormi, che t'accolse agevol sonno</l>
     <l n="8">Nelle tue chete stanze; e non ti morde</l>
     <l n="9">Cura nessuna; e già non sai nè pensi</l>
     <l n="10">Quanta piaga m'apristi in mezzo al petto.</l>
     <l n="11">Tu dormi: io questo ciel, che sì benigno</l>
     <l n="12">Appare in vista, a salutar m'affaccio,</l>
     <l n="13">E l'antica natura onnipossente,</l>
     <l n="14">Che mi fece all'affanno. A te la speme</l>
     <l n="15">Nego, mi disse, anche la speme; e d'altro</l>
     <l n="16">Non brillin gli occhi tuoi se non di pianto.</l>
     <l n="17">Questo dì fu solenne: or da' trastulli</l>
     <l n="18">Prendi riposo; e forse ti rimembra</l>
     <l n="19">In sogno a quanti oggi piacesti, e quanti</l>
     <l n="20">Piacquero a te: non io, non già, ch'io speri,</l>
     <l n="21">Al pensier ti ricorro. Intanto io chieggo</l>
     <l n="22">Quanto a viver mi resti, e qui per terra</l>
     <l n="23">Mi getto, e grido, e fremo. Oh giorni orrendi</l>
     <l n="24">In così verde etate! Ahi, per la via</l>
     <l n="25">Odo non lunge il solitario canto</l>
     <l n="26">Dell'artigian, che riede a tarda notte,</l>
     <l n="27">Dopo i sollazzi, al suo povero ostello;</l>
     <l n="28">E fieramente mi si stringe il core,</l>
     <l n="29">A pensar come tutto al mondo passa,</l>
     <l n="30">E quasi orma non lascia. Ecco è fuggito</l>
     <l n="31">Il dì festivo, ed al festivo il giorno</l>
     <l n="32">Volgar succede, e se ne porta il tempo</l>
     <l n="33">Ogni umano accidente. Or dov'è il suono</l>
     <l n="34">Di que' popoli antichi? or dov'è il grido</l>
     <l n="35">De' nostri avi famosi, e il grande impero</l>
     <l n="36">Di quella Roma, e l'armi, e il fragorio</l>
     <l n="37">Che n'andò per la terra e l'oceano?</l>
     <l n="38">Tutto è pace e silenzio, e tutto posa</l>
     <l n="39">Il mondo, e più di lor non si ragiona.</l>
     <l n="40">Nella mia prima età, quando s'aspetta</l>
     <l n="41">Bramosamente il dì festivo, or poscia</l>
     <l n="42">Ch'egli era spento, io doloroso, in veglia,</l>
     <l n="43">Premea le piume; ed alla tarda notte</l>
     <l n="44">Un canto che s'udia per li sentieri</l>
     <l n="45">Lontanando morire a poco a poco,</l>
     <l n="46">Già similmente mi stringeva il core.</l>
    </lg>
   </lg>
  </body>
 </text>
</TEI>