<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 19. AL CONTE CARLO PEPOLI.</title>
    <author>Giacomo Leopardi</author>
   </titleStmt>
   <extent>
    <measure unit="stanza">6</measure>
    <measure unit="line">158</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-19-al-con</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 19. AL CONTE CARLO PEPOLI.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 19. AL CONTE CARLO PEPOLI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Questo affannoso e travagliato sonno</l>
     <l n="2">Che noi vita nomiam, come sopporti,</l>
     <l n="3">Pepoli mio? di che speranze il core</l>
     <l n="4">Vai sostentando? in che pensieri, in quanto</l>
     <l n="5">O gioconde o moleste opre dispensi</l>
     <l n="6">L'ozio che ti lasciar gli avi remoti,</l>
     <l n="7">Grave retaggio e faticoso? È tutta,</l>
     <l n="8">In ogni umano stato, ozio la vita,</l>
     <l n="9">Se quell'oprar, quel procurar che a degno</l>
     <l n="10">Obbietto non intende, o che all'intento</l>
     <l n="11">Giunger mai non potria, ben si conviene</l>
     <l n="12">Ozioso nomar. La schiera industre</l>
     <l n="13">Cui franger glebe o curar piante e greggi</l>
     <l n="14">Vede l'alba tranquilla e vede il vespro,</l>
     <l n="15">Se oziosa dirai, da che sua vita</l>
     <l n="16">È per campar la vita, e per se sola</l>
     <l n="17">La vita all'uom non ha pregio nessuno,</l>
     <l n="18">Dritto e vero dirai. Le notti e i giorni</l>
     <l n="19">Tragge in ozio il nocchiero; ozio il perenne</l>
     <l n="20">Sudar nelle officine, ozio le vegghie</l>
     <l n="21">Son de' guerrieri e il perigliar nell'armi;</l>
     <l n="22">E il mercatante avaro in ozio vive:</l>
     <l n="23">Che non a se, non ad altrui, la bella</l>
     <l n="24">Felicità, cui solo agogna o cerca</l>
     <l n="25">La natura mortal, veruno acquista</l>
     <l n="26">Per cura o per sudor, vegghia o periglio.</l>
     <l n="27">Pure all'aspro desire onde i mortali</l>
     <l n="28">Già sempre infin dal dì che il mondo nacque</l>
     <l n="29">D'esser beati sospiraro indarno,</l>
     <l n="30">Di medicina in loco apparecchiate</l>
     <l n="31">Nella vita infelice avea natura</l>
     <l n="32">Necessità diverse, a cui non senza</l>
     <l n="33">Opra e pensier si provvedesse, e pieno,</l>
     <l n="34">Poi che lieto non può, corresse il giorno</l>
     <l n="35">All'umana famiglia; onde agitato</l>
     <l n="36">E confuso il desio, men loco avesse</l>
     <l n="37">Al travagliarne il cor. Così de' bruti</l>
     <l n="38">La progenie infinita, a cui pur solo,</l>
     <l n="39">Nè men vano che a noi, vive nel petto</l>
     <l n="40">Desio d'esser beati; a quello intenta</l>
     <l n="41">Che a lor vita è mestier, di noi men tristo</l>
     <l n="42">Condur si scopre e men gravoso il tempo,</l>
     <l n="43">Nè la lentezza accagionar dell'ore.</l>
     <l n="44">Ma noi, che il viver nostro all'altrui mano</l>
     <l n="45">Provveder commettiamo, una più grave</l>
     <l n="46">Necessità, cui provveder non puote</l>
     <l n="47">Altri che noi, già senza tedio e pena</l>
     <l n="48">Non adempiam: necessitate, io dico,</l>
     <l n="49">Di consumar la vita: improba, invitta</l>
     <l n="50">Necessità, cui non tesoro accolto,</l>
     <l n="51">Non di greggi dovizia, o pingui campi,</l>
     <l n="52">Non aula puote e non purpureo manto</l>
     <l n="53">Sottrar l'umana prole. Or s'altri, a sdegno</l>
     <l n="54">I vòti anni prendendo, e la superna</l>
     <l n="55">Luce odiando, l'omicida mano,</l>
     <l n="56">I tardi fati a prevenir condotto,</l>
     <l n="57">In se stesso non torce; al duro morso</l>
     <l n="58">Della brama insanabile che invano</l>
     <l n="59">Felicità richiede, esso da tutti</l>
     <l n="60">Lati cercando, mille inefficaci</l>
     <l n="61">Medicine procaccia, onde quell'una</l>
     <l n="62">Cui natura apprestò, mal si compensa.</l>
    </lg>
    <lg n="2">
     <l n="63">Lui delle vesti e delle chiome il culto</l>
     <l n="64">E degli atti e dei passi, e i vani studi</l>
     <l n="65">Di cocchi e di cavalli, e le frequenti</l>
     <l n="66">Sale, e le piazze romorose, e gli orti,</l>
     <l n="67">Lui giochi e cene e invidiate danze</l>
     <l n="68">Tengon la notte e il giorno; a lui dal labbro</l>
     <l n="69">Mai non si parte il riso; ahi, ma nel petto,</l>
     <l n="70">Nell'imo petto, grave, salda, immota</l>
     <l n="71">Come colonna adamantina, siede</l>
     <l n="72">Noia immortale, incontro a cui non puote</l>
     <l n="73">Vigor di giovanezza, e non la crolla</l>
     <l n="74">Dolce parola di rosato labbro,</l>
     <l n="75">E non lo sguardo tenero, tremante,</l>
     <l n="76">Di due nere pupille, il caro sguardo,</l>
     <l n="77">La più degna del ciel cosa mortale.</l>
    </lg>
    <lg n="3">
     <l n="78">Altri, quasi a fuggir volto la trista</l>
     <l n="79">Umana sorte, in cangiar terre e climi</l>
     <l n="80">L'età spendendo, e mari e poggi errando,</l>
     <l n="81">Tutto l'orbe trascorre, ogni confine</l>
     <l n="82">Degli spazi che all'uom negl'infiniti</l>
     <l n="83">Campi del tutto la natura aperse,</l>
     <l n="84">Peregrinando aggiunge. Ahi ahi, s'asside</l>
     <l n="85">Su l'alte prue la negra cura, e sotto</l>
     <l n="86">Ogni clima, ogni ciel, si chiama indarno</l>
     <l n="87">Felicità, vive tristezza e regna.</l>
    </lg>
    <lg n="4">
     <l n="88">Havvi chi le crudeli opre di marte</l>
     <l n="89">Si elegge a passar l'ore, e nel fraterno</l>
     <l n="90">Sangue la man tinge per ozio; ed havvi</l>
     <l n="91">Chi d'altrui danni si conforta, e pensa</l>
     <l n="92">Con far misero altrui far se men tristo,</l>
     <l n="93">Sì che nocendo usar procaccia il tempo.</l>
     <l n="94">E chi virtute o sapienza ed arti</l>
     <l n="95">Perseguitando; e chi la propria gente</l>
     <l n="96">Conculcando e l'estrane, o di remoti</l>
     <l n="97">Lidi turbando la quiete antica</l>
     <l n="98">Col mercatar, con l'armi, e con le frodi,</l>
     <l n="99">La destinata sua vita consuma.</l>
    </lg>
    <lg n="5">
     <l n="100">Te più mite desio, cura più dolce</l>
     <l n="101">Regge nel fior di gioventù, nel bello</l>
     <l n="102">April degli anni, altrui giocondo e primo</l>
     <l n="103">Dono del ciel, ma grave, amaro, infesto</l>
     <l n="104">A chi patria non ha. Te punge e move</l>
     <l n="105">Studio de' carmi e di ritrar parlando</l>
     <l n="106">Il bel che raro e scarso e fuggitivo</l>
     <l n="107">Appar nel mondo, e quel che più benigna</l>
     <l n="108">Di natura e del ciel, fecondamente</l>
     <l n="109">A noi la vaga fantasia produce</l>
     <l n="110">E il nostro proprio error. Ben mille volte</l>
     <l n="111">Fortunato colui che la caduca</l>
     <l n="112">Virtù del caro immaginar non perde</l>
     <l n="113">Per volger d'anni; a cui serbare eterna</l>
     <l n="114">La gioventù del cor diedero i fati;</l>
     <l n="115">Che nella ferma e nella stanca etade,</l>
     <l n="116">Così come solea nell'età verde,</l>
     <l n="117">In suo chiuso pensier natura abbella,</l>
     <l n="118">Morte, deserto avviva. A te conceda</l>
     <l n="119">Tanta ventura il ciel; ti faccia un tempo</l>
     <l n="120">La favilla che il petto oggi ti scalda,</l>
     <l n="121">Di poesia canuto amante. Io tutti</l>
     <l n="122">Della prima stagione i dolci inganni</l>
     <l n="123">Mancar già sento, e dileguar dagli occhi</l>
     <l n="124">Le dilettose immagini, che tanto</l>
     <l n="125">Amai, che sempre infino all'ora estrema</l>
     <l n="126">Mi fieno, a ricordar, bramate e piante.</l>
     <l n="127">Or quando al tutto irrigidito e freddo</l>
     <l n="128">Questo petto sarà, nè degli aprichi</l>
     <l n="129">Campi il sereno e solitario riso,</l>
     <l n="130">Nè degli augelli mattutini il canto</l>
     <l n="131">Di primavera, nè per colli e piagge</l>
     <l n="132">Sotto limpido ciel tacita luna</l>
     <l n="133">Commoverammi il cor; quando mi fia</l>
     <l n="134">Ogni beltate o di natura o d'arte,</l>
     <l n="135">Fatta inanime e muta; ogni alto senso,</l>
     <l n="136">Ogni tenero affetto, ignoto e strano;</l>
     <l n="137">Del mio solo conforto allor mendico,</l>
     <l n="138">Altri studi men dolci, in ch'io riponga</l>
     <l n="139">L'ingrato avanzo della ferrea vita,</l>
     <l n="140">Eleggerò. L'acerbo vero, i ciechi</l>
     <l n="141">Destini investigar delle mortali</l>
     <l n="142">E dell'eterne cose; a che prodotta,</l>
     <l n="143">A che d'affanni e di miserie carca</l>
     <l n="144">L'umana stirpe; a quale ultimo intento</l>
     <l n="145">Lei spinga il fato e la natura; a cui</l>
     <l n="146">Tanto nostro dolor diletti o giovi:</l>
     <l n="147">Con quali ordini e leggi a che si volva</l>
     <l n="148">Questo arcano universo; il qual di lode</l>
     <l n="149">Colmano i saggi, io d'ammirar son pago.</l>
    </lg>
    <lg n="6">
     <l n="150">In questo specolar gli ozi traendo</l>
     <l n="151">Verrò: che conosciuto, ancor che tristo,</l>
     <l n="152">Ha suoi diletti il vero. E se del vero</l>
     <l n="153">Ragionando talor, fieno alle genti</l>
     <l n="154">O mal grati i miei detti o non intesi,</l>
     <l n="155">Non mi dorrò, che già del tutto il vago</l>
     <l n="156">Desio di gloria antico in me fia spento:</l>
     <l n="157">Vana Diva non pur, ma di fortuna</l>
     <l n="158">E del fato e d'amor, Diva più cieca.</l>
    </lg>
   </lg>
  </body>
 </text>
</TEI>