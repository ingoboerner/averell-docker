<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 16. LA VITA SOLITARIA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">4</measure>
    <measure unit="line">107</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-16-la-vit</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 16. LA VITA SOLITARIA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 16. LA VITA SOLITARIA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La mattutina pioggia, allor che l'ale</l>
     <l n="2">Battendo esulta nella chiusa stanza</l>
     <l n="3">La gallinella ed al balcon s'affaccia</l>
     <l n="4">L'abitator de' campi, e il Sol che nasce</l>
     <l n="5">I suoi tremuli rai fra le cadenti</l>
     <l n="6">Stille saetta, alla capanna mia</l>
     <l n="7">Dolcemente picchiando, mi risveglia;</l>
     <l n="8">E sorgo, e i lievi nugoletti, e il primo</l>
     <l n="9">Degli augelli susurro, e l'aura fresca,</l>
     <l n="10">E le ridenti piagge benedico;</l>
     <l n="11">Poichè voi, cittadine infauste mura,</l>
     <l n="12">Vidi e conobbi assai, là dove segue</l>
     <l n="13">Odio al dolor compagno; e doloroso</l>
     <l n="14">Io vivo, e tal morrò, deh tosto! Alcuna</l>
     <l n="15">Benchè scarsa pietà pur mi dimostra</l>
     <l n="16">Natura in questi lochi, un giorno oh quanto</l>
     <l n="17">Verso me più cortese. E tu pur volgi</l>
     <l n="18">Dai miseri lo sguardo; e tu, sdegnando</l>
     <l n="19">Le sciagure e gli affanni, alla reina</l>
     <l n="20">Felicità servi, o natura. In cielo,</l>
     <l n="21">In terra amico agl'infelici alcuno</l>
     <l n="22">E rifugio non resta altro che il ferro.</l>
    </lg>
    <lg n="2">
     <l n="23">Talor m'assido in solitaria parte,</l>
     <l n="24">Sovra un rialto, al margine d'un lago</l>
     <l n="25">Di taciturne piante incoronato.</l>
     <l n="26">Ivi, quando il meriggio in ciel si volve,</l>
     <l n="27">La sua tranquilla imago il Sol dipinge,</l>
     <l n="28">Ed erba o foglia non si crolla al vento,</l>
     <l n="29">E non onda incresparsi, e non cicala</l>
     <l n="30">Strider, nè batter penna augello in ramo,</l>
     <l n="31">Nè farfalla ronzar, nè voce o moto,</l>
     <l n="32">Da presso nè da lunge odi nè vedi.</l>
     <l n="33">Tien quelle rive altissima quiete;</l>
     <l n="34">Ond'io quasi me stesso e il mondo obblio</l>
     <l n="35">Sedendo immoto; e già mi par che sciolte</l>
     <l n="36">Giaccian le membra mie, nè spirto o senso</l>
     <l n="37">Più le commova, e lor quiete antica</l>
     <l n="38">Co' silenzi del loco si confonda.</l>
    </lg>
    <lg n="3">
     <l n="39">Amore amore, assai lungi volasti</l>
     <l n="40">Dal petto mio, che fu sì caldo un giorno,</l>
     <l n="41">Anzi rovente. Con sua fredda mano</l>
     <l n="42">Lo strinse la sciaura, e in ghiaccio è volto</l>
     <l n="43">Nel fior degli anni. Mi sovvien del tempo</l>
     <l n="44">Che mi scendesti in seno. Era quel dolce</l>
     <l n="45">E irrevocabil tempo, allor che s'apre</l>
     <l n="46">Al guardo giovanil questa infelice</l>
     <l n="47">Scena del mondo, e gli sorride in vista</l>
     <l n="48">Di paradiso. Al garzoncello il core</l>
     <l n="49">Di vergine speranza e di desio</l>
     <l n="50">Balza nel petto; e già s'accinge all'opra</l>
     <l n="51">Di questa vita come a danza o gioco</l>
     <l n="52">Il misero mortal. Ma non sì tosto,</l>
     <l n="53">Amor, di te m'accorsi, e il viver mio</l>
     <l n="54">Fortuna avea già rotto, ed a questi occhi</l>
     <l n="55">Non altro convenia che il pianger sempre.</l>
     <l n="56">Pur se talvolta per le piagge apriche,</l>
     <l n="57">Su la tacita aurora o quando al sole</l>
     <l n="58">Brillano i tetti e i poggi e le campagne,</l>
     <l n="59">Scontro di vaga donzelletta il viso;</l>
     <l n="60">O qualor nella placida quiete</l>
     <l n="61">D'estiva notte, il vagabondo passo</l>
     <l n="62">Di rincontro alle ville soffermando,</l>
     <l n="63">L'erma terra contemplo, e di fanciulla</l>
     <l n="64">Che all'opre di sua man la notte aggiunge</l>
     <l n="65">Odo sonar nelle romite stanze</l>
     <l n="66">L'arguto canto; a palpitar si move</l>
     <l n="67">Questo mio cor di sasso: ahi, ma ritorna</l>
     <l n="68">Tosto al ferreo sopor; ch'è fatto estrano</l>
     <l n="69">Ogni moto soave al petto mio.</l>
    </lg>
    <lg n="4">
     <l n="70">O cara luna, al cui tranquillo raggio</l>
     <l n="71">Danzan le lepri nelle selve; e duolsi</l>
     <l n="72">Alla mattina il cacciator, che trova</l>
     <l n="73">L'orme intricate e false, e dai covili</l>
     <l n="74">Error vario lo svia; salve, o benigna</l>
     <l n="75">Delle notti reina. Infesto scende</l>
     <l n="76">Il raggio tuo fra macchie e balze o dentro</l>
     <l n="77">A deserti edifici, in su l'acciaro</l>
     <l n="78">Del pallido ladron ch'a teso orecchio</l>
     <l n="79">Il fragor delle rote e de' cavalli</l>
     <l n="80">Da lungi osserva o il calpestio de' piedi</l>
     <l n="81">Su la tacita via; poscia improvviso</l>
     <l n="82">Col suon dell'armi e con la rauca voce</l>
     <l n="83">E col funereo ceffo il core agghiaccia</l>
     <l n="84">Al passegger, cui semivivo e nudo</l>
     <l n="85">Lascia in breve tra' sassi. Infesto occorre</l>
     <l n="86">Per le contrade cittadine il bianco</l>
     <l n="87">Tuo lume al drudo vil, che degli alberghi</l>
     <l n="88">Va radendo le mura e la secreta</l>
     <l n="89">Ombra seguendo, e resta, e si spaura</l>
     <l n="90">Delle ardenti lucerne e degli aperti</l>
     <l n="91">Balconi. Infesto alle malvage menti,</l>
     <l n="92">A me sempre benigno il tuo cospetto</l>
     <l n="93">Sarà per queste piagge, ove non altro</l>
     <l n="94">Che lieti colli e spaziosi campi</l>
     <l n="95">M'apri alla vista. Ed ancor io soleva,</l>
     <l n="96">Bench'innocente io fossi, il tuo vezzoso</l>
     <l n="97">Raggio accusar negli abitati lochi,</l>
     <l n="98">Quand'ei m'offriva al guardo umano, e quando</l>
     <l n="99">Scopriva umani aspetti al guardo mio.</l>
     <l n="100">Or sempre loderollo, o ch'io ti miri</l>
     <l n="101">Veleggiar tra le nubi, o che serena</l>
     <l n="102">Dominatrice dell'etereo campo,</l>
     <l n="103">Questa flebil riguardi umana sede.</l>
     <l n="104">Me spesso rivedrai solingo e muto</l>
     <l n="105">Errar pe' boschi e per le verdi rive,</l>
     <l n="106">O seder sovra l'erbe, assai contento</l>
     <l n="107">Se core e lena a sospirar m'avanza.</l>
    </lg>
   </lg>
  </body>
 </text>
</TEI>