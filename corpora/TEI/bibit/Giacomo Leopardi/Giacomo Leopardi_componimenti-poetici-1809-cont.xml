<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Componimenti poetici (1809) - CONTRO LA MINESTRA</title>
    <author>Giacomo Leopardi</author>
   </titleStmt>
   <extent>
    <measure unit="stanza">2</measure>
    <measure unit="line">32</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_componimenti-poetici-1809-cont</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Componimenti poetici (1809) - CONTRO LA MINESTRA</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Componimenti poetici (1809) - CONTRO LA MINESTRA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Apri, o canora Musa, i boschi di Elicona,</l>
     <l n="2">E la tua cetra cinga d'alloro una corona.</l>
     <l n="3">Non or d'Eroi tu devi, o degli Dei cantare,</l>
     <l n="4">Ma solo la Minestra d'ingiurie caricare.</l>
     <l n="5">Ora tu sei, Minestra, de' versi miei l'oggetto,</l>
     <l n="6">E dir di abbominarti mi apporta un gran diletto.</l>
     <l n="7">Ah se potessi escluderti da tutti i regni interi;</l>
     <l n="8">Sì certo lo farei contento, e volentieri.</l>
     <l n="9">O cibo, invan gradito dal gener nostro umano!</l>
     <l n="10">Cibo negletto, e vile, degno d'umil villano!</l>
     <l n="11">Si dice, che risusciti, quando sei buona i morti;</l>
     <l n="12">Ma oh detto degno d'uomini invero poco accorti!</l>
     <l n="13">Or dunque esser bisogna morti per goder poi</l>
     <l n="14">Di questi beneficj, che sol si dicon tuoi?</l>
     <l n="15">Non v'è niente pei vivi? sì mi risponde ognuno;</l>
     <l n="16">Or via su me lo mostri, se puote qualcheduno.</l>
     <l n="17">Ma zitto, che incomincia furioso un certo a dire;</l>
     <l n="18">Presto restiamo attenti, e cheti per sentire.</l>
     <l n="19">E dir potrete vile un cibo delicato,</l>
     <l n="20">Che spesso è il sol ristoro di un povero malato?</l>
     <l n="21">Ah questo è uno sproposito, che deve esser punito,</l>
     <l n="22">Acciò che mai più possa esser da alcun sentito.</l>
    </lg>
    <lg n="2">
     <l n="23">È ver, ma chi desidera la Dio mercè esser sano</l>
     <l n="24">Deve lasciar tal cibo a un povero malsano.</l>
     <l n="25">Piccola seccatura vi sembra ogni mattina</l>
     <l n="26">Dover mangiare a mensa la cara minestrina?</l>
     <l n="27">Levatevi, o mortali, levatevi d'inganno,</l>
     <l n="28">Lasciate la minestra, che se non è di danno,</l>
     <l n="29">S'almen di seccatura. Ora da te, mia Musa,</l>
     <l n="30">Sia pur la selva opaca del tuo Elicone chiusa.</l>
     <l n="31">Io forse da qualcuno talor sarò burlato,</l>
     <l n="32">Ma non m'importa bastami, d'essermi un po' sfogato.</l>
    </lg>
   </lg>
  </body>
 </text>
</TEI>