<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 25. IL SABATO DEL VILLAGGIO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">4</measure>
    <measure unit="line">51</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-25-il-sab</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 25. IL SABATO DEL VILLAGGIO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 25. IL SABATO DEL VILLAGGIO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">La donzelletta vien dalla campagna,</l>
     <l n="2">In sul calar del sole,</l>
     <l n="3">Col suo fascio dell'erba; e reca in mano</l>
     <l n="4">Un mazzolin di rose e di viole,</l>
     <l n="5">Onde, siccome suole,</l>
     <l n="6">Ornare ella si appresta</l>
     <l n="7">Dimani, al dì di festa, il petto e il crine.</l>
     <l n="8">Siede con le vicine</l>
     <l n="9">Su la scala a filar la vecchierella,</l>
     <l n="10">Incontro là dove si perde il giorno;</l>
     <l n="11">E novellando vien del suo buon tempo,</l>
     <l n="12">Quando ai dì della festa ella si ornava,</l>
     <l n="13">Ed ancor sana e snella</l>
     <l n="14">Solea danzar la sera intra di quei</l>
     <l n="15">Ch'ebbe compagni dell'età più bella.</l>
     <l n="16">Già tutta l'aria imbruna,</l>
     <l n="17">Torna azzurro il sereno, e tornan l'ombre</l>
     <l n="18">Giù da' colli e da' tetti,</l>
     <l n="19">Al biancheggiar della recente luna.</l>
     <l n="20">Or la squilla dà segno</l>
     <l n="21">Della festa che viene;</l>
     <l n="22">Ed a quel suon diresti</l>
     <l n="23">Che il cor si riconforta.</l>
     <l n="24">I fanciulli gridando</l>
     <l n="25">Su la piazzuola in frotta,</l>
     <l n="26">E qua e là saltando,</l>
     <l n="27">Fanno un lieto romore:</l>
     <l n="28">E intanto riede alla sua parca mensa,</l>
     <l n="29">Fischiando, il zappatore,</l>
     <l n="30">E seco pensa al dì del suo riposo.</l>
    </lg>
    <lg n="2">
     <l n="31">Poi quando intorno è spenta ogni altra face,</l>
     <l n="32">E tutto l'altro tace,</l>
     <l n="33">Odi il martel picchiare, odi la sega</l>
     <l n="34">Del legnaiuol, che veglia</l>
     <l n="35">Nella chiusa bottega alla lucerna,</l>
     <l n="36">E s'affretta, e s'adopra</l>
     <l n="37">Di fornir l'opra anzi il chiarir dell'alba.</l>
    </lg>
    <lg n="3">
     <l n="38">Questo di sette è il più gradito giorno,</l>
     <l n="39">Pien di speme e di gioia:</l>
     <l n="40">Diman tristezza e noia</l>
     <l n="41">Recheran l'ore, ed al travaglio usato</l>
     <l n="42">Ciascuno in suo pensier farà ritorno.</l>
    </lg>
    <lg n="4">
     <l n="43">Garzoncello scherzoso,</l>
     <l n="44">Cotesta età fiorita</l>
     <l n="45">È come un giorno d'allegrezza pieno,</l>
     <l n="46">Giorno chiaro, sereno,</l>
     <l n="47">Che precorre alla festa di tua vita.</l>
     <l n="48">Godi, fanciullo mio; stato soave,</l>
     <l n="49">Stagion lieta è cotesta.</l>
     <l n="50">Altro dirti non vo'; ma la tua festa</l>
     <l n="51">Ch'anco tardi a venir non ti sia grave.</l>
    </lg>
   </lg>
  </body>
 </text>
</TEI>