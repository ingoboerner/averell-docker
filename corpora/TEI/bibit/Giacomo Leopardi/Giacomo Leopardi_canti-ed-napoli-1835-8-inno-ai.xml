<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 8. INNO AI PATRIARCHI, O DE' PRINCIPII DEL GENERE UMANO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">6</measure>
    <measure unit="line">117</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-8-inno-ai</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 8. INNO AI PATRIARCHI, O DE' PRINCIPII DEL GENERE UMANO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 8. INNO AI PATRIARCHI, O DE' PRINCIPII DEL GENERE UMANO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">E voi de' figli dolorosi il canto,</l>
     <l n="2">Voi dell'umana prole incliti padri,</l>
     <l n="3">Lodando appellerà; molto all'eterno</l>
     <l n="4">Degli astri agitator più cari, e molto</l>
     <l n="5">Di noi men lacrimabili nell'alma</l>
     <l n="6">Luce prodotti. Immedicati affanni</l>
     <l n="7">Al misero mortal, nascere al pianto,</l>
     <l n="8">E dell'etereo lume assai più dolci</l>
     <l n="9">Sortir l'opaca tomba e il fato estremo,</l>
     <l n="10">Non la pietà, non la diritta impose</l>
     <l n="11">Legge del cielo. E se di vostro antico</l>
     <l n="12">Error che l'uman seme alla tiranna</l>
     <l n="13">Possa de' morbi e di sciagura offerse,</l>
     <l n="14">Grido antico ragiona, altre più dire</l>
     <l n="15">Colpe de' figli, e pervicace ingegno,</l>
     <l n="16">E demenza maggior l'offeso Olimpo</l>
     <l n="17">N'armaro incontra, e la negletta mano</l>
     <l n="18">Dell'altrice natura; onde la viva</l>
     <l n="19">Fiamma n'increbbe, e detestato il parto</l>
     <l n="20">Fu del grembo materno, e violento</l>
     <l n="21">Emerse il disperato Erebo in terra.</l>
    </lg>
    <lg n="2">
     <l n="22">Tu primo il giorno, e le purpuree faci</l>
     <l n="23">Delle rotanti sfere, e la novella</l>
     <l n="24">Prole de' campi, o duce antico e padre</l>
     <l n="25">Dell'umana famiglia, e tu l'errante</l>
     <l n="26">Per li giovani prati aura contempli:</l>
     <l n="27">Quando le rupi e le deserte valli</l>
     <l n="28">Precipite l'alpina onda feria</l>
     <l n="29">D'inudito fragor; quando gli ameni</l>
     <l n="30">Futuri seggi di lodate genti</l>
     <l n="31">E di cittadi romorose, ignota</l>
     <l n="32">Pace regnava; e gl'inarati colli</l>
     <l n="33">Solo e muto ascendea l'aprico raggio</l>
     <l n="34">Di febo e l'aurea luna. Oh fortunata,</l>
     <l n="35">Di colpe ignara e di lugubri eventi,</l>
     <l n="36">Erma terrena sede! Oh quanto affanno</l>
     <l n="37">Al gener tuo, padre infelice, e quale</l>
     <l n="38">D'amarissimi casi ordine immenso</l>
     <l n="39">Preparano i destini! Ecco di sangue</l>
     <l n="40">Gli avari colti e di fraterno scempio</l>
     <l n="41">Furor novello incesta, e le nefande</l>
     <l n="42">Ali di morte il divo etere impara.</l>
     <l n="43">Trepido, errante il fratricida, e l'ombre</l>
     <l n="44">Solitarie fuggendo e la secreta</l>
     <l n="45">Nelle profonde selve ira de' venti,</l>
     <l n="46">Primo i civili tetti, albergo e regno</l>
     <l n="47">Alle macere cure, innalza;Egressusque Cain a facie Domini, habitavit profugus in terra ad orientalem plagam Eden. Et aedificavit civitatem. Genes. c.4. v. 16. e primo</l>
     <l n="48">Il disperato pentimento i ciechi</l>
     <l n="49">Mortali egro, anelante, aduna e stringe</l>
     <l n="50">Ne' consorti ricetti: onde negata</l>
     <l n="51">L'improba mano al curvo aratro, e vili</l>
     <l n="52">Fur gli agresti sudori; ozio le soglie</l>
     <l n="53">Scellerate occupò; ne' corpi inerti</l>
     <l n="54">Domo il vigor natio, languide, ignave</l>
     <l n="55">Giacquer le menti; e servitù le imbelli</l>
     <l n="56">Umane vite, ultimo danno, accolse.</l>
    </lg>
    <lg n="3">
     <l n="57">E tu dall'etra infesto e dal mugghiante</l>
     <l n="58">Su i nubiferi gioghi equoreo flutto</l>
     <l n="59">Scampi l'iniquo germe, o tu cui prima</l>
     <l n="60">Dall'aer cieco e da' natanti poggi</l>
     <l n="61">Segno arrecò d'instaurata spene</l>
     <l n="62">La candida colomba, e delle antiche</l>
     <l n="63">Nubi l'occiduo Sol naufrago uscendo,</l>
     <l n="64">L'atro polo di vaga iri dipinse.</l>
     <l n="65">Riede alla terra, e il crudo affetto e gli empi</l>
     <l n="66">Studi rinnova e le seguaci ambasce</l>
     <l n="67">La riparata gente. Agl'inaccessi</l>
     <l n="68">Regni del mar vendicatore illude</l>
     <l n="69">Profana destra, e la sciagura e il pianto</l>
     <l n="70">A novi liti e nove stelle insegna.</l>
    </lg>
    <lg n="4">
     <l n="71">Or te, padre de' pii, te giusto e forte,</l>
     <l n="72">E di tuo seme i generosi alunni</l>
     <l n="73">Medita il petto mio. Dirò siccome</l>
     <l n="74">Sedente, oscuro in sul meriggio all'ombre</l>
     <l n="75">Del riposato albergo, appo le molli</l>
     <l n="76">Rive del gregge tuo nutrici e sedi,</l>
     <l n="77">Te de' celesti peregrini occulte</l>
     <l n="78">Beàr l'eteree menti; e quale, o figlio</l>
     <l n="79">Della saggia Rebecca, in su la sera,</l>
     <l n="80">Presso al rustico pozzo e nella dolce</l>
     <l n="81">Di pastori e di lieti ozi frequente</l>
     <l n="82">Aranitica valle, amor ti punse</l>
     <l n="83">Della vezzosa Labanide: invitto</l>
     <l n="84">Amor, ch'a lunghi esigli e lunghi affanni</l>
     <l n="85">E di servaggio all'odiata soma</l>
     <l n="86">Volenteroso il prode animo addisse.</l>
    </lg>
    <lg n="5">
     <l n="87">Fu certo, fu (nè d'error vano e d'ombra</l>
     <l n="88">L'aonio canto e della fama il grido</l>
     <l n="89">Pasce l'avida plebe) amica un tempo</l>
     <l n="90">Al sangue nostro e dilettosa e cara</l>
     <l n="91">Questa misera piaggia, ed aurea corse</l>
     <l n="92">Nostra caduca età. Non che di latte</l>
     <l n="93">Onda rigasse intemerata il fianco</l>
     <l n="94">Delle balze materne, o con le greggi</l>
     <l n="95">Mista la tigre ai consueti ovili</l>
     <l n="96">E guidasse per gioco i lupi al fonte</l>
     <l n="97">Il pastorel; ma di suo fato ignara</l>
     <l n="98">E degli affanni suoi, vota d'affanno</l>
     <l n="99">Visse l'umana stirpe; alle secrete</l>
     <l n="100">Leggi del cielo e di natura indutto</l>
     <l n="101">Valse l'ameno error, le fraudi, il molle</l>
     <l n="102">Pristino velo; e di sperar contenta</l>
     <l n="103">Nostra placida nave in porto ascese.</l>
    </lg>
    <lg n="6">
     <l n="104">Tal fra le vaste californie selve</l>
     <l n="105">Nasce beata prole, a cui non sugge</l>
     <l n="106">Pallida cura il petto, a cui le membra</l>
     <l n="107">Fera tabe non doma; e vitto il bosco,</l>
     <l n="108">Nidi l'intima rupe, onde ministra</l>
     <l n="109">L'irrigua valle, inopinato il giorno</l>
     <l n="110">Dell'atra morte incombe. Oh contra il nostro</l>
     <l n="111">Scellerato ardimento inermi regni</l>
     <l n="112">Della saggia natura! I lidi e gli antri</l>
     <l n="113">E le quiete selve apre l'invitto</l>
     <l n="114">Nostro furor; le violate genti</l>
     <l n="115">Al peregrino affanno, agl'ignorati</l>
     <l n="116">Desiri educa; e la fugace, ignuda</l>
     <l n="117">Felicità per l'imo sole incalzaÈ quasi supefluo ricordare che la California è posta nell'ultimo termine occidentale di terra ferma Si tiene che i Californi sieno, tra le nazioni conosciute, la più lontana dalla civiltà, e la più indocile alla medesima..</l>
    </lg>
   </lg>
  </body>
 </text>
</TEI>