<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 20. IL RISORGIMENTO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">20</measure>
    <measure unit="line">160</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-20-il-ris</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 20. IL RISORGIMENTO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 20. IL RISORGIMENTO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Credei ch'al tutto fossero</l>
     <l n="2">In me, sul fior degli anni,</l>
     <l n="3">Mancati i dolci affanni</l>
     <l n="4">Della mia prima età:</l>
     <l n="5">I dolci affanni, i teneri</l>
     <l n="6">Moti del cor profondo,</l>
     <l n="7">Qualunque cosa al mondo</l>
     <l n="8">Grato il sentir ci fa.</l>
    </lg>
    <lg n="2">
     <l n="9">Quante querele e lacrime</l>
     <l n="10">Sparsi nel novo stato,</l>
     <l n="11">Quando al mio cor gelato</l>
     <l n="12">Prima il dolor mancò!</l>
     <l n="13">Mancàr gli usati palpiti,</l>
     <l n="14">L'amor mi venne meno,</l>
     <l n="15">E irrigidito il seno</l>
     <l n="16">Di sospirar cessò!</l>
    </lg>
    <lg n="3">
     <l n="17">Piansi spogliata, esanime</l>
     <l n="18">Fatta per me la vita;</l>
     <l n="19">La terra inaridita,</l>
     <l n="20">Chiusa in eterno gel;</l>
     <l n="21">Deserto il dì; la tacita</l>
     <l n="22">Notte più sola e bruna;</l>
     <l n="23">Spenta per me la luna,</l>
     <l n="24">Spente le stelle in ciel.</l>
    </lg>
    <lg n="4">
     <l n="25">Pur di quel pianto origine</l>
     <l n="26">Era l'antico affetto:</l>
     <l n="27">Nell'intimo del petto</l>
     <l n="28">Ancor viveva il cor.</l>
     <l n="29">Chiedea l'usate immagini</l>
     <l n="30">La stanca fantasia;</l>
     <l n="31">E la tristezza mia</l>
     <l n="32">Era dolore ancor.</l>
    </lg>
    <lg n="5">
     <l n="33">Fra poco in me quell'ultimo</l>
     <l n="34">Dolore anco fu spento,</l>
     <l n="35">E di più far lamento</l>
     <l n="36">Valor non mi restò.</l>
     <l n="37">Giacqui: insensato, attonito,</l>
     <l n="38">Non dimandai conforto:</l>
     <l n="39">Quasi perduto e morto,</l>
     <l n="40">Il cor s'abbandonò.</l>
    </lg>
    <lg n="6">
     <l n="41">Qual fui! quanto dissimile</l>
     <l n="42">Da quel che tanto ardore,</l>
     <l n="43">Che sì beato errore</l>
     <l n="44">Nutrii nell'alma un dì!</l>
     <l n="45">La rondinella vigile,</l>
     <l n="46">Alle finestre intorno</l>
     <l n="47">Cantando al novo giorno,</l>
     <l n="48">Il cor non mi ferì:</l>
    </lg>
    <lg n="7">
     <l n="49">Non all'autunno pallido</l>
     <l n="50">In solitaria villa,</l>
     <l n="51">La vespertina squilla,</l>
     <l n="52">Il fuggitivo Sol.</l>
     <l n="53">Invan brillare il vespero</l>
     <l n="54">Vidi per muto calle,</l>
     <l n="55">Invan sonò la valle</l>
     <l n="56">Del flebile usignol.</l>
    </lg>
    <lg n="8">
     <l n="57">E voi, pupille tenere,</l>
     <l n="58">Sguardi furtivi, erranti,</l>
     <l n="59">Voi de' gentili amanti</l>
     <l n="60">Primo, immortale amor,</l>
     <l n="61">Ed alla mano offertami</l>
     <l n="62">Candida ignuda mano,</l>
     <l n="63">Foste voi pure invano</l>
     <l n="64">Al duro mio sopor.</l>
    </lg>
    <lg n="9">
     <l n="65">D'ogni dolcezza vedovo,</l>
     <l n="66">Tristo; ma non turbato,</l>
     <l n="67">Ma placido il mio stato,</l>
     <l n="68">Il volto era seren.</l>
     <l n="69">Desiderato il termine</l>
     <l n="70">Avrei del viver mio;</l>
     <l n="71">Ma spento era il desio</l>
     <l n="72">Nello spossato sen.</l>
    </lg>
    <lg n="10">
     <l n="73">Qual dell'età decrepita</l>
     <l n="74">L'avanzo ignudo e vile,</l>
     <l n="75">Io conducea l'aprile</l>
     <l n="76">Degli anni miei così:</l>
     <l n="77">Così quegl'ineffabili</l>
     <l n="78">Giorni, o mio cor, traevi,</l>
     <l n="79">Che sì fugaci e brevi</l>
     <l n="80">Il cielo a noi sortì.</l>
    </lg>
    <lg n="11">
     <l n="81">Chi dalla grave, immemore</l>
     <l n="82">Quiete or mi ridesta?</l>
     <l n="83">Che virtù nova è questa,</l>
     <l n="84">Questa che sento in me?</l>
     <l n="85">Moti soavi, immagini,</l>
     <l n="86">Palpiti, error beato,</l>
     <l n="87">Per sempre a voi negato</l>
     <l n="88">Questo mio cor non è?</l>
    </lg>
    <lg n="12">
     <l n="89">Siete pur voi quell'unica</l>
     <l n="90">Luce de' giorni miei?</l>
     <l n="91">Gli affetti ch'io perdei</l>
     <l n="92">Nella novella età?</l>
     <l n="93">Se al ciel, s'ai verdi margini,</l>
     <l n="94">Ovunque il guardo mira,</l>
     <l n="95">Tutto un dolor mi spira,</l>
     <l n="96">Tutto un piacer mi dà.</l>
    </lg>
    <lg n="13">
     <l n="97">Meco ritorna a vivere</l>
     <l n="98">La piaggia, il bosco, il monte;</l>
     <l n="99">Parla al mio core il fonte,</l>
     <l n="100">Meco favella il mar.</l>
     <l n="101">Chi mi ridona il piangere</l>
     <l n="102">Dopo cotanto obblio?</l>
     <l n="103">E come al guardo mio</l>
     <l n="104">Cangiato il mondo appar?</l>
    </lg>
    <lg n="14">
     <l n="105">Forse la speme, o povero</l>
     <l n="106">Mio cor, ti volse un riso?</l>
     <l n="107">Ahi della speme il viso</l>
     <l n="108">Io non vedrò mai più.</l>
     <l n="109">Proprii mi diede i palpiti,</l>
     <l n="110">Natura, e i dolci inganni.</l>
     <l n="111">Sopiro in me gli affanni</l>
     <l n="112">L'ingenita virtù;</l>
    </lg>
    <lg n="15">
     <l n="113">Non l'annullàr: non vinsela</l>
     <l n="114">Il fato e la sventura;</l>
     <l n="115">Non con la vista impura</l>
     <l n="116">L'infausta verità.</l>
     <l n="117">Dalle mie vaghe immagini</l>
     <l n="118">So ben ch'ella discorda:</l>
     <l n="119">So che natura è sorda,</l>
     <l n="120">Che miserar non sa.</l>
    </lg>
    <lg n="16">
     <l n="121">Che non del ben sollecita</l>
     <l n="122">Fu, ma dell'esser solo:</l>
     <l n="123">Purchè ci serbi al duolo,</l>
     <l n="124">Or d'altro a lei non cal.</l>
     <l n="125">So che pietà fra gli uomini</l>
     <l n="126">Il misero non trova;</l>
     <l n="127">Che lui, fuggendo, a prova</l>
     <l n="128">Schernisce ogni mortal.</l>
    </lg>
    <lg n="17">
     <l n="129">Che ignora il tristo secolo</l>
     <l n="130">Gl'ingegni e le virtudi;</l>
     <l n="131">Che manca ai degni studi</l>
     <l n="132">L'ignuda gloria ancor.</l>
     <l n="133">E voi, pupille tremule,</l>
     <l n="134">Voi, raggio sovrumano,</l>
     <l n="135">So che splendete invano,</l>
     <l n="136">Che in voi non brilla amor.</l>
    </lg>
    <lg n="18">
     <l n="137">Nessuno ignoto ed intimo</l>
     <l n="138">Affetto in voi non brilla:</l>
     <l n="139">Non chiude una favilla</l>
     <l n="140">Quel bianco petto in se.</l>
     <l n="141">Anzi d'altrui le tenere</l>
     <l n="142">Cure suol porre in gioco;</l>
     <l n="143">E d'un celeste foco</l>
     <l n="144">Disprezzo è la mercè.</l>
    </lg>
    <lg n="19">
     <l n="145">Pur sento in me rivivere</l>
     <l n="146">Gl'inganni aperti e noti;</l>
     <l n="147">E, de' suoi proprii moti</l>
     <l n="148">Si maraviglia il sen.</l>
     <l n="149">Da te, mio cor, quest'ultimo</l>
     <l n="150">Spirto, e l'ardor natio,</l>
     <l n="151">Ogni conforto mio</l>
     <l n="152">Solo da te mi vien.</l>
    </lg>
    <lg n="20">
     <l n="153">Mancano, il sento, all'anima</l>
     <l n="154">Alta, gentile e pura,</l>
     <l n="155">La sorte, la natura,</l>
     <l n="156">Il mondo e la beltà.</l>
     <l n="157">Ma se tu vivi, o misero,</l>
     <l n="158">Se non concedi al fato,</l>
     <l n="159">Non chiamerò spietato</l>
     <l n="160">Chi lo spirar mi dà.</l>
    </lg>
   </lg>
  </body>
 </text>
</TEI>