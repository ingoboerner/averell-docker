<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Carmina varia (1810) - Infelix Pastor</title>
    <author>Giacomo Leopardi</author>
   </titleStmt>
   <extent>
    <measure unit="stanza">17</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_carmina-varia-1810-infelix-pas</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Carmina varia (1810) - Infelix Pastor</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Carmina varia (1810) - Infelix Pastor</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Agricola infelix ad collem pergit amoenum</l>
     <l n="2">Edita ubi sedes surgit, o Virgo tibi.</l>
    </lg>
    <lg n="2">
     <l n="3">Ne forte ut solet abjecto, demissoque vultu</l>
     <l n="4">Ipsum arbitreris munera ferre sacra.</l>
    </lg>
    <lg n="3">
     <l n="5">Pennatam tibi alebam, candentemque columbam</l>
     <l n="6">Frumentum solitam rapere amica manu.</l>
    </lg>
    <lg n="4">
     <l n="7">Barbarus at milvus saevis furtim unguibus ausit</l>
     <l n="8">Tellurem guttis tingere sanguineis.</l>
    </lg>
    <lg n="5">
     <l n="9">Subsiliens agnus, ludensque in gramine campi</l>
     <l n="10">Pabulo pascebat pingui, et opimo tibi.</l>
    </lg>
    <lg n="6">
     <l n="11">Impius ast lupus, acerque antra immania linquit</l>
     <l n="12">Balantemque imbellem surripit ipse ferox.</l>
    </lg>
    <lg n="7">
     <l n="13">Melle favum tibi nectareo compleverat ales,</l>
     <l n="14">Anguis quem foedat toxico diro tumens.</l>
    </lg>
    <lg n="8">
     <l n="15">Paupero in arvo rosae surgebant purpura pictae,</l>
     <l n="16">Sacra tibi Virgo pulchra corona comae.</l>
    </lg>
    <lg n="9">
     <l n="17">Nunc vero haud spinas inter flos ridet amoenus,</l>
     <l n="18">Ast humili terra languidus ipse jacet</l>
    </lg>
    <lg n="10">
     <l n="19">Quid tamen infelix queror, istisque ingemo damnis</l>
     <l n="20">Cum sors me gravibus vexet ubique malis?</l>
    </lg>
    <lg n="11">
     <l n="21">Supplicis ora gerens, lacrimis ac uvida moestis</l>
     <l n="22">Squallidus, et lugens porrigo vota tibi.</l>
    </lg>
    <lg n="12">
     <l n="23">Turbida tempestas coelum obtegit atra tenebris,</l>
     <l n="24">Ardentesque ignes aethera nigra secant.</l>
    </lg>
    <lg n="13">
     <l n="25">Personat, immugitque tonitru murmurat auster,</l>
     <l n="26">Agroque fatalis saxea grando ruit.</l>
    </lg>
    <lg n="14">
     <l n="27">Ignivomum aera sulcat formidabile fulmen,</l>
     <l n="28">Tectumque exurit funera ubique ferens.</l>
    </lg>
    <lg n="15">
     <l n="29">Subsidium fer tandem Mater olimpoque pelle</l>
     <l n="30">Nimbos ac demens protege Virgo gregem.</l>
    </lg>
    <lg n="16">
     <l n="31">Lanigerumque pecus tibi erit, mollesque columbae,</l>
     <l n="32">Si auxilium praestes comis, opemque mihi</l>
    </lg>
    <lg n="17">
     <l n="33">Pastorisque bidens, et parva ac herbida tellus,</l>
     <l n="34">Upilioque tibi Virgo dicatus erit.</l>
    </lg>
   </lg>
  </body>
 </text>
</TEI>