<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 17. CONSALVO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">7</measure>
    <measure unit="line">151</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-17-consal</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 17. CONSALVO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 17. CONSALVO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Presso alla fin di sua dimora in terra,</l>
     <l n="2">Giacea Consalvo; disdegnoso un tempo</l>
     <l n="3">Del suo destino; or già non più, che a mezzo</l>
     <l n="4">Il quinto lustro, gli pendea sul capo</l>
     <l n="5">Il sospirato obblio. Qual da gran tempo;</l>
     <l n="6">Così giacea nel funeral suo giorno</l>
     <l n="7">Dai più diletti amici abbandonato:</l>
     <l n="8">Ch'amico in terra al lungo andar nessuno</l>
     <l n="9">Resta a colui che della terra è schivo.</l>
     <l n="10">Pur gli era al fianco, da pietà condotta</l>
     <l n="11">A consolare il suo deserto stato,</l>
     <l n="12">Quella che sola e sempre eragli a mente,</l>
     <l n="13">Per divina beltà famosa Elvira;</l>
     <l n="14">Conscia del suo poter, conscia che un guardo</l>
     <l n="15">Suo lieto, un detto d'alcun dolce asperso,</l>
     <l n="16">Ben mille volte ripetuto e mille</l>
     <l n="17">Nel costante pensier, sostegno e cibo</l>
     <l n="18">Esser solea dell'infelice amante:</l>
     <l n="19">Benchè nulla d'amor parola udita</l>
     <l n="20">Avess'ella da lui. Sempre in quell'alma</l>
     <l n="21">Era del gran desio stato più forte</l>
     <l n="22">Un sovrano timor. Così l'avea</l>
     <l n="23">Fatto schiavo e fanciullo il troppo amore.</l>
    </lg>
    <lg n="2">
     <l n="24">Ma ruppe alfin la morte il nodo antico</l>
     <l n="25">Alla sua lingua. Poichè certi i segni</l>
     <l n="26">Sentendo di quel dì che l'uom discioglie,</l>
     <l n="27">Lei, già mossa a partir, presa per mano,</l>
     <l n="28">E quella man bianchissima stringendo,</l>
     <l n="29">Disse: tu parti, e l'ora omai ti sforza:</l>
     <l n="30">Elvira, addio. Non ti vedrò, ch'io creda,</l>
     <l n="31">Un'altra volta. Or dunque addio. Ti rendo</l>
     <l n="32">Qual maggior grazia mai delle tue cure</l>
     <l n="33">Dar possa il labbro mio. Premio daratti</l>
     <l n="34">Chi può, se premio ai pii dal ciel si rende.</l>
     <l n="35">Impallidia la bella, e il petto anelo</l>
     <l n="36">Udendo le si fea: che sempre stringe</l>
     <l n="37">All'uomo il cor dogliosamente, ancora</l>
     <l n="38">Ch'estranio sia, chi si diparte e dice,</l>
     <l n="39">Addio per sempre. E contraddir voleva,</l>
     <l n="40">Dissimulando l'appressar del fato,</l>
     <l n="41">Al moribondo. Ma il suo dir prevenne</l>
     <l n="42">Quegli, e soggiunse: desiata, e molto,</l>
     <l n="43">Come sai, ripregata a me discende,</l>
     <l n="44">Non temuta, la morte; e lieto apparmi</l>
     <l n="45">Questo feral mio dì. Pesami, è vero,</l>
     <l n="46">Che te perdo per sempre. Oimè per sempre</l>
     <l n="47">Parto da te. Mi si divide il core</l>
     <l n="48">In questo dir. Più non vedrò quegli occhi,</l>
     <l n="49">Nè la tua voce udrò! Dimmi: ma pria</l>
     <l n="50">Di lasciarmi in eterno, Elvira, un bacio</l>
     <l n="51">Non vorrai tu donarmi? un bacio solo</l>
     <l n="52">In tutto il viver mio? Grazia ch'ei chiegga</l>
     <l n="53">Non si nega a chi muor. Nè già vantarmi</l>
     <l n="54">Potrò del dono, io semispento, a cui</l>
     <l n="55">Straniera man le labbra oggi fra poco</l>
     <l n="56">Eternamente chiuderà. Ciò detto</l>
     <l n="57">Con un sospiro, all'adorata destra</l>
     <l n="58">Le fredde labbra supplicando affisse.</l>
    </lg>
    <lg n="3">
     <l n="59">Stette sospesa e pensierosa in atto</l>
     <l n="60">La bellissima donna; e fiso il guardo,</l>
     <l n="61">Di mille vezzi sfavillante, in quello</l>
     <l n="62">Tenea dell'infelice, ove l'estrema</l>
     <l n="63">Lacrima rilucea. Nè dielle il core</l>
     <l n="64">Di sprezzar la dimanda, e il mesto addio</l>
     <l n="65">Rinacerbir col niego; anzi la vinse</l>
     <l n="66">Misericordia dei ben noti ardori.</l>
     <l n="67">E quel volto celeste, e quella bocca,</l>
     <l n="68">Già tanto desiata, e per molt'anni</l>
     <l n="69">Argomento di sogno e di sospiro,</l>
     <l n="70">Dolcemente appressando al volto afflitto</l>
     <l n="71">E scolorato dal mortale affanno,</l>
     <l n="72">Più baci e più, tutta benigna e in vista</l>
     <l n="73">D'alta pietà, su le convulse labbra</l>
     <l n="74">Del trepido, rapito amante impresse.</l>
    </lg>
    <lg n="4">
     <l n="75">Che divenisti allor? quali appariro</l>
     <l n="76">Vita, morte, sventura agli occhi tuoi,</l>
     <l n="77">Fuggitivo Consalvo? Egli la mano,</l>
     <l n="78">Ch'ancor tenea, della diletta Elvira</l>
     <l n="79">Postasi al cor, che gli ultimi battea</l>
     <l n="80">Palpiti della morte e dell'amore,</l>
     <l n="81">Oh, disse, Elvira, Elvira mia! ben sono</l>
     <l n="82">In su la terra ancor; ben quelle labbra</l>
     <l n="83">Fur le tue labbra, e la tua mano io stringo!</l>
     <l n="84">Ahi vision d'estinto, o sogno, o cosa</l>
     <l n="85">Incredibil mi par. Deh quanto, Elvira,</l>
     <l n="86">Quanto debbo alla morte! Ascoso innanzi</l>
     <l n="87">Non ti fu l'amor mio per alcun tempo;</l>
     <l n="88">Non a te, non altrui; che non si cela</l>
     <l n="89">Vero amore alla terra. Assai palese</l>
     <l n="90">Agli atti, al volto sbigottito, agli occhi,</l>
     <l n="91">Ti fu: ma non ai detti. Ancora e sempre</l>
     <l n="92">Muto sarebbe l'infinito affetto</l>
     <l n="93">Che governa il cor mio, se non l'avesse</l>
     <l n="94">Fatto ardito il morir. Morrò contento</l>
     <l n="95">Del mio destino omai, nè più mi dolgo</l>
     <l n="96">Ch'aprii le luci al dì. Non vissi indarno,</l>
     <l n="97">Poscia che quella bocca alla mia bocca</l>
     <l n="98">Premer fu dato. Anzi felice estimo</l>
     <l n="99">La sorte mia. Due cose belle ha il mondo:</l>
     <l n="100">Amore e morte. All'una il ciel mi guida</l>
     <l n="101">In sul fior dell'età; nell'altro, assai</l>
     <l n="102">Fortunato mi tengo. Ah, se una volta,</l>
     <l n="103">Solo una volta il lungo amor quieto</l>
     <l n="104">E pago avessi tu, fora la terra</l>
     <l n="105">Fatta quindi per sempre un paradiso</l>
     <l n="106">Ai cangiati occhi miei. Fin la vecchiezza,</l>
     <l n="107">L'abborrita vecchiezza, avrei sofferto</l>
     <l n="108">Con riposato cor: che a sostentarla</l>
     <l n="109">Bastato sempre il rimembrar sarebbe</l>
     <l n="110">D'un solo istante, e il dir: felice io fui</l>
     <l n="111">Sovra tutti i felici. Ahi, ma cotanto</l>
     <l n="112">Esser beato non consente il cielo</l>
     <l n="113">A natura terrena. Amar tant'oltre</l>
     <l n="114">Non è dato con gioia. E ben per patto</l>
     <l n="115">In poter del carnefice ai flagelli,</l>
     <l n="116">Alle ruote, alle faci ito volando</l>
     <l n="117">Sarei dalle tue braccia; e ben disceso</l>
     <l n="118">Nel paventato sempiterno scempio.</l>
    </lg>
    <lg n="5">
     <l n="119">O Elvira, Elvira, oh lui felice, oh sovra</l>
     <l n="120">Gl'immortali beato, a cui tu schiuda</l>
     <l n="121">Il sorriso d'amor! felice appresso</l>
     <l n="122">Chi per te sparga con la vita il sangue!</l>
     <l n="123">Lice, lice al mortal, non è già sogno</l>
     <l n="124">Come stimai gran tempo, ahi lice in terra</l>
     <l n="125">Provar felicità. Ciò seppi il giorno</l>
     <l n="126">Che fiso io ti mirai. Ben per mia morte</l>
     <l n="127">Questo m'accadde. E non però quel giorno</l>
     <l n="128">Con certo cor giammai, fra tante ambasce,</l>
     <l n="129">Quel fiero giorno biasimar sostenni.</l>
    </lg>
    <lg n="6">
     <l n="130">Or tu vivi beata, e il mondo abbella,</l>
     <l n="131">Elvira mia, col tuo sembiante. Alcuno</l>
     <l n="132">Non l'amerà quant'io l'amai. Non nasce</l>
     <l n="133">Un altrettale amor. Quanto, deh quanto</l>
     <l n="134">Dal misero Consalvo in sì gran tempo</l>
     <l n="135">Chiamata fosti, e lamentata, e pianta!</l>
     <l n="136">Come al nome d'Elvira, in cor gelando,</l>
     <l n="137">Impallidir; come tremar son uso</l>
     <l n="138">All'amaro calcar della tua soglia,</l>
     <l n="139">A quella voce angelica, all'aspetto</l>
     <l n="140">Di quella fronte, io ch'al morir non tremo!</l>
     <l n="141">Ma la lena e la vita or vengon meno</l>
     <l n="142">Agli accenti d'amor. Passato è il tempo,</l>
     <l n="143">Nè questo dì rimemorar m'è dato.</l>
     <l n="144">Elvira, addio. Con la vital favilla</l>
     <l n="145">La tua diletta immagine si parte</l>
     <l n="146">Dal mio cor finalmente. Addio. Se grave</l>
     <l n="147">Non ti fu quest'affetto, al mio feretro</l>
     <l n="148">Dimani all'annottar manda un sospiro.</l>
    </lg>
    <lg n="7">
     <l n="149">Tacque: nè molto andò, che a lui col suono</l>
     <l n="150">Mancò lo spirto; e innanzi sera il primo</l>
     <l n="151">Suo dì felice gli fuggia dal guardo.</l>
    </lg>
   </lg>
  </body>
 </text>
</TEI>