<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 32. PALINODIA AL MARCHESE GINO CAPPONI.</title>
    <author>Giacomo Leopardi</author>
   </titleStmt>
   <extent>
    <measure unit="stanza">9</measure>
    <measure unit="line">278</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-32-palino</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 32. PALINODIA AL MARCHESE GINO CAPPONI.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 32. PALINODIA AL MARCHESE GINO CAPPONI.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Errai, candido Gino; assai gran tempo,</l>
     <l n="2">E di gran lunga errai. Misera e vana</l>
     <l n="3">Stimai la vita, e sovra l'altre insulsa</l>
     <l n="4">L'età ch'or si volge. Intolleranda</l>
     <l n="5">Parve, e fu, la mia lingua alla beata</l>
     <l n="6">Prole mortal, se dir si dee mortale</l>
     <l n="7">L'uomo, o si può. Fra maraviglia e sdegno,</l>
     <l n="8">Dall'Eden odorato in cui soggiorna,</l>
     <l n="9">Rise l'alta progenie, e me negletto</l>
     <l n="10">Disse, o mal venturoso, e di piaceri</l>
     <l n="11">O incapace o inesperto, il proprio fato</l>
     <l n="12">Creder comune, e del mio mal consorte</l>
     <l n="13">L'umana specie. Alfin per entro il fumo</l>
     <l n="14">De' sigari onorato, al romorio</l>
     <l n="15">De' crepitanti pasticcini, al grido</l>
     <l n="16">Militar, di gelati e di bevande</l>
     <l n="17">Ordinator, fra le percosse tazze</l>
     <l n="18">E i branditi cucchiai, viva rifulse</l>
     <l n="19">Agli occhi miei la giornaliera luce</l>
     <l n="20">Delle gazzette. Riconobbi e vidi</l>
     <l n="21">La pubblica letizia, e le dolcezze</l>
     <l n="22">Del destino mortal. Vidi l'eccelso</l>
     <l n="23">Stato e il valor delle terrene cose,</l>
     <l n="24">E tutto fiori il corso umano, e vidi</l>
     <l n="25">Come nulla quaggiù dispiace e dura.</l>
     <l n="26">Nè men conobbi ancor gli studi e l'opre</l>
     <l n="27">Stupende, e il senno, e le virtudi, e l'alto</l>
     <l n="28">Saver del secol mio. Nè vidi meno</l>
     <l n="29">Da Marrocco al Catai, dal Nilo all'Orse,</l>
     <l n="30">E da Boston a Goa, correr dell'alma</l>
     <l n="31">Perfezion, della comune e vera</l>
     <l n="32">Felicità su l'orme a gara ansando</l>
     <l n="33">Regni, imperi e ducati; e già tenerla</l>
     <l n="34">O per le chiome fluttuanti, o certo</l>
     <l n="35">Per l'estremo del boaPelliccia in figura di serpente, detta dal tremendo rettile di questo nome, nota alle donne gentili de' tempi nostri.. Così vedendo,</l>
     <l n="36">E meditando sovra i larghi fogli</l>
     <l n="37">Profondamente, del mio grave, antico</l>
     <l n="38">Errore, e di me stesso, ebbi vergogna.</l>
    </lg>
    <lg n="2">
     <l n="39">Aureo secolo omai volgono, o Gino,</l>
     <l n="40">I fusi delle Parche. Ogni giornale,</l>
     <l n="41">Gener vario di lingue e di colonne,</l>
     <l n="42">Da tutti i lidi lo promette al mondo</l>
     <l n="43">Concordemente. Universale amore,</l>
     <l n="44">Ferrate vie, moltiplici commerci,</l>
     <l n="45">Vapor, tipi e cholèra i più divisi</l>
     <l n="46">Popoli e climi stringeranno insieme:</l>
     <l n="47">Nè maraviglia fia s'anco le querce</l>
     <l n="48">Suderan latte e mele, o danzeranno</l>
     <l n="49">D'un valse all'armonia. Tanto la possa</l>
     <l n="50">Infin qui de' lambicchi e delle storte,</l>
     <l n="51">E le macchine al cielo emulatrici</l>
     <l n="52">Crebbero, e tanto cresceranno al tempo</l>
     <l n="53">Che seguirà; poichè di meglio in meglio</l>
     <l n="54">Senza fin vola e volerà mai sempre</l>
     <l n="55">Di Sem, di Cam e di Giapeto il seme.</l>
    </lg>
    <lg n="3">
     <l n="56">Ghiande non ciberà certo la terra</l>
     <l n="57">Però, se fame non la sforza: il duro</l>
     <l n="58">Ferro non deporrà. Ben molte volte</l>
     <l n="59">Argento ed or disprezzerà, contenta</l>
     <l n="60">A polizze di cambio. E già dal caro</l>
     <l n="61">Sangue de' suoi non asterrà la mano</l>
     <l n="62">La generosa stirpe: anzi coverta</l>
     <l n="63">Fia di stragi l'Europa e fien le parti</l>
     <l n="64">Che immacolata civiltade illustra</l>
     <l n="65">Di là dal mar d'Atlante, ove sospinga</l>
     <l n="66">Contrarie in campo le fraterne schiere</l>
     <l n="67">Di pepe o di cannella o d'altro aroma</l>
     <l n="68">Fatal cagione, o di melate canne,</l>
     <l n="69">O cagion qual si sia ch'ad auro torni.</l>
     <l n="70">Valor vero e virtù, modestia e fede</l>
     <l n="71">E di giustizia amor, sempre in qualunque</l>
     <l n="72">Pubblico stato, alieni in tutto e lungi</l>
     <l n="73">Da' comuni negozi, ovvero in tutto</l>
     <l n="74">Sfortunati saranno, afflitti e vinti;</l>
     <l n="75">Perchè diè lor natura, in ogni tempo</l>
     <l n="76">Starsene in fondo. Ardir protervo e frode,</l>
     <l n="77">Con mediocrità, regneran sempre,</l>
     <l n="78">A galleggiar sortiti. Imperio e forze,</l>
     <l n="79">Quanto più vogli o cumulate o sparse,</l>
     <l n="80">Abuserà chiunque avralle, e sotto</l>
     <l n="81">Qualunque nome. Questa legge in pria</l>
     <l n="82">Scrisser natura e il fato in adamante;</l>
     <l n="83">E co' fulmini suoi Volta nè Davy</l>
     <l n="84">Lei non cancellerà, non Anglia tutta</l>
     <l n="85">Con le macchine sue, nè con un Gange</l>
     <l n="86">Di politici scritti il secol novo.</l>
     <l n="87">Sempre il buono in tristezza, il vile in festa</l>
     <l n="88">Sempre e il ribaldo: incontro all'alme eccelse</l>
     <l n="89">In arme tutti congiurati i mondi</l>
     <l n="90">Fieno in perpetuo: al vero onor seguaci</l>
     <l n="91">Calunnia, odio e livor: cibo de' forti</l>
     <l n="92">Il debole, cultor de' ricchi e servo</l>
     <l n="93">Il digiuno mendico, in ogni forma</l>
     <l n="94">Di comun reggimento, o presso o lungi</l>
     <l n="95">Sien l'eclittica o i poli, eternamente</l>
     <l n="96">Sarà, se al gener nostro il proprio albergo</l>
     <l n="97">E la face del dì non vengon meno.</l>
    </lg>
    <lg n="4">
     <l n="98">Queste lievi reliquie e questi segni</l>
     <l n="99">Delle passate età, forza è che impressi</l>
     <l n="100">Porti quella che sorge età dell'oro:</l>
     <l n="101">Perchè mille discordi e repugnanti</l>
     <l n="102">L'umana compagnia principii e parti</l>
     <l n="103">Ha per natura; e por quegli odii in pace</l>
     <l n="104">Non valser gl'intelletti e le possanze</l>
     <l n="105">Degli uomini giammai, dal dì che nacque</l>
     <l n="106">L'inclita schiatta, e non varrà, quantunque</l>
     <l n="107">Saggio sia nè possente, al secol nostro</l>
     <l n="108">Patto alcuno o giornal. Ma nelle cose</l>
     <l n="109">Più gravi, intera, e non veduta innanzi,</l>
     <l n="110">Fia la mortal felicità. Più molli</l>
     <l n="111">Di giorno in giorno diverran le vesti</l>
     <l n="112">O di lana o di seta. I rozzi panni</l>
     <l n="113">Lasciando a prova agricoltori e fabbri,</l>
     <l n="114">Chiuderanno in coton la scabra pelle,</l>
     <l n="115">E di castoro copriran le schiene.</l>
     <l n="116">Meglio fatti al bisogno, o più leggiadri</l>
     <l n="117">Certamente a veder, tappeti e coltri,</l>
     <l n="118">Seggiole, canapè, sgabelli e mense,</l>
     <l n="119">Letti, ed ogni altro arnese, adorneranno</l>
     <l n="120">Di lor menstrua beltà gli appartamenti;</l>
     <l n="121">E nove forme di paiuoli, e nove</l>
     <l n="122">Pentole ammirerà l'arsa cucina.</l>
     <l n="123">Da Parigi a Calais, di quivi a Londra,</l>
     <l n="124">Da Londra a Liverpool, rapido tanto</l>
     <l n="125">Sarà, quant'altri immaginar non osa,</l>
     <l n="126">Il cammino, anzi il volo: e sotto l'ampie</l>
     <l n="127">Vie del Tamigi fia dischiuso il varco,</l>
     <l n="128">Opra ardita, immortal, ch'esser dischiuso</l>
     <l n="129">Dovea, già son molt'anni. Illuminate</l>
     <l n="130">Meglio ch'or son, benchè sicure al pari,</l>
     <l n="131">Nottetempo saran le vie men trite</l>
     <l n="132">Delle città sovrane, e talor forse</l>
     <l n="133">Di suddita città le vie maggiori.</l>
     <l n="134">Tali dolcezze e sì beata sorte</l>
     <l n="135">Alla prole vegnente il ciel destina.</l>
    </lg>
    <lg n="5">
     <l n="136">Fortunati color che mentre io scrivo</l>
     <l n="137">Miagolanti nelle braccia accoglie</l>
     <l n="138">La levatrice! a cui veder s'aspetta</l>
     <l n="139">Quei sospirati dì, quando per lunghi</l>
     <l n="140">Studi fia noto, e imprenderà col latte</l>
     <l n="141">Dalla cara nutrice ogni fanciullo,</l>
     <l n="142">Quanto peso di sal, quanto di carni,</l>
     <l n="143">E quante moggia di farina inghiotta</l>
     <l n="144">Il patrio borgo in ciascun mese; e quanti</l>
     <l n="145">In ciascun anno partoriti e morti</l>
     <l n="146">Scriva il vecchio prior: quando, per opra</l>
     <l n="147">Di possente vapore, a milioni</l>
     <l n="148">Impresse in un secondo, il piano e il poggio,</l>
     <l n="149">E credo anco del mar gl'immensi tratti,</l>
     <l n="150">Come d'aeree gru stuol che repente</l>
     <l n="151">Alle late campagne il giorno involi,</l>
     <l n="152">Copriran le gazzette, anima e vita</l>
     <l n="153">Dell'universo, e di savere a questa</l>
     <l n="154">Ed alle età venture unica fonte!</l>
    </lg>
    <lg n="6">
     <l n="155">Quale un fanciullo, con assidua cura,</l>
     <l n="156">Di sassolini e di fuscelli, in forma</l>
     <l n="157">O di tempio o di torre o di palazzo,</l>
     <l n="158">Un edificio innalza; e come prima</l>
     <l n="159">Fornito il mira, ad atterrarlo è volto,</l>
     <l n="160">Perchè gli stessi a lui fuscelli e sassi</l>
     <l n="161">Per novo lavorio son di mestieri;</l>
     <l n="162">Così natura ogni opra sua, quantunque</l>
     <l n="163">D'alto artificio a contemplar, non prima</l>
     <l n="164">Vede perfetta, ch'a disfarla imprende,</l>
     <l n="165">Le parti sciolte dispensando altrove.</l>
     <l n="166">E indarno a preservar se stesso ed altro</l>
     <l n="167">Dal gioco reo, la cui ragion gli è chiusa</l>
     <l n="168">Eternamente, il mortal seme accorre</l>
     <l n="169">Mille virtudi oprando in mille guise</l>
     <l n="170">Con dotta man: che, d'ogni sforzo in onta,</l>
     <l n="171">La natura crudel, fanciullo invitto,</l>
     <l n="172">Il suo capriccio adempie, e senza posa</l>
     <l n="173">Distruggendo e formando si trastulla.</l>
     <l n="174">Indi varia, infinita una famiglia</l>
     <l n="175">Di mali immedicabili e di pene</l>
     <l n="176">Preme il fragil mortale, a perir fatto</l>
     <l n="177">Irreparabilmente: indi una forza</l>
     <l n="178">Ostil, distruggitrice, e dentro il fere</l>
     <l n="179">E di fuor da ogni lato, assidua, intenta</l>
     <l n="180">Dal dì che nasce; e l'affatica e stanca,</l>
     <l n="181">Essa indefatigata; insin ch'ei giace</l>
     <l n="182">Alfin dall'empia madre oppresso e spento.</l>
     <l n="183">Queste, o spirto gentil, miserie estreme</l>
     <l n="184">Dello stato mortal; vecchiezza e morte,</l>
     <l n="185">Ch'han principio d'allor che il labbro infante</l>
     <l n="186">Preme il tenero sen che vita instilla;</l>
     <l n="187">Emendar, mi cred'io, non può la lieta</l>
     <l n="188">Nonadecima età più che potesse</l>
     <l n="189">La decima o la nona, e non potranno</l>
     <l n="190">Più di questa giammai l'età future.</l>
     <l n="191">Però, se nominar lice talvolta</l>
     <l n="192">Con proprio nome il ver, non altro in somma</l>
     <l n="193">Fuor che infelice, in qualsivoglia tempo,</l>
     <l n="194">Per essenza insanabile, e per legge</l>
     <l n="195">Universal che terra e cielo abbraccia,</l>
     <l n="196">Ogni nato sarà. Ma novo e quasi</l>
     <l n="197">Divin consiglio ritrovàr gli eccelsi</l>
     <l n="198">Spirti del secol mio: che, non potendo</l>
     <l n="199">Felice in terra far persona alcuna,</l>
     <l n="200">L'uomo obbliando, a ricercar si diero</l>
     <l n="201">Una comun felicitade; e quella</l>
     <l n="202">Trovata agevolmente, essi di molti</l>
     <l n="203">Tristi e miseri tutti, un popol fanno</l>
     <l n="204">Lieto e felice: e tal portento, ancora</l>
     <l n="205">Da pamphlets, da riviste e da gazzette</l>
     <l n="206">Non dichiarato, il civil gregge ammira.</l>
    </lg>
    <lg n="7">
     <l n="207">Oh menti, oh senno, oh sovrumano acume</l>
     <l n="208">Dell'età ch'or si volge! E che sicuro</l>
     <l n="209">Filosofar, che sapienza, o Gino,</l>
     <l n="210">In più sublimi ancora e più riposti</l>
     <l n="211">Subbietti insegna ai secoli futuri</l>
     <l n="212">Il mio secolo e tuo! Con che costanza</l>
     <l n="213">Quel che ier deridea, prosteso adora</l>
     <l n="214">Oggi, e domani abbatterà, per girne</l>
     <l n="215">Raccozzando i rottami, e per riporlo</l>
     <l n="216">Tra il fumo degl'incensi il dì vegnente!</l>
     <l n="217">Quanto estimar si dee, che fede inspira</l>
     <l n="218">Del secol che si volge, anzi dell'anno,</l>
     <l n="219">Il concorde sentir! con quanta cura</l>
     <l n="220">Convienci a quel dell'anno, al qual difforme</l>
     <l n="221">Fia quel dell'altro appresso, il sentir nostro</l>
     <l n="222">Comparando, fuggir che mai d'un punto</l>
     <l n="223">Non sien diversi! E di che tratto innanzi,</l>
     <l n="224">Se al moderno si opponga il tempo antico,</l>
     <l n="225">Filosofando il saper nostro è scorso!</l>
    </lg>
    <lg n="8">
     <l n="226">Un già de' tuoi, lodato Gino; un franco</l>
     <l n="227">Di poetar maestro, anzi di tutte</l>
     <l n="228">Scienze ed arti e facoltadi umane,</l>
     <l n="229">E menti che fur mai, sono e saranno,</l>
     <l n="230">Dottore, emendator, lascia, mi disse,</l>
     <l n="231">I propri affetti tuoi. Di lor non cura</l>
     <l n="232">Questa virile età, volta ai severi</l>
     <l n="233">Economici studi, e intenta il ciglio</l>
     <l n="234">Nelle pubbliche cose. Il proprio petto</l>
     <l n="235">Esplorar che ti val? Materia al canto</l>
     <l n="236">Non cercar dentro te. Canta i bisogni</l>
     <l n="237">Del secol nostro, e la matura speme.</l>
     <l n="238">Memoranda sentenza! ond'io solenni</l>
     <l n="239">Le risa alzai quando sonava il nome</l>
     <l n="240">Della speranza al mio profano orecchio</l>
     <l n="241">Quasi comica voce, o come un suono</l>
     <l n="242">Di lingua che dal latte si scompagni.</l>
     <l n="243">Or torno addietro, ed al passato un corso</l>
     <l n="244">Contrario imprendo, per non dubbi esempi</l>
     <l n="245">Chiaro oggimai ch'al secol proprio vuolsi,</l>
     <l n="246">Non contraddir, non repugnar, se lode</l>
     <l n="247">Cerchi e fama appo lui, ma fedelmente</l>
     <l n="248">Adulando ubbidir: così per breve</l>
     <l n="249">Ed agiato cammin vassi alle stelle.</l>
     <l n="250">Ond'io degli astri desioso, al canto</l>
     <l n="251">I pubblici bisogni omai non penso</l>
     <l n="252">Materia far; che a quelli, ognor crescendo,</l>
     <l n="253">Provveggono i mercati e le officine</l>
     <l n="254">Già largamente; ma la speme io certo</l>
     <l n="255">Dirò, la speme, onde visibil pegno</l>
     <l n="256">Già concedon gli Dei; già, della nova</l>
     <l n="257">Felicità principio, ostenta il labbro</l>
     <l n="258">De' giovani, e la guancia, enorme il pelo.</l>
    </lg>
    <lg n="9">
     <l n="259">O salve, o segno salutare, o prima</l>
     <l n="260">Luce della famosa età che sorge.</l>
     <l n="261">Mira dinanzi a te come s'allegra</l>
     <l n="262">La terra e il ciel, come sfavilla il guardo</l>
     <l n="263">Delle donzelle, e per conviti e feste</l>
     <l n="264">Qual de' barbati eroi fama già vola.</l>
     <l n="265">Cresci, cresci alla patria, o maschia certo</l>
     <l n="266">Moderna prole. All'ombra de' tuoi velli</l>
     <l n="267">Italia crescerà, crescerà tutta</l>
     <l n="268">Dalle foci del Tago all'Ellesponto</l>
     <l n="269">Europa, e il mondo poserà sicuro.</l>
     <l n="270">E tu comincia a salutar col riso</l>
     <l n="271">Gl'ispidi genitori, o prole infante,</l>
     <l n="272">Eletta agli aurei dì: nè ti spauri</l>
     <l n="273">L'innocuo nereggiar de' cari aspetti.</l>
     <l n="274">Ridi, o tenera prole: a te serbato</l>
     <l n="275">È di cotanto favellare il frutto;</l>
     <l n="276">Veder gioia regnar, cittadi e ville,</l>
     <l n="277">Vecchiezza e gioventù del par contente,</l>
     <l n="278">E le barbe ondeggiar lunghe due spanne.</l>
    </lg>
   </lg>
  </body>
 </text>
</TEI>