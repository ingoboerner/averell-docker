<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 21. A SILVIA.</title>
    <author>Giacomo Leopardi</author>
   </titleStmt>
   <extent>
    <measure unit="stanza">6</measure>
    <measure unit="line">63</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-21-a-silv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 21. A SILVIA.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 21. A SILVIA.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Silvia, rammenti ancora</l>
     <l n="2">Quel tempo della tua vita mortale,</l>
     <l n="3">Quando beltà splendea</l>
     <l n="4">Negli occhi tuoi ridenti e fuggitivi,</l>
     <l n="5">E tu, lieta e pensosa, il limitare</l>
     <l n="6">Di gioventù salivi?</l>
    </lg>
    <lg n="2">
     <l n="7">Sonavan le quiete</l>
     <l n="8">Stanze, e le vie dintorno,</l>
     <l n="9">Al tuo perpetuo canto,</l>
     <l n="10">Allor che all'opre femminili intenta</l>
     <l n="11">Sedevi, assai contenta</l>
     <l n="12">Di quel vago avvenir che in mente avevi.</l>
     <l n="13">Era il maggio odoroso: e tu solevi</l>
     <l n="14">Così menare il giorno.</l>
    </lg>
    <lg n="3">
     <l n="15">Io gli studi leggiadri</l>
     <l n="16">Talor lasciando e le sudate carte,</l>
     <l n="17">Ove il tempo mio primo</l>
     <l n="18">E di me si spendea la miglior parte,</l>
     <l n="19">D'in su i veroni del paterno ostello</l>
     <l n="20">Porgea gli orecchi al suon della tua voce,</l>
     <l n="21">Ed alla man veloce</l>
     <l n="22">Che percorrea la faticosa tela.</l>
     <l n="23">Mirava il ciel sereno,</l>
     <l n="24">Le vie dorate e gli orti,</l>
     <l n="25">E quinci il mar da lungi, e quindi il monte.</l>
     <l n="26">Lingua mortal non dice</l>
     <l n="27">Quel ch'io sentiva in seno.</l>
    </lg>
    <lg n="4">
     <l n="28">Che pensieri soavi,</l>
     <l n="29">Che speranze, che cori, o Silvia mia!</l>
     <l n="30">Quale allor ci apparia</l>
     <l n="31">La vita umana e il fato!</l>
     <l n="32">Quando sovviemmi di cotanta speme,</l>
     <l n="33">Un affetto mi preme</l>
     <l n="34">Acerbo e sconsolato,</l>
     <l n="35">E tornami a doler di mia sventura.</l>
     <l n="36">O natura, o natura,</l>
     <l n="37">Perchè non rendi poi</l>
     <l n="38">Quel che prometti allor? perchè di tanto</l>
     <l n="39">Inganni i figli tuoi?</l>
    </lg>
    <lg n="5">
     <l n="40">Tu pria che l'erbe inaridisse il verno,</l>
     <l n="41">Da chiuso morbo combattuta e vinta,</l>
     <l n="42">Perivi, o tenerella. E non vedevi</l>
     <l n="43">Il fior degli anni tuoi;</l>
     <l n="44">Non ti molceva il core</l>
     <l n="45">La dolce lode or delle negre chiome,</l>
     <l n="46">Or degli sguardi innamorati e schivi;</l>
     <l n="47">Nè teco le compagne ai dì festivi</l>
     <l n="48">Ragionavan d'amore.</l>
    </lg>
    <lg n="6">
     <l n="49">Anche peria fra poco</l>
     <l n="50">La speranza mia dolce: agli anni miei</l>
     <l n="51">Anche negaro i fati</l>
     <l n="52">La giovanezza. Ahi come,</l>
     <l n="53">Come passata sei,</l>
     <l n="54">Cara compagna dell'età mia nova,</l>
     <l n="55">Mia lacrimata speme!</l>
     <l n="56">Questo è quel mondo? questi</l>
     <l n="57">I diletti, l'amor, l'opre, gli eventi</l>
     <l n="58">Onde cotanto ragionammo insieme?</l>
     <l n="59">Questa la sorte dell'umane genti?</l>
     <l n="60">All'apparir del vero,</l>
     <l n="61">Tu, misera, cadesti: e con la mano</l>
     <l n="62">La fredda morte ed una tomba ignuda</l>
     <l n="63">Mostravi di lontano.</l>
    </lg>
   </lg>
  </body>
 </text>
</TEI>