<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 5. A UN VINCITORE NEL PALLONE.</title>
    <author>Giacomo Leopardi</author>
   </titleStmt>
   <extent>
    <measure unit="stanza">5</measure>
    <measure unit="line">65</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-5-a-un-vi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 5. A UN VINCITORE NEL PALLONE.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 5. A UN VINCITORE NEL PALLONE.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di gloria il viso e la gioconda voce,</l>
     <l n="2">Garzon bennato, apprendi,</l>
     <l n="3">E quanto al femminile ozio sovrasti</l>
     <l n="4">La sudata virtude. Attendi attendi,</l>
     <l n="5">Magnanimo campion (s'alla veloce</l>
     <l n="6">Piena degli anni il tuo valor contrasti</l>
     <l n="7">La spoglia di tuo nome), attendi e il core</l>
     <l n="8">Movi ad alto desio. Te l'echeggiante</l>
     <l n="9">Arena e il circo, e te fremendo appella</l>
     <l n="10">Ai fatti illustri il popolar favore</l>
     <l n="11">Te rigoglioso dell'età novella</l>
     <l n="12">Oggi la patria cara</l>
     <l n="13">Gli antichi esempi a rinnovar prepara.</l>
    </lg>
    <lg n="2">
     <l n="14">Del barbarico sangue in Maratona</l>
     <l n="15">Non colorò la destra</l>
     <l n="16">Quei che gli atleti ignudi e il campo eleo,</l>
     <l n="17">Che stupido mirò l'ardua palestra,</l>
     <l n="18">Nè la palma beata e la corona</l>
     <l n="19">D'emula brama il punse. E nell'Alfeo</l>
     <l n="20">Forse le chiome polverose e i fianchi</l>
     <l n="21">Delle cavalle vincitrici asterse</l>
     <l n="22">Tal che le greche insegne e il greco acciaro</l>
     <l n="23">Guidò de' Medi fuggitivi e stanchi</l>
     <l n="24">Nelle pallide torme; onde sonaro</l>
     <l n="25">Di sconsolato grido</l>
     <l n="26">L'alto sen dell'Eufrate e il servo lido.</l>
    </lg>
    <lg n="3">
     <l n="27">Vano dirai quel che disserra e scote</l>
     <l n="28">Della virtù nativa</l>
     <l n="29">Le riposte faville? e che del fioco</l>
     <l n="30">Spirto vital negli egri petti avviva</l>
     <l n="31">Il caduco fervor? Le meste rote</l>
     <l n="32">Da poi che Febo instiga, altro che gioco</l>
     <l n="33">Son le cure mortali? ed è men vano</l>
     <l n="34">Della menzogna il vero? A noi di lieti</l>
     <l n="35">Inganni e di felici ombre soccorse</l>
     <l n="36">Natura stessa: e là dove l'insano</l>
     <l n="37">Costume ai forti errori esca non porse,</l>
     <l n="38">Negli ozi oscuri e nudi</l>
     <l n="39">Mutò la gente i gloriosi studi.</l>
    </lg>
    <lg n="4">
     <l n="40">Tempo forse verrà ch'alle ruine</l>
     <l n="41">Delle italiche moli</l>
     <l n="42">Insultino gli armenti, e che l'aratro</l>
     <l n="43">Sentano i sette colli; e pochi Soli</l>
     <l n="44">Forse fien volti, e le città latine</l>
     <l n="45">Abiterà la cauta volpe, e l'atro</l>
     <l n="46">Bosco mormorerà fra le alte mura;</l>
     <l n="47">Se la funesta delle patrie cose</l>
     <l n="48">Obblivion dalle perverse menti</l>
     <l n="49">Non isgombrano i fati, e la matura</l>
     <l n="50">Clade non torce dalle abbiette genti</l>
     <l n="51">Il ciel fatto cortese</l>
     <l n="52">Dal rimembrar delle passate imprese.</l>
    </lg>
    <lg n="5">
     <l n="53">Alla patria infelice, o buon garzone,</l>
     <l n="54">Sopravviver ti doglia.</l>
     <l n="55">Chiaro per lei stato saresti allora</l>
     <l n="56">Che del serto fulgea, di ch'ella è spoglia,</l>
     <l n="57">Nostra colpa e fatal. Passò stagione;</l>
     <l n="58">Che nullo di tal madre oggi s'onora:</l>
     <l n="59">Ma per te stesso al polo ergi la mente.</l>
     <l n="60">Nostra vita a che val? solo a spregiarla:</l>
     <l n="61">Beata allor che ne' perigli avvolta,</l>
     <l n="62">Se stessa obblia, nè delle putri e lente</l>
     <l n="63">Ore il danno misura e il flutto ascolta;</l>
     <l n="64">Beata allor che il piede</l>
     <l n="65">Spinto al varco leteo, più grata riede.</l>
    </lg>
   </lg>
  </body>
 </text>
</TEI>