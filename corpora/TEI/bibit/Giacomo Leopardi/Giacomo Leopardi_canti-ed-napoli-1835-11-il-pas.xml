<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Canti (ed. Napoli 1835) - 11. IL PASSERO SOLITARIO.</title>
    <author>Giacomo Leopardi</author>
   </titleStmt>
   <extent>
    <measure unit="stanza">3</measure>
    <measure unit="line">59</measure>
   </extent>
   <publicationStmt>
    <publisher>UNED University</publisher>
    <idno>Giacomo Leopardi_canti-ed-napoli-1835-11-il-pas</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Canti (ed. Napoli 1835) - 11. IL PASSERO SOLITARIO.</title>
     <author>Giacomo Leopardi</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Canti (ed. Napoli 1835) - 11. IL PASSERO SOLITARIO.</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">D'in su la vetta della torre antica,</l>
     <l n="2">Passero solitario, alla campagna</l>
     <l n="3">Cantando vai finchè non muore il giorno;</l>
     <l n="4">Ed erra l'armonia per questa valle.</l>
     <l n="5">Primavera dintorno</l>
     <l n="6">Brilla nell'aria, e per li campi esulta,</l>
     <l n="7">Sì ch'a mirarla intenerisce il core.</l>
     <l n="8">Odi greggi belar, muggire armenti;</l>
     <l n="9">Gli altri augelli contenti, a gara insieme</l>
     <l n="10">Per lo libero ciel fan mille giri,</l>
     <l n="11">Pur festeggiando il lor tempo migliore:</l>
     <l n="12">Tu pensoso in disparte il tutto miri;</l>
     <l n="13">Non compagni, non voli,</l>
     <l n="14">Non ti cal d'allegria, schivi gli spassi;</l>
     <l n="15">Canti, e così trapassi</l>
     <l n="16">Di tua vita e dell'anno il più bel fiore.</l>
    </lg>
    <lg n="2">
     <l n="17">Oimè, quanto somiglia</l>
     <l n="18">Al tuo costume il mio! Sollazzo e riso,</l>
     <l n="19">Della novella età dolce famiglia,</l>
     <l n="20">E te german di giovinezza, amore,</l>
     <l n="21">Sospiro acerbo de' provetti giorni,</l>
     <l n="22">Non curo, io non so come; anzi da loro</l>
     <l n="23">Quasi fuggo lontano;</l>
     <l n="24">Quasi romito, e strano</l>
     <l n="25">Al mio loco natio,</l>
     <l n="26">Passo del viver mio la primavera.</l>
     <l n="27">Questo giorno ch'omai cede alla sera,</l>
     <l n="28">Festeggiar si costuma al nostro borgo.</l>
     <l n="29">Odi per lo sereno un suon di squilla,</l>
     <l n="30">Odi spesso un tonar di ferree canne,</l>
     <l n="31">Che rimbomba lontan di villa in villa.</l>
     <l n="32">Tutta vestita a festa</l>
     <l n="33">La gioventù del loco</l>
     <l n="34">Lascia le case, e per le vie si spande;</l>
     <l n="35">E mira ed è mirata, e in cor s'allegra.</l>
     <l n="36">Io solitario in questa</l>
     <l n="37">Rimota parte alla campagna uscendo,</l>
     <l n="38">Ogni diletto e gioco</l>
     <l n="39">Indugio ad altro tempo: e intanto il guardo</l>
     <l n="40">Steso nell'aria aprica</l>
     <l n="41">Mi fere il Sol che tra lontani monti,</l>
     <l n="42">Dopo il giorno sereno,</l>
     <l n="43">Cadendo si dilegua, e par che dica</l>
     <l n="44">Che la beata gioventù vien meno.</l>
    </lg>
    <lg n="3">
     <l n="45">Tu, solingo augellin, venuto a sera</l>
     <l n="46">Del viver che daranno a te le stelle,</l>
     <l n="47">Certo del tuo costume</l>
     <l n="48">Non ti dorrai; che di natura è frutto</l>
     <l n="49">Ogni vostra vaghezza.</l>
     <l n="50">A me, se di vecchiezza</l>
     <l n="51">La detestata soglia</l>
     <l n="52">Evitar non impetro,</l>
     <l n="53">Quando muti questi occhi all'altrui core,</l>
     <l n="54">E lor fia vòto il mondo, e il dì futuro</l>
     <l n="55">Del dì presente più noioso e tetro,</l>
     <l n="56">Che parrà di tal voglia?</l>
     <l n="57">Che di quest'anni miei? che di me stesso?</l>
     <l n="58">Ahi pentirommi, e spesso,</l>
     <l n="59">Ma sconsolato, volgerommi indietro.</l>
    </lg>
   </lg>
  </body>
 </text>
</TEI>