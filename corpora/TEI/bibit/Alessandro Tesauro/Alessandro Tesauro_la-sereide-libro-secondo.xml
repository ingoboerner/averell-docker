<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Sereide - Libro secondo</title>
    <author>Alessandro Tesauro</author>
   </titleStmt>
   <extent>
    <measure unit="stanza">1</measure>
    <measure unit="line">1766</measure>
   </extent>
   <publicationStmt>
    <publisher>UNED University</publisher>
    <idno>Alessandro Tesauro_la-sereide-libro-secondo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Sereide - Libro secondo</title>
     <author>Alessandro Tesauro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Sereide - Libro secondo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Come fecondi e cresca il caro verme</l>
     <l n="2">Sotto cura fedel fin qui cantai,</l>
     <l n="3">Or vien ch'io scriva i mali a cui sottrarlo</l>
     <l n="4">Si deve, e 'l coltivar de' mori e gelsi.</l>
     <l n="5">Venite, o damigelle: ai vostri seri</l>
     <l n="6">Reca il mio dir ne' mali alta salute;</l>
     <l n="7">Ch'a voi fora cagion d'acerbo lutto</l>
     <l n="8">L'empia strage di lor, senza i miei versi.</l>
     <l n="9">Venite, alme donzelle, e se pietate</l>
     <l n="10">Il cor vi stringe, or v'accingete meco</l>
     <l n="11">A rissanar, mediche illustri, il gregge</l>
     <l n="12">Egro e languente, e conservarlo illeso.</l>
     <l n="13">Quando a principio il gran Rettor del cielo</l>
     <l n="14">Diè questa mole immensa al bel governo</l>
     <l n="15">De la secreta sua ministra umile</l>
     <l n="16">Natura, dielle ancor supremo impero</l>
     <l n="17">Di far moti diversi, e varie forme</l>
     <l n="18">Trar da la terra, e l'acqua e l'aria e 'l foco</l>
     <l n="19">Insieme aggiunti, ed innovar sovente</l>
     <l n="20">D'una in altra sembianza or quella or questa</l>
     <l n="21">Opra de le sue mani, e buona e ria,</l>
     <l n="22">Onde se stesso nutre e strugge il mondo,</l>
     <l n="23">E nelle guerre sue more e rinasce:</l>
     <l n="24">Or la neve distilla, e l'erba riede</l>
     <l n="25">Ne' nudi campi; i monti a l'aura dolce</l>
     <l n="26">Spargon novelle chiome; e, l'alte sponde</l>
     <l n="27">Lasciando, i fiumi il letto usato accoglie.</l>
     <l n="28">Tempra Zefiro il gielo; or l'aspra arsura</l>
     <l n="29">De l'estivo calor le fresche e ombrose</l>
     <l n="30">Rive ci fa più grate; or l'alte piante</l>
     <l n="31">Piegan di dolci frutti i carchi rami;</l>
     <l n="32">E tosto colti i frutti, al suolo scorgi</l>
     <l n="33">Cader co' primi freddi aride frondi,</l>
     <l n="34">E tosto vedi il ghiaccio e le pruine</l>
     <l n="35">Spogliar i monti e i piani, e seccar l'erbe.</l>
     <l n="36">Questa ch'ognor di varie cose e nuove</l>
     <l n="37">Ha sete essausta, or bene apporta, or male</l>
     <l n="38">Al ben contrario adduce; or più benigna</l>
     <l n="39">Torna e rimedio porge al proprio danno:</l>
     <l n="40">Ove l'arte non giunge, ella è pietosa</l>
     <l n="41">Madre, che nutre il parto e lo conserva,</l>
     <l n="42">Ma dove l'arte ogni suo ingegno adopra,</l>
     <l n="43">Divien cruda matrigna, e d'ira e sdegno</l>
     <l n="44">Par ch'ella avampi, e di turbar procuri</l>
     <l n="45">A la nemica sua la gloria e 'l vanto.</l>
     <l n="46">Però nel suolo egizio, e di Soria,</l>
     <l n="47">E de l'Arabia ancor detta felice,</l>
     <l n="48">Che 'l soverchio del gelo e de l'ardore</l>
     <l n="49">Mai non puote sentir, là 've divino</l>
     <l n="50">Principio ebbero i seri, e in altre parti</l>
     <l n="51">Dal cerchio equinozial meno remote,</l>
     <l n="52">A l'aperto seren senz'altra umana</l>
     <l n="53">Cura stanno giocondi, e vivon lieti</l>
     <l n="54">Su le felici piante; a cui poi ch'hanno</l>
     <l n="55">Le frondi tolte, al fin di quelle in vece</l>
     <l n="56">Il serico lavor lasciano avvolto</l>
     <l n="57">Ai nudi rami; e da le genti indotte,</l>
     <l n="58">Con barbaro costume e 'n strani modi,</l>
     <l n="59">Si coglie pettinando, e mal s'adopra.</l>
     <l n="60">Ma ne la vaga Esperia, che nutrice</l>
     <l n="61">Mai sempre fu de' più sublimi ingegni,</l>
     <l n="62">Et or, mercé di chiari regi, è nido</l>
     <l n="63">D'ogni egregia virtute, e di quest'arte</l>
     <l n="64">Sola è 'l decoro e 'n lei sola risplende</l>
     <l n="65">In mille industri modi, perché quella</l>
     <l n="66">Invida nega al dolce parto aiuto,</l>
     <l n="67">Han di cura maggior bisogno i vermi,</l>
     <l n="68">Acciò da' gravi e perigliosi oltraggi</l>
     <l n="69">Sia tratto un animal sì degno e raro.</l>
     <l n="70">Nato è l'uomo al travaglio, et a ciascuno</l>
     <l n="71">Conforme a l'opra sua dàssi mercede;</l>
     <l n="72">Così ancor, donne, a voi premio s'aggiunge</l>
     <l n="73">Da' seri, avendo ognor la mente vostra</l>
     <l n="74">Pronta a curare, atta a sanar la mano</l>
     <l n="75">Sì gentil gregia, acciò ch'a voi non porti</l>
     <l n="76">Con improvisa morte acerbo affanno.</l>
     <l n="77">Voi, dea terrestre, e ninfa eccelsa e chiara,</l>
     <l n="78">Che col vostro regale alto splendore</l>
     <l n="79">Rasserenate l'uno e l'altro cielo</l>
     <l n="80">Che cuopre ciò che 'l padre vostro regge,</l>
     <l n="81">In queste case, o pastorali alberghi</l>
     <l n="82">Ponete, se v'aggrada, alquanto a parte</l>
     <l n="83">La regal verga, e l'ostro, e le corone:</l>
     <l n="84">Questi sien vostri pur, ma se talvolta</l>
     <l n="85">Il biondo Apollo a' suoi pastor sorrise</l>
     <l n="86">E lor diè tale ardir, che con il canto</l>
     <l n="87">Misto di boscareccie incolte avene,</l>
     <l n="88">Fean rissonar d'intorno e i boschi e gli antri,</l>
     <l n="89">Già non isdegni vostra mente altera</l>
     <l n="90">L'egra zampogna, e le mie note umili;</l>
     <l n="91">Per voi questa mia cimba il vasto Egeo</l>
     <l n="92">Scorra felice, e non m'asconda il Polo</l>
     <l n="93">Invido nembo, ma fra tanti e tanti</l>
     <l n="94">Tranquilli seni e fortunati lidi</l>
     <l n="95">Che 'l vostro mare inonda, alcun m'additi</l>
     <l n="96">Placido porto, ov'io ricovre e pose,</l>
     <l n="97">Spirando a le mie vele aura seconda.</l>
     <l n="98">Più felice e sicuro il nobil verme</l>
     <l n="99">Vive, e dispensa in maggior copia il frutto,</l>
     <l n="100">Ove natura solo il guida e regge,</l>
     <l n="101">E l'aura ha molle, e 'l ciel sereno, e lieti</l>
     <l n="102">Gli arbori e i rami, e pronte ognor le frondi:</l>
     <l n="103">Ma vie più degna è l'opra e 'l bel lavoro</l>
     <l n="104">Ne l'italiche piagge amene e belle,</l>
     <l n="105">Da più industri cultor tratto, e con arte</l>
     <l n="106">Filato e tinto, e 'n mille guise intesto</l>
     <l n="107">(Benché talor questi onorati vermi</l>
     <l n="108">Sembrin fatti a' travagli aperto segno</l>
     <l n="109">E con doppio sudor quel ben s'acquisti);</l>
     <l n="110">Tanta forza ha l'ingegno, e tanto vince</l>
     <l n="111">L'aspra fatica ond'uom contempla e suda!</l>
     <l n="112">Se col vomero ancor villano ingordo,</l>
     <l n="113">Col duro rastro, e con i tauri aggiunti,</l>
     <l n="114">Non svenasse il terreno, ond'egli brama</l>
     <l n="115">Le grate spiche e l'abondanti viti,</l>
     <l n="116">Folle, gli altrui granari e cave invano</l>
     <l n="117">Colme mirando, il digiun ventre empirsi</l>
     <l n="118">Potria di ghiande, e a' discorrenti rivi</l>
     <l n="119">Spegner la sete sua con l'acqua chiara!</l>
     <l n="120">Guida il pastor la greggia ai verdi paschi,</l>
     <l n="121">E con povera verga al chiuso ovile</l>
     <l n="122">Or la riduce, or da l'irsute mamme</l>
     <l n="123">Il latte preme, e 'n giro accolto il serra;</l>
     <l n="124">Da' fieri ladri e da' voraci lupi</l>
     <l n="125">La tien sicura, e con potenti carmi</l>
     <l n="126">Od erbe usate la rissana e purga</l>
     <l n="127">Da l'empio morbo che talor la strugge;</l>
     <l n="128">Tonde le gravi lane, ond'al fin torna</l>
     <l n="129">Da la ricca cittade a la vil casa,</l>
     <l n="130">Le spalle scarco e vuoto il sacco, e colmo</l>
     <l n="131">Il sen di gioia, e le man gravi d'oro.</l>
     <l n="132">Con pari stile e cura ugual conviene</l>
     <l n="133">Nutrire il caro verme, e da' perigli</l>
     <l n="134">Trarlo sicuro, onde mercé ne renda,</l>
     <l n="135">E col frutto restauri i sudor nostri;</l>
     <l n="136">Che spesso adduce, o l'aura infetta, o 'l cibo</l>
     <l n="137">Contaminato, od altro infausto ai seri,</l>
     <l n="138">Perversa peste, onde improviso e strano</l>
     <l n="139">Morbo repente assale, e 'l dolce pasto</l>
     <l n="140">Lasciando, egli ne langue, e 'l languor segue</l>
     <l n="141">Livore, a cui vien dietro passo passo</l>
     <l n="142">Morte empia e ria, che col letal veleno</l>
     <l n="143">Gli asperge e ancide, e con superbo fasto</l>
     <l n="144">Rende misera strage atra e funesta.</l>
     <l n="145">Pregate il sommo Iddio, fanciulle, e voi,</l>
     <l n="146">Donne, cui punge il core alto desire</l>
     <l n="147">Di ritrar l'opre rare e gli alti effetti,</l>
     <l n="148">Che da sì acerbo male intatto ei serbi</l>
     <l n="149">Il popol caro, e da sì orrenda vista</l>
     <l n="150">Non sian vostr'occhi mai torbidi e oscuri.</l>
     <l n="151">Drizzate gli occhi or con la mente intenta</l>
     <l n="152">Ai chiari essempi, e dal mio dir cogliete</l>
     <l n="153">Rimedi cari, che d'ingegno e d'arte</l>
     <l n="154">Furo adombrati alquanto al secol prisco;</l>
     <l n="155">E poi con lunghe prove in mille modi</l>
     <l n="156">Adorni e coloriti, e 'n un raccolti</l>
     <l n="157">In queste carte, a voi gli addito e mostro.</l>
     <l n="158">Mentre il loco s'appresta al gentil gregge,</l>
     <l n="159">Ove i bei giorni meni, e pasca e posi</l>
     <l n="160">Securo et opri, e ne l'oprar si chiuda,</l>
     <l n="161">Fuggir convien che de l'ovile il lume</l>
     <l n="162">Volga a l'Arturo o al suo contrario polo:</l>
     <l n="163">Ma vedi che per dritto iscontro l'aura</l>
     <l n="164">Spiri dal Sussolano al vento opposto,</l>
     <l n="165">Et una parte scorga al primo albore</l>
     <l n="166">Eto e Piroo d'alti presepi alzarsi,</l>
     <l n="167">D'ambrosia sazii, e l'erto calle scorti</l>
     <l n="168">Da nembi aurati, e da l'accese nari</l>
     <l n="169">Versando fiamme, riportarne il giorno;</l>
     <l n="170">L'altra lor vegga poi cadenti e stanchi</l>
     <l n="171">Posare il fianco, e 'l gran sudor lavarsi</l>
     <l n="172">Ne le vaste onde, e de l'amica Teti</l>
     <l n="173">Entrar Febo le grotte e 'l molle albergo.</l>
     <l n="174">O miri il loco sol d'onde l'Aurora</l>
     <l n="175">Va innanti a Febo, alor ch'a un polo e a l'altro</l>
     <l n="176">Ugual campo del ciel lascia e distingue:</l>
     <l n="177">Ma sovra il tutto del mutabil Austro</l>
     <l n="178">Fugga il calore infausto e le procelle,</l>
     <l n="179">Né men la fronte al rio Ponente opponga.</l>
     <l n="180">Né fia d'alcun pensier sì iniquo e folle,</l>
     <l n="181">Ch'ospizio desse loro ove gravata</l>
     <l n="182">Parte del cielo intorno o l'aura fosse</l>
     <l n="183">D'immondi acquai, o di putenti stagni,</l>
     <l n="184">O sozzo limo, onde ne sorga odore</l>
     <l n="185">Malvagio e ingrato, e le quassanti rane</l>
     <l n="186">Ivi, imprecando ancor Latona e i figli,</l>
     <l n="187">Sparghin l'aria di voci e rauche e fioche,</l>
     <l n="188">Al pregiato animal troppo noiose.</l>
     <l n="189">Brama il verme gentil piaggia gentile,</l>
     <l n="190">E dolce e pura e temperata in modo</l>
     <l n="191">Che 'l sol non l'arda, e non l'offenda il gelo.</l>
     <l n="192">Ove poi del bel giro il grave ordigno</l>
     <l n="193">Fabricar s'ha, non sia di fresche mura</l>
     <l n="194">Novellamente eretta, o tanti lustri</l>
     <l n="195">Passati abbia la stanza, ch'ormai senta</l>
     <l n="196">De la vecchiezza il grave incarco; e bassa</l>
     <l n="197">Già non s'elegga, ove il terren vicino</l>
     <l n="198">L'umido suo comparta, e 'l freddo adune;</l>
     <l n="199">E non troppo alta ella si prenda, e aprica,</l>
     <l n="200">Ond'uom sudando poggi, e 'l caldo sole,</l>
     <l n="201">Quando il meridian per mezzo parte</l>
     <l n="202">Il cerchio equinozial, vibrando i raggi</l>
     <l n="203">Da qualche lato, o da' forami angusti</l>
     <l n="204">Del tetto o da balcon passando, apporti</l>
     <l n="205">Con l'unito vigor morte et oltraggio</l>
     <l n="206">Al nobil gregge, ov'ei fieda e percuota.</l>
     <l n="207">Né basta ciò, ma con serragli ancora</l>
     <l n="208">Di doppie tele o trasparenti vetri</l>
     <l n="209">S'escluda la superba irata Giuno,</l>
     <l n="210">L'impeto d'Euro, e i fieri artigli e i rostri</l>
     <l n="211">Di mille genitor, ch'ai nuovi figli</l>
     <l n="212">Tentan recare ognor bramato cibo.</l>
     <l n="213">Ah, troppo edaci augei! Non sai che Progne</l>
     <l n="214">Nutre di vermi i suoi loquaci nidi?</l>
     <l n="215">Garrisca pur questa importuna et empia</l>
     <l n="216">In più solingo tetto, e 'l seno tinta</l>
     <l n="217">Pel sangue ancor del figlio ucciso appenda</l>
     <l n="218">Col becco industre il ben composto letto.</l>
     <l n="219">Né pietà trove in voi, donne, ché tanto</l>
     <l n="220">Fora ella ingrata più, quanto voi dolci.</l>
     <l n="221">Nuoce il passer molesto, e nuoce ancora</l>
     <l n="222">Il cristato animal che giorno e notte</l>
     <l n="223">Va misurando al sol col canto il corso,</l>
     <l n="224">E sua schiera di figli e di consorti,</l>
     <l n="225">E i polli a noi da peregrine parti</l>
     <l n="226">D'India recati, e d'Io il pastore incauto:</l>
     <l n="227">Cari sien questi e per fuggire il sonno</l>
     <l n="228">E per le laute mense e per le penne,</l>
     <l n="229">Ma de la stanza lor si vieti il passo,</l>
     <l n="230">Ove strage crudel, voraci e crudi,</l>
     <l n="231">Farian di lor, saziando il rio digiuno.</l>
     <l n="232">Né varco alcun fra le parete e i travi</l>
     <l n="233">Di cui commesso è 'l palco o intesto il giro</l>
     <l n="234">Inaveduto fabro a sorte lasci,</l>
     <l n="235">Onde i rapaci sorci o picciol topi,</l>
     <l n="236">E i mirmidòni e i grilli e le lucerte,</l>
     <l n="237">Il fugace ramarro e le locuste,</l>
     <l n="238">Et altri animaletti ai seri infausti</l>
     <l n="239">Abbino entrata; ma con stucco e calce,</l>
     <l n="240">O con tenace creta, ogni spiraglio</l>
     <l n="241">Si tenga chiuso, onde entro sé l'albergo</l>
     <l n="242">Non chiuda gli agni e i lupi, né un sol nido</l>
     <l n="243">Stringa insieme le serpi e le colombe.</l>
     <l n="244">Ancor tender si dee l'usata frode</l>
     <l n="245">Con cui sogliono i topi e le mustelle</l>
     <l n="246">Far con il furto a loro istessi oltraggio:</l>
     <l n="247">O ver fra legno e legno, e in men secura</l>
     <l n="248">Parte del loco attar fia ben le spine</l>
     <l n="249">Di triboli e ginepri, onde da quelli,</l>
     <l n="250">Come da mille punte e mille spade,</l>
     <l n="251">Paventi il rio nimico, e 'ndietro fugga.</l>
     <l n="252">Se poi, che talor suol, la stagion lieta</l>
     <l n="253">Da' fieri venti e da Aquilone algente</l>
     <l n="254">Travagliata ne riede, o l'umid'Austro</l>
     <l n="255">Dai nembi oscuri acque importune scuote,</l>
     <l n="256">Giova nel chiuso albergo accender foco,</l>
     <l n="257">Sopra i deschi il carbon ponendo acceso</l>
     <l n="258">Sotto i gradi del giro, in varii lati,</l>
     <l n="259">E su l'ardenti bragie ancor s'asperga</l>
     <l n="260">Polve di belzoino o di storace,</l>
     <l n="261">Lòdano o incenso, od altro odor soave,</l>
     <l n="262">Il cui grato vapor conforta i spirti</l>
     <l n="263">Ai seri, e purga l'aria oscura e fosca.</l>
     <l n="264">Né quivi in modo alcuno arder si deve</l>
     <l n="265">Verde schieggia di legno o molle stipa,</l>
     <l n="266">Onde la fiamma avampi, e 'l loco ingombri</l>
     <l n="267">Di grave fumo, che 'l bel gregge offende:</l>
     <l n="268">Vi lodo anzi che in mezzo al chiuso cerchio</l>
     <l n="269">Del bel teatro un'alta torre s'erga</l>
     <l n="270">Di rame o ferro o di stampata creta,</l>
     <l n="271">Ove foco si metta, e spiri il fumo</l>
     <l n="272">Per celato sentiero, entro chiudendo,</l>
     <l n="273">Come in fornace, il conceputo caldo,</l>
     <l n="274">Sì che la stanza a poco a poco scaldi;</l>
     <l n="275">Come si vide usar da gente strana</l>
     <l n="276">Nella parte del mondo che soggiace</l>
     <l n="277">Al freddo Polo e a le perpetue brume,</l>
     <l n="278">Tutta lontana dal camin del sole:</l>
     <l n="279">Ivi stando ciascuno in ricco o vile</l>
     <l n="280">Albergo in varie guise al ciel fa schermo,</l>
     <l n="281">Che nubiloso e oscuro ognor si mira,</l>
     <l n="282">Mercé a Volcano, che invisibil opra</l>
     <l n="283">L'alta virtute sua nemica al ghiaccio.</l>
     <l n="284">Giova ai seri il vapor placido e grato</l>
     <l n="285">Che la trist'aura fa tepida e dolce,</l>
     <l n="286">Ma non gli giova lo star chiusi ai giorni</l>
     <l n="287">Che l'estivo calor s'interna e ferve</l>
     <l n="288">Sin ne le vene de la madre antica;</l>
     <l n="289">Anzi vien che s'inviti la fresc'aura,</l>
     <l n="290">Per l'aperte finestre a l'ombra volte,</l>
     <l n="291">A far coi seri alor grato soggiorno.</l>
     <l n="292">Né mai vorrei ch'al bel loco vicino</l>
     <l n="293">Strillar s'udisse la tremenda voce</l>
     <l n="294">Del rauco corno, suon ch'i veltri aduna,</l>
     <l n="295">Colmi le labbia di ferino sangue;</l>
     <l n="296">Anzi suon che l'orrenda Ecate adopra,</l>
     <l n="297">Quando ne le spaziose atre caverne</l>
     <l n="298">Chiama gli abitator de' regni stigi,</l>
     <l n="299">E quanto più le fere e i veltri alletta,</l>
     <l n="300">Tanto danno maggior fa ai nostri seri;</l>
     <l n="301">Cui nuoce ancor del cavo rame il suono</l>
     <l n="302">E 'l fremer de' tamburri, atti stromenti</l>
     <l n="303">A far incrudelir l'armate squadre,</l>
     <l n="304">Là dove è di mortale aspra battaglia</l>
     <l n="305">Coperto il campo, e rubicondo il fiume.</l>
     <l n="306">S'ancor bambin s'accosta al popol caro,</l>
     <l n="307">Grave danno è per farli, onde ritienlo,</l>
     <l n="308">Che non li giunga, e i semplicetti studi</l>
     <l n="309">Distôr procura dalla mente incauta.</l>
     <l n="310">Voglion questi veder, voglion palpare,</l>
     <l n="311">Tratti da sì stupenda e nuova vista,</l>
     <l n="312">E maneggiar braman le frondi e i vermi,</l>
     <l n="313">E rapirne co' pugni, e empirne il seno,</l>
     <l n="314">E fan de' queti seri aspro governo:</l>
     <l n="315">Però con parolette e dolci inganni</l>
     <l n="316">Saggia fanciulla il tenga, e in altra parte</l>
     <l n="317">Pria che s'appressi il meni; che voglioso</l>
     <l n="318">Fanne poi cruda strage, e a l'ostinato</l>
     <l n="319">Del tuo sgridar non cale; e se pur tenti</l>
     <l n="320">Distorlo al fine, o con minaccie o a forza,</l>
     <l n="321">Empie di strida il cielo, e d'alti pianti,</l>
     <l n="322">Con cui non meno le bell'alme annoia</l>
     <l n="323">Di quel ch'avria con l'empia man nociuto.</l>
     <l n="324">Poiché osservato ho mille volte e mille,</l>
     <l n="325">Quando turba villana ai dì solenni</l>
     <l n="326">D'agresti giuochi scherza, e si solazza</l>
     <l n="327">Schiera di giovanetti in vichi o piazze,</l>
     <l n="328">Con alte voci di contese o applausi,</l>
     <l n="329">O intemperato e folle riso, ai vermi</l>
     <l n="330">Dar noia, e disturbarle il bel lavoro.</l>
     <l n="331">Ma se nel debol suon v'è tanto oltraggio,</l>
     <l n="332">Che sarà poi, quando a l'antica incude</l>
     <l n="333">Sudarà intorno il zoppo fabro ignudo?</l>
     <l n="334">E seco ignudi ancor Piramo e Bronte</l>
     <l n="335">E Sterope affrettar s'udranno i colpi,</l>
     <l n="336">A far ministre che disfoghin l'ire</l>
     <l n="337">Di Giove alor che la superba suora</l>
     <l n="338">Fulmina e tuona, e sottosopra volve</l>
     <l n="339">Il mar, la terra, et il profondo abisso;</l>
     <l n="340">E tremar dai rimbombi paventosi</l>
     <l n="341">Fa mura e tetti, e le caverne e i monti,</l>
     <l n="342">E da le frante nubi i sassi vibra,</l>
     <l n="343">E i gelsi sfronda, e l'alte selve scuote,</l>
     <l n="344">E con acque repenti i campi allaga:</l>
     <l n="345">Il fiume caccia dal natio suo letto,</l>
     <l n="346">Che ville e case, e le cittadi inonda,</l>
     <l n="347">Traendo con le stalle e gregge e armento,</l>
     <l n="348">E dai declivi colli a l'erme valli</l>
     <l n="349">Manda i torrenti di furore armati.</l>
     <l n="350">Come pur mi sovien, che l'anno adietro,</l>
     <l n="351">In parte sottoposta al degno scettro</l>
     <l n="352">Del mio Signor, dagli alti monti scese</l>
     <l n="353">Rapido e gonfio sì l'aspro torrente,</l>
     <l n="354">Ch'ogn'argine sprezzato, e ogni riparo</l>
     <l n="355">Nulla stimando, volse alto e superbo</l>
     <l n="356">(Ahi grave scempio!) il furibondo piede</l>
     <l n="357">Di Ceva antica inver le nobil mura;</l>
     <l n="358">E quivi aperto il passo, orribil corse</l>
     <l n="359">Per le contrade e i borghi, e seco trasse</l>
     <l n="360">Non sol le svelte piante, i legni e i ponti,</l>
     <l n="361">I chiusi ovili, i greggi e le capanne,</l>
     <l n="362">Ma case illustri, eccelse torri, e tempî,</l>
     <l n="363">E le ricchezze, e, ch'è più, molti e molte</l>
     <l n="364">Uomini e donne, e giovinetti e infanti,</l>
     <l n="365">E ricchi e vili, e i sacerdoti sacri;</l>
     <l n="366">E di tal preda altiero al fiume giunse,</l>
     <l n="367">Che commosso a pietà nel suo bel grembo</l>
     <l n="368">Non volle ritener sì fiere spoglie,</l>
     <l n="369">Ma irato le gettò fuor delle sponde,</l>
     <l n="370">E da dolor lagrimar vidi i sassi,</l>
     <l n="371">E sospirar le rive, e gemer l'acque,</l>
     <l n="372">E muggir le caverne, e urlare i colli.</l>
     <l n="373">Tolga maisempre il ciel da noi sì amari</l>
     <l n="374">E miserandi danni, a' quai non puote</l>
     <l n="375">Uman consiglio opporsi, e che di rado</l>
     <l n="376">Permette l'alta Providenza eterna,</l>
     <l n="377">Benché spesso ne sia da' nostri errori</l>
     <l n="378">E gravi falli provocata e spinta.</l>
     <l n="379">Ma qual rimedio, dico, è sì potente,</l>
     <l n="380">Che prescriva il furor d'empie procelle,</l>
     <l n="381">Quando dagli occhi nostri un nembo oscuro</l>
     <l n="382">Rapisce il giorno e 'l sole, e par ch'avampi</l>
     <l n="383">L'aria fosca vie più che orror d'inferno,</l>
     <l n="384">E freme il tuono fra baleni e fiamme,</l>
     <l n="385">O ver quando di schioppi e di bombarde</l>
     <l n="386">Il ciel ribomba, sì che il degno verme</l>
     <l n="387">Non lasci per timor la bella luce?</l>
     <l n="388">Altro nol campa, e da improviso strazio</l>
     <l n="389">Altro non l'assicura, onde non pera,</l>
     <l n="390">Che 'l dolce canto in lascivette note</l>
     <l n="391">Di voi fanciulle amanti, e i grati accenti</l>
     <l n="392">Temprati a prova al suon de le canore</l>
     <l n="393">Corde del dolce et accordato plettro.</l>
     <l n="394">Forse perché rimembra il vago tempo</l>
     <l n="395">Ch'Amore il tenne sotto il giogo antico,</l>
     <l n="396">In sì spietato nodo, ch'a gran pena</l>
     <l n="397">Pascer potea ne la sua donna amata</l>
     <l n="398">I famelici sguardi; e lui concesso</l>
     <l n="399">Non era il far di sue noiose cure</l>
     <l n="400">Con ragionar lei certa, onde col suono</l>
     <l n="401">E col pietoso canto al queto raggio</l>
     <l n="402">De le benigne stelle avea costume</l>
     <l n="403">Spiegar le pene e gli amorosi ardori;</l>
     <l n="404">E la secreta e fida aura notturna</l>
     <l n="405">In grembo accolte alor l'accese tempre,</l>
     <l n="406">Al loco ove giacea Tisbe, ancor essa</l>
     <l n="407">Di pari pena offesa e d'amor vinta,</l>
     <l n="408">Lusingando il riposo, per l'amico</l>
     <l n="409">Silenzio traea seco: e quivi scosso</l>
     <l n="410">Il debol sonno e infermo a la donzella,</l>
     <l n="411">Dirle solea: Deh, stolta, omai non odi</l>
     <l n="412">Del bel Piramo tuo l'alte querele?</l>
     <l n="413">Ecco ch'a te le reco, e nel tuo seno</l>
     <l n="414">Tutte le verso, or tu lieta le accogli.</l>
     <l n="415">Ed ella pronta ad accettarle, in quelle</l>
     <l n="416">L'alma nutriva e 'l cor fra speme e doglie.</l>
     <l n="417">O forse a' seri fia giocondo e grato</l>
     <l n="418">Il soave concento, alta sembianza</l>
     <l n="419">Porgendo lor de l'armonia che fanno</l>
     <l n="420">Tra lor volgendo le celesti sfere,</l>
     <l n="421">E quanto fu dal gran Prometeo ordito,</l>
     <l n="422">Dal basso e oscuro centro a l'alto solio</l>
     <l n="423">Ov'egli eterno siede, eterno splende;</l>
     <l n="424">E luogo alcun nol cape, e giusto e santo</l>
     <l n="425">Dà legge al tutto, il tutto regge, e gode</l>
     <l n="426">L'opre de la mirabil sua possanza,</l>
     <l n="427">Che con incomprensibil moto e tempo,</l>
     <l n="428">E sì vaga misura, ai poli in giro</l>
     <l n="429">Vansi con armonia volgendo intorno.</l>
     <l n="430">Suona di chiari accenti e di beati</l>
     <l n="431">Carmi, e rissuona la celeste reggia;</l>
     <l n="432">Poscia col suo splendor puro s'involve</l>
     <l n="433">Il bel cristallo, indi il gemmato cerchio</l>
     <l n="434">Di stelle gli altri scorge, e ratto gira:</l>
     <l n="435">Ivi il Monton di Colco incontro vede</l>
     <l n="436">Sorgere il Tauro, ch'a battaglia appella</l>
     <l n="437">I gemelli di Leda, a cui vien dietro</l>
     <l n="438">Il Cancro; e con la sparsa orrenda chioma</l>
     <l n="439">Segue il Cancro il Leon, e 'l Leon segue</l>
     <l n="440">La saggia Astrea, con l'equa Lance appresso,</l>
     <l n="441">Che l'ore al giorno et a la notte agguaglia,</l>
     <l n="442">E seco trae lo Scorpio, a la cui coda</l>
     <l n="443">Chiron minaccia di saetta, e tende</l>
     <l n="444">Sì forte l'arco, che col braccio tange</l>
     <l n="445">De la capra Amaltea le corna; e versa</l>
     <l n="446">Acquario l'urna, e dal bel rio corrente</l>
     <l n="447">Sorgon guizzando i Pesci, et a l'Ariete</l>
     <l n="448">Giunti, chiudon del Sol l'aurata zona;</l>
     <l n="449">Ivi splende Cefeo, et ivi Orione,</l>
     <l n="450">Di ferro armando la feroce destra,</l>
     <l n="451">Preme il dorso a la Lepre, e un Cane e l'altro</l>
     <l n="452">Guarda il Sentier di latte, e con i remi</l>
     <l n="453">Solca degli Argonauti onusta Nave</l>
     <l n="454">Del suo viaggio i bei cerulei campi.</l>
     <l n="455">Là Pegaso si spazia, e là pur giunse</l>
     <l n="456">Teseo Arianna, e 'l gran Pitone, e 'l Serpe,</l>
     <l n="457">Calisto e 'l figlio, e 'l fortunato Alcide,</l>
     <l n="458">Et altri semidei famosi e degni,</l>
     <l n="459">Che col rapido corso insieme insieme</l>
     <l n="460">Rapiti anco ne sono; e sotto questi</l>
     <l n="461">Ruota lento Saturno, e con più tardo</l>
     <l n="462">Passo va Giove, e Marte, e più di loro</l>
     <l n="463">Incede pigro Apollo, appresso al quale</l>
     <l n="464">Venere bella scorre, e 'l nunzio alato</l>
     <l n="465">L'orme sue preme, e le di lui la Luna</l>
     <l n="466">Calca, facendo al zoppo fabro scorta,</l>
     <l n="467">Che pur trascorre la gelosa Giuno;</l>
     <l n="468">Giuno, che il moto have interrotto e volve</l>
     <l n="469">Il regno di Nettuno, a cui soggiace</l>
     <l n="470">Di Proserpina fermo il grave seggio:</l>
     <l n="471">E son tra lor con tal misura e modo</l>
     <l n="472">Disposte le divine alte sembianze,</l>
     <l n="473">E sì concordi, che mirabil suono</l>
     <l n="474">Rendon, se bene udirlo a noi ne vieta</l>
     <l n="475">La gran distanza, et il terreno incarco.</l>
     <l n="476">Pur si pasce lo spirto, e nutre l'alma</l>
     <l n="477">Del dotto suon, che viva imagin porge</l>
     <l n="478">Di quella eterna proporzione e vaga</l>
     <l n="479">Che il tutto orna, produce, e noi governa:</l>
     <l n="480">Onde s'è lieto il cor, più si rallegra,</l>
     <l n="481">E la mente rapisce, e innalza i sensi.</l>
     <l n="482">S'è mesto e langue, il riconforta e fura</l>
     <l n="483">Da passion che l'ange, e lo sottragge</l>
     <l n="484">Al duol che grave il preme: onde rinchiuso</l>
     <l n="485">Canta l'afflitto prigioniero, e canta</l>
     <l n="486">L'avaro zappator, quando è più stanco;</l>
     <l n="487">Con rozze note i naviganti vanno</l>
     <l n="488">Obliando il mal de le tempeste e i stenti,</l>
     <l n="489">Con le stridenti avene il pastor lasso</l>
     <l n="490">Molce il travaglio e dà diletto al gregge;</l>
     <l n="491">Frenò il dolor con l'incurvata lira</l>
     <l n="492">Il forte eroe per la rapita ancella,</l>
     <l n="493">E con la lira Orfeo pianse due volte</l>
     <l n="494">La sua Euridice, e 'l pernicioso sguardo.</l>
     <l n="495">Sol con quest'arte, e non con altro aiuto,</l>
     <l n="496">Cinse Anfion di mura alte e superbe</l>
     <l n="497">L'antica Tebe; e 'l buon pastor di Tracia</l>
     <l n="498">Mosse a pietà l'inessorabil Parche</l>
     <l n="499">E la diletta moglie ancor ottenne;</l>
     <l n="500">Arion fuggì su le guizzanti squamme</l>
     <l n="501">Degli avari nochier perfide mani.</l>
     <l n="502">Così dolce cantar fia grato ai seri</l>
     <l n="503">Quando l'aria si turba, e quando è piena</l>
     <l n="504">Di strepitoso orror che il mondo assorda:</l>
     <l n="505">Ma se fien egri ancor li giova, e 'n vita</l>
     <l n="506">Spesso li serba. Onde Terpando illustre</l>
     <l n="507">Non con amari suchi, ma col suono</l>
     <l n="508">Degli accordati nervi, a mille infermi</l>
     <l n="509">Recò salute: e di conforme effetto</l>
     <l n="510">Fede ne puoi tu far, gran DUCE CARLO,</l>
     <l n="511">Che sai quante fiate al cor tuo oppresso</l>
     <l n="512">Da grave intensa cura e da noiose</l>
     <l n="513">Some, a la mente tua canuta e stanca,</l>
     <l n="514">Non copia d'oro, di cittadi e regni,</l>
     <l n="515">Non ostro e nobil servi alti e sublimi</l>
     <l n="516">Furo d'alcun restauro, ma in private</l>
     <l n="517">Mura, del saggio Benedetti, a cui</l>
     <l n="518">Non è del ciel nascosta alcuna parte,</l>
     <l n="519">I dotti tasti, e la soave lira</l>
     <l n="520">Del nobil Ferabosco, e con la cetra</l>
     <l n="521">Vitalbero gentile, e 'n chiari accenti</l>
     <l n="522">Dolce cantar di Gabriel, il nembo</l>
     <l n="523">De' più cupi pensier dal grave seno</l>
     <l n="524">Sgombraro; e quando egro giacevi (ahi lutto</l>
     <l n="525">Crudel de' tuoi, che Dio ne tolga!) in preda</l>
     <l n="526">Quasi de l'empio fato, il dolce canto</l>
     <l n="527">Di loro, e melodia grata e soave,</l>
     <l n="528">Più di qual altra preziosa manna</l>
     <l n="529">O bevanda salubre, a la languente</l>
     <l n="530">Salma tornaro i già smarriti spirti,</l>
     <l n="531">Onde ancor lieto vivi, e vive insieme</l>
     <l n="532">La gloria tua con opre eccelse e nove.</l>
     <l n="533">E se ben nullo morbo o rea sciagura</l>
     <l n="534">I nostri seri preme, have il diletto</l>
     <l n="535">Del bel concento tal virtute e tale</l>
     <l n="536">Forza, che più giocondi e più animosi</l>
     <l n="537">Pascon le foglie, e con più ardire i rami</l>
     <l n="538">Salir li vedi, e dispiegarvi il frutto:</l>
     <l n="539">Come il clangor della sonora tromba,</l>
     <l n="540">Cantando a l'arme, a l'arme in un momento</l>
     <l n="541">Desta le schiere, e pronto ogni pedone</l>
     <l n="542">E cavalier s'appresta a la battaglia;</l>
     <l n="543">E 'l pellegrin da gran viaggio stanco,</l>
     <l n="544">Mentre ode Filomena il duolo antico</l>
     <l n="545">Con pianti ir rinovando, in parte oblia</l>
     <l n="546">La noia e 'l mal del trapassato calle,</l>
     <l n="547">E rinfranca la lena, e 'l camin segue.</l>
     <l n="548">Vidi ancor io sovente in aria schiera</l>
     <l n="549">D'api fermarsi al suon d'alpestri note</l>
     <l n="550">E di rozzi tintinni, onde allettate</l>
     <l n="551">Posaro al fin negli apprestati alberghi.</l>
     <l n="552">Or s'egli avvien ch'empia fortuna ai seri</l>
     <l n="553">Con occulta cagione ardisca opporsi,</l>
     <l n="554">Onde poi cruda li percuota, e l'aura</l>
     <l n="555">Fresca non vaglia, o 'l chiuso foco o 'l canto</l>
     <l n="556">A franger l'ire e gli aspri suoi furori,</l>
     <l n="557">Ma alcun ne scorgi or aborrire il cibo,</l>
     <l n="558">Or aggirarsi mesto, or d'atro umore</l>
     <l n="559">Immondo e molle, or ingrossarsi e 'l corpo</l>
     <l n="560">Di livido splendor farsi lucente,</l>
     <l n="561">Funebre segno, accolga entro le guancie</l>
     <l n="562">Pura fanciulla il buon liquor di Bacco,</l>
     <l n="563">O distillato vino, o forte aceto</l>
     <l n="564">Misto con odorata acqua di rose,</l>
     <l n="565">E quello sparga sopra il degno gregge</l>
     <l n="566">Col grato vento, che spirando apporti</l>
     <l n="567">Per l'aria un rugiadoso e sparso nembo,</l>
     <l n="568">Che lieve cada, e lieve inaffii e bagni,</l>
     <l n="569">Iterando l'ufficio almen tre volte,</l>
     <l n="570">Da che richiama il bel nascente raggio</l>
     <l n="571">A l'opre ogni animal ch'in terra alberga,</l>
     <l n="572">Sin che sorga la notte, e 'n su la faccia</l>
     <l n="573">De la terra distenda il nero manto.</l>
     <l n="574">Né siate pigre ancor, vaghe donzelle,</l>
     <l n="575">Tosto che del lor mal vi sete accorte,</l>
     <l n="576">A separar dai sani i vermi infetti,</l>
     <l n="577">Perché di questi il mal non porti agli altri</l>
     <l n="578">Divoratrice peste; e pria che ingombri</l>
     <l n="579">Più grave orror di morte il gregge caro,</l>
     <l n="580">E per salvar degli egri anco una parte,</l>
     <l n="581">Con arte industre e più efficace aiuto</l>
     <l n="582">Mobil letti di legni avrete pronti,</l>
     <l n="583">Fregati pria col suco e con le frondi</l>
     <l n="584">D'abrotano, di menta, e ruta, e incenso,</l>
     <l n="585">In cui vien che si ponga il sero infermo</l>
     <l n="586">Immantinente, e di salubre pioggia,</l>
     <l n="587">Come già detto abbiam, sovente asperso;</l>
     <l n="588">Se fia propizio il cielo, e la stagione</l>
     <l n="589">Serena e queta, al novo sol lo mostri,</l>
     <l n="590">Quando parte è già fuor dai lidi Eoi</l>
     <l n="591">E parte è ancor ne l'onde chiuso, e tanto</l>
     <l n="592">Godere il lasci il vago aurato lume</l>
     <l n="593">Quanto coi suoi corsier salendo Apollo</l>
     <l n="594">Del camin segna la centesma parte.</l>
     <l n="595">O ver locar i letti a l'ombre fresche</l>
     <l n="596">Potransi, ove dolce aura intorno spiri,</l>
     <l n="597">Che molti si trarran da l'omicida</l>
     <l n="598">Fauce di Flegetonte, e il popol tutto</l>
     <l n="599">Non fia per questi in gran periglio e danno,</l>
     <l n="600">Ch'in disparte fur posti; il che far suole</l>
     <l n="601">Il bon pastor che dal copioso armento</l>
     <l n="602">Languente pecorella o infermo bue</l>
     <l n="603">Bandisce, acciò che non corrompa e ammorbi</l>
     <l n="604">Tutto il presepe e 'l numeroso ovile.</l>
     <l n="605">E 'l signor saggio, e 'l genitore accorto,</l>
     <l n="606">Cui non preme minor zelante cura</l>
     <l n="607">Del popol caro e del suo figlio amato,</l>
     <l n="608">Soglion sgombrar di viziosi spirti</l>
     <l n="609">D'uomin perversi e di compagni infidi</l>
     <l n="610">Il pacifico albergo e 'l queto seggio.</l>
     <l n="611">Qual vizio e qual furor non mostra e adduce</l>
     <l n="612">Sfrenata schiera, e 'l conversar lascivo</l>
     <l n="613">Ne l'egregie cittadi e in umil tetti</l>
     <l n="614">Fra la pieghevol gioventute, e quale</l>
     <l n="615">Non trae d'imperi e case alta ruina!</l>
     <l n="616">Vidi talor dai rosseggianti frutti</l>
     <l n="617">Del moro e da le bacche acre o mature</l>
     <l n="618">De' gelsi accolto aspro mortal veleno,</l>
     <l n="619">Mentre quelli pascea l'incauto verme,</l>
     <l n="620">Ch'inaveduta mano o poco esperta</l>
     <l n="621">Lui porse con le frondi; e per fuggire</l>
     <l n="622">Error sì infausto, quando i gelsi e i mori</l>
     <l n="623">Sale turba servil per côrre il cibo,</l>
     <l n="624">Prenda le foglie solo, e lasci ai rami</l>
     <l n="625">Nutrire a miglior uso il dolce carco;</l>
     <l n="626">E se pur male accorta ella ne reca</l>
     <l n="627">Fra le confuse foglie alcuni ascosi,</l>
     <l n="628">Non vi sia grave, o donne, a prova accôrle</l>
     <l n="629">Ne' vostri grembi, e dal non sano pasto</l>
     <l n="630">Purgarle; o per minor pena e travaglio,</l>
     <l n="631">Prender potreste ancor l'istesse reti</l>
     <l n="632">Ch'usano i cacciatori in stoppie e prati</l>
     <l n="633">A far preda di starne e coturnici,</l>
     <l n="634">E quelle, in compartito ufficio, alcune</l>
     <l n="635">Stese di voi tenendo in alto, l'altre</l>
     <l n="636">Vadan sopra spargendo a piene mani</l>
     <l n="637">Le colte frondi; e sottosopra spesso</l>
     <l n="638">Volte e rivolte, al fin, scuotendo, al suolo</l>
     <l n="639">Cader vedransi i frutti a' seri ingrati</l>
     <l n="640">(Quai pur serbarsi ponno a far liquore</l>
     <l n="641">Per l'infocate fauci), e sol le foglie</l>
     <l n="642">Monde restar su la nodosa rete,</l>
     <l n="643">Per far poscia di quelle agli umil seri</l>
     <l n="644">Pregiato dono in più sicure mense.</l>
     <l n="645">E d'invischiar dal basso al sommo ai gelsi</l>
     <l n="646">Giova gli antichi steli ov'ha l'albergo</l>
     <l n="647">Stuol di formiche, acciò che in serie lunga</l>
     <l n="648">Non s'appressino ai rami, e non sien tratte</l>
     <l n="649">Con le raccolte foglie al gregge in mezzo.</l>
     <l n="650">Con grave studio ancor vien che s'asciughi</l>
     <l n="651">Fra mondi lini la raccolta fronda,</l>
     <l n="652">Quand'ella fosse da rugiada aspersa</l>
     <l n="653">O d'umor salso molle, ond'altro tosco</l>
     <l n="654">Ministrasse la man che nutre il verme:</l>
     <l n="655">Però forza è indugiar tanto che 'l giorno</l>
     <l n="656">S'apra, e rasciughi il sole i fiori e l'erbe</l>
     <l n="657">Dal pianto de l'Aurora, o da le stille</l>
     <l n="658">Che notturna Giunon versate avesse.</l>
     <l n="659">Curi poi l'alto Dio ch'invida voglia,</l>
     <l n="660">Core aspro, e fiera mano, i gelsi e i mori</l>
     <l n="661">Di corrotto liquor non tinga e bagni,</l>
     <l n="662">Sì che 'l bel gregge, col venen celato</l>
     <l n="663">Nel cibo, a sé medesmo occaso apporte.</l>
     <l n="664">E perché ad or ad or dett'ho confuso</l>
     <l n="665">De' mori e gelsi il nome in queste carte,</l>
     <l n="666">Forse pensar potrete che di quelli</l>
     <l n="667">Confusa dar la fronde ancor vi lodi,</l>
     <l n="668">Et accusarmi ancor ch'io non distingua</l>
     <l n="669">Qual d'ambe soglia ai seri esser migliore.</l>
     <l n="670">Però dir mi convien ch'intorno a questo</l>
     <l n="671">Varie son più che fior l'opinioni,</l>
     <l n="672">Chi al ver s'accosta, chi sen parte et erra;</l>
     <l n="673">Onde più l'una usar che l'altra pianta</l>
     <l n="674">Già non vi caglia, ma qual più v'aggrada,</l>
     <l n="675">Per molta prova, e di che abbonda il loco,</l>
     <l n="676">Quella s'elegga: e vidi anco talvolta</l>
     <l n="677">Ai seri dar nei primi giorni il moro,</l>
     <l n="678">Indi a l'adulta età mutarli l'esca,</l>
     <l n="679">E de' gelsi nutrirli; e quando il tempo</l>
     <l n="680">Al bel lavor chiamava il gregge, alora</l>
     <l n="681">Di moro anco ingombrar l'ultime mense.</l>
     <l n="682">Ma più sicuro, e più fedel consiglio</l>
     <l n="683">Tengh'io, che fuor di quella prima etade</l>
     <l n="684">Cui non nuoce variar l'esca di frondi,</l>
     <l n="685">Purché si pasca il verme, alcun non cangi</l>
     <l n="686">Questa per quella foglia, ma a chi diede</l>
     <l n="687">Prima de' gelsi il cibo, ognor di gelsi</l>
     <l n="688">Insino al fin gli pasca; et a chi i mori</l>
     <l n="689">Volse prima assegnar, mori dispensi:</l>
     <l n="690">Poiché fermo si tien che 'l mutar pasto</l>
     <l n="691">Gli animali travagli, anzi gli uccida.</l>
     <l n="692">Com'anco gli avverrà, se da' bei rami</l>
     <l n="693">Pargoletti rampolli e nuovi germi</l>
     <l n="694">Cogliendo, incauta man gli pone avanti:</l>
     <l n="695">Fur questi naturale esca e gradita</l>
     <l n="696">Nei primi giorni lor, ch'ai nuovi corpi</l>
     <l n="697">Convenia più sucoso e molle cibo;</l>
     <l n="698">Ma poi che lasciat'han le cune e i vezzi,</l>
     <l n="699">Tal vivanda si vieta, acciò che 'l gregge,</l>
     <l n="700">Fatto dal buon sapor voglioso e ingordo,</l>
     <l n="701">Troppa fronde non pasca, e 'l ventre carchi</l>
     <l n="702">D'insoportabil pondo, e non ne segua</l>
     <l n="703">Danno a le piante, e danno insieme a' seri.</l>
     <l n="704">Morir vedransi ancor, se 'l grasso umore</l>
     <l n="705">In che l'amara uliva si trasforma</l>
     <l n="706">Sotto il pesante sasso in alcun modo</l>
     <l n="707">Sovra di lor cadesse, o l'olio ingrato</l>
     <l n="708">Nei lauti cibi de la noce insana,</l>
     <l n="709">In cui fatto s'avea l'albergo il tarlo,</l>
     <l n="710">Liquor che dona il nutrimento al lume</l>
     <l n="711">D'affumicata lampa al verno, mentre</l>
     <l n="712">Schiera di donne umili, oprando l'ago</l>
     <l n="713">Od il telare o 'l fuso, il sonno inganna,</l>
     <l n="714">E de le lunghe notti in parte passa</l>
     <l n="715">L'ore noiose, onde si cuopra, e nutri</l>
     <l n="716">Di sue fatiche i pargoletti figli.</l>
     <l n="717">E vidi anco restar più volte i seri</l>
     <l n="718">Gravemente storditi, in preda a Lete,</l>
     <l n="719">Vinti dal forte odor d'aglio o cipolle,</l>
     <l n="720">Di che avea poco dianzi ingorda fame</l>
     <l n="721">Cacciata altrui, ch'a la vil mensa incolta,</l>
     <l n="722">Dal suo fresco giardin, semplici e vaghi</l>
     <l n="723">Portati i cibi avea d'erbe e d'aggrumi;</l>
     <l n="724">O di voi forse, amate donne, alcuna</l>
     <l n="725">Cui giovi rimembrar le parche cene</l>
     <l n="726">De l'età prisca, alor che l'alte quercie</l>
     <l n="727">Nutrian senza sudor gli antichi padri,</l>
     <l n="728">Né svenar si solea la damma o 'l tauro,</l>
     <l n="729">Né far del ventre uman sepolcro indegno</l>
     <l n="730">Ai pesci, a l'umil fere, ai pinti augelli;</l>
     <l n="731">E non temea la gente al commun orto</l>
     <l n="732">Di siepe cinto chi 'l suo caulo o 'l pomo</l>
     <l n="733">Furasse, e 'l letto era ne l'erba, e 'l cielo</l>
     <l n="734">Ogni animal copria benigno e chiaro:</l>
     <l n="735">Giunge ratto il vapor, che grave spira</l>
     <l n="736">E grave olezza, a la più nobil parte</l>
     <l n="737">Del vostro verme; indi si sparge e serpe,</l>
     <l n="738">Qual ria cicuta, a le più interne e ascose,</l>
     <l n="739">Ove il vitale umor corrotto estingue.</l>
     <l n="740">Vostra cura fia dunque, accorte donne,</l>
     <l n="741">E più di voi, donzelle ai seri amiche,</l>
     <l n="742">Di non solo lasciar per questo tempo</l>
     <l n="743">(Che sete al gran servigio assidue e intente)</l>
     <l n="744">Gli agresti cibi, ma con occhio accorto</l>
     <l n="745">Veder che stolta fante o rozza ancella</l>
     <l n="746">Al degno gregge non s'accosti, o porti</l>
     <l n="747">Lucerne o lumi intorno, ove l'olio arde:</l>
     <l n="748">E per queste, e per molte altre cagioni</l>
     <l n="749">Non siate a ciaschedun dolci e cortesi,</l>
     <l n="750">Ch'i donneschi lavor veder procuri,</l>
     <l n="751">Di condurlo al presepe, e di mostrarli</l>
     <l n="752">Liete ch'indarno a voi non passi il tempo,</l>
     <l n="753">E narrar la cagion che d'anno in anno</l>
     <l n="754">V'ha doppiato de' seri il nobil frutto;</l>
     <l n="755">E di questo e di quel, di tempo in tempo</l>
     <l n="756">Ogni cosa contar che torni in mente:</l>
     <l n="757">Siate nel ragionar prudenti e scarse,</l>
     <l n="758">E mirate qual passo, e volto, e voce,</l>
     <l n="759">Qual occhio, e 'n ricercar qual modo osservi.</l>
     <l n="760">Noto non v'è quanto sia scorta e scaltra</l>
     <l n="761">Talor non conosciuta vecchiarella?</l>
     <l n="762">Che con parlar facondo e lusinghiero,</l>
     <l n="763">Maisempre i più devoti e santi nomi</l>
     <l n="764">In bocca avendo, al finger pronta, ha dentro</l>
     <l n="765">Pieghevoli costumi e vario ingegno,</l>
     <l n="766">Con cui fa male il bene, e 'l mal dimostra</l>
     <l n="767">Aperto bene? e con mille arti e modi</l>
     <l n="768">Cerca dal bel sentier le menti caste</l>
     <l n="769">Distôrvi, o fare ai seri e a l'opre vostre</l>
     <l n="770">Acerbo danno et impensato oltraggio?</l>
     <l n="771">Sì che del lor parlar bugiardo e finto</l>
     <l n="772">Più non vi caglia che di folto stormo</l>
     <l n="773">D'augei loquace, e de la stanza il passo</l>
     <l n="774">Chiuso tenete a sì proterva gente,</l>
     <l n="775">Ch'a le fauci d'Averno e d'Acheronte</l>
     <l n="776">Spesso conversa, e a l'acque stigie intorno</l>
     <l n="777">Spesso s'aduna, ond'ella prende il nome.</l>
     <l n="778">Suol questa unirsi in solitarii luoghi</l>
     <l n="779">Ove il sol non risplende, e dove adombra</l>
     <l n="780">Maisempre notte et infernal orrore,</l>
     <l n="781">E caligine e nube, e in alti boschi</l>
     <l n="782">Ove armento non pasce, e gregge a l'ombre</l>
     <l n="783">Pastor non guida, e 'l peregrin, da lunge</l>
     <l n="784">Passando, il loco infausto a dito mostra:</l>
     <l n="785">Ivi mentre la notte i campi immensi</l>
     <l n="786">Del ciel cuopre con l'ali oscure, e 'l sonno,</l>
     <l n="787">Ozio de l'alme, oblio de' mali, i sensi</l>
     <l n="788">Lusingando rapisce a ogni vivente,</l>
     <l n="789">Questa d'ogni mal vaga e immonda setta,</l>
     <l n="790">Innanzi al suo Signor, cui fatta è serva,</l>
     <l n="791">Parte a piè si riduce, e parte tratta</l>
     <l n="792">Da spirti erranti in varie orribil forme,</l>
     <l n="793">Di centauro, d'arpia, di sfinge e d'idra,</l>
     <l n="794">D'irco, di drago, e d'altre fere e mostri,</l>
     <l n="795">A li profani balli, ai rei conviti,</l>
     <l n="796">Et a perverse e detestabil nozze</l>
     <l n="797">Di fallaci sembianze, inique e vane,</l>
     <l n="798">Che sotto imago or d'uno or d'altro sesso</l>
     <l n="799">Scelerato diletto in sozzi modi</l>
     <l n="800">Danno, seco allettando ogn'empia voglia,</l>
     <l n="801">Di Cocito i ministri; orrenda schiera,</l>
     <l n="802">Che da l'eterne stelle al tetro abisso</l>
     <l n="803">Precipitar giù i fulmini tonanti.</l>
     <l n="804">E quando parte dal concilio infame</l>
     <l n="805">Con lividi occhi di furore accesi,</l>
     <l n="806">Empie l'aria di peste, e ovunque passa</l>
     <l n="807">Fuggon gli augelli, e le selvaggie fere</l>
     <l n="808">Vedi ridursi in più solinghe grotte,</l>
     <l n="809">E 'l bel verde sparir dai lieti campi,</l>
     <l n="810">E seccar gli arboscelli e morir l'erbe,</l>
     <l n="811">Infin dove il suo duce impone, e dove</l>
     <l n="812">La spinge invida voglia o di vendetta</l>
     <l n="813">Ingorda, e accesa sete, o fiero orgoglio</l>
     <l n="814">Con orribil potenza e forze maghe:</l>
     <l n="815">Disperde il parto a l'infelice madre,</l>
     <l n="816">Il latte di rio tosco asperge, e 'l corpo</l>
     <l n="817">Al tenero bambin disrompe e snoda</l>
     <l n="818">In varie guise; e di consorti amanti</l>
     <l n="819">Il toro congiugal turba; e procelle</l>
     <l n="820">Fra la sposa e 'l marito, e 'l padre e 'l figlio,</l>
     <l n="821">E la suora e 'l fratel mesce; e le case</l>
     <l n="822">Di ruina e d'orror empie, e di lutto:</l>
     <l n="823">Così col guardo, e suffumigi, e carmi,</l>
     <l n="824">Disperder può de' seri e vita ed opra,</l>
     <l n="825">E fabricar novi e inuditi inganni,</l>
     <l n="826">Oprando ogn'arte acciò che vostra speme</l>
     <l n="827">Nel più bel pera, onde s'opprima in voi</l>
     <l n="828">Da schernito pensier cura sì ardente.</l>
     <l n="829">Ma perché, oltre il guardar l'amato gregge</l>
     <l n="830">Da tanti mali, e proveder sovente</l>
     <l n="831">Che nulla infirmità gli faccia offesa,</l>
     <l n="832">Soviemmi ancor ch'ai seri umili e cari</l>
     <l n="833">Una volta il digiun più danno reca</l>
     <l n="834">Che mille ogn'altro morbo, or dirvi intendo</l>
     <l n="835">Com'empia fame in mille guise e modi</l>
     <l n="836">(Colpa forse di voi) gli annoi e prema,</l>
     <l n="837">E quanto far si deggia, acciò che oltraggio</l>
     <l n="838">Da lor fugga sì infausto; o almen perdono</l>
     <l n="839">Lecitamente a voi ne venga, e 'l fato</l>
     <l n="840">Solo s'accusi, e del soverchio affanno</l>
     <l n="841">Ch'al pregiato lavor rinchiude il passo,</l>
     <l n="842">Fia la cagion del ciel, né altrui s'ascriva.</l>
     <l n="843">Sappi dunque ciascuna, o per consiglio</l>
     <l n="844">Di chi n'è dotto, o per suo proprio aviso,</l>
     <l n="845">Quanto ai gelsi che tien nel bel suo campo</l>
     <l n="846">O nel vicin terreno a nutrir basti</l>
     <l n="847">Inanimato seme, e quanta fronda</l>
     <l n="848">Vada a pascer da quella i nati vermi;</l>
     <l n="849">Acciò non venga a voi com'a quel duce,</l>
     <l n="850">Che senza aver riguardo al parco vitto,</l>
     <l n="851">Molta schiera di gente entro la rocca</l>
     <l n="852">Aduna, e sostener, folle, si crede</l>
     <l n="853">Di potente avversario assedio lungo.</l>
     <l n="854">E se ben sieno assai, com'altri estima,</l>
     <l n="855">Dodici piante a un'oncia di quel seme,</l>
     <l n="856">Pur di lasciar vi essorto in ogni caso</l>
     <l n="857">Tanti alberi di più, che ancor si vaglia</l>
     <l n="858">Dare al terzo di quello esca bastante.</l>
     <l n="859">Se poi da la semenza i chiusi seri</l>
     <l n="860">Vengono al mondo, o per calor del sole</l>
     <l n="861">Ch'a l'uscita del verno oltre l'usato</l>
     <l n="862">Cocenti spanda i raggi, o ver ch'in parte</l>
     <l n="863">Fosse da voi tenuta, ove da presso</l>
     <l n="864">Da l'immaturo germe altro fervore</l>
     <l n="865">D'ardenti fiamme abbi i vitali spirti</l>
     <l n="866">Per forza desti, anzi che avesse il moro</l>
     <l n="867">Spuntate fuor le prime gemme, alora</l>
     <l n="868">Pascer convien l'intempestivo parto,</l>
     <l n="869">Perché danno maggior non segua a questo,</l>
     <l n="870">Con altre gemme d'olmo, o con novelle</l>
     <l n="871">Foglie d'ortica, o bieta, o di latuche;</l>
     <l n="872">Sin che rivesta il ciel l'usata pianta</l>
     <l n="873">Del vago onore, e de l'amiche frondi.</l>
     <l n="874">Più volte suole ancor Giunon superba</l>
     <l n="875">E gelosa, scuotendo umido il lembo,</l>
     <l n="876">O versando acqua accolta in duro gelo,</l>
     <l n="877">Improvisa apportar fame al bel gregge;</l>
     <l n="878">Cui forza fia negar, quand'ei più brama,</l>
     <l n="879">Il dolce cibo, o perché umida e molle</l>
     <l n="880">La fronde sia, o perché i rivi e i fiumi</l>
     <l n="881">Adeguando talor l'Eufrate e 'l Nilo</l>
     <l n="882">Vincono argini e ripe, e 'n copia tale</l>
     <l n="883">Versa l'acque importune il nembo oscuro,</l>
     <l n="884">Che per buon pezzo altrui vieta allargarsi</l>
     <l n="885">Dal chiuso albergo, e verso i campi andarne</l>
     <l n="886">Per isfrondar le piante e i verdi rami</l>
     <l n="887">De l'ampia possession poste in disparte;</l>
     <l n="888">O perché il gran furor del cielo irato</l>
     <l n="889">Col rabbioso spirar di venti e d'acque</l>
     <l n="890">Svelte ha le piante, e franti i rami, e scosse</l>
     <l n="891">Le lievi foglie: onde fia ben ch'appresso</l>
     <l n="892">Al loco ove a tal cura e studio attendi,</l>
     <l n="893">Anzi del tetto a qualche lato intorno</l>
     <l n="894">Ch'Aquilon fugga, aver parte de' gelsi</l>
     <l n="895">Da sì gran mal sicuri; e questi dènno</l>
     <l n="896">Serbarsi a tal bisogno, e non spogliarli</l>
     <l n="897">De l'alte chiome lor sino a l'estremo.</l>
     <l n="898">O ver pria che si oscuri il cielo e ingombri</l>
     <l n="899">Di folte nubi, al solitario bosco</l>
     <l n="900">Vada stormo di gente, e 'l forte dorso</l>
     <l n="901">Con sacchi e lievi corbe e con fiscelle</l>
     <l n="902">Prema, e 'l pigro asinel seco abbia onusto</l>
     <l n="903">Di frondi asciutte, acciò che l'ampio ovile</l>
     <l n="904">Resti d'esca munito insin ch'Apollo</l>
     <l n="905">Sgombri i venti e le nubi, e 'l ciel rischiari;</l>
     <l n="906">Che in quantità serbar per duo o tre giorni</l>
     <l n="907">Puotrassi, pur ch'in cave ella si metta</l>
     <l n="908">Ove acqua non ristagni o stilli, e 'l raggio</l>
     <l n="909">Solar non giunga, e sopra i deschi stesa</l>
     <l n="910">Sia al vespro, e sia al mattin volta e rivolta.</l>
     <l n="911">Quanti e quanti prodigi il sommo Padre</l>
     <l n="912">Che 'l ciel regge e governa al suo buon seme</l>
     <l n="913">In terra posto ha dato, onde provegga</l>
     <l n="914">Quel che tragge il mattin, ch'Espero adduce!</l>
     <l n="915">E ciò non sol con l'arte infusa e data</l>
     <l n="916">A mente più sublime, acciò che intenda</l>
     <l n="917">De le stelle il valor, che muove il mondo;</l>
     <l n="918">Non sol per l'osservar con longa prova</l>
     <l n="919">La malizia e bontà di quella e questa,</l>
     <l n="920">Né tanto col saper chi scenda o monti</l>
     <l n="921">Dei lumi erranti e de l'imagin fisse,</l>
     <l n="922">Ch'a' primi tempi già vide la gente,</l>
     <l n="923">Quando avea il ciel capanna, e terra il letto;</l>
     <l n="924">Né sempre col mirar fra carte e libri</l>
     <l n="925">Se guardi irata Delia o se benigna</l>
     <l n="926">Il fiero dio ch'i propri figli inghiotte,</l>
     <l n="927">Se il padre o Marte o 'l suo fratel vicino,</l>
     <l n="928">Se inver Ciprigna o 'l messaggier di Giove,</l>
     <l n="929">Qual sede fra lor sia, qual faccia, e quale</l>
     <l n="930">Congiungimento, aspetto, e forma e moto:</l>
     <l n="931">Ma da la terra e quel ch'essa produce,</l>
     <l n="932">Da le selvaggie fere, e da' animali</l>
     <l n="933">Ch'umili rende a noi natura od arte,</l>
     <l n="934">Da l'acqua e l'aria, e dai più noti lumi</l>
     <l n="935">Che parturio Latona e 'l cielo accolse,</l>
     <l n="936">Lasciato ne ha benigno alti segnali,</l>
     <l n="937">Onde ci venga noto il suo pensiero,</l>
     <l n="938">Tanto avvanti al seguir, che ben si puote</l>
     <l n="939">Gravi oltraggi schivar da chi gli ha cura.</l>
     <l n="940">Così da' più communi e usati segni</l>
     <l n="941">Certo presagio aver solete, o donne,</l>
     <l n="942">Quando sia per turbar le selve e i campi</l>
     <l n="943">L'acqua improvisa, il vento, e la tempesta.</l>
     <l n="944">Vedrà s'Aquilon s'arma a farci guerra</l>
     <l n="945">Semplicetta donzella a l'ore oscure,</l>
     <l n="946">Sotto al suo tetto intenta a l'opra e al canto,</l>
     <l n="947">Traendo a la conocchia il crine incolto</l>
     <l n="948">Con la sinistra man, che spesso bagna,</l>
     <l n="949">Mentre l'altra l'avvolge intorno al fuso,</l>
     <l n="950">E ascender mira il nutritivo umore</l>
     <l n="951">Che 'l lucignol del lume in cima ingombra</l>
     <l n="952">Di putrefatto e picciol fungo in guisa,</l>
     <l n="953">Che spesso dal lavor la sturba e chiama</l>
     <l n="954">Con la festuca a rischiarar la fiamma:</l>
     <l n="955">Ch'offuscata scintilla, e 'l gran nimico</l>
     <l n="956">De' sorci anch'ei gli accenna il dì piovoso,</l>
     <l n="957">Quando al foco vicin si liscia il capo,</l>
     <l n="958">E caligine densa in copia molta</l>
     <l n="959">Fumicato camino a terra spande.</l>
     <l n="960">Vede ancora il pastor vegnente pioggia</l>
     <l n="961">Qualor la grue da le palustri valli</l>
     <l n="962">Al ciel s'innalza, e la formica avara</l>
     <l n="963">Corre con lunga schiera al picciol antro</l>
     <l n="964">O fuor l'uova ne tragge. E con l'immonda</l>
     <l n="965">Bocca il lordo animal che cerer placa,</l>
     <l n="966">Or di cenci, or di fien sciogliendo i fasci,</l>
     <l n="967">Gli getta in alto, et ei s'allegra e salta.</l>
     <l n="968">Ode anco rissonar l'alpestre selve</l>
     <l n="969">D'alto rumor d'Euro, di Coro, e Noto.</l>
     <l n="970">Non men s'inganna ancor rozzo bifolco</l>
     <l n="971">Di ricondur l'armento a l'ampie stalle,</l>
     <l n="972">Pria che ben sazio sia, mentre s'accorge</l>
     <l n="973">Che 'l bue, levando al ciel la fronte, accoglie</l>
     <l n="974">L'aura con ampie nari, o che lampeggia</l>
     <l n="975">La parte d'Aquilon fra tuoni e nembi;</l>
     <l n="976">O pur la crudel figlia il padre Niso</l>
     <l n="977">Segue più fiero ognor, per far vendetta</l>
     <l n="978">Del tolto crin sopra il suo sangue ingiusto.</l>
     <l n="979">Il pescator non bada anch'ei più al lito,</l>
     <l n="980">Né ai stagni intorno, ai laghi, ai rivi e ai fiumi,</l>
     <l n="981">Ma se ben potea far più ricca preda,</l>
     <l n="982">Con sollecita man le reti avolge,</l>
     <l n="983">Sian piene o vuote, e 'n ver l'umil casetta</l>
     <l n="984">Vanne veloce e quelle porta, alora</l>
     <l n="985">Ch'ogni marino augello o ch'aggia stanza</l>
     <l n="986">In laghi e fiumi, or su minute arene</l>
     <l n="987">Scherza giocondo, or sotto l'acque il capo</l>
     <l n="988">Tuffando bagna il sen con gioia e speme</l>
     <l n="989">Di presto umor, che per lavarsi attende;</l>
     <l n="990">E quando la cornacchia impura vede</l>
     <l n="991">Che sola seco spazia in secca sabbia,</l>
     <l n="992">O ver tra giallo e smorto a le prim'ore</l>
     <l n="993">Del giorno il celeste arco a bever l'onde</l>
     <l n="994">Per riversarle tosto, o ver se 'l mergo</l>
     <l n="995">Dal mar con più stese ali al lito il volo</l>
     <l n="996">Ratto rivolge, e de' suoi rauchi gridi</l>
     <l n="997">Riflette il flebil suono ogn'antro e scoglio;</l>
     <l n="998">Né mai fallace gli è la schiera immonda</l>
     <l n="999">Di folache in fra lor vaganti in secco,</l>
     <l n="1000">Né lo svelto arion, cui più non cale</l>
     <l n="1001">Di lago o stagno, in fra le nubi alzato,</l>
     <l n="1002">Scherzante in varii modi e 'n mille giri.</l>
     <l n="1003">Talora il buon cultor prevede il tempo</l>
     <l n="1004">Che nuotar dèn le biade in mezzo ai solchi,</l>
     <l n="1005">O innondarsi le vigne e i verdi prati,</l>
     <l n="1006">Da secca fronde, o lieve paglia a volo</l>
     <l n="1007">Veduta andar girando in vago errore.</l>
     <l n="1008">Il peregrin più e più s'affretta, i passi</l>
     <l n="1009">Raddoppia ancor che stanco, acciò che giunga</l>
     <l n="1010">A l'albergo lontan pria che 'l gran turbo</l>
     <l n="1011">Allaghi i campi, abbatta i paschi, e schianti</l>
     <l n="1012">I lieti rami, e l'orrida procella</l>
     <l n="1013">Faccia a lui danno ancor, quand'egli mira</l>
     <l n="1014">La vaga rondinella al molle fango</l>
     <l n="1015">E intorno a l'acque irsi aggirando, e quelle</l>
     <l n="1016">Quasi premer co' piè, toccar coi vanni,</l>
     <l n="1017">E nel lotoso albergo ode addoppiarsi</l>
     <l n="1018">De le noiose rane aspre querele,</l>
     <l n="1019">E per l'aria armonia gracchiante e strana</l>
     <l n="1020">Di tristi corvi, in folto stormo accolti.</l>
     <l n="1021">Che direm noi dei marinari industri,</l>
     <l n="1022">Che 'l tempo san che dal sicuro porto</l>
     <l n="1023">Non debbon rallentar l'aspre ritorte?</l>
     <l n="1024">O ver se solcan l'onde quando al lito</l>
     <l n="1025">Volger dènno le prore e in qualche seno</l>
     <l n="1026">Veloci ricovrarsi, acciò che tardi</l>
     <l n="1027">Non chiamin poi ne l'alto in spessi voti</l>
     <l n="1028">E Glauco e Panopea, Netuno e Teti,</l>
     <l n="1029">Raccogliendo le vele immonde e rotte,</l>
     <l n="1030">Molli il crin, lassi il petto, e stanchi il fianco.</l>
     <l n="1031">Veggon questi se 'l sol s'asconde, e quando</l>
     <l n="1032">L'aria in nubi si stringe, e muove il vento,</l>
     <l n="1033">Guardando in mar l'onde spezzate, e 'l gregge</l>
     <l n="1034">Di Netuno scoperto, e a salto a salto</l>
     <l n="1035">Il guizzante delfin fuor del suo letto</l>
     <l n="1036">Con la gran schiera andarsi in altra parte</l>
     <l n="1037">Ove il futuro mal men danno apporti.</l>
     <l n="1038">L'ira del ciel prevede ancor la notte</l>
     <l n="1039">Dagli accesi vapor, che quasi stelle</l>
     <l n="1040">Paiono a' risguardanti, a l'aria sparsi,</l>
     <l n="1041">Di fiammeggiante albor segnando il calle.</l>
     <l n="1042">Indizio fermo han di futura pioggia</l>
     <l n="1043">Quando a noi torna la novella luna</l>
     <l n="1044">Con fosche corna, e del suo globo ancora</l>
     <l n="1045">La parte che dal sol non prende il lume</l>
     <l n="1046">Veggono avvolta d'una nebbia oscura.</l>
     <l n="1047">Ma se par ch'ella armi le guancie e 'l volto</l>
     <l n="1048">D'iracondo rossor, turbato il mare</l>
     <l n="1049">E fian dal Borea e l'Austro i colli scossi.</l>
     <l n="1050">Se poi nel quarto dì che 'l corpo infiamma</l>
     <l n="1051">Lieta si mostra, e più ch'argento chiara,</l>
     <l n="1052">Quel giorno e gli altri appresso in tutto il corso</l>
     <l n="1053">Del camin suo fian d'ogni oltraggio scarchi:</l>
     <l n="1054">Onde non gli paventa altra montagna</l>
     <l n="1055">Di nembi invano al cielo alzati e sparti</l>
     <l n="1056">Che non vadano avanti arditi e pronti;</l>
     <l n="1057">Come faran se 'l sol (ch'anch'ei non dubi</l>
     <l n="1058">Segni gli mostra), alor che spunta fuore</l>
     <l n="1059">Per ritornarci il dì, lucente e pura</l>
     <l n="1060">La fronte estolle, e quando il morso aurato</l>
     <l n="1061">Toglie a' corsieri suoi per darli il cibo,</l>
     <l n="1062">Ha d'onesto rossor pinta la faccia.</l>
     <l n="1063">Onde a l'amica sua più vago e bello</l>
     <l n="1064">Appare, e mentre in braccio a lei si posa,</l>
     <l n="1065">Spiega la notte il suo stellato manto</l>
     <l n="1066">Chiaro e sereno, e senza nube alcuna,</l>
     <l n="1067">Talch'i più chiari e più lucenti lumi</l>
     <l n="1068">Levando agli altri ogni splendor, si scorge</l>
     <l n="1069">Adorno il velo suo di rare fiamme.</l>
     <l n="1070">Ma se quando al mattin sorge, ei li mostra</l>
     <l n="1071">La faccia di color varii dipinta,</l>
     <l n="1072">E 'l biondo crin ristretto al capo intorno</l>
     <l n="1073">D'oscura benda avvolto, o l'ampia fronte</l>
     <l n="1074">Si vede alquanto pallidetta e smorta,</l>
     <l n="1075">Rompendo in qualche parte ad ora ad ora</l>
     <l n="1076">Con raggi suoi l'oscura gonna, e vienne,</l>
     <l n="1077">Nunzia pria del suo mal, la mesta Aurora</l>
     <l n="1078">Anch'ella di dolor fatta simile,</l>
     <l n="1079">Lasciando il suo Titone: il ciel quel giorno</l>
     <l n="1080">Spessa grandine avventa, e immerge i legni.</l>
     <l n="1081">Poi quando il carro in mezzo l'onde attuffa,</l>
     <l n="1082">Se rancio appare, umor gli addita; e rosso,</l>
     <l n="1083">Vento gli annunzia; ma s'ei cinge e cuopre</l>
     <l n="1084">L'aurata chioma di ghirlanda intesta</l>
     <l n="1085">D'auro e d'oscuri veli, alor chi puote</l>
     <l n="1086">Degli audaci nocchier il fragil legno</l>
     <l n="1087">Quella notte campar da le vaste onde,</l>
     <l n="1088">O qualche flutto amico al fin sospinge</l>
     <l n="1089">La nave a terra combattuta e vinta,</l>
     <l n="1090">Ponga a parte non vil prezzo d'argento,</l>
     <l n="1091">Onde il naufragio alcun pittor descriva</l>
     <l n="1092">O stampi i finti legni, e tosto giunto</l>
     <l n="1093">Al patrio albergo, i voti scioglia, e accresca</l>
     <l n="1094">La tavoletta sua gli orribil casi</l>
     <l n="1095">Ch'in più di mille guise al tempio antico</l>
     <l n="1096">Cuopron le mura, gli archi, e le colonne.</l>
     <l n="1097">E chi fia ch'ose il sol chiamar fallace,</l>
     <l n="1098">E bugiarde le stelle? e Delia finta</l>
     <l n="1099">Chi fia ch'estimi? or non vedemmo, avanti</l>
     <l n="1100">Ch'a noi togliesse invidioso fato</l>
     <l n="1101">Il sommo padre tuo, Signor che reggi</l>
     <l n="1102">Fido e sostieni il suo valore e essalti</l>
     <l n="1103">Con la tua la sua gloria, aver le stelle</l>
     <l n="1104">Disposta una di lor con lunga schiera</l>
     <l n="1105">A segnarli il sentier di pure fiamme</l>
     <l n="1106">Ove passare avea per gire al cielo?</l>
     <l n="1107">E la luna vestir mirabil lume</l>
     <l n="1108">A la seguente notte, invan credendo</l>
     <l n="1109">Opporsi al novo sol col suo splendore?</l>
     <l n="1110">Taccio che 'l nunzio alato il divin nume</l>
     <l n="1111">Riverente inchinasse, e da Ciprigna</l>
     <l n="1112">Fosse ammirato; poi che 'l sol fe' nota</l>
     <l n="1113">L'allegrezza del ciel non la sua luce,</l>
     <l n="1114">Che veder non lasciò, come il gran Marte</l>
     <l n="1115">Gli desse strada, e l'onorasse Giove,</l>
     <l n="1116">E Saturno il fuggisse; non che tanti</l>
     <l n="1117">E tanti invidi sguardi d'altri eroi</l>
     <l n="1118">Che la stellata sfera accoglie in grembo,</l>
     <l n="1119">Oscurarsi veggendo ogni lor pregio</l>
     <l n="1120">Da un'alma più d'ogn'altra illustre e degna,</l>
     <l n="1121">E per fama e valor celebre e rara.</l>
     <l n="1122">Così a voi, donne, serviranno i segni</l>
     <l n="1123">Ch'han del piovoso e del sicuro cielo</l>
     <l n="1124">Il pastore, il bifolco, il cultor saggio,</l>
     <l n="1125">L'accorto viatore, e 'l nocchier dotto;</l>
     <l n="1126">Perché talor del tempo non v'inganni</l>
     <l n="1127">Un bel sereno, e l'aria queta, e 'l vento</l>
     <l n="1128">Tacito sì che non pur s'ode o vede</l>
     <l n="1129">La selva mormorar, né mover ramo,</l>
     <l n="1130">Ma da voi s'antiveda ognor da lunge</l>
     <l n="1131">Se fra breve ora, al giorno o ver di notte,</l>
     <l n="1132">Hanno i campi a innondarsi, acciò che a tempo</l>
     <l n="1133">Si corra a la foresta, e 'l gran presepe</l>
     <l n="1134">Di frondi si munisca, e di vivande,</l>
     <l n="1135">Pria che Giove e Giunone ed Eolo a terra</l>
     <l n="1136">Mandin folgori e gelo, e nebbie e venti.</l>
     <l n="1137">Nuoce l'umida selva ancora ai seri</l>
     <l n="1138">Di lauro, o rosmarino, o vil ginestra,</l>
     <l n="1139">In cui sale a spiegar l'alte ricchezze,</l>
     <l n="1140">Se da la cara madre ella fia tolta</l>
     <l n="1141">Con la cruda secure al tempo istesso</l>
     <l n="1142">Che in uso avrà da porsi; onde conviene</l>
     <l n="1143">Ch'un anno almeno in logge e stanze apriche</l>
     <l n="1144">Si serbi e si ritenga, e quivi spento</l>
     <l n="1145">Il naturale umore, al fin si ponga</l>
     <l n="1146">Secca vie più ch'arido fieno in opra:</l>
     <l n="1147">Onde potria talor molti e molti anni</l>
     <l n="1148">Quell'istessa iterar l'uffizio usato.</l>
     <l n="1149">Né minor danno ancor suol fargli il legno</l>
     <l n="1150">Di noce, quando a lor s'appressa e serve</l>
     <l n="1151">Come si sia: però non culle o letti</l>
     <l n="1152">Di quello abbia unqua il gregge, e non sen formi</l>
     <l n="1153">Il gran teatro, e non si colghin giri</l>
     <l n="1154">In cui l'opra dee far chi non s'inselva.</l>
     <l n="1155">Se poi ne la stagion che ascender deve</l>
     <l n="1156">L'alta foresta scorgi il gregge tutto</l>
     <l n="1157">O gran parte de' seri inferma e stanca</l>
     <l n="1158">Irsi aggirando al suolo, accorte donne,</l>
     <l n="1159">Ponete i vermi ad uno ad un sui rami,</l>
     <l n="1160">O de' ritorti e inanellati nastri</l>
     <l n="1161">Di legno, in copia molta al suolo sparsa,</l>
     <l n="1162">Ogni mensa s'ingombri a piè de' tronchi,</l>
     <l n="1163">Ch'ivi l'opra faran; ma non sì cara</l>
     <l n="1164">Quella poscia sarà, come se 'l verme</l>
     <l n="1165">Generoso vigore al bosco adorno</l>
     <l n="1166">Sospinto avesse; e ciò dal cibo infausto</l>
     <l n="1167">Che lui fu dato avviene, e fia la colpa</l>
     <l n="1168">Del curator de' vostri campi lieti,</l>
     <l n="1169">Che sol pensando al ben che 'l gusto alletta,</l>
     <l n="1170">Vago d'averne loda, attese solo</l>
     <l n="1171">A coltivar le piante ai seri amiche</l>
     <l n="1172">Fra le più ricche zolle, e con lo sterco</l>
     <l n="1173">E 'l vil letame, in quel medesmo modo</l>
     <l n="1174">Che 'l moro cole, acciò che 'l dolce frutto,</l>
     <l n="1175">Quando per trapassar la calda estate</l>
     <l n="1176">Senza alcun danno ei solo adorna e ingombra</l>
     <l n="1177">Le mattutine mense, appo il suo donno</l>
     <l n="1178">Con più grato sapor pregio gli acquisti.</l>
     <l n="1179">Onde, or non serva il moro al gusto ingordo,</l>
     <l n="1180">Ch'altr'opra il chiama, e quel parer si fugga</l>
     <l n="1181">Di piantarlo in terren morbido e grasso,</l>
     <l n="1182">Ma il più magro e pietroso or qui s'elegga;</l>
     <l n="1183">Pur che l'alber non cresca appresso a stagni,</l>
     <l n="1184">O in umido pratello, o in chiusa valle,</l>
     <l n="1185">Ove quando al Leon gl'irsuti crini</l>
     <l n="1186">Coi caldi raggi il buon pastor d'Ameto,</l>
     <l n="1187">Dal Cancro uscendo, infiamma, alor che 'n cielo</l>
     <l n="1188">Del giorno il suo camin mezzo ha compito,</l>
     <l n="1189">A pena ancor la verde chioma indori.</l>
     <l n="1190">Simil piaggia, ugual cura il gelso brama:</l>
     <l n="1191">E perché l'uno e l'altro in ogni campo</l>
     <l n="1192">Sì parcamente abonda, e sì fallaci</l>
     <l n="1193">Son queste piante anzi un compìto lustro,</l>
     <l n="1194">Grave studio, somm'arte, e pronto ingegno</l>
     <l n="1195">Intorno al culto lor vien che si metta</l>
     <l n="1196">Da chi n'ha il carco, e da chi ha volto il core</l>
     <l n="1197">Al serico travaglio, acciò che insieme</l>
     <l n="1198">Degli alberi il doppiar raddoppi il frutto</l>
     <l n="1199">Dai nobil vermi: ond'a voi, donne, ancora</l>
     <l n="1200">Grave non sia veder ch'al giusto tempo,</l>
     <l n="1201">Quando dai dui german si parte Apollo</l>
     <l n="1202">Per ricovrar con l'animal che offese</l>
     <l n="1203">Alcide alor che uccise il fiero mostro</l>
     <l n="1204">Di Lerna, acciò che il corso indietro apprenda,</l>
     <l n="1205">Il saggio agricoltor dei giardin vostri</l>
     <l n="1206">Colga i frutti maturi, e quelli intieri</l>
     <l n="1207">Vada piantando a file longhe in quadro</l>
     <l n="1208">Di perfetto terren ne l'orto eletto,</l>
     <l n="1209">Con picciol solco intorno, ove introduca</l>
     <l n="1210">Contra il secco calor del Sirio ardente,</l>
     <l n="1211">Per poterlo irrigar, vago ruscello;</l>
     <l n="1212">E per fuggir de l'empie talpe il danno,</l>
     <l n="1213">Di quello il margo ancor circondi et armi</l>
     <l n="1214">D'acuti e picciol pali in terra fitti</l>
     <l n="1215">Un piede almeno, e spessi, acciò ch'a quelle</l>
     <l n="1216">Punte appressando il muso, indietro offeso</l>
     <l n="1217">Fugga il cieco animale; o vero un d'essi</l>
     <l n="1218">Tolto con arte vivo, il ponga in urna</l>
     <l n="1219">Sino a l'orlo sepolta, alor che il loco</l>
     <l n="1220">Febo a Delia concede, et a' suoi stridi</l>
     <l n="1221">Ratti correndo gli altri, e dentro il vaso</l>
     <l n="1222">Cadendo a schiera a schiera incauti, al giorno</l>
     <l n="1223">Quivi molti vedrai cattivi e presi</l>
     <l n="1224">Cui la curva prigion poi niega il varco.</l>
     <l n="1225">Poscia il quadro di fimo ammanti, e cuopra</l>
     <l n="1226">Di paglia e stipe, acciò che mentre al vespro</l>
     <l n="1227">Et al mattin l'innaffia, il suol commosso</l>
     <l n="1228">Troppo copioso umor non prema e ammachi,</l>
     <l n="1229">O con l'aspro calor non ferva il raggio</l>
     <l n="1230">Del sol entro le vene al nuovo erbaio,</l>
     <l n="1231">E le sparte ricchezze arda e consume;</l>
     <l n="1232">Né quindi levi mai l'ispida gonna,</l>
     <l n="1233">Finch'apparir fuor del terren non mira</l>
     <l n="1234">La pargoletta selva, e mentre il caldo</l>
     <l n="1235">Avrà forza e vigore, ognor la bagni.</l>
     <l n="1236">Ma quando il rio Scorpion Cinzio abbandona,</l>
     <l n="1237">Per gir col precettor del forte Achille,</l>
     <l n="1238">E già tuffar veggiàn nel fosco occaso</l>
     <l n="1239">(Pria che l'Aurora il bel purpureo volto</l>
     <l n="1240">Del geloso amator rapisca ai basci</l>
     <l n="1241">Per far la scorta al giorno) Elettra e Maia</l>
     <l n="1242">Con le gelate suore, e 'n fronte al Tauro</l>
     <l n="1243">Farci segni di neve e di pruine,</l>
     <l n="1244">Formi di paglie o giunchi o lievi canne</l>
     <l n="1245">Vil casetta o capanna, intorno intorno</l>
     <l n="1246">Chiusa dal lato in poi ch'have al meriggio</l>
     <l n="1247">Volta la fronte, e 'l campicello e 'l bosco</l>
     <l n="1248">Cuopra, al verno crudel facendo schermo;</l>
     <l n="1249">Sin che si vegga al vespro il maggior Cane</l>
     <l n="1250">Immergersi nel mar stanco e anelante</l>
     <l n="1251">Per la smarrita traccia, e 'l Lepre ascoso:</l>
     <l n="1252">Svella alor quei le piante, e le trasporti</l>
     <l n="1253">In terren molle e grasso, e compartisca</l>
     <l n="1254">La selva sì che fra una pianta e l'altra</l>
     <l n="1255">Distanza cubital di suol vi resti,</l>
     <l n="1256">Acciò che il zappolin rivolghi al cielo</l>
     <l n="1257">Di quell'erbe crudei l'empie radici</l>
     <l n="1258">Che negli altrui confini usurpan seggio,</l>
     <l n="1259">Onde quella virtù ch'era già volta</l>
     <l n="1260">A nutrir l'erbe ingrate or meglio intenda</l>
     <l n="1261">Ad ingrossar le più felici piante.</l>
     <l n="1262">O ver, come ha introdotto uso novello</l>
     <l n="1263">De' più scaltri cultori, i colti frutti</l>
     <l n="1264">Metta in secchio ripien d'acqua, e li prema</l>
     <l n="1265">Sì forte con le man, che in mille e mille</l>
     <l n="1266">Pezzi li squarci e rompa, e strugga e sfaccia,</l>
     <l n="1267">Sin che ne vada il miglior seme al fondo,</l>
     <l n="1268">E 'l più vil resti a galla, e l'onda infiori</l>
     <l n="1269">Con la parte negletta, e quella al suolo</l>
     <l n="1270">Gettata e sparsa, il torbo umor pian piano</l>
     <l n="1271">Versi dal vaso fuore: indi ne tolga</l>
     <l n="1272">Il grato seme, e ad asciugar lo ponga</l>
     <l n="1273">Sovr'asse, ove del sol non fieda il raggio;</l>
     <l n="1274">Poscia il serbi sicuro, insin ch'al cielo,</l>
     <l n="1275">Mirando fiso al mattutino albore,</l>
     <l n="1276">Vedrà il destriero alato ogni sua stella</l>
     <l n="1277">Condur ruotando in sotterranei chiostri,</l>
     <l n="1278">E seco Delia il suo bel lume accresca:</l>
     <l n="1279">Sceglia alor questo un giorno, e mentre scorge</l>
     <l n="1280">Calar del gran pianeta al nido i raggi,</l>
     <l n="1281">De la gran madre al preparato grembo,</l>
     <l n="1282">Cui fatto avrà con vanga e zappa e rastro</l>
     <l n="1283">Cento rigide piaghe, e fuor del piano,</l>
     <l n="1284">Col gran cribro di ferro, un palmo alzato,</l>
     <l n="1285">Il commetta a nodrire; e de le stipe</l>
     <l n="1286">Il manto, e d'innaffiar l'usata cura</l>
     <l n="1287">Ch'agli altri avea non lasci, anzi la segua,</l>
     <l n="1288">Come già detto abbiamo a parte a parte,</l>
     <l n="1289">Sin che dal suol le fortunate piante</l>
     <l n="1290">Vadan poggiando in alto, e con più vaga</l>
     <l n="1291">Vista formin di sé verde foresta</l>
     <l n="1292">Che gli occhi alletta; onde il boschetto intorno</l>
     <l n="1293">Di pruni s'armi, e di pungenti spine,</l>
     <l n="1294">Acciò che avida man d'uom, cui pur piace</l>
     <l n="1295">De l'altrui faticar nudrirsi, il frutto,</l>
     <l n="1296">La notte o 'l dì, con forza, inganno od arte,</l>
     <l n="1297">Quando il credete aver, non furi e involi;</l>
     <l n="1298">Né greggia incustodita o sciolto armento,</l>
     <l n="1299">Coi piè, col morso, e con le corna e 'l petto,</l>
     <l n="1300">Ogni vostro lavor depredi e stirpe.</l>
     <l n="1301">Il che ancor far si de' qualor ciascuno</l>
     <l n="1302">Di quegli alberi adulti in steril seno</l>
     <l n="1303">Cerere accolga, o per l'apriche rive,</l>
     <l n="1304">Per nude piaggie e strade, o per ghiarosi</l>
     <l n="1305">Prati e giardin s'andran piantando soli.</l>
     <l n="1306">Ma perché suole il moro esser più tardo</l>
     <l n="1307">Che 'l gelso ad ingrossar l'umil suo stelo,</l>
     <l n="1308">E lento assai più al ciel dispiega e a l'aura</l>
     <l n="1309">I ricchi rami e le più ricche frondi,</l>
     <l n="1310">Lodo che per sentir dei sudor vostri</l>
     <l n="1311">Mercé più pronta a coltivar s'attenda</l>
     <l n="1312">Questi dal curatore, anzi che gli altri.</l>
     <l n="1313">E più tosto il piacer n'avrete ancora,</l>
     <l n="1314">E de' vermi allevar tante famiglie</l>
     <l n="1315">Potransi in breve, se innestar farete</l>
     <l n="1316">Sugli altrui fusti i gelsi, onde si mostri</l>
     <l n="1317">Come le non sue membra un alber nutri;</l>
     <l n="1318">E come a questi ognor novelle e verdi</l>
     <l n="1319">Cime togliendo, in risecata verga</l>
     <l n="1320">O ne l'istesso tronco ancor robusto</l>
     <l n="1321">Di pomo, di castagno, o cornio od olmo,</l>
     <l n="1322">O di selvaggio pero o bianca pioppa,</l>
     <l n="1323">Si ponga il cespo ignudo, e fuor s'adatti</l>
     <l n="1324">In modo tal l'una con l'altra scorza,</l>
     <l n="1325">Che l'un con l'altro umor consorte e misto</l>
     <l n="1326">Di concorde vigor, salendo insieme,</l>
     <l n="1327">Pasca e fecondi, opra pietosa, i rami</l>
     <l n="1328">Altrui strania radice, e l'altrui frondi;</l>
     <l n="1329">O ver, come altri suol, dal gelso svelga</l>
     <l n="1330">Nuova gemma o rampollo, e in tal ferita</l>
     <l n="1331">Trasporte, ove la pianta ha diramata,</l>
     <l n="1332">Che sia la giunta uguale al danno; e avvolga</l>
     <l n="1333">Con larga fascia, ch'indi unqua si sleghi,</l>
     <l n="1334">Di nutritivo umor de la gran madre</l>
     <l n="1335">Salubre impiastro a risaldar la piaga.</l>
     <l n="1336">O (qual vecchio pastor ch'un verde ramo</l>
     <l n="1337">Spoglia de la sua buccia illesa e intiera,</l>
     <l n="1338">Onde componga al pargoletto figlio</l>
     <l n="1339">Strana zampogna, che 'l trastulli e avvezzi</l>
     <l n="1340">Quindi poscia a sonar più industre avena)</l>
     <l n="1341">Lievi intiera la veste a un picciol tronco,</l>
     <l n="1342">Pur ch'in sé due o tre occhi ella contenga,</l>
     <l n="1343">Del gelso, e in modo tal ne adorni e cinga</l>
     <l n="1344">De li nomati ceppi i picciol bronchi,</l>
     <l n="1345">Fatti pria d'altretanta scorza ignudi,</l>
     <l n="1346">Che qual la propria gonna li rivesta:</l>
     <l n="1347">Ch'indi stretta si leghi al nuovo corpo</l>
     <l n="1348">Con sottil filo ambo gli estremi, e dove</l>
     <l n="1349">Questa con la natia s'aduna e giunge,</l>
     <l n="1350">Et ove arriva a la recisa parte</l>
     <l n="1351">De la sbucciata verga; e i dotti incastri</l>
     <l n="1352">Con rubiconda cera e chiuda e stipi,</l>
     <l n="1353">Ch'in breve si vedrà fuor di quegli occhi</l>
     <l n="1354">Spuntar le gemme altrui pedale antico.</l>
     <l n="1355">Né questi modi sol, ma mille e mille</l>
     <l n="1356">Ne tenta l'arte, ove natura inchina,</l>
     <l n="1357">Veggendo ognor l'alber dal seme sorto</l>
     <l n="1358">Sì tarda e frale aver sua breve vita,</l>
     <l n="1359">Ch'in cuna muore, o non morendo al fine</l>
     <l n="1360">Troppo selvaggio e stanco il frutto adduce;</l>
     <l n="1361">Onde in sì varie guise il buon cultore</l>
     <l n="1362">Intorno a l'inestar l'ingegno adopra,</l>
     <l n="1363">Che 'l narrarlo fia longo, e poca fede</l>
     <l n="1364">Daria al mio dir chi non lo sa e nol prova:</l>
     <l n="1365">Tal meraviglia n'han gli alberi istessi,</l>
     <l n="1366">Qualor si vidde il pero ogni sua chioma</l>
     <l n="1367">Di perseo pomo ornata, e 'l robusto olmo</l>
     <l n="1368">Su le radici sue l'immondo gregge</l>
     <l n="1369">Mirò franger la ghianda, e 'l duro cornio,</l>
     <l n="1370">Ch'a bifolchi porgeva acerbe bacche,</l>
     <l n="1371">Di dalmatiche prune i fior produsse;</l>
     <l n="1372">Così quei fusti infruttuosi e incolti</l>
     <l n="1373">Fian per voi tosto i più onorati e cari.</l>
     <l n="1374">Dei giorni poi miglior de le stagioni</l>
     <l n="1375">Che il ben dotto villan sceglier si deve</l>
     <l n="1376">Acciò che il seme sparga, e gli arborscelli</l>
     <l n="1377">Nel suo terren trapianti, o i nobil rami</l>
     <l n="1378">In varii modi inesti in varie piante,</l>
     <l n="1379">Diversa e incerta opinion n'ha 'l volgo:</l>
     <l n="1380">Pur seguendo il parer dei più vetusti</l>
     <l n="1381">E scaltri agricoltor, concludo e dico</l>
     <l n="1382">Che, di quante stagion ruotando apporta</l>
     <l n="1383">Il bifronte signor dal Capro al Cancro,</l>
     <l n="1384">Alcun non v'è più convenevol tempo</l>
     <l n="1385">Di quello in cui d'Amor la bella madre</l>
     <l n="1386">Spira foco dal ciel, che tutta infiora</l>
     <l n="1387">In premio del suo ben Cerere amica,</l>
     <l n="1388">E il freddo giel togliendo, a quella pianta</l>
     <l n="1389">Che Bacco onora il suo favor comparte:</l>
     <l n="1390">Allor Zefiro mena, e 'n bel sereno</l>
     <l n="1391">Del ciel le stelle spiega, e l'aria ingombra</l>
     <l n="1392">Di soave armonia; con dolci accenti</l>
     <l n="1393">D'augelli i venti acqueta, e l'onda rende</l>
     <l n="1394">Placida al mare, e 'l cristal torna ai fiumi;</l>
     <l n="1395">Manda dagli antri a le campagne adorne,</l>
     <l n="1396">Scherzanti insieme, allegre fere e snelle,</l>
     <l n="1397">E sotto l'ombre in prati, a' fonti intorno</l>
     <l n="1398">Muove l'aure a sentir, muove sue Ninfe,</l>
     <l n="1399">E lei nascosta gode al suono intenta,</l>
     <l n="1400">Dolce cantar d'oneste donne e vaghe.</l>
     <l n="1401">Il sommo padre ancor con la gelosa</l>
     <l n="1402">E superba Giunon si riconsiglia,</l>
     <l n="1403">Ond'ei nel grembo suo lieto disceso,</l>
     <l n="1404">Essa nel grembo suo lieta l'accoglie;</l>
     <l n="1405">E di tal vista è sì invaghito il mondo,</l>
     <l n="1406">Ch'empie il ciel di dolcezza e gli elementi,</l>
     <l n="1407">Et a riamarsi ogni animal s'infiamma.</l>
     <l n="1408">Questa è la vaga e dolce primavera,</l>
     <l n="1409">Che dà la vita a' nostri seri amati,</l>
     <l n="1410">E di loro il cantar m'addita e insegna.</l>
     <l n="1411">Non credo mai che 'l gran Prometeo ordisse</l>
     <l n="1412">La bella sua fattura in altro tempo,</l>
     <l n="1413">Né che spargesser mai lor primi raggi</l>
     <l n="1414">In altro tempo i lumi erranti e fissi:</l>
     <l n="1415">Primavera alor fu, primavera ebbe</l>
     <l n="1416">Il secol d'or, quand'ogni fera e augello</l>
     <l n="1417">Vider la prima luce, e quando l'alma</l>
     <l n="1418">Diede il Motore eterno al padre antico:</l>
     <l n="1419">Or com'ella benigna il suo favore</l>
     <l n="1420">Presta a' sovrani Numi, agli uomin presta,</l>
     <l n="1421">E gli animali a propagarsi invita,</l>
     <l n="1422">L'aria empiendo d'amor, la terra e 'l mare:</l>
     <l n="1423">Così 'l giocondo April l'aura amorosa</l>
     <l n="1424">Comparte a l'erbe a' fiori, et a le piante</l>
     <l n="1425">La sua rara virtude, e largamente</l>
     <l n="1426">Il fecondante umor ministra a' gelsi.</l>
     <l n="1427">Cui pur ne resta ancor trovare il loco</l>
     <l n="1428">Atto a tenerli in vita, acciò che indarno</l>
     <l n="1429">Alcun non s'affatichi, e 'ndarno sudi,</l>
     <l n="1430">Per aver nel suo campo alber sì degno,</l>
     <l n="1431">Cui si renda il terren contrario e schivo,</l>
     <l n="1432">L'aer sia tristo, e 'l clima aspro e noioso:</l>
     <l n="1433">Perché i delfin ne le più secche arene</l>
     <l n="1434">Avran la stanza, e 'l fier leon fra l'onde</l>
     <l n="1435">L'irsuta chioma andrà scuotendo allegro,</l>
     <l n="1436">E gli anni sciolti d'ogni usata legge</l>
     <l n="1437">Meneran fior l'autunno, i pomi e l'uve</l>
     <l n="1438">Al tempo novo, al verno spiche, e ghiaccio</l>
     <l n="1439">A mezza state, anzi che 'l moro o 'l gelso</l>
     <l n="1440">Sotto un contrario ciel frondeggi e viva.</l>
     <l n="1441">Così le grazie sue dispose, e i doni</l>
     <l n="1442">Compartir volle a la bell'opra e santa</l>
     <l n="1443">De le sue man, colui ch'a un cenno eresse</l>
     <l n="1444">Quanto risplende in terra, e 'n ciel riluce;</l>
     <l n="1445">Come ancor mosso da giust'ira e sdegno</l>
     <l n="1446">Contra il perverso seme uman divise</l>
     <l n="1447">In vari modi il male, ond'uom si purghi</l>
     <l n="1448">Dagli empi falli e rei, e s'è pur buono,</l>
     <l n="1449">Quivi, com'in foco or, s'affini e provi.</l>
     <l n="1450">Qual patria dunque fia propizia e cara</l>
     <l n="1451">A quest'alber gentil? qual proprio loco</l>
     <l n="1452">Lui concesse natura? e qual paese</l>
     <l n="1453">Tanto fu a Dio diletto, e grato tanto,</l>
     <l n="1454">Che col bel don di sì onorata fronde,</l>
     <l n="1455">Del gran pregio de' seri adorno e onusto</l>
     <l n="1456">Farlo per sua pietade abbi voluto?</l>
     <l n="1457">Diròlt'io pure? o per fuggir l'obietto</l>
     <l n="1458">Che 'l troppo amore mi trasporti e inganni</l>
     <l n="1459">Fia ben ch'io 'l taccia? Ah, non sia ver, ma s'abbi</l>
     <l n="1460">Il mio dolce terreno e 'l caro nido</l>
     <l n="1461">Questo devuto onor da la mia penna.</l>
     <l n="1462">Canti i fatti de' suoi greco facondo;</l>
     <l n="1463">Il suo Augusto, Maron celèbri e canti:</l>
     <l n="1464">A me, ch'in queste piagge, e sotto l'ombra</l>
     <l n="1465">Nacqui del mio gran Carlo, e queto vivo,</l>
     <l n="1466">E di loro e di lui non si disdica</l>
     <l n="1467">Fregiarmi il crin negletto, e ornar le carte.</l>
     <l n="1468">Fra quante cuopre il cielo, e cinge il mare</l>
     <l n="1469">Provincie eccelse, e questa immensa mole</l>
     <l n="1470">Nel grembo accoglie, e vide occhio mortale,</l>
     <l n="1471">Non è chi vinca, o d'alto pregio agguagli</l>
     <l n="1472">L'antica Esperia, e 'l vago ausonio lido,</l>
     <l n="1473">D'armi potente, e d'abondanti glebe.</l>
     <l n="1474">Lascia a questa l'onor, la gloria e 'l vanto</l>
     <l n="1475">Il britannico suol, benché il suo gregge</l>
     <l n="1476">Lupo non tema, e 'l rio venen non porti.</l>
     <l n="1477">Lascialo ancor, d'olio e di mel feconda,</l>
     <l n="1478">La nuova e grande Esperia, il terren gallo</l>
     <l n="1479">Fertile e ricco, e di foreste adorna</l>
     <l n="1480">L'una e l'altra Germania; e le gran caccie</l>
     <l n="1481">De' sarmatici campi, e col suo argento</l>
     <l n="1482">Pannonia, e di destrier Tessaglia donna;</l>
     <l n="1483">Del grande Olimpo, che 'l suo capo estolle</l>
     <l n="1484">Sopra le nubi, la pirite e i fiori,</l>
     <l n="1485">Di Creta e Lesbo la copiosa vite;</l>
     <l n="1486">Asia, Licia et Armenia, e 'l caldo Egitto,</l>
     <l n="1487">Con Arabia e Soria, d'incenso e mirra,</l>
     <l n="1488">Di croco e d'altri odor ciascuna colma.</l>
     <l n="1489">Taccia l'Africa, e Libia, e 'l popol negro,</l>
     <l n="1490">Con l'aromate piante e l'eban raro,</l>
     <l n="1491">L'India col bianco avorio, e l'aurea verga</l>
     <l n="1492">D'America e Perù; l'alte ricchezze</l>
     <l n="1493">E i novi regni ancor di Magellane,</l>
     <l n="1494">Ch'a la trascorsa età degli avi nostri</l>
     <l n="1495">Primo scoperse uom di Liguria ardito,</l>
     <l n="1496">Sì che a un tuo figlio, Italia, ancor si deve</l>
     <l n="1497">La lode e 'l pregio di sì fatto acquisto.</l>
     <l n="1498">Taccian, dico, gli Sciti, e s'altra gente</l>
     <l n="1499">Da noi lontana e sconosciuta alberga,</l>
     <l n="1500">Né di queste o di quelle alcuna ardisca</l>
     <l n="1501">A l'ausonica madre nostra opporsi,</l>
     <l n="1502">Poi che gli abitator d'ogn'altro regno</l>
     <l n="1503">Han tutti onde temer di qualche oltraggio,</l>
     <l n="1504">O ver di qualche ben penuria gli ange:</l>
     <l n="1505">Del Reno san le genti, e del Tamigi</l>
     <l n="1506">Quanto sia il lor terren molesto a Bacco,</l>
     <l n="1507">E ch'a schermir contra perpetue brume</l>
     <l n="1508">Vien che 'l paterno suol s'arda e consumi.</l>
     <l n="1509">Sente l'Ibero e 'l Tago i caldi raggi</l>
     <l n="1510">Di più propinquo sole, onde le biade</l>
     <l n="1511">La lor devuta età viver non ponno,</l>
     <l n="1512">Et a pena il bel manto adorna i colli</l>
     <l n="1513">Di chiaro verde, che 'l calor gliel toglie;</l>
     <l n="1514">La Sona e 'l freddo Ren non danno a Palla</l>
     <l n="1515">Il suo debito onor, perché privi ella</l>
     <l n="1516">Li volse far de l'onorata oliva:</l>
     <l n="1517">E perché raccontar gli orribil ghiacci</l>
     <l n="1518">Del gelato Danubio, e i campi incolti</l>
     <l n="1519">D'Albi e Visula, a' quai natura avara</l>
     <l n="1520">Negò la vite, e tanti illustri doni?</l>
     <l n="1521">A che or Eufrate, or Nilo, or Indo, or Gange</l>
     <l n="1522">Ad un ad un vo rammentando, e tanti</l>
     <l n="1523">Flutti inospiti, e mar riposti e piagge,</l>
     <l n="1524">Da l'Austro nubiloso a le fredd'Orse,</l>
     <l n="1525">Poi ch'ognun sa qual di bontade manchi,</l>
     <l n="1526">E qual di danno abondi? Alcuno è privo</l>
     <l n="1527">D'ogni onor de le selve, alcun de' fonti</l>
     <l n="1528">Limpidi e chiari, onde l'ardor si spenga,</l>
     <l n="1529">Altri ha inopia di glebe, altri di paschi,</l>
     <l n="1530">Ove guidi il pastor l'amata greggia;</l>
     <l n="1531">Qui laghi, quivi arene, e quivi il gelo</l>
     <l n="1532">Il cereale ben togliono ai campi;</l>
     <l n="1533">Là van le fere tigre, e per foreste</l>
     <l n="1534">Rugge altrove il leon; gli aspidi altrove</l>
     <l n="1535">E gli empi basilischi han fero albergo;</l>
     <l n="1536">Quell'aria nutre i micidiali pardi</l>
     <l n="1537">E i grifi, e quel terren mesce ai bei fiori,</l>
     <l n="1538">Et a l'erbe salubri, et ai buon frutti,</l>
     <l n="1539">Aspro venen, ch'i coglitori incauti</l>
     <l n="1540">Sotto vaghe sembianze a morte mena.</l>
     <l n="1541">Ad altri poi, con loro eterno danno,</l>
     <l n="1542">Manca il culto divin verace e santo,</l>
     <l n="1543">Che l'alme ai buon cultor bea doppo morte.</l>
     <l n="1544">A te, Italia gentil, di qual ben parco</l>
     <l n="1545">Fu il ciel giamai, qual mal t'affligge e preme?</l>
     <l n="1546">Tu sei del mondo unico ospizio e porto,</l>
     <l n="1547">Pace, riposo, e d'ogni mal restauro:</l>
     <l n="1548">Tu sola fosti fra tutt'altre degna</l>
     <l n="1549">Di dare al genitor del sommo Giove,</l>
     <l n="1550">Per l'usurpato ciel, fido soggiorno.</l>
     <l n="1551">A te fra mille error, fra gran perigli</l>
     <l n="1552">Venne il famoso Ulisse, a te i penati</l>
     <l n="1553">Portò del regno d'Asia il pio Troiano,</l>
     <l n="1554">Soffrendo onta del cielo. Or chi ti mira</l>
     <l n="1555">Volga a Calisto gli occhi, e volga ad Argo,</l>
     <l n="1556">E 'l mar che sopra bagna, e 'l mar che sotto</l>
     <l n="1557">Al lito frange, e d'Adria l'onda e 'l flutto</l>
     <l n="1558">Tirren vedrà, che fra Cariddi e Scilla</l>
     <l n="1559">Giunti intorno ti fan sì nobil cinto.</l>
     <l n="1560">Volga a l'occaso, e ti vedrà da l'Alpi,</l>
     <l n="1561">Di ghiacci armate e di perpetue nevi,</l>
     <l n="1562">Contro i barbari oltraggi ognor difesa;</l>
     <l n="1563">E 'n quelle aver radice i monti e i colli</l>
     <l n="1564">Onde sei tanto adorna. Ecco nel mezzo</l>
     <l n="1565">Del grembo tuo rimiri u' nasce il Tebro;</l>
     <l n="1566">Indi segua il suo corso incontro 'l sole,</l>
     <l n="1567">Torcendo a destra, e 'l guardo fisi dove</l>
     <l n="1568">Siede Roma superba, altiera e santa,</l>
     <l n="1569">Che sotto l'ali sue raccolse e strinse</l>
     <l n="1570">Le genti sparte in un sol giro, e tenne,</l>
     <l n="1571">Or serva or sciolta, or sotto a' regi, or retta</l>
     <l n="1572">Da illustri duci, or fatta impero e posta</l>
     <l n="1573">Sotto un sol capo, quanti regni e quanti</l>
     <l n="1574">Popoli avea vicini, avea lontani:</l>
     <l n="1575">E quella elesse Iddio per degna sede</l>
     <l n="1576">De la sua sposa, e di chi tien la chiave</l>
     <l n="1577">Che chiude et apre al regno eterno il varco,</l>
     <l n="1578">Ond'or sotto l'insegne e sotto il manto</l>
     <l n="1579">Del suo vicario al sacro alto vessillo</l>
     <l n="1580">Unito ha 'l seme uman, sin da l'estreme</l>
     <l n="1581">Parti del mondo. Ecco disteso al lungo</l>
     <l n="1582">Il bel giogo Apennin, che ti divide</l>
     <l n="1583">Sì vagamente, e sue ricchezze sparge</l>
     <l n="1584">Per molte vene. Egli ha principio u' 'l Varo</l>
     <l n="1585">Placido onora la famosa rocca</l>
     <l n="1586">Che fa termine ai Galli, e con la Macra</l>
     <l n="1587">Chiude Liguria al destro fianco, e manda</l>
     <l n="1588">Il florid'Arno inver l'etrusche rive,</l>
     <l n="1589">Ov'han gran pregio i seri; indi s'estende</l>
     <l n="1590">Nel Lazio Albula antico, e parte il Lazio</l>
     <l n="1591">Col Lirio da Campania, e fra' Lucani</l>
     <l n="1592">E Picentini il Lao, Silaro e Sarno</l>
     <l n="1593">Scorron superbi; e dal suo lato manco</l>
     <l n="1594">Rubicone e Ren versa, Asio e Druenza:</l>
     <l n="1595">Poscia a l'isole incontro, a' quai diè 'l nome</l>
     <l n="1596">Il gran Diomede, al mar tributo danno</l>
     <l n="1597">Matrino, Aterno e Saro; indi Tiferno</l>
     <l n="1598">A la sinistra riva Apulia bagna,</l>
     <l n="1599">E l'onde ionie inver l'aurora accresce</l>
     <l n="1600">Di roman sangue e d'afro Aufido tinto.</l>
     <l n="1601">Da questi, e da quei fiumi illustri e chiari</l>
     <l n="1602">Ch'hanno origin da l'alpi a Borea volte,</l>
     <l n="1603">Ch'al tedesco furor ti fanno schermo,</l>
     <l n="1604">E da mill'altri ancor, per cui si rende</l>
     <l n="1605">Del tuo corpo ogni membro adorno e bello,</l>
     <l n="1606">Ai mori, ai vermi, et a quest'arte industre,</l>
     <l n="1607">Ond'è 'l divin lavoro in mille guise</l>
     <l n="1608">Carco di pregio, ogni favor discende.</l>
     <l n="1609">Or ti contempli ognuno a parte a parte,</l>
     <l n="1610">E vedrà l'aria, quale il gelso brama,</l>
     <l n="1611">Tepida sempre, e 'l ciel sempre lucente</l>
     <l n="1612">Di candido splendor, che mai s'infiamma,</l>
     <l n="1613">Né mai s'agghiaccia, e nudre i rami ai steli,</l>
     <l n="1614">Le frondi ai rami, e de le frondi l'ombre</l>
     <l n="1615">Ai dolci frutti, ai vaghi augelli, al gregge,</l>
     <l n="1616">A' semplici pastori, et a' bifolchi;</l>
     <l n="1617">L'aure fresche mai sempre, d'odor colme,</l>
     <l n="1618">Di Dei, di Ninfe e d'uomini e di donne</l>
     <l n="1619">Allettatrici scaltre e lusinghiere.</l>
     <l n="1620">Riguardi intorno intorno, e scorga quanti</l>
     <l n="1621">Superbi monti, ameni colli, e piaggie</l>
     <l n="1622">Verdi, valli fiorite, e fertil campi,</l>
     <l n="1623">Quanti laghi, paludi, acque salubri,</l>
     <l n="1624">E fiumi, e fonti, e mobili cristalli;</l>
     <l n="1625">Selve, spelonche, piante, erbe, fior, frutti,</l>
     <l n="1626">E quel ch'è bello e caro; e quante opime</l>
     <l n="1627">Ville, ricche cittadi, e seggi augusti,</l>
     <l n="1628">E seni, e porti. Or questo adunque è 'l loco</l>
     <l n="1629">Cui concesso ha de' cieli alto decreto</l>
     <l n="1630">Ch'in lui Natura ogni degn'opra mostri,</l>
     <l n="1631">E mostri ogni sua forza umano ingegno.</l>
     <l n="1632">Ove, sien pure arate, o sieno inculte</l>
     <l n="1633">Le terre, allignar suole in selve e scene</l>
     <l n="1634">Opache il gelso, e i seri han grato albergo:</l>
     <l n="1635">Ma più d'ogn'altra parte eran felici</l>
     <l n="1636">Di tanto ben queste leggiadre sponde,</l>
     <l n="1637">Cui lascia il primo onore e i primi doni</l>
     <l n="1638">Il Po, ch'ha 'l primo onore e i primi doni</l>
     <l n="1639">Dal Tanar, da due Dore, e doppia Stura:</l>
     <l n="1640">Pria che nutrisse il bel paese in seno,</l>
     <l n="1641">Troppo benigno e dolce, il foco e l'armi,</l>
     <l n="1642">Empie voglie allettando a farli oltraggio,</l>
     <l n="1643">Onde a sé fu cagion d'acerbo danno.</l>
     <l n="1644">Ma non fu pur quest'arte in tutto estinta,</l>
     <l n="1645">Anzi ognor si ravviva, e facil fora,</l>
     <l n="1646">Se (come accenna) il ciel favor li porge,</l>
     <l n="1647">Ch'ancor racquisti in breve il primo nome.</l>
     <l n="1648">Or, più ch'altrove, qui dunque potransi,</l>
     <l n="1649">Donne cui d'abitarvi ha Dio concesso,</l>
     <l n="1650">Le piante cultivar gioconde e care</l>
     <l n="1651">Al soprano animal, cui sì gradita</l>
     <l n="1652">È tsquest'aria gentil, ch'i raggi estivi</l>
     <l n="1653">Con zefiri e rugiade e fresche linfe</l>
     <l n="1654">Sì temprar suol che nullo ardor gli offende.</l>
     <l n="1655">E qual miracol fia, s'a questi piani</l>
     <l n="1656">Ogni grazia comparte il sacro rege</l>
     <l n="1657">De li altri fiumi, a cui nel cielo è dato</l>
     <l n="1658">Sovra il sole e i pianeti eccelso spazio,</l>
     <l n="1659">Ove l'imago sua fiammeggia e splende?</l>
     <l n="1660">Ei dal Vesulo monte il queto piede</l>
     <l n="1661">Stendendo, al fin di gran tributi altero</l>
     <l n="1662">Da Teti e da Nettuno accolto è in grembo.</l>
     <l n="1663">Lui Febo elesse, acciò che l'aspra morte</l>
     <l n="1664">Fosse men cruda al fulminato figlio,</l>
     <l n="1665">Ond'a l'argin sinistro ancora serba</l>
     <l n="1666">Da le sorelle eretta egregia tomba.</l>
     <l n="1667">Ei dà nel vago sen grato ricetto</l>
     <l n="1668">A famose cittadi, e molti campi</l>
     <l n="1669">Fastoso inonda, ma il bel capo e l'urna</l>
     <l n="1670">Tiene sotto 'l governo e 'l degno scettro</l>
     <l n="1671">Del mio gran Duce, e queste piagge amene</l>
     <l n="1672">Prima de l'altre tutte adorna e 'nfiora:</l>
     <l n="1673">Però ghirlanda qui Cerere acquista</l>
     <l n="1674">Di gravi spiche, onde il cultor n'abonda;</l>
     <l n="1675">E 'n premio di tal ben serba il costume</l>
     <l n="1676">L'agreste gioventù di far nei giochi</l>
     <l n="1677">Sacrati a lei de' più veloci e forti</l>
     <l n="1678">Tauri e del carro del bifolco prova.</l>
     <l n="1679">Qui il buon padre Leneo, festoso e dolce</l>
     <l n="1680">Più ch'altrove, a l'autunno i bei coturni</l>
     <l n="1681">Lasciar non sdegna, acciò ch'i piè divini</l>
     <l n="1682">Tinga col vignaiuol di novo mosto:</l>
     <l n="1683">Sì che non lunge Asopo et Ismeneo</l>
     <l n="1684">Le torme van, né dal Citero ismario</l>
     <l n="1685">Scende stuol di baccanti al tempio sacro,</l>
     <l n="1686">Ma tien qui la sua sede; e da' bei colli</l>
     <l n="1687">Che fan più ricca al Po la sponda destra,</l>
     <l n="1688">Tosto che l'alma vite, adorna e carca</l>
     <l n="1689">D'acri racemi, addita al buon cultore</l>
     <l n="1690">De' suoi futuri don sicura speme,</l>
     <l n="1691">Sogliono i curator di quella unirsi</l>
     <l n="1692">Entro le nobil mura, e quivi aggiunti</l>
     <l n="1693">Con tirsi in mano e tirsi al capo intorno</l>
     <l n="1694">Baccare al suon di tibie, e 'n mille modi</l>
     <l n="1695">Or pergole formare, or tralci, or vigne,</l>
     <l n="1696">Fingendo lor colonne et olmi e pali;</l>
     <l n="1697">E d'antico Lieo fuor del suo albergo</l>
     <l n="1698">Tratto far colmi i vasi, e 'l sacro umore</l>
     <l n="1699">Libando, incoronar Sileno e Bacco.</l>
     <l n="1700">Qui Pomona, Vertuno e Flora il corno</l>
     <l n="1701">Del famoso Acheloo, più assai ch'altrove,</l>
     <l n="1702">Empion di frutti e d'erbe e fiori e frondi.</l>
     <l n="1703">Qui in molte parti a la benigna Pale</l>
     <l n="1704">De' conservati armenti, in cento stadi,</l>
     <l n="1705">Del reso onor si porge aperto segno;</l>
     <l n="1706">Né 'l semicapro dio contro i pastori</l>
     <l n="1707">Mostrò giamai la fronte irata e torva,</l>
     <l n="1708">Ma visto sempre fu con faccia allegra,</l>
     <l n="1709">Del custodito grege il premio avendo.</l>
     <l n="1710">La cacciatrice Dea qui spesso mira</l>
     <l n="1711">Tornare i veltri affaticati e lassi,</l>
     <l n="1712">E d'alta preda le sue Ninfe onuste;</l>
     <l n="1713">Né lor mancan le fonti, e l'ombre, e l'aure</l>
     <l n="1714">Ove l'estivo ardor si tempri e fugga.</l>
     <l n="1715">Qui Minerva si cole, e 'l Dio facondo;</l>
     <l n="1716">Apollo e 'l coro suo v'han grata stanza.</l>
     <l n="1717">Qui è dolce or Marte; e non saetta Giove,</l>
     <l n="1718">Ma a ciascun giova, e lui con gli altri Dei</l>
     <l n="1719">Compartiti han fra lor gli studi e l'arti.</l>
     <l n="1720">Venere bella ancor col cieco figlio</l>
     <l n="1721">Non meno queste rive e 'l popol lieto</l>
     <l n="1722">Apprezza et ama che Amatunta e Gnido,</l>
     <l n="1723">Veggendo or de' suoi don qui maggior parte</l>
     <l n="1724">Ch'in altro luogo accolta, e chiaro il pregio.</l>
     <l n="1725">Che fia poi quando miri i colli e i campi,</l>
     <l n="1726">Qualor, mercé del ciel, lo strazio antico</l>
     <l n="1727">Di guerra in tutto avran posto in oblio,</l>
     <l n="1728">Di sì onorate frondi alzar le chiome</l>
     <l n="1729">Ricche e superbe, onde quest'altro bene</l>
     <l n="1730">De' seri, e la bell'arte illustre e degna,</l>
     <l n="1731">S'accresca e torni al suo primiero stato?</l>
     <l n="1732">Cura, donne, di voi, poiché i divoti</l>
     <l n="1733">Et amorosi vostri preghi accolse</l>
     <l n="1734">La pietosa Ciprigna, a noi tornando</l>
     <l n="1735">Pace tranquilla, alor ch'ogni ira e orgoglio</l>
     <l n="1736">Fece a Marte depor nel bel suo grembo,</l>
     <l n="1737">E coi spirti di lui temprò i suo' spirti.</l>
     <l n="1738">Tempo fu già quand'altro a noi che pace</l>
     <l n="1739">Non venia manco, altro non dava affanno</l>
     <l n="1740">Ch'alto incendio di guerra, onde il paese</l>
     <l n="1741">Ardea tutto d'intorno; or non ci offende</l>
     <l n="1742">Più militar furore, e i nostri Lari</l>
     <l n="1743">Hanno insieme con noi placido seggio.</l>
     <l n="1744">E del cielo a tal grazia altra s'aggiunge,</l>
     <l n="1745">Che d'armi micidiali il lampo abbaglia</l>
     <l n="1746">Col lume suo quest'alma CATERINA,</l>
     <l n="1747">Ch'a noi pace conferma, e pace apporta;</l>
     <l n="1748">E 'l cui gran nome orna i miei versi indegni.</l>
     <l n="1749">Cura ancor tua, Signor, da Dio prescritto</l>
     <l n="1750">A questo impero, a tanto onore assunto,</l>
     <l n="1751">Poi ch'hai d'Italia, anzi del mondo tutto</l>
     <l n="1752">La miglior parte; et ha sì caro il giogo</l>
     <l n="1753">Quest'umil popol tuo, fido e devoto,</l>
     <l n="1754">Quant'ebbe al secol d'or l'antica gente</l>
     <l n="1755">Il viver senza fren libera e sciolta:</l>
     <l n="1756">Don ch'a poch'altri il ciel ch'a te concede.</l>
     <l n="1757">Giungi dunque a tant'opre, a tanti studi</l>
     <l n="1758">Che 'l maturo tuo senno inventa e 'mpone</l>
     <l n="1759">A pro de' servi tuoi, quest'altro ancora:</l>
     <l n="1760">Segua adiutrice mano al buon consiglio,</l>
     <l n="1761">Onde il dominio tuo, come d'ogn'altra</l>
     <l n="1762">Cosa che dia Natura e l'arte adorni,</l>
     <l n="1763">De' serici lavor porti anco il vanto.</l>
     <l n="1764">Ma 'l ciel s'imbruna, e tanto errando è gita</l>
     <l n="1765">La nave mia per ampie, ondose strade,</l>
     <l n="1766">Che tempo è ormai raccor le vele sparte.</l>
    </lg>
   </lg>
  </body>
 </text>
</TEI>