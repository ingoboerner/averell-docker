<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>La Sereide - Libro primo</title>
    <author>Alessandro Tesauro</author>
   </titleStmt>
   <extent>
    <measure unit="stanza">1</measure>
    <measure unit="line">1646</measure>
   </extent>
   <publicationStmt>
    <publisher>UNED University</publisher>
    <idno>Alessandro Tesauro_la-sereide-libro-primo</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>La Sereide - Libro primo</title>
     <author>Alessandro Tesauro</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>La Sereide - Libro primo</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Con qual cura e saper da un picciol verme</l>
     <l n="2">Alto lavor si colga, onde fia adorno</l>
     <l n="3">Di nuove pompe e nobil fregi il mondo,</l>
     <l n="4">Leggiadre donne, a discoprir m'accingo</l>
     <l n="5">In questi carmi: e come in luce ei saglia,</l>
     <l n="6">Si nodrisca, fecondi, e l'aureo frutto</l>
     <l n="7">Porti, e da schiera di perigli scampi;</l>
     <l n="8">Come surga dal suol l'amica pianta</l>
     <l n="9">Che li dà 'l cibo; e come a l'opra antica</l>
     <l n="10">De la gran madre or pronta in varie guise</l>
     <l n="11">L'arte soccorra, onde lo stame incolto</l>
     <l n="12">Fia vago, oltre il natio, d'altri colori;</l>
     <l n="13">E quindi serva a ricche tele e drappi,</l>
     <l n="14">Ch'altrui man dotta intesse, o l'ago industre</l>
     <l n="15">Stampa di mille variate forme.</l>
     <l n="16">Voi degne Ninfe, a cui concesse il cielo</l>
     <l n="17">Di questo verme il carco e 'l degno impero,</l>
     <l n="18">Aprite il varco ond'io l'asciutte labbia</l>
     <l n="19">Ne l'onda d'Aganippe immerga e bagni,</l>
     <l n="20">Se non al proprio loco, ov'altri beve,</l>
     <l n="21">Almen nei discorrenti ed umil rivi,</l>
     <l n="22">Perché con voce assai men fioca io vaglia</l>
     <l n="23">Spiegar sonando i vostri eccelsi onori.</l>
     <l n="24">E tu suprema sopra ogn'altra Ninfa,</l>
     <l n="25">Scesa da' più famosi invitti eroi</l>
     <l n="26">Che fosser mai, d'un sommo rege figlia,</l>
     <l n="27">Il cui superbo manto adombra e copre</l>
     <l n="28">Più che non vinse o resse ogn'altro braccio</l>
     <l n="29">Nel greco scettro e ne l'ausonio regno,</l>
     <l n="30">Spira al mio petto ardor, rischiara il canto,</l>
     <l n="31">Ond'io possa narrar cose alte e rare,</l>
     <l n="32">Cui Natura produce, e l'arte illustra.</l>
     <l n="33">Tu d'alta stirpe e seme eccelso nata,</l>
     <l n="34">Del sangue austriaco onore, e pregio, e gloria,</l>
     <l n="35">CATERINA clemente, e saggia, e bella,</l>
     <l n="36">Figlia regal, cui dato ha 'l cielo in sorte</l>
     <l n="37">D'essere in maritale amor congiunta</l>
     <l n="38">Al mio Signor, che, d'alti regi nato,</l>
     <l n="39">Anzi dal tuo famoso antico stelo,</l>
     <l n="40">Non ha chi di virtù, d'alto valore,</l>
     <l n="41">Tra gli altri eroi, il suo valore avanzi:</l>
     <l n="42">Ei di te degno, e tu degna di lui,</l>
     <l n="43">Gentil coppia amorosa a cui simile</l>
     <l n="44">Altra non copre il ciel, né cinge il mare:</l>
     <l n="45">A te dunque mi volgo, a te m'inchino,</l>
     <l n="46">Te sola invoco, mia novella Musa,</l>
     <l n="47">Mia Caliope, mia Clio, a te consacro</l>
     <l n="48">Quest'opra mia, questo mio primo parto;</l>
     <l n="49">Forse che un giorno in più canori accenti</l>
     <l n="50">Dirò degli avi, e padre, e del consorte</l>
     <l n="51">I fatti di memoria eterna degni,</l>
     <l n="52">E farò con miei versi in più alto stile</l>
     <l n="53">Loro immortali, e me d'onor più degno</l>
     <l n="54">(Poiché in difficil prove l'ardir solo</l>
     <l n="55">Lodato è sempre) e di più chiara fama,</l>
     <l n="56">Ch'abbi a sì alto poggiar alzato i vanni,</l>
     <l n="57">E sollevato da la bassa plebe</l>
     <l n="58">Ito sia vincitor fra i spirti egregi.</l>
     <l n="59">Ne la stagion che 'l sol novo dispensa</l>
     <l n="60">A le campagne e a' colli il grato onore,</l>
     <l n="61">Quando scende da' monti alti et incolti</l>
     <l n="62">La strutta neve in dilatate falde,</l>
     <l n="63">E non si veggon, da pruine algenti,</l>
     <l n="64">Nei prati biancheggiar le molli erbette,</l>
     <l n="65">Né più si cura de l'ovile il gregge,</l>
     <l n="66">Né più 'l cultore avaro il foco apprezza,</l>
     <l n="67">Ma stanno a Citerea sparti d'intorno</l>
     <l n="68">Amori e Grazie e vezzosette Ninfe</l>
     <l n="69">Pronte a formar dolci carole e liete:</l>
     <l n="70">Allor s'affretti ogni leggiadra e pura</l>
     <l n="71">Giovine e verginella, e s'armi a l'opra,</l>
     <l n="72">Opra che insieme a lor diletta e giova;</l>
     <l n="73">E, se con dotta mano e pronto ingegno</l>
     <l n="74">Le spinge a sì onorata e degna impresa</l>
     <l n="75">Fermo desio, tratto che avranno il seme</l>
     <l n="76">Dal luogo ove da lor fu a tal bisogno</l>
     <l n="77">Serbato e chiuso, in puro velo avolto</l>
     <l n="78">Lor non fia noia caramente accorlo</l>
     <l n="79">Tra le morbide mamme, e nel bel seno</l>
     <l n="80">Caldo talor d'amor, ma più cocente</l>
     <l n="81">Ne la stagion che per costume appella</l>
     <l n="82">Gli amanti al pianto, et a penosa vita.</l>
     <l n="83">E quando a riposar le membra astringe</l>
     <l n="84">Il grave sonno a le cadenti stelle</l>
     <l n="85">Sul pigro letto, anco fra voi si ponga,</l>
     <l n="86">Donne gentili, il seme, e come al giorno</l>
     <l n="87">Del vostro cor fu secretario, ancora</l>
     <l n="88">Di vaga mente, a l'aria oscura e queta,</l>
     <l n="89">Senta sotto il guanciale i pensier dolci,</l>
     <l n="90">I vani insogni, e l'amorose cure,</l>
     <l n="91">Ché del seno e del letto il calor move</l>
     <l n="92">Virtute occulta, che feconda e sveglia</l>
     <l n="93">La nobil prole, e da la chiusa scorza</l>
     <l n="94">A l'alma vita i cari vermi adduce;</l>
     <l n="95">E Febo a pena avrà con la sua lampa</l>
     <l n="96">Dal duro volto de l'antica madre</l>
     <l n="97">Tre volte scosso il velo umido e denso</l>
     <l n="98">De l'atra notte, e, quella in fuga volta,</l>
     <l n="99">Desti i mortali ai gran travagli, quando</l>
     <l n="100">Vedrassi il seme aprirsi, e 'n varie guise</l>
     <l n="101">I picciol vermi uscirne: e fia stupore</l>
     <l n="102">Vederne alcuni, ergendo il capo al cielo,</l>
     <l n="103">Chieder sostegno a' nuovi spirti; et altri</l>
     <l n="104">Tratti da naturale instinto, andarsi</l>
     <l n="105">Cercando l'esca fra la torma; e molti</l>
     <l n="106">(Non bene ancor dal chiuso speco usciti)</l>
     <l n="107">Tirarsi dietro pallida et essangue</l>
     <l n="108">La mal capace stanza, e aver gran parte</l>
     <l n="109">Di quelli il capo sol dal letto esposto;</l>
     <l n="110">Et infiniti, a l'uscir tardi e lenti,</l>
     <l n="111">Starsen pigri, e lasciar l'albergo intatto.</l>
     <l n="112">Cari e dolci animai, che invidia fate</l>
     <l n="113">Di vostra vista sì leggiadra e bella</l>
     <l n="114">A' vaghi prati, et ai giardini adorni,</l>
     <l n="115">Ove simil fra lor concento fanno</l>
     <l n="116">I candidi ligustri e i bei giacinti,</l>
     <l n="117">E mille fior di che va Flora altera,</l>
     <l n="118">Molli dal pianto ancor, che sempre versa</l>
     <l n="119">Per il morto Mennon la mesta Aurora</l>
     <l n="120">Di preziosa manna e di rugiada:</l>
     <l n="121">Chi asconde il bel, chi parcamente l'apre,</l>
     <l n="122">Chi di sé glorioso e largo spande</l>
     <l n="123">Quanto di ben natura e 'l ciel v'accolse.</l>
     <l n="124">Or dunque in mezzo a sì confuso e vago</l>
     <l n="125">Ordin di seme ancor intiero e vermi,</l>
     <l n="126">Quai non ben nati, e quai fra schiere erranti,</l>
     <l n="127">Convien frapor da gentil mano scelte</l>
     <l n="128">Dal moro nuove gemme e saporite,</l>
     <l n="129">Ché 'l popol tosto che la luce ha scorta</l>
     <l n="130">Ratto suole assalirle avido e ingordo,</l>
     <l n="131">E col frequente e lieve morso empirne</l>
     <l n="132">Il picciol corpo; e, mentre intento pasce</l>
     <l n="133">Le frondi, ove securo e queto posa,</l>
     <l n="134">Tu quelle allor, fanciulla, accorta prendi,</l>
     <l n="135">Et in disparte ponle in altri alberghi</l>
     <l n="136">Di sottil legni ad arte fatti, in modo</l>
     <l n="137">Ch'a portarsi leggier sieno, e dal fondo</l>
     <l n="138">Poco alta sponda intorno intorno sorga:</l>
     <l n="139">Questo fora il lor letto, ove star dènno</l>
     <l n="140">Sino a più fermo e più sicuro tempo</l>
     <l n="141">Da l'aria ascosi, onde improviso algore</l>
     <l n="142">Non nuoca col soffiar d'Euro e di Coro.</l>
     <l n="143">Ma s'avvien poi ch'a sì pregiato e degno</l>
     <l n="144">Lavor con l'ali del desio si muova</l>
     <l n="145">Onesta donna, a cui l'età matura</l>
     <l n="146">A l'occidente di sua vita inchini,</l>
     <l n="147">E ne le colme vene in parte spento</l>
     <l n="148">Abbi il vital fervore, e de' begli occhi</l>
     <l n="149">Il già sì vago lume in nube volto,</l>
     <l n="150">E 'l biondo crine inargentato, e 'l petto</l>
     <l n="151">Agli amorosi ardor chiuso abbia il varco,</l>
     <l n="152">Prenda (qual già descritta abbiam) di legni</l>
     <l n="153">Picciol arca commessa, in cui si ponga</l>
     <l n="154">Eletta quantità del pregno seme;</l>
     <l n="155">Indi candida carta apra con l'ago</l>
     <l n="156">Del cribro a guisa, aspro tormento a quelle</l>
     <l n="157">Che fur, per ubidire al rio precetto</l>
     <l n="158">Del padre, ai sposi lor sì crude et empie,</l>
     <l n="159">E sopra il seme in modo tal l'adatti</l>
     <l n="160">Che de la sponda il mezzo intorno intorno</l>
     <l n="161">Il margin suo circondi, e de la sponda</l>
     <l n="162">Il lembo ecceda, onde un ricetto resti,</l>
     <l n="163">Quando si serra, a le fraposte gemme,</l>
     <l n="164">Ove dai fori i nati vermi uscendo</l>
     <l n="165">L'esca ritrovin pronta; et in tal forma</l>
     <l n="166">Rinchiuso nel bel vaso il seme, al raggio</l>
     <l n="167">Del gran pianeta il tenga; e com'ei volge</l>
     <l n="168">In ver la sera l'infiammate ruote,</l>
     <l n="169">Il vaso ponga in parte ove del foco</l>
     <l n="170">Il vicino calor sottentri, in vece</l>
     <l n="171">De l'eccelsa virtù che 'l sole infonde,</l>
     <l n="172">Da cui vigor nei spirti occulti scende,</l>
     <l n="173">Che l'animal dal tenebroso sonno</l>
     <l n="174">Spinge a la luce, e rotto il carcer, sale</l>
     <l n="175">Per la forata carta al cibo amato.</l>
     <l n="176">Soviemmi aver, fra molte annose donne,</l>
     <l n="177">Visto nobil matrona il tolto seme</l>
     <l n="178">Mergere in un cristallo illustre, e colmo</l>
     <l n="179">Di puro umor di generoso bacco,</l>
     <l n="180">Che 'l monte Ideo nel fruttuoso autunno</l>
     <l n="181">In Creta stilla, e a meraviglia abbonda;</l>
     <l n="182">E quindi scòrsine del vetro al fondo</l>
     <l n="183">Parte del seme gire, e parte al sommo</l>
     <l n="184">Di quel sacro liquor nuotare a galla:</l>
     <l n="185">E questa come inutil cosa al suolo</l>
     <l n="186">Gettò negletta; e quella (poi che tanto</l>
     <l n="187">Goduto ebbe il vapor, quanto uom tre volte</l>
     <l n="188">Vibrar potrebbe, e caricar la fromba)</l>
     <l n="189">Fuor trasse, e sparsa in un leggiadro velo,</l>
     <l n="190">Ad asciugar la pose a la dolce aura</l>
     <l n="191">Del salubre Solan, né al caldo raggio</l>
     <l n="192">Del sol, né in vista al foco por la volse:</l>
     <l n="193">Nel resto poi seguio del cieco legno</l>
     <l n="194">E del foglio lo stil commune usato.</l>
     <l n="195">Et io, com'un di quei che sempre vago</l>
     <l n="196">Fui di quest'arte, e che felice stimo</l>
     <l n="197">Chi può del tutto investigar le cause,</l>
     <l n="198">Del nuovo effetto a la cagion mi volsi</l>
     <l n="199">Col pensier fiso; e quella chiesta, intesi:</l>
     <l n="200">Che dove a l'animal manca il favore</l>
     <l n="201">Di più propizio cielo, allor succede</l>
     <l n="202">Il divino liquor, che quasi ambrosia</l>
     <l n="203">E nettar pasce gl'immaturi spirti,</l>
     <l n="204">Et a formar le salme aita porge</l>
     <l n="205">Quel sacro umor, che ciascun altro avanza</l>
     <l n="206">Di bontade e virtù: ch'a le chiare acque</l>
     <l n="207">Fatto consorte, a l'uom non pur restaura</l>
     <l n="208">L'ardir, la forza in ogni etade, e 'l corpo</l>
     <l n="209">Soavemente nutre, ma le parti</l>
     <l n="210">Che de l'animo son, risveglia e rende</l>
     <l n="211">(Se moderato vien) più dotte e pronte,</l>
     <l n="212">E quelle inalza ove le Muse e Febo</l>
     <l n="213">Cose dettarli ponno eccelse e rare.</l>
     <l n="214">Così fa i seri ancor securi e lieti</l>
     <l n="215">Spiegare al ciel le vaghe lor ricchezze</l>
     <l n="216">Del serico lavoro, e quando il clima</l>
     <l n="217">Fosse noioso al natural lor corso,</l>
     <l n="218">L'interrotto vigor rinfranca e sana;</l>
     <l n="219">O ver, come ne l'acque per cu' invano</l>
     <l n="220">Temon li Dei giurar tuffato Achille</l>
     <l n="221">Fu per levarli al corpo onta di ferro,</l>
     <l n="222">Così prescrive ogn'ira, et ogn'oltraggio</l>
     <l n="223">Libero scampa il quindi uscito verme;</l>
     <l n="224">E che tant'oltre l'accompagna e 'l segue</l>
     <l n="225">L'imbevuta virtù, che giunto al segno</l>
     <l n="226">Di dar con l'opre sue grata mercede</l>
     <l n="227">A le fatiche altrui, più degno e caro</l>
     <l n="228">Frutto vome et aggira, e tutti a un tempo</l>
     <l n="229">Mutan le spoglie, a un tempo al sonno in preda</l>
     <l n="230">Tutti si danno, e sale ognuno i rami.</l>
     <l n="231">Ancor cercai per qual fine ebbe in prezzo</l>
     <l n="232">La parte sol di maggior pondo, e quella</l>
     <l n="233">Lieve curar non volle, anzi la sparse:</l>
     <l n="234">Mostrommi ella, cortese, aver ciò fatto</l>
     <l n="235">Perché quel seme che con l'altro grave</l>
     <l n="236">Non preme al fondo era imperfetto e vano,</l>
     <l n="237">O il porti il tempo o 'l loco, o ch'a produrlo</l>
     <l n="238">Manchi il vital umore, o 'l vigor manchi.</l>
     <l n="239">Di più mi disse, et io 'l notai, che l'uso</l>
     <l n="240">Fatta certa l'avea più d'una volta,</l>
     <l n="241">Dal seme il popol nato in vino immerso</l>
     <l n="242">Vita assai più de l'altro aver felice,</l>
     <l n="243">E di frutto abondar più assai di quello</l>
     <l n="244">Ch'in pari quantità, senza quest'arte,</l>
     <l n="245">Da l'uno istesso seme era prodotto:</l>
     <l n="246">Tanta ha 'l liquor virtù, vigore, e forza!</l>
     <l n="247">Ma non fia mai vigor, forza, o virtude</l>
     <l n="248">Tanta in Febo e Volcan, né tanta in Bacco,</l>
     <l n="249">Quanto è 'l calor, quanto è 'l favor che spira</l>
     <l n="250">D'Amor la bella madre ai seri industri,</l>
     <l n="251">Il cui germe si pasce e si feconda</l>
     <l n="252">Nel vago petto di donzella amante</l>
     <l n="253">Di doppio foco pregno: un di vergogna,</l>
     <l n="254">Ch'onestà ha seco, e in un giova et offende</l>
     <l n="255">Casti pensier; l'altro d'affetto ardente,</l>
     <l n="256">Ch'or dolce scuote e crucia, inganna e strugge,</l>
     <l n="257">Or fero alletta e molce, affida e sana:</l>
     <l n="258">Ivi Amor tempra i strali, ivi più ferve</l>
     <l n="259">L'accesa fiamma, ov'ella meno essala,</l>
     <l n="260">Ivi quel foco spiritale è pieno</l>
     <l n="261">Di celeste vigor, che sveglia e move</l>
     <l n="262">Di freddo e poco umore alme sì degne.</l>
     <l n="263">Né meraviglia, o donne, al cuor vi giunga</l>
     <l n="264">Di sì stupendi effetti, avendo i seri</l>
     <l n="265">Vigor soprano, alto principio e vita</l>
     <l n="266">Da chi raccende ognor benigni ardori</l>
     <l n="267">Nei petti umani, e d'amorosi ardori</l>
     <l n="268">Là su nel terzo cielo ha impero eterno.</l>
     <l n="269">Già per mirar l'ampio suo regno un giorno</l>
     <l n="270">D'Amatunta scendea gli amati colli</l>
     <l n="271">La dea di Gnido e Pafo, alta e possente,</l>
     <l n="272">Allor che con sue luci il sol più chiare</l>
     <l n="273">D'erbe e di fiori il mondo adorna e veste,</l>
     <l n="274">Mentre Teti e Giunon tranquille e quete</l>
     <l n="275">Scorgean lontana ancor la vaga Aurora:</l>
     <l n="276">E tratta ne venìa sul carro aurato</l>
     <l n="277">D'ostro guernito, e preziose gemme,</l>
     <l n="278">Che l'asse avea d'oro splendente, e 'l seggio</l>
     <l n="279">Di scolpito diamante, e di topazi</l>
     <l n="280">Tutte commesse le volubil ruote,</l>
     <l n="281">Di smeraldi e rubin le sponde inteste,</l>
     <l n="282">Da cui pendean d'orientali e rare</l>
     <l n="283">Perle ricchi lavori, e intorno intorno</l>
     <l n="284">Avea di vezzosetti Amori e ignudi</l>
     <l n="285">Parte, e parte ne gìa volando in giro,</l>
     <l n="286">E stava ognuno a qualche ufficio intento:</l>
     <l n="287">Chi tenea l'arco, e chi reggea il bel manto,</l>
     <l n="288">Chi ventillava l'aure al divin volto</l>
     <l n="289">Lievi e soavi, e chi appendea un bel velo;</l>
     <l n="290">Scherzando altri fra loro in leggiadri atti,</l>
     <l n="291">Movean riso a la dea lor duce e madre,</l>
     <l n="292">Che in cotal guisa per l'aperto cielo</l>
     <l n="293">Scorta da cari augelli e bianchi cigni,</l>
     <l n="294">Senza toccar de' campi salsi l'onde,</l>
     <l n="295">Lasciò l'amato Cipro; e sovra l'acque</l>
     <l n="296">D'Eleutro scorsa, fra gli opposti monti</l>
     <l n="297">Libano e Casio, si dilegua e vola,</l>
     <l n="298">Sotto lasciando a destra Arabia infausta,</l>
     <l n="299">Lidia a sinistra e di Calcidia il regno,</l>
     <l n="300">Con l'ampia Anthobarite; e varcò il fiume</l>
     <l n="301">D'Eufrate allor che Febo avea già sparti</l>
     <l n="302">I raggi fuor del suo celeste albergo,</l>
     <l n="303">E di fin oro e puro argento a' monti</l>
     <l n="304">Fregiava intorno l'elevate cime;</l>
     <l n="305">E giunse dove è la città famosa</l>
     <l n="306">D'eccelsa torre, e di stupende mura,</l>
     <l n="307">Seggio d'un regno il cui potente scettro</l>
     <l n="308">Retto gran tempo da donnesca mano</l>
     <l n="309">Fu con mentito d'uom fallace aspetto:</l>
     <l n="310">Da quella man, d'alto valore armata,</l>
     <l n="311">Che vinse tanti regi, e tante palme</l>
     <l n="312">Portò di genti debellate, e agl'Indi</l>
     <l n="313">Osò far cruda guerra, onde immortale</l>
     <l n="314">Fora il suo nome al mondo, illustre, e chiaro,</l>
     <l n="315">Se d'illicito amore il nobil grido</l>
     <l n="316">Oltraggio non avea, con crudo scempio</l>
     <l n="317">Di lei, del figlio, e de l'antico regno.</l>
     <l n="318">Quivi dunque a mirar, sospesa in alto,</l>
     <l n="319">Stando la Dea la gran città, le genti,</l>
     <l n="320">E 'l popol più d'ogn'altro a lei devoto,</l>
     <l n="321">Parvele udir, né fu 'l parer poi vano,</l>
     <l n="322">Un flebil suon di feminil lamento</l>
     <l n="323">Misto di voci e pianti; e tosto il guardo</l>
     <l n="324">Volse a un ampio giardin, più adorno e vago</l>
     <l n="325">Di quanti unqua fioriro; e nel suo centro</l>
     <l n="326">Del gran Nino giacea famosa tomba,</l>
     <l n="327">Di bianchi marmi strutta e d'altre pietre,</l>
     <l n="328">Con sì bell'arte effigiate e sculte,</l>
     <l n="329">Che vinta ogni materia era da l'opra;</l>
     <l n="330">Et avea il campo intorno un nobil cinto</l>
     <l n="331">D'opachi gelsi, i cui candidi frutti</l>
     <l n="332">Vincean l'intatta neve e 'l puro latte:</l>
     <l n="333">E quivi scorse fra l'ombrosa selva</l>
     <l n="334">E nel bel prato un stuol di gente in atto</l>
     <l n="335">Di pompa funeral disposte, e in mezzo</l>
     <l n="336">Un alto rogo, sopra il qual distesi</l>
     <l n="337">Giacean due, che di vivi avean sembianza,</l>
     <l n="338">Benché a lor l'alma era col sangue uscita</l>
     <l n="339">Da larga piaga, ambi feriti il core</l>
     <l n="340">Da crudel piaga, ambi trafitti il petto.</l>
     <l n="341">Non vide l'Oriente sì formoso</l>
     <l n="342">Giovine mai, né l'istesso Oriente</l>
     <l n="343">Di vaghezza e beltà sì rari essempi</l>
     <l n="344">In altra donna accolse, né al tuo regno</l>
     <l n="345">Congiunti avesti, Amor, sì fidi amanti:</l>
     <l n="346">Ingiustissimo Amor, che così a torto</l>
     <l n="347">A miserabil sorte i tuoi conduci.</l>
     <l n="348">Eran d'etade uguali, e di bellezza,</l>
     <l n="349">Come pari d'amor, pari di morte;</l>
     <l n="350">Simil colpo d'amor, simil di ferro,</l>
     <l n="351">Anzi un istesso fato ambidoi tolse.</l>
     <l n="352">Appresso al rogo era coperta e tinta</l>
     <l n="353">L'erba di giovenil, purpureo sangue,</l>
     <l n="354">Sangue che per le piaghe al suolo sparso</l>
     <l n="355">Tratta avea l'alma ai miserelli, e un lago</l>
     <l n="356">Di sé formato, e quivi intorno unito</l>
     <l n="357">Era ogni sesso et ogni etade, al mesto</l>
     <l n="358">Ufficio intenti; ivi con faccie smorte</l>
     <l n="359">Tutti piangeano, e interrompendo il pianto,</l>
     <l n="360">Donna ch'esser parea d'un di lor madre</l>
     <l n="361">Empiva il ciel di dolorose strida,</l>
     <l n="362">Che movean a pietà gli arbori e i sassi.</l>
     <l n="363">– Figli, dicea, che giustamente entrambi</l>
     <l n="364">Figli chiamar mi lice, poi ch'a l'uno,</l>
     <l n="365">Che fu da me con le mie carni avvolto,</l>
     <l n="366">Un cor solo, una fé, l'altra congiunse,</l>
     <l n="367">E l'uno e l'altro, ahi, con più forte laccio</l>
     <l n="368">Uniti ha morte insieme: or in qual modo,</l>
     <l n="369">Figli, vi miro? e di sembiante quanto</l>
     <l n="370">Da quei veggio cangiati i vostri aspetti,</l>
     <l n="371">Ch'avean ne la cittade il vanto, e 'l pregio</l>
     <l n="372">Sovra quanti d'Amor l'alto vessillo</l>
     <l n="373">Aduna e cuopre! ahi fiere stelle! ahi risse</l>
     <l n="374">D'orgogliosi parenti, in cui lo sdegno</l>
     <l n="375">L'amistà antica ruppe, e tanto in loro</l>
     <l n="376">Ebbe vigor, quanto in voi forza Amore:</l>
     <l n="377">Né mai poterno i prieghi e gli scongiuri</l>
     <l n="378">Ch'oprai gran tempo, e gl'intromessi amici</l>
     <l n="379">(Presaga del dolor) por freno a l'ire,</l>
     <l n="380">Ch'or con sì strano e miserando mezzo</l>
     <l n="381">Saran, malgrado lor, sopite e spente.</l>
     <l n="382">Ma qual error, qual empio fato ha spento</l>
     <l n="383">I vostri ardori, e voi con morte acerba</l>
     <l n="384">Tolti in breve ora a così lunghi affanni?</l>
     <l n="385">Qual nume irato, o qual nimica stella</l>
     <l n="386">Turbato ha col suo tosco il sommo bene</l>
     <l n="387">Ch'a voi promesso avea l'amica notte?</l>
     <l n="388">Notte ch'esser dovea fida ministra</l>
     <l n="389">D'ogni bramato ben, dolce e serena,</l>
     <l n="390">E più d'ogn'altra amara et atra giunse.</l>
     <l n="391">Quai cari baci, e quai giocondi amplessi,</l>
     <l n="392">In poco d'ora, ha questa notte tolto?</l>
     <l n="393">Deh, ben è ver che col letal veleno</l>
     <l n="394">Morte importuna ogni più vaga e degna</l>
     <l n="395">Cosa tosto interrompe, et improvisa</l>
     <l n="396">Sopra ogni ben l'oscura mano estende!</l>
     <l n="397">Quest'una in mille guise ancide, et opra</l>
     <l n="398">Sua forza, essente d'ogni umano impero:</l>
     <l n="399">A chi la chiama è sorda, e da chi fora</l>
     <l n="400">Cara e gradita ella si fugge, e segue</l>
     <l n="401">Quelli solo a cui crede esser noiosa.</l>
     <l n="402">Ecco or come, crudele, avanti al tempo,</l>
     <l n="403">Cloto rotto ha lo stame, e come, cieca,</l>
     <l n="404">Veder non volle il merto e l'alta fede</l>
     <l n="405">Di sì degni amator, né aver pietade</l>
     <l n="406">Ai fioriti anni lor, né ai genitori,</l>
     <l n="407">De la cui frale etade eran sostegno.</l>
     <l n="408">Perché più tosto me, debole e inferma,</l>
     <l n="409">Non chiamava Proserpina al suo regno?</l>
     <l n="410">O non s'apriva, avanti il duro grembo</l>
     <l n="411">De la gran madre, ad inghiottir quest'alma</l>
     <l n="412">Colma d'orror, d'ogni ben cassa e priva?</l>
     <l n="413">Come a punto in un campo i vaghi gigli,</l>
     <l n="414">Le rose e le viole al sole ardente</l>
     <l n="415">Han breve vita, e l'infelice loglio</l>
     <l n="416">Rimane intatto, e le più triste avene,</l>
     <l n="417">Così nel sormontar del vostro sole,</l>
     <l n="418">Tolti sete a la luce, et io pur vivo.</l>
     <l n="419">Ebbe da' teneri anni in voi radice</l>
     <l n="420">Quella fiamma, ch'ognor fatta maggiore,</l>
     <l n="421">V'ha spenti al fine; et ella n'è sparita,</l>
     <l n="422">Come nebbia sparisce innanzi al vento.</l>
     <l n="423">Vostro amor, vostro ardore, e vostra fiamma</l>
     <l n="424">Qui v'ha condotti, ove il nimico muro</l>
     <l n="425">D'accostar petto a petto, e volto a volto</l>
     <l n="426">Non vieta; e d'accoppiarvi orgoglio et ira</l>
     <l n="427">De' vostri genitori or non contende.</l>
     <l n="428">Altre fiamme, altre faci Amor promise,</l>
     <l n="429">Altre ve n'apparecchia iniqua sorte.</l>
     <l n="430">Or tu, Piramo mio, rimanti in pace,</l>
     <l n="431">Lasciando me vedova, mesta, e sola.</l>
     <l n="432">Godi l'amata Tisbe, e Tisbe goda</l>
     <l n="433">Di te sul rogo: almen consorti e uniti</l>
     <l n="434">Sarete in questo miserando letto;</l>
     <l n="435">Letto mal conveniente a' pensier vostri,</l>
     <l n="436">A' vostri e miei dolor principio e fine.</l>
     <l n="437">Come ancor l'alme per gli elisei campi,</l>
     <l n="438">Se di là s'ama, ora consorti e unite</l>
     <l n="439">Saran; né sia mai più ch'a' bei desiri</l>
     <l n="440">Invidioso fato alcun contrasti.</l>
     <l n="441">Vivete lieti, e in quei beati campi</l>
     <l n="442">Godete i vostri amori eternamente:</l>
     <l n="443">Et io, misera madre, or senza luce,</l>
     <l n="444">Qui rimarrò piangendo il vostro caso;</l>
     <l n="445">Piangeran meco, con le piante e i sassi,</l>
     <l n="446">Gli augelli inermi, e le fere selvaggie.</l>
     <l n="447">Di me venga pietade al sommo Giove:</l>
     <l n="448">Vadan per l'aura mie dolenti note</l>
     <l n="449">A penetrar de la gran dea di Gnido</l>
     <l n="450">Le sante orecchie, e la sua mente altera</l>
     <l n="451">Si pieghi, e porga a le mie pene aita –.</l>
     <l n="452">Disse; et i bianchi crin d'immonda polve</l>
     <l n="453">Si sparge e brutta, e fiede 'l volto e 'l petto:</l>
     <l n="454">Vinta poi dal dolor, ch'al cor si strinse,</l>
     <l n="455">Cader lasciossi su l'amiche braccia</l>
     <l n="456">Di chi le porse aita, e nel cadere</l>
     <l n="457">Tre volte e quattro alzò la faccia al cielo;</l>
     <l n="458">E vide in quel, più luminoso e chiaro</l>
     <l n="459">D'ogni costume, lampeggiar Ciprigna,</l>
     <l n="460">Ch'in alto a rimirar librata s'era</l>
     <l n="461">Sovra un lucido nembo, ella e gli Amori,</l>
     <l n="462">Con il celeste carro; e fu veduta</l>
     <l n="463">Abbassarsi vicino al rogo, e quindi</l>
     <l n="464">(Come che 'l caso avesse conto, e nota</l>
     <l n="465">L'aspra ragion de l'empia morte) a quella,</l>
     <l n="466">Ch'empito interno avea d'intensa doglia,</l>
     <l n="467">Ruppe i singulti, e 'n chiara voce intese</l>
     <l n="468">Furno dal mesto stuol queste parole:</l>
     <l n="469">– Pon freno al gran dolor, donna, e contempra</l>
     <l n="470">Quel dolor, ch'a morir doppio t'invoglia;</l>
     <l n="471">Così prescrisse il fato, a la cui legge</l>
     <l n="472">Umane forze star contra non ponno.</l>
     <l n="473">Ognuno attende il traghettante avaro,</l>
     <l n="474">Cui basta a pena una sol cimba a tanta</l>
     <l n="475">Turba ch'ognor v'accorre; e tutti andate</l>
     <l n="476">Ratti a quel varco, e tutti a un segno gite,</l>
     <l n="477">Chi a lenti e tardi, e chi a spediti passi.</l>
     <l n="478">Data v'è in presto questa frale vita,</l>
     <l n="479">Senza alcun prezzo, e ritornarla è d'uopo</l>
     <l n="480">A un giorno incerto, al lieve arbitrio dato</l>
     <l n="481">Di volubil fortuna, a ferir pronta</l>
     <l n="482">Ove il desio l'impone, e che trascorre</l>
     <l n="483">Per ogni parte, cieca ella e i destrieri,</l>
     <l n="484">E seco trae vecchiezza e gioventude:</l>
     <l n="485">Né lice ad alcun Dio del ciel lo stame</l>
     <l n="486">Che le Parche troncaro unire, o inganno</l>
     <l n="487">Fare a la mente del gran Padre nostro.</l>
     <l n="488">Or te raccogli, e prendi in sì gran male</l>
     <l n="489">Dolce conforto, or ch'i tuoi caldi preghi</l>
     <l n="490">Son giunti avanti a la pietà superna,</l>
     <l n="491">E vedrai come al mio potente figlio</l>
     <l n="492">Et al mio regno fu gradita e cara</l>
     <l n="493">Di questi estinti l'incorrotta fede;</l>
     <l n="494">E, come il riso estremo il pianto assale,</l>
     <l n="495">Così 'l vostro martir fia volto in gioia:</l>
     <l n="496">Trionfi Morte pur di quelle membra,</l>
     <l n="497">Di questa vita breve, aspra, e fugace,</l>
     <l n="498">Che altera d'altre palme andrà, e vittrice</l>
     <l n="499">Sopra la falce sua cieca et iniqua</l>
     <l n="500">Quella che 'l tutto scopre, et ode, e vede,</l>
     <l n="501">E non paventa ombre solinghe e oscure:</l>
     <l n="502">Et a me fia dal sommo Giove dato</l>
     <l n="503">Serbare eterna fama et immortale</l>
     <l n="504">Di sì fedeli amanti. Or passi adunque</l>
     <l n="505">De' gelsi a le radici il sangue sparso,</l>
     <l n="506">Che l'uno a l'altro in sacrificio offriro,</l>
     <l n="507">E da quelle per entro il tronco e i rami,</l>
     <l n="508">Come il liquor purpureo i veli tinge,</l>
     <l n="509">Del suo rossore i bianchi frutti asperga:</l>
     <l n="510">Che fra pastori e ninfe ad amar pronti</l>
     <l n="511">Avranno, per trofeo d'amor fedele,</l>
     <l n="512">E per viva memoria, altro colore.</l>
     <l n="513">Né patir vuo' che sì pregiate salme,</l>
     <l n="514">Di nostre fiamme già sicuro albergo,</l>
     <l n="515">D'altre fiamme sieno esca, o che vil tomba</l>
     <l n="516">L'asconda entro il suo breve spazio e chiuda,</l>
     <l n="517">Ma nasca ancor da quelle e venga a luce</l>
     <l n="518">Non più visto animal, ch'al mondo apporti</l>
     <l n="519">Meraviglia et onore; e del suo frutto</l>
     <l n="520">Godan gli uomini in terra, e i Dei nel cielo:</l>
     <l n="521">Naschin dico animali, e naschin vermi,</l>
     <l n="522">Che di questi alber nostri i verdi tronchi</l>
     <l n="523">Salendo, in essi stian lieti e felici;</l>
     <l n="524">E quando riede a voi con l'aurea chioma</l>
     <l n="525">Apollo, e preme al forte Tauro il dorso,</l>
     <l n="526">E fra le spine ancor del sangue nostro</l>
     <l n="527">Gode vermiglia in bei giardin la rosa,</l>
     <l n="528">Allor de le nascenti e nove foglie</l>
     <l n="529">Prenda sostegno il verme, e fra gli stessi</l>
     <l n="530">Rami che per nutrirsi avrà spogliati,</l>
     <l n="531">Poi ch'a le corna avrà Cinzia tre volte</l>
     <l n="532">Tolto il bel lume, et altretante reso,</l>
     <l n="533">Vada tessendo egregie fila, e quelli</l>
     <l n="534">Di spoglie più leggiadre adorni e cinga;</l>
     <l n="535">E quivi ancor fra l'inglobato stame</l>
     <l n="536">Oprando si rinchiuda, e poi ne sorga,</l>
     <l n="537">Di puritade e d'alta fede in segno,</l>
     <l n="538">Candido più che intatta neve, e i vanni</l>
     <l n="539">Di libertade spieghi; indi il consorte</l>
     <l n="540">D'altro sesso incontrato, a lui si giunga</l>
     <l n="541">In dolce nodo, e di Fenice a prova,</l>
     <l n="542">Col seme, al suo morir, rimanga in vita.</l>
     <l n="543">Né ciò lor basti, ma verrà ancor tempo,</l>
     <l n="544">Che dopo mille lustri, a la gran prole</l>
     <l n="545">Ch'uscir da questi i' veggio, umili ancelle</l>
     <l n="546">Saran nobil fanciulle et amorose,</l>
     <l n="547">Cui grato fia da' boschi e da le selve,</l>
     <l n="548">Dal gelo e da l'arsura, in più sublimi</l>
     <l n="549">Tetti ridurli e darli albergo, e l'opre</l>
     <l n="550">Loro adattare in pellegrine e nove</l>
     <l n="551">Forme al secol futuro utili e degne,</l>
     <l n="552">Da le vostre contrade ognor nomate.</l>
     <l n="553">E di quelle conteste in vario stile</l>
     <l n="554">Andranne il popol mio fregiato e altero;</l>
     <l n="555">Di quelle i sacri tempî ai più solenni</l>
     <l n="556">Giorni saranno riccamente ornati,</l>
     <l n="557">E coperti di quelle tanti e tanti</l>
     <l n="558">Illustri duci, imperatori e regi,</l>
     <l n="559">Ch'avran nel mondo a la futura etade</l>
     <l n="560">Eccelso seggio; e fra l'umile e bassa</l>
     <l n="561">Plebe vedransi i magistrati, e gli altri,</l>
     <l n="562">Per gli avi, o per fortuna, o per valore</l>
     <l n="563">Ch'in essi alberghi, andar fastosi e gravi</l>
     <l n="564">Di tal lavoro, ricevendo inchino.</l>
     <l n="565">Non avran fama di bellezza e pompa</l>
     <l n="566">I gran trionfi e sontuosi giochi,</l>
     <l n="567">I tragici apparati, e le regali</l>
     <l n="568">Stanze, e i palaggi, e le onorate nozze,</l>
     <l n="569">Se da' serici fregi alto splendore</l>
     <l n="570">Non avran prima: alor che tolto in tutto</l>
     <l n="571">Da quest'arte sarà l'antico pregio</l>
     <l n="572">Di ricchezze agli armenti, et agli umili</l>
     <l n="573">Greggi, in cui soli or son vostri tesori.</l>
     <l n="574">Quando saran favola vile i segni</l>
     <l n="575">D'Ercole ai naviganti industri e chiari,</l>
     <l n="576">E i mar riposti et ogni stranio clima</l>
     <l n="577">Scopriran ciò che nel suo grembo asconde</l>
     <l n="578">E chiude la terrena immensa mole:</l>
     <l n="579">E sol darassi a questa e gloria e vanto.</l>
     <l n="580">Non mirra, incenso, croco, ebano, avorio,</l>
     <l n="581">Non marmi parii o toschi, argento et oro,</l>
     <l n="582">Non gemme oriental sì nobil fama</l>
     <l n="583">Avran giamai, qual a tal frutto il cielo</l>
     <l n="584">Et io prometto, e nol prometto in vano.</l>
     <l n="585">Con questo andranno per l'ondose strade</l>
     <l n="586">A mille rischi tanti legni, e tanta</l>
     <l n="587">Noia et errore al pellegrin s'appresta.</l>
     <l n="588">Alor nel mondo più chiara e celebre</l>
     <l n="589">Sarà quest'arte in ambedue l'Esperie,</l>
     <l n="590">Quand'una in tutto, e l'altra in maggior parte</l>
     <l n="591">Reggerà quello invitto alto e potente</l>
     <l n="592">Rege che 'l cielo, dal gran seme d'Austro,</l>
     <l n="593">Destina a quell'etade, acciò che 'l giorno</l>
     <l n="594">Seco riduca, e le procelle e i nembi</l>
     <l n="595">Sgombri d'intorno, e del gran padre Carlo,</l>
     <l n="596">Quinto del nome suo, spieghi l'insegna</l>
     <l n="597">Che le vicine e le lontane genti</l>
     <l n="598">Sotto il superbo manto aduna, e goda</l>
     <l n="599">La prisca gloria quel secol felice:</l>
     <l n="600">Et egli, ardito in guerra e giusto in pace,</l>
     <l n="601">Punisca gli empi, et agli umil perdoni,</l>
     <l n="602">Freni l'ire ai feroci, e tutti dome</l>
     <l n="603">Lo scettro suo, che tra l'anguste mete</l>
     <l n="604">D'Alcide non potrà tener l'impero:</l>
     <l n="605">Ma nove terre, or senza nome, e regni,</l>
     <l n="606">Incogniti or fra voi, d'auro fecondi</l>
     <l n="607">Fien da le stelle al suo poter concessi:</l>
     <l n="608">Raro dono a lui solo, e ai suoi serbato!</l>
     <l n="609">Chiare dico, e celebri ambe l'Esperie</l>
     <l n="610">Saran del frutto prezioso e raro,</l>
     <l n="611">Per cui veggio fiorir la gran cittade</l>
     <l n="612">Che nel mar d'Adria avrà debol principio,</l>
     <l n="613">Felsina, e Manto, e la città di Flora,</l>
     <l n="614">Quella di Giano, et il tireno lido,</l>
     <l n="615">Partenope fra l'altre, e mille e mille</l>
     <l n="616">Ch'or sono alberghi pastorali, e case</l>
     <l n="617">D'armenti, e colli ignudi, et erme valli,</l>
     <l n="618">E luoghi ov'or l'aratro stampa i solchi:</l>
     <l n="619">Ma via più chiare, quando unite e giunte</l>
     <l n="620">Sian quelle antiche Esperie, e giunti e uniti</l>
     <l n="621">D'Austro e di Saxo i steli antichi e illustri,</l>
     <l n="622">Ché di lor i più eccelsi rami e verdi</l>
     <l n="623">Veggio intrecciati in amoroso nodo;</l>
     <l n="624">Nodo amoroso che sin ora ordisco</l>
     <l n="625">Con preziosa benda azzurra e d'oro,</l>
     <l n="626">Che con piacer di Po, Rodano e Ibero</l>
     <l n="627">Stringerà i rami, e quelli, al cielo ergendo</l>
     <l n="628">La fronde santa, inviteran da lunge</l>
     <l n="629">A l'ombra unita di sì nobil piante</l>
     <l n="630">Il mondo tutto, e sotto a lei fiorire</l>
     <l n="631">Miro i pregi de l'ozio, e l'arti industri,</l>
     <l n="632">Mille virtù che 'l raccontar fia lungo:</l>
     <l n="633">Basti sol questo a voi, che fra l'altre arti,</l>
     <l n="634">Quella di ch'io ragiono avrà la palma –.</l>
     <l n="635">Ciò detto tacque; e sparso ai corpi essangui</l>
     <l n="636">Nettare e ambrosia, sparve in un baleno.</l>
     <l n="637">E come stral che ben curvato corno</l>
     <l n="638">Dal nerbo scocca fra l'eccelse nubi</l>
     <l n="639">S'asconde, e dagli altrui occhi s'invola,</l>
     <l n="640">Tal si mesce la Dea fra le più chiare</l>
     <l n="641">Parti del cielo, ella, gli Amori, e 'l carro,</l>
     <l n="642">Lasciando a quella turba sbigottita</l>
     <l n="643">Ferme le labbia, immobil gli occhi, e 'l volto,</l>
     <l n="644">Che in sasso, da stupor, parea cangiato:</l>
     <l n="645">Et abandona la dolente madre,</l>
     <l n="646">Che ritraendo il lasso fianco mille</l>
     <l n="647">Cose volgea fra la confusa mente,</l>
     <l n="648">Pronte a spiegar, che ribombaro il core</l>
     <l n="649">Di secreto piacer; ma tosto involve</l>
     <l n="650">Nembo di cure amare il lieto seno,</l>
     <l n="651">E succede l'affanno al piacer misto.</l>
     <l n="652">Né sì tosto la Dea fu dipartita</l>
     <l n="653">Che si vider cangiar quei bianchi frutti</l>
     <l n="654">In purpureo colore, e 'l nume infuso</l>
     <l n="655">Uscir fe' da le carni egre e languenti</l>
     <l n="656">Schiere infinite di pregiati vermi,</l>
     <l n="657">Ch'ingombraro il terren, le piante, e i rami.</l>
     <l n="658">Mira l'antica donna, e crede a pena</l>
     <l n="659">La divin'opra; et è fra speme e doglie.</l>
     <l n="660">La gente poi, ch'in un s'allegra e duole,</l>
     <l n="661">Fa che per l'aria un mormorio s'aggiri,</l>
     <l n="662">Qual s'ode per le selve, ove lieve aura</l>
     <l n="663">Fra le più lievi foglie scherza e freme.</l>
     <l n="664">Al fin con grato applauso, e col ricorso</l>
     <l n="665">D'altra turba infinita, ivi già tratta</l>
     <l n="666">Da la garrula fama, il popol tutto</l>
     <l n="667">Snoda la voce, e in chiari accenti spiega</l>
     <l n="668">Lodi al celeste nume, e palpa e vede</l>
     <l n="669">Fatto mirando, e sì monstroso e raro,</l>
     <l n="670">Che ne stupio Natura, l'Aere e 'l Cielo.</l>
     <l n="671">Però in bel seno, e fra le nevi ignude</l>
     <l n="672">Onde il foco d'Amor si nutre e desta,</l>
     <l n="673">Vaga donzella amante il seme accolga,</l>
     <l n="674">Poscia il verme nodrisca, e pronta il servi,</l>
     <l n="675">Sperando al suo servir larga mercede.</l>
     <l n="676">Ma pria convien del cielo e de' pianeti</l>
     <l n="677">Saper lo stato, e d'ogni strania piaggia</l>
     <l n="678">La qualitate aver ben conta e nota;</l>
     <l n="679">Perché, attendendo a sì difficil opra,</l>
     <l n="680">Loco non prenda, o non scegli aria o vento</l>
     <l n="681">Ch'a l'animal gentile od a chi il nutre</l>
     <l n="682">Fosser contrari, et a quest'arte ingrati.</l>
     <l n="683">Prevede il ciel, prevede il campo, e prova</l>
     <l n="684">Or questo or quel terreno il buon cultore,</l>
     <l n="685">Che commetter non vuole i suoi tesori</l>
     <l n="686">A steril gleba ove l'arena abonde;</l>
     <l n="687">Né con l'aratro in man solcando move</l>
     <l n="688">Quel pian ch'alleva sol canne palustri;</l>
     <l n="689">Né quivi ancor la sua semente spande,</l>
     <l n="690">Ove i lumbrici iniqui, a pena nate</l>
     <l n="691">Del germinante gran le prime barbe,</l>
     <l n="692">Vadan rodendo; e mai non toglie albergo,</l>
     <l n="693">Con la cara consorte e i dolci figli,</l>
     <l n="694">Con la madre vetusta e 'l padre antico,</l>
     <l n="695">E co' fratei concordi e d'età pari,</l>
     <l n="696">Per sostentar la numerosa e grave</l>
     <l n="697">Famiglia, et arricchir nei lieti campi</l>
     <l n="698">De' suoi sudori, in loco ermo et incolto;</l>
     <l n="699">O da nobil città lontano; o dove</l>
     <l n="700">Il cielo avaro unqua dispensi umore</l>
     <l n="701">Che trar l'ingorda sete a Cerer possa;</l>
     <l n="702">O non sia almen vicino a un fiume o fonte,</l>
     <l n="703">Da' quai per fossi o rivi acque introduca</l>
     <l n="704">Ad irrigarne i prati, onde il fien colga,</l>
     <l n="705">Acciò che 'l gregge pasca e 'l grosso armento</l>
     <l n="706">Entro le stalle, ai freddi giorni e brevi;</l>
     <l n="707">E ne guadagni, con le paglie, il fimo.</l>
     <l n="708">Né là s'adagia ov'è maligno il cielo,</l>
     <l n="709">Ch'ora le mandre scema, et or lo priva</l>
     <l n="710">Del parente, or del figlio, or del germano,</l>
     <l n="711">Ma elegge aria salubre, e fertil campo;</l>
     <l n="712">E nel campo i terren vari comparte</l>
     <l n="713">Lasciando il buono a' biadi, a l'erbe il grasso,</l>
     <l n="714">A le viti il sottile, il magro a' boschi,</l>
     <l n="715">L'acquoso al riso, e l'umido al canneto;</l>
     <l n="716">Anzi, ch'è più, il villan, parte per prova,</l>
     <l n="717">Parte dal vecchio padre instrutto e dotto,</l>
     <l n="718">Degli elementi e d'i soprani cerchi</l>
     <l n="719">Cose interne e secrete ha nel pensiero</l>
     <l n="720">Incolto e rozzo: e da l'aperte e chiare</l>
     <l n="721">Fede acquista a le occulte; et agli effetti,</l>
     <l n="722">Che penetrar non può suo duro ingegno,</l>
     <l n="723">Giunge, facendo di mill'altri scala</l>
     <l n="724">Cui vicini comprende, e veri stima</l>
     <l n="725">Forza del senso che gli addita e 'nsegna.</l>
     <l n="726">Ei, senza aver pur vista Atene, ha noto</l>
     <l n="727">Del sole il corso, e quanto al suo minore</l>
     <l n="728">Sia de la luna il men discosto giro,</l>
     <l n="729">Scorge il moto de' segni, e i loro imperi,</l>
     <l n="730">E scopre donde avvien ch'i spessi nembi</l>
     <l n="731">Del cielo et altri segni accennin pioggia:</l>
     <l n="732">Di qual Cinzia rosseggi, e di qual lume</l>
     <l n="733">Febo risplenda; e perché il tempo cangi,</l>
     <l n="734">Seguendo state a la stagion de' fiori,</l>
     <l n="735">L'autunno a quella, et a l'autunno il verno:</l>
     <l n="736">Intende quando guerra a le fredde alpi</l>
     <l n="737">Euro minaccia, e l'Austro armato vede</l>
     <l n="738">Se scuoter vuol l'orrida chioma ai monti.</l>
     <l n="739">Sa perché il polo ognor l'Orsa descriva,</l>
     <l n="740">Perché d'arsa cometa infausta luce</l>
     <l n="741">Muti i dominii, e sempre morbi adduca,</l>
     <l n="742">In qual parte del ciel la matutina</l>
     <l n="743">Stella fiammeggi, e quale Espero, e quale</l>
     <l n="744">Stampi segno Boote, e perché iniqua</l>
     <l n="745">Sia di Saturno la suprema face.</l>
     <l n="746">Sa il dotto navigante anco a qual tempo</l>
     <l n="747">Riposar debba in porto, a qual le vele</l>
     <l n="748">Securo spieghi, e con qual arte ei noti</l>
     <l n="749">L'ondose strade e fugga i scogli; e come</l>
     <l n="750">Provegga i venti, e le procelle, e 'l corso</l>
     <l n="751">De l'armato Orion, di Cefeo e d'Idra,</l>
     <l n="752">E tante accetta, e dà credenza a tante</l>
     <l n="753">Meraviglie dai sensi alte e lontane,</l>
     <l n="754">Cui pur i spirti eccelsi e pellegrini,</l>
     <l n="755">Con molti studi e con fatiche, a pena</l>
     <l n="756">Disponer sanno, e dimostrar con l'arte.</l>
     <l n="757">Ma quella sopra ogn'altra a l'uom conviene</l>
     <l n="758">Cura, d'aver di questa immensa mole</l>
     <l n="759">Certa notizia, investigando i siti</l>
     <l n="760">De' luoghi e de' paesi; ond'ei s'accorga</l>
     <l n="761">In qual parte sia più la terra amica</l>
     <l n="762">Al rubicondo Bacco, e in qual più brami</l>
     <l n="763">Le spiche, ove ami gli orti, ove Pomona.</l>
     <l n="764">Vedi Arabia spirar soavi odori;</l>
     <l n="765">Produr l'India le gemme, e i novi lidi</l>
     <l n="766">D'auro fecondi; e i campi ove Sebeto</l>
     <l n="767">Trascorre e innonda aver copia d'armento</l>
     <l n="768">Diletto a Marte; e ne' bei colli aprichi</l>
     <l n="769">Sorger di Creta e di Mitimna altera</l>
     <l n="770">La vite, che col piè torto al ciel poggia;</l>
     <l n="771">E 'l siculo terren fertil di biade.</l>
     <l n="772">Così voi, donne a la bell'opra intente,</l>
     <l n="773">Notar dovrete pria qual loco accetti,</l>
     <l n="774">E qual recusi i freddi gelsi e i mori,</l>
     <l n="775">Cui fu concesso il privilegio raro</l>
     <l n="776">D'esser sol degno e grato cibo ai seri.</l>
     <l n="777">Di rado aviene poi, che dove alligna</l>
     <l n="778">La nutritiva pianta, ivi anco il verme</l>
     <l n="779">Non trove, al viver suo, secondo il cielo:</l>
     <l n="780">Pur, chi non ha ben noto il sito eletto,</l>
     <l n="781">Dal vecchio abitator spiando vada</l>
     <l n="782">Se 'l giel l'offende, o se pur l'arde il sole;</l>
     <l n="783">S'ei dolce spiega, e temperati i raggi;</l>
     <l n="784">S'è l'aria essente d'ogni oltraggio umano.</l>
     <l n="785">Mirar bisogna ancor de l'inconstante</l>
     <l n="786">Luna se 'l globo è luminoso o fosco.</l>
     <l n="787">Porge questa il favore a le mondane</l>
     <l n="788">Cose mentr'ella è di rapaci ladri</l>
     <l n="789">E di furti amorosi anco nimica:</l>
     <l n="790">Lucente, emula al sol, crescendo il raggio,</l>
     <l n="791">S'a' bei nascenti vermi alto vigore</l>
     <l n="792">Spira benigna, in altro stato è avversa.</l>
     <l n="793">Tempo oportuno è quando fra le stelle</l>
     <l n="794">Fastosa incede, e sul terreno manto</l>
     <l n="795">Luce d'argento infonde, e versa gelo</l>
     <l n="796">Di vive perle la ritonda faccia.</l>
     <l n="797">Poscia col cor di puro zelo armato,</l>
     <l n="798">Volgi la mente a Dio gran Padre eterno,</l>
     <l n="799">Che ne la parte più del ciel sincera</l>
     <l n="800">Siede ne l'alto seggio, e 'l mondo lustra</l>
     <l n="801">Da un polo a l'altro: egli commanda e insegna,</l>
     <l n="802">Mastro insieme, e signor sommo e sovrano,</l>
     <l n="803">Da cui solo procede ogni gran bene.</l>
     <l n="804">Da lui con preghi affettuosi impetra</l>
     <l n="805">Mercé che segua del tuo oprare il frutto</l>
     <l n="806">Bramato, e a' preghi mesci doni e voti.</l>
     <l n="807">Chiude egli il giorno a le più algenti brume</l>
     <l n="808">In breve spazio, e le ferventi spiche</l>
     <l n="809">Col notturno seren tempra, e col fiato</l>
     <l n="810">Che d'Euro spira; egli il volubil anno</l>
     <l n="811">Con sì dolce del ciel legge e misura</l>
     <l n="812">Guida, che quanto il crudo Borea invola,</l>
     <l n="813">Zefiro dolce a noi rimena; egli ode</l>
     <l n="814">Il tutto e vede, e de' mortali i preghi</l>
     <l n="815">Pietoso accoglie, et al pregar si piega:</l>
     <l n="816">Con tale aiuto a la degna opra affida</l>
     <l n="817">Il tuo pensier, vaga donzella, e desta</l>
     <l n="818">Più sicura la speme a l'alta impresa.</l>
     <l n="819">Indi saper convien qual vario clima</l>
     <l n="820">Più fecondo de' seri il seme apporte</l>
     <l n="821">(Che molto al lavor giova), et io pur tengo</l>
     <l n="822">Vie più d'ogn'altro assai felice quello</l>
     <l n="823">Ch'a noi la bellicosa Italia dona,</l>
     <l n="824">Che 'n bontà vince i Battri, e gl'Indi, e l'Ermo;</l>
     <l n="825">Se ben vi sia chi creda assai migliore</l>
     <l n="826">Quel che fra l'altre preziose merci</l>
     <l n="827">Recato vien dal Tago e da l'Ibero.</l>
     <l n="828">Di questo adunque al lieto anno novello</l>
     <l n="829">Prendi, fanciulla aventurosa e saggia;</l>
     <l n="830">E quando agli olmi, ai cerri, ai faggi, ai pini,</l>
     <l n="831">Anzi, di tutte a le più nobil piante,</l>
     <l n="832">Al moro e 'l gelso, i bei primi rampolli</l>
     <l n="833">Sparsi a l'aura vedrai, nel vago seno</l>
     <l n="834">Ponlo a giacer fra l'acerbette e crude</l>
     <l n="835">Mamme, cui pur ricopre invida gonna:</l>
     <l n="836">Invida agli occhi, ma non ch'ella arresti</l>
     <l n="837">L'amoroso pensier, che non discerna</l>
     <l n="838">Talor le parti in bella donna occulte,</l>
     <l n="839">E ch'al desio non le descriva e pinga;</l>
     <l n="840">Qual limpido ruscel, che non contende</l>
     <l n="841">La dolce vista de l'erboso letto.</l>
     <l n="842">Qual miracol d'amor, che da' bei lumi</l>
     <l n="843">Fiammelle avventi d'un leggiadro viso,</l>
     <l n="844">Se da quel petto, ove di ghiaccio alberga</l>
     <l n="845">Un cor rinchiuso, et ha di fuor la neve,</l>
     <l n="846">Neve d'ogn'altra assai più fredda e bianca</l>
     <l n="847">(E 'l sa chi 'l prova), alto calor si move,</l>
     <l n="848">Che 'n poco tempo a mille corpi, a mille</l>
     <l n="849">Crude forme et essangui infonde l'alme,</l>
     <l n="850">Sveglia i spirti, dà il moto, e vita porge?</l>
     <l n="851">Or quanto più questa minuta gente</l>
     <l n="852">Di turba in turba cresce, e i picciol letti</l>
     <l n="853">Frequente ingombra, e maggior forza acquista</l>
     <l n="854">Il corpo imbelle, avrai di giorno in giorno</l>
     <l n="855">Tante culle maggiori in copia pronte,</l>
     <l n="856">Ove la plebe compartita adagi</l>
     <l n="857">Più rara alquanto; e degli amati rami</l>
     <l n="858">Fra le più folte schiere esca mettendo,</l>
     <l n="859">In altre stanze in cui più larga spazii</l>
     <l n="860">Mutar la puoi: qual suole accorto duce</l>
     <l n="861">Dispor le squadre in militari alberghi,</l>
     <l n="862">O sagace signor, che vede priva</l>
     <l n="863">De' cari abitator villa o cittade</l>
     <l n="864">(Colpa di fame o d'aspra guerra) e vede</l>
     <l n="865">Incolti i campi, in abbandon le case,</l>
     <l n="866">E le contrade solitarie et erme,</l>
     <l n="867">Il popol copioso altronde scema,</l>
     <l n="868">E fra quei borghi derelitti il chiama</l>
     <l n="869">A ricovrarsi, e col guadagno aperto</l>
     <l n="870">L'adesca, e tragge fuor del patrio nido.</l>
     <l n="871">Ugual cura ti prema (allor che sorge</l>
     <l n="872">Massa di frondi già pasciute, e miste</l>
     <l n="873">Con pargolette e rosseggianti arene,</l>
     <l n="874">Loro escremento, che di strame a guisa</l>
     <l n="875">Lo strato ingombra e ormai le sponde eccede)</l>
     <l n="876">Di cangiar letto; e se talvolta in quello</l>
     <l n="877">Debol verme s'intrica, o non fu pronto</l>
     <l n="878">Ad assalire il novo cibo, avvolto</l>
     <l n="879">In tal confusion mesto s'aggira:</l>
     <l n="880">Tu con l'ago, o la man destra e gentile,</l>
     <l n="881">Prendil pietosa, e fra lo stuol riponlo</l>
     <l n="882">Salvo, mercede a te, dal rio digiuno.</l>
     <l n="883">Mirate or come ben n'addita e mostra</l>
     <l n="884">Ch'è sopranaturale opra e celeste,</l>
     <l n="885">Quest'onorato verme, il raro effetto</l>
     <l n="886">Che d'ora in ora in lui si scopre, e quanto</l>
     <l n="887">Studio, e quant'arte in lui la man divina</l>
     <l n="888">Pose, onde sì mirabil sua fattura</l>
     <l n="889">Fosse in grado maggior perfetta e degna.</l>
     <l n="890">O sia grazia del ciel (che di più doni</l>
     <l n="891">Fa ricchi di natura i bei lavori,</l>
     <l n="892">Acciò che nulla indarno ella produca),</l>
     <l n="893">Che d'ogn'altro animal sì egregio mostro</l>
     <l n="894">D'essempi e di virtù fatto n'ha pieno;</l>
     <l n="895">Sì che di molti, è il minor pregio ond'egli</l>
     <l n="896">Le gentil membra ammanta, avendo insieme</l>
     <l n="897">Secreta qualità di vestir l'alme</l>
     <l n="898">Ch'hanno al vero camin volto il pensiero.</l>
     <l n="899">E di sì illustre velo e sacro manto,</l>
     <l n="900">Che invisibil compone il verme e intesse,</l>
     <l n="901">Non è lecito a ognuno andarne altiero,</l>
     <l n="902">Ma il coprirsene a quei fu sol concesso,</l>
     <l n="903">Ch'hanno angelica l'alma, e divi spirti.</l>
     <l n="904">E come in bel giardin, che quai più cari</l>
     <l n="905">Fior porta il vago Aprile, e 'l lieto Maggio</l>
     <l n="906">Largo dispensa, in quella parte e 'n questa</l>
     <l n="907">Soglion talvolta amanti donne e belle</l>
     <l n="908">Ir ghirlande intrecciando: e l'una invola</l>
     <l n="909">I più bei gigli, altra i ligustri, et altra</l>
     <l n="910">Le bianche rose mesce a le vermiglie,</l>
     <l n="911">Et a ciascuna quel che più gli aggrada</l>
     <l n="912">Rapirlo giova, acciò ch'indi al suo vago</l>
     <l n="913">D'ogni compagna sua sembri più adorna;</l>
     <l n="914">Così può l'uom, de' seri il corso breve</l>
     <l n="915">A parte a parte contemplando, accorre</l>
     <l n="916">Or questo or quel consiglio in chiuso petto,</l>
     <l n="917">Quasi più rare gemme onde n'ordisca</l>
     <l n="918">Al viver suo nobil monile e fregio.</l>
     <l n="919">Ecco or come appresenta il verme eletto</l>
     <l n="920">Nel più oscuro suo stato agli occhi nostri</l>
     <l n="921">Uomo ch'è infante, circondato e oppresso</l>
     <l n="922">D'ogni più vil miseria: ei fuor de l'alvo</l>
     <l n="923">Materno vien, qual pellegrin sospinto</l>
     <l n="924">Da l'onde al lito e d'umor salso pregno,</l>
     <l n="925">Ignudo; e 'l nascer suo sospira e plora</l>
     <l n="926">A gran ragion, poiché gli è aperto il varco</l>
     <l n="927">A questa atra prigion, ch'uom vita appella;</l>
     <l n="928">A questo mar sì tempestoso et alto,</l>
     <l n="929">Ch'un di mille navigli unqua non scampa.</l>
     <l n="930">Uopo grand'ha d'ogni vital soccorso,</l>
     <l n="931">Con pianti il latte chiede, e 'l niega a molti</l>
     <l n="932">L'istessa madre, e da le mamme il sugge</l>
     <l n="933">Di feminella vil, ch'i mesi e gli anni</l>
     <l n="934">Entro un vil tetto il nutre; et or con vezzi,</l>
     <l n="935">Or con gridi e percosse, e frena e tempra</l>
     <l n="936">(Me' ch'ella può) le sue maniere strane.</l>
     <l n="937">Quegli dal ragionar blando e distorto</l>
     <l n="938">Di lei le voci e le parole apprende:</l>
     <l n="939">E con accorte e dolci frodi impara</l>
     <l n="940">Andar senza il ritegno, e mille e mille</l>
     <l n="941">Soffre ingiurie di tempo e di fortuna;</l>
     <l n="942">Al fin fra dura gente e incolta avvezzo,</l>
     <l n="943">D'imbevuta viltade ignobil parto</l>
     <l n="944">A nobil madre l'appresenta; e lascia,</l>
     <l n="945">Non senza gran dolor, rozza nutrice</l>
     <l n="946">Delicato fanciullo. Or così ancora,</l>
     <l n="947">Quando avrà quattro e quattro volte il vago</l>
     <l n="948">Pastor ridutto il sazio armento e 'l gregge</l>
     <l n="949">Da l'erbe e i monti a la casetta umile,</l>
     <l n="950">Et altrettante, con voci alte e gridi,</l>
     <l n="951">Il vigilante augel, nunzio del giorno,</l>
     <l n="952">L'avaro zappator desto a l'aurora,</l>
     <l n="953">Vedrai questo animal gettarsi in preda</l>
     <l n="954">Al dolce sonno, e non destarsi avanti</l>
     <l n="955">Ch'almen la second'alba a noi non torni.</l>
     <l n="956">E, mentre queto posa, e queto giace,</l>
     <l n="957">Stringe, il freddo del sonno, il naturale</l>
     <l n="958">Calor del corpo a le più interne parti,</l>
     <l n="959">E da l'esterne il fura, onde si nutre</l>
     <l n="960">Altra pelle, altra veste; e quella prima,</l>
     <l n="961">Come angue suole a la stagion fiorita</l>
     <l n="962">Depor l'antiche squame, il nostro verme</l>
     <l n="963">Lascia, scotendo il sonno; e di novelle</l>
     <l n="964">Spoglie più bello e vago al pasto riede,</l>
     <l n="965">Oltre l'usato ingordo, e le bramose</l>
     <l n="966">Voglie saziar procura, e ingordo pasce</l>
     <l n="967">L'amate frondi; onde tu dèi con esse</l>
     <l n="968">Allor mutarlo in più capaci luoghi,</l>
     <l n="969">E far nove colonie a quella plebe.</l>
     <l n="970">Vedrai la fronte rilucente e bruna,</l>
     <l n="971">E 'l corpo alquanto men de l'altro oscuro,</l>
     <l n="972">E qui avrà fin la prima età più frale.</l>
     <l n="973">Indi come al garzon poi che fu tolto</l>
     <l n="974">Dal latte, e segna ormai l'orme più certe,</l>
     <l n="975">Cresce a paro con gli anni e senno e forza;</l>
     <l n="976">E trasmettendo a poco a poco i vani</l>
     <l n="977">Semplici scherzi, in quella età graditi,</l>
     <l n="978">Fra divina pietade e buon costumi,</l>
     <l n="979">Che da pudica genitrice accoglie,</l>
     <l n="980">Sorge agli stenti, a le fatiche, e a' studi</l>
     <l n="981">Sotto cura fedel di saggio mastro,</l>
     <l n="982">Anzi d'altro parente, che co' detti</l>
     <l n="983">E con gli essempi informa l'alma, e 'l face,</l>
     <l n="984">D'animal bruto, uomo prudente e accorto;</l>
     <l n="985">Poi con uguali a lui di stato e d'anni</l>
     <l n="986">Fa paragon de' studi, e in le palestre</l>
     <l n="987">Rende le membra vigorose e dotte:</l>
     <l n="988">Tal fra le prime cune, in prima etade,</l>
     <l n="989">Il picciolo animal contempli e scorgi,</l>
     <l n="990">Che 'l breve spazio omai del letto angusto</l>
     <l n="991">Sdegna, e novo pensier giunge di darli</l>
     <l n="992">Più condecente albergo; onde si deve,</l>
     <l n="993">Pria che l'ottavo o 'l nono dì sia spento</l>
     <l n="994">Da ch'ei fu desto, in parte alta e remota</l>
     <l n="995">De l'ampio tetto, aver salubre e aprica</l>
     <l n="996">Stanza; ove intorno a le pareti ordisca</l>
     <l n="997">Dotto artefice industre alto teatro</l>
     <l n="998">D'incise travi e di spianati legni,</l>
     <l n="999">Ch'ordinato, di gradi alterni, s'erga</l>
     <l n="1000">Al ben commesso palco. E nel maggiore</l>
     <l n="1001">Si posin di vincastri inteste crati,</l>
     <l n="1002">O d'umil giunchi, o di palustri canne,</l>
     <l n="1003">Che sien presepe a' seri, e grato ovile;</l>
     <l n="1004">Del minor poi, la ben fermata soglia</l>
     <l n="1005">Prema col piè sicura, e intorno vada</l>
     <l n="1006">Or l'una or l'altra verginella, et ora</l>
     <l n="1007">I più sublimi, ora i più bassi letti</l>
     <l n="1008">Vegga e rivegga, e di vivande ingombri,</l>
     <l n="1009">Di cui colmi ne rechi il grembo e 'l seno:</l>
     <l n="1010">Et a questi et a quei salga in disparte</l>
     <l n="1011">Del grave ordigno, ove l'accorto fabro</l>
     <l n="1012">Lasciato il varco avrà d'egregia scala.</l>
     <l n="1013">Ecco intanto il dì novo a pena è sorto,</l>
     <l n="1014">Che di novo il sopor placido serpe</l>
     <l n="1015">Nel sazio gregge, ond'ei prostrato giace,</l>
     <l n="1016">Sin che due volte il Sol dal carro adorno</l>
     <l n="1017">Sciolga i corsieri, e 'n grembo al mar s'annidi;</l>
     <l n="1018">Poscia si desta, e nel destarsi cade</l>
     <l n="1019">Dal capo il picciol elmo, e come in orto</l>
     <l n="1020">Papavero talor vedi al meriggio,</l>
     <l n="1021">Cui sia languendo il fosco fior caduto,</l>
     <l n="1022">Lo scorgi, di color fatto simile,</l>
     <l n="1023">De la smarita oscura pelle fuore</l>
     <l n="1024">Con lenti sforzi trar le molli membra</l>
     <l n="1025">Più chiare alquanto: il che n'addita il pregio</l>
     <l n="1026">Ch'uom riceve a l'uscir, porgendo grato</l>
     <l n="1027">Odor di lui dai fanciuleschi vezzi,</l>
     <l n="1028">Per gir per erto calle a l'alto monte</l>
     <l n="1029">De l'arti e discipline eccelse e degne.</l>
     <l n="1030">Qui maggior cura vi s'appresta, o donne,</l>
     <l n="1031">Di riportar i seri al bel soggiorno:</l>
     <l n="1032">Voi con gli usati inganni, e le fanciulle</l>
     <l n="1033">De l'amoroso frutto ancor digiune,</l>
     <l n="1034">Con le man pure, e la vil turba e pigra</l>
     <l n="1035">Di fanti e serve, i lenti passi affrette</l>
     <l n="1036">Più de l'usato a la foresta, e a' gelsi</l>
     <l n="1037">E mori il grato onor di frondi invole,</l>
     <l n="1038">Per arricchir nei prandi e ne le cene</l>
     <l n="1039">Le mense a l'animal, cui s'è dormendo</l>
     <l n="1040">L'empia noiosa fame in seno infusa.</l>
     <l n="1041">Più canestri e fiscelle allor portarne</l>
     <l n="1042">Conviene, acciò che prontamente abonde</l>
     <l n="1043">A le distributrici il seno e 'l grembo;</l>
     <l n="1044">Ma debbon le donzelle essere accorte</l>
     <l n="1045">Nei modi del governo, e quando i seri</l>
     <l n="1046">Son pargoletti, e 'n quelli a l'appetito</l>
     <l n="1047">Il puro senso non soggiace ancora,</l>
     <l n="1048">Puon quanto aggrada lor fra spesse foglie;</l>
     <l n="1049">Libero al manucar lasciarli il freno,</l>
     <l n="1050">Ché tanto sol ne pasce quanto chiede</l>
     <l n="1051">La natural sostanza che 'l governa:</l>
     <l n="1052">Qual tenero fanciul, che palpa e tiene</l>
     <l n="1053">Fra labro e labro le ripiene mamme,</l>
     <l n="1054">E ciò che brama sol natura ei tragge.</l>
     <l n="1055">Or da qui innanti con più parca mano</l>
     <l n="1056">Vien che 'l cibo ministri, e quasi in scherzo</l>
     <l n="1057">Getti rade le frondi, insin che alquanto</l>
     <l n="1058">Cessato sia l'impeto primo ardente</l>
     <l n="1059">Del ventre e del digiuno; indi ne sparga</l>
     <l n="1060">Prodiga copia, e là vi spazii e goda</l>
     <l n="1061">Con mille giri il verme, e con fragore;</l>
     <l n="1062">Qual forse udito avrai, se ti rimembra,</l>
     <l n="1063">Mentre sotto ai notturni e foschi orrori</l>
     <l n="1064">Quete e tacite son l'umane cose,</l>
     <l n="1065">E tu del letticiuol le molli piume</l>
     <l n="1066">Col grave peso calchi, e sia vicino</l>
     <l n="1067">Il loco a un bel giardin di piante adorno,</l>
     <l n="1068">Carche di verde frondi, et un repente</l>
     <l n="1069">Tuono allor rompa a le tue luci il sonno:</l>
     <l n="1070">Odi versar su le ridenti foglie</l>
     <l n="1071">Stille da un nembo, e un fremer dolce e grato</l>
     <l n="1072">Quelle aggirar per l'aura, onde t'invita</l>
     <l n="1073">Con l'ali brune lusingando un forte</l>
     <l n="1074">Sonno a posar su l'altro fianco, immerso</l>
     <l n="1075">Nel dolce oblio de' tuoi pensier più gravi.</l>
     <l n="1076">Copri dunque, fanciulla, allora i seri</l>
     <l n="1077">Di verdi fronde, come eccelsa pioppa</l>
     <l n="1078">Sotto di lei l'antica madre ammanta</l>
     <l n="1079">De l'onor suo, ch'Euro disperde e scuote;</l>
     <l n="1080">E, come aver si de' sempre in costume,</l>
     <l n="1081">A questo ufficio il dì tre volte riedi:</l>
     <l n="1082">La prima fia quando è sparita in tutto</l>
     <l n="1083">L'alba e ritorna in Oriente il sole,</l>
     <l n="1084">Che già dei liti Eoi sorto è da l'onde.</l>
     <l n="1085">Poi quando il mezzo del celeste giro</l>
     <l n="1086">Preme, e foco maggior dai raggi spande,</l>
     <l n="1087">E 'l rozzo agricoltor sudato e stanco</l>
     <l n="1088">Lascia imperfetto il solco, e in mezzo a quello</l>
     <l n="1089">Il grave aratro, e con i buoi disciolti</l>
     <l n="1090">Ricorre a l'ombra d'olmo o cerro o faggio,</l>
     <l n="1091">E quivi a lor dà il cibo, e a sé ristoro;</l>
     <l n="1092">E 'l semplice pastor, presso un bel rio,</l>
     <l n="1093">Col dolce mormorar le voci accorda</l>
     <l n="1094">De le stridenti avene, e 'l sazio gregge</l>
     <l n="1095">Mira, giacente sotto abeti e pini,</l>
     <l n="1096">Ruminar l'erbe e 'l mattutino pasto.</l>
     <l n="1097">Al fin, come la notte in ordin pone</l>
     <l n="1098">Le più lucenti stelle, et a l'albergo</l>
     <l n="1099">Chiama le genti, e gli augelletti al nido,</l>
     <l n="1100">Le fere ai boschi, e i pipistrelli a l'ombre.</l>
     <l n="1101">S'appressa intanto il destinato tempo</l>
     <l n="1102">Ai seri di lasciar l'etate adulta,</l>
     <l n="1103">E varcare a stagion vie più gradita;</l>
     <l n="1104">A la stagion che da fatica ha 'l nome,</l>
     <l n="1105">Come anco al faticar fu a l'uom prescritta,</l>
     <l n="1106">Bench'egli in essa più vaneggi, e tenga</l>
     <l n="1107">Strabocchevoli usanze e strani modi,</l>
     <l n="1108">Ch'al fin lasciato il buon custode, e sciolto,</l>
     <l n="1109">Segue il furor de la volubil mente:</l>
     <l n="1110">Di veltri e di destrier s'allegra, e gode</l>
     <l n="1111">Di campi e giochi, e d'amorose donne.</l>
     <l n="1112">A quest'etade, al giovenile ardire,</l>
     <l n="1113">Che mal si tempra, e che soverchio ferve,</l>
     <l n="1114">Freno bisogna al male, e sferza al bene</l>
     <l n="1115">Di più saldo consiglio, ancor che sprezzi</l>
     <l n="1116">L'animo altero chi 'l riprende e punge;</l>
     <l n="1117">Sin che con gli anni di viril costumi</l>
     <l n="1118">Si rivesta, per gli aspri erti sentieri</l>
     <l n="1119">De l'auro e de l'onor camini e poggi,</l>
     <l n="1120">Lasciando ormai la dolce etade e cara:</l>
     <l n="1121">Dolce non già, né cara a chi l'adopra</l>
     <l n="1122">In vani effetti, in fole, e 'n rei pensieri.</l>
     <l n="1123">Anzi pur troppo amara, e troppo ingrata,</l>
     <l n="1124">Quand'egli avien ch'allor la prezzi e stime,</l>
     <l n="1125">Ch'ella è trascorsa, e scorsa mal la vede;</l>
     <l n="1126">E tardo al ravveder, tardo è al pentirsi,</l>
     <l n="1127">Onde poi indarno la sospira e brama:</l>
     <l n="1128">E tanto gli è maggior sì gran iattura,</l>
     <l n="1129">Quanto men trova al danno alcun restauro.</l>
     <l n="1130">Ma vediamo ora i nostri amati seri,</l>
     <l n="1131">Cui tosto assale alto sopor, che l'ali</l>
     <l n="1132">Dispiega sopra lor placide e chete;</l>
     <l n="1133">E presti alcuni sono, altri più lenti</l>
     <l n="1134">A riposar l'affaticate membra:</l>
     <l n="1135">Però scelta di lor, donne, farete,</l>
     <l n="1136">Messi in disparte i vigilanti insieme,</l>
     <l n="1137">E insieme ancor gli adormentati posti,</l>
     <l n="1138">Perché di questi non si turbi il sonno.</l>
     <l n="1139">E giuntamente or gli uni, or gli altri al fine</l>
     <l n="1140">Salghino in successivo tempo e loco</l>
     <l n="1141">Sopra i rami parati a le lor opre:</l>
     <l n="1142">Che ne dimostra la dovuta cura</l>
     <l n="1143">Di chiaro padre in virtuoso figlio,</l>
     <l n="1144">Che a parte lasci i suoi dissegni orditi</l>
     <l n="1145">Su cose, al suo dispor, troppo fallaci,</l>
     <l n="1146">E intenda solo a secondare il corso</l>
     <l n="1147">In questa età, da onesto genio scorto</l>
     <l n="1148">Nel pronto ardir di generosa mente,</l>
     <l n="1149">A che Natura e 'l Ciel l'appella e piega.</l>
     <l n="1150">Questa dunque stagion, cui non succede</l>
     <l n="1151">Altra etade miglior, mai non trappassi</l>
     <l n="1152">Senza sceglier gl'ingegni, e quegli e questi</l>
     <l n="1153">Fra le schiere de' pari in arte e 'n studi</l>
     <l n="1154">Porre, a far prova in uno o in altro calle</l>
     <l n="1155">Che lor conduce per diverse strade</l>
     <l n="1156">Di Minerva e d'Apollo al sacro tempio;</l>
     <l n="1157">E più per tempo ancor, se può scoprire</l>
     <l n="1158">Ferma al garzon la mente (troppo incerta</l>
     <l n="1159">E dubbia cosa in quei primi anni), deve</l>
     <l n="1160">Lentar il freno al virtuoso intento,</l>
     <l n="1161">Sia d'armi o lettre, o divin culto o corte:</l>
     <l n="1162">Perché s'avvanzi il tempo, a l'uom pur troppo</l>
     <l n="1163">Parco, e fugace più che vento o strale.</l>
     <l n="1164">Vedi or questo animal, doppo una lunga</l>
     <l n="1165">Notte al suo lungo sonno, a quella uguale</l>
     <l n="1166">Forse che Alcmena ingravidò d'Alcide,</l>
     <l n="1167">Rompe il riposo, e si risveglia, e scossa</l>
     <l n="1168">La spoglia inutil, sorge a l'oriente</l>
     <l n="1169">De l'età sua fiorita, e sembra argento</l>
     <l n="1170">Ch'aspetta ancor de la sonante incude</l>
     <l n="1171">I fieri colpi, onde maestra mano</l>
     <l n="1172">Poscia il polisca, e dia il pallore e 'l lume;</l>
     <l n="1173">E non invano, pascolando, accresce</l>
     <l n="1174">Mille inutil fragmenti, e prende il cibo</l>
     <l n="1175">In maggior copia, e con maggior vigore</l>
     <l n="1176">Si vede errar fra le vivande altero.</l>
     <l n="1177">Né cibo elle a lui son, com'altri stima,</l>
     <l n="1178">Benché sen pasca, ma di quelle aduna</l>
     <l n="1179">Entro il suo petto il prezioso stame:</l>
     <l n="1180">Con studio e con fatica il coglie, e mentre</l>
     <l n="1181">Dorme il concoce, e ruminando affina,</l>
     <l n="1182">Onde poi sparga il degno frutto al mondo.</l>
     <l n="1183">Vedrete i seri andar lieti scherzando</l>
     <l n="1184">In umil vita, e fra l'amiche schiere,</l>
     <l n="1185">Empiendo a gara il sen di verdi fronde;</l>
     <l n="1186">E vezzosi gioir del vago stato</l>
     <l n="1187">In che gli ha posti il ciel, che non gli diede</l>
     <l n="1188">Duce o tiranno, come a l'api, o rege</l>
     <l n="1189">Ch'abbia fra loro impero, e con orgoglio</l>
     <l n="1190">La bella libertade opprima e turbi</l>
     <l n="1191">Crudele, invido a' buoni, e pronto a l'ire</l>
     <l n="1192">Contro i migliori, e ch'antepor si sdegni,</l>
     <l n="1193">Qual buon padre dovria, l'util commune</l>
     <l n="1194">Al proprio affetto, e 'n servitù gli stringa.</l>
     <l n="1195">Né fuco tra lor nasce, che in sembianze</l>
     <l n="1196">Bugiarde e finte, e con mentiti studi</l>
     <l n="1197">Distrugga l'opre, e tessa insidie a loro,</l>
     <l n="1198">Onde sudar convenghi e giorno e notte,</l>
     <l n="1199">Ora in straniere, ora in civil battaglie.</l>
     <l n="1200">Pari questi d'amor, pari di fede</l>
     <l n="1201">Li scorgi, e qualità lor non distingue</l>
     <l n="1202">Di maggiore o minor, di sozzo o vago:</l>
     <l n="1203">Nato è ciascun da un seme, e lieto vive</l>
     <l n="1204">Senza disturbo di nimico oltraggio.</l>
     <l n="1205">Lasciano altrui l'acuta punta e 'l tosco,</l>
     <l n="1206">L'ira e 'l furor lasciano a l'api avare,</l>
     <l n="1207">Che fan coi morsi a l'opre lor difesa.</l>
     <l n="1208">Di pace amica è questa greggia, e lunge</l>
     <l n="1209">Vien che da lei fiammeggi il fiero Marte.</l>
     <l n="1210">Pace brama et apporta, onde al governo</l>
     <l n="1211">Di pacifica mano inetta a l'armi</l>
     <l n="1212">S'è data, e sotto lei riposa e vive;</l>
     <l n="1213">Pende talor da la soave bocca</l>
     <l n="1214">Di voi leggiadre verginelle intenta</l>
     <l n="1215">Al placido cantar, ch'al cor gli scende,</l>
     <l n="1216">Ammollisce il travaglio, e i spirti alletta.</l>
     <l n="1217">Ma come presto passa, e quanto è breve</l>
     <l n="1218">Questa nostra mortal misera vita!</l>
     <l n="1219">Come ci applaude ne' verdi anni, e mentre</l>
     <l n="1220">Viviam sicuri si dilegua e fugge,</l>
     <l n="1221">Col ratto corso de l'alato veglio!</l>
     <l n="1222">Qual rapido torrente, ove l'un'onda</l>
     <l n="1223">Caccia l'altra, e cacciando anch'ella è spinta,</l>
     <l n="1224">E l'una e l'altra non s'arresta un punto;</l>
     <l n="1225">Così volano i giorni e scorron gli anni</l>
     <l n="1226">Senza alcun freno, e chi fu pigro e lento</l>
     <l n="1227">Ne l'età sua più vaga a côrre il fiore,</l>
     <l n="1228">S'in ver la sera poi languido il trova,</l>
     <l n="1229">D'altri che di lui stesso non si lagni:</l>
     <l n="1230">Però a chi retto aspira e retto poggia</l>
     <l n="1231">Per verace camino al sommo bene,</l>
     <l n="1232">Od a chi ha 'l traviar lasciato a tempo,</l>
     <l n="1233">Or cura assai più cupa al cor s'interna:</l>
     <l n="1234">Cerca ei ricchezze, amici, e brama onore,</l>
     <l n="1235">Col disagio di Marte e di Minerva.</l>
     <l n="1236">Fra le vigilie e fra i perigli aspira</l>
     <l n="1237">A magnanime imprese, e a nobil fama</l>
     <l n="1238">Doma i sfrenati sensi, e sotto al giogo</l>
     <l n="1239">Marital divien padre, e lieto vede</l>
     <l n="1240">Se stesso rinovato in bella prole,</l>
     <l n="1241">Et oltre corre, e più e più s'attempa.</l>
     <l n="1242">Simil ritratto al vivo ancor si scorge,</l>
     <l n="1243">Passando i seri a' più maturi giorni:</l>
     <l n="1244">Ecco a pena gli apparve il primo albore</l>
     <l n="1245">De la lor giovanezza, e a l'occidente</l>
     <l n="1246">Già volge i passi in più spedito corso:</l>
     <l n="1247">Che quanto fu più tarda a salir l'erto,</l>
     <l n="1248">Tanto or più affretta al declinante calle.</l>
     <l n="1249">Già addita il varco a la virile etade</l>
     <l n="1250">Il domator de' mali e de la Notte</l>
     <l n="1251">Lusinghier figlio, col leteo liquore</l>
     <l n="1252">Di cui invisibilmente il gregge irriga;</l>
     <l n="1253">E già sopire i sensi, e posar vedi</l>
     <l n="1254">Le stanche membra, il grave capo in alto</l>
     <l n="1255">Tenendo ognor (quasi a ricever pronto</l>
     <l n="1256">Il celeste favor), donne, sin tanto</l>
     <l n="1257">Che 'l sol correndo intorno a noi riporti</l>
     <l n="1258">L'alma luce tre volte; e 'l rozzo cuoio</l>
     <l n="1259">Indi lascia col sonno, come suole</l>
     <l n="1260">Lasciar la verde buccia aperta rosa,</l>
     <l n="1261">Allor che sopra lei piove la manna,</l>
     <l n="1262">E scuote l'alma in rugiadoso grembo;</l>
     <l n="1263">E 'l bel color de la mutata spoglia</l>
     <l n="1264">Veggendo, egli medesmo ammira e gode,</l>
     <l n="1265">Che par ch'invidii il vostro vago volto,</l>
     <l n="1266">Amate virginelle, ove si sparge</l>
     <l n="1267">Fra 'l giglio la viola, e si confonde.</l>
     <l n="1268">Or grave incede e grave mira, e pasce</l>
     <l n="1269">Con più posati morsi i vostri doni.</l>
     <l n="1270">E come in uom, ch'al mezzo corso assunto</l>
     <l n="1271">De la sua vita, e nel passato tempo</l>
     <l n="1272">Soffrì molto fanciullo, et arse, et alse,</l>
     <l n="1273">Fuggì l'ozio e i diletti, e dal travaglio</l>
     <l n="1274">Giorno e notte fu oppresso, onde la strada</l>
     <l n="1275">Al ciel s'aprisse, in questa età si scorge</l>
     <l n="1276">Chiaro pregio de l'opre, e certo segno</l>
     <l n="1277">Del suo valore, e qual s'attenda e speri</l>
     <l n="1278">Fine di lui, quai palme e quai trionfi:</l>
     <l n="1279">Tale in questo animal traluce e splende</l>
     <l n="1280">Da l'abellite membra aperto un raggio</l>
     <l n="1281">D'ampie ricchezze, ch'entro il seno asconde,</l>
     <l n="1282">Per farne indi a voi, donne, un largo dono.</l>
     <l n="1283">Vedi apparir l'aurate fila, e vedi</l>
     <l n="1284">Confusamente avvolto il bel lavoro,</l>
     <l n="1285">Entro lucida vesta ancor celato.</l>
     <l n="1286">Però, liete donzelle, ancor vi sproni</l>
     <l n="1287">Questa speme sicura a nuove imprese,</l>
     <l n="1288">A gran servigio, et a più cari uffici:</l>
     <l n="1289">Come di naviganti audace schiera,</l>
     <l n="1290">Che più giorni ha provato il mare infido,</l>
     <l n="1291">E scórse per l'Egeo mille procelle,</l>
     <l n="1292">S'al fin si scopre il desiato porto,</l>
     <l n="1293">Benché contrasti ancora il vento, e l'onda</l>
     <l n="1294">Fa schermo al vento, e con robusti remi</l>
     <l n="1295">Frange l'onda feroce, e preme e suda;</l>
     <l n="1296">Né li è grave la noia, poi che spera</l>
     <l n="1297">Toccar in breve il dolce amato suolo.</l>
     <l n="1298">Mentre il verme si pasce, e nove volte</l>
     <l n="1299">Farà la vaga Aurora usata scorta</l>
     <l n="1300">Al bel lume che mal resse Fetonte,</l>
     <l n="1301">Et altretante sotto il fosco manto</l>
     <l n="1302">La notte in occidente chiudrà il giorno,</l>
     <l n="1303">Vadin per l'alte selve, e per le umili,</l>
     <l n="1304">Per macchie e dumi e siepi aspri villani</l>
     <l n="1305">Oprando la bipenne, ov'al ciel surga</l>
     <l n="1306">Il verde lauro o la superba quercia,</l>
     <l n="1307">O dove vil ginestra o molle stipa</l>
     <l n="1308">O rosmarino abonde; e quindi tolta</l>
     <l n="1309">Tal quantità che buon giudicio elegga</l>
     <l n="1310">Di brevi rami, ma fronzuti e spessi,</l>
     <l n="1311">Gli avvinchi in fasci, e sul curvato dorso</l>
     <l n="1312">Nel degno ovil la rechi, e la disponga</l>
     <l n="1313">Con picciol chiodi e funi intorno al grado</l>
     <l n="1314">Maggior del giro ove riposa il gregge,</l>
     <l n="1315">Quasi ben folta siepe, che nasconda</l>
     <l n="1316">Le sue radici ove l'un grado e l'altro</l>
     <l n="1317">Fanno angolar confine insieme aggiunti,</l>
     <l n="1318">Et al minore i sparti rami appoggi,</l>
     <l n="1319">Come s'appoggia ai dirupati muri</l>
     <l n="1320">Od agli antichi steli eder' e acanto.</l>
     <l n="1321">Intanto apporta il sol la nona luce</l>
     <l n="1322">Da che fu spento al verme il dolce sonno,</l>
     <l n="1323">Ch'ad altra vita, ad altro stil l'appella:</l>
     <l n="1324">Lascia le care frondi e 'l letto amato,</l>
     <l n="1325">E lieto de la nuova alta foresta,</l>
     <l n="1326">Ver lei si move a passi tardi e lenti,</l>
     <l n="1327">Col corpo stanco ch'a gran pena porta</l>
     <l n="1328">Pregno del raro e nobil frutto; e vedi</l>
     <l n="1329">Or farsi lungo, or ranicchiato e corto,</l>
     <l n="1330">Come serpe negli orti infausta eruca,</l>
     <l n="1331">Di cui gran parte ha la sembianza espressa.</l>
     <l n="1332">Tiene ei dal capo al tergo il bel lavoro</l>
     <l n="1333">In tre parti distinto: il capo accoglie</l>
     <l n="1334">Sino al torace i primi fili e stame</l>
     <l n="1335">De l'altro assai men puro, e filaticcio</l>
     <l n="1336">Il volgo errante il noma; in mezzo alberga</l>
     <l n="1337">Il serico tesoro, come in sede</l>
     <l n="1338">Più de l'altre beata; e serba il fine</l>
     <l n="1339">Altr'opra parimente incolta e vile.</l>
     <l n="1340">In cotal guisa adunque i verdi rami</l>
     <l n="1341">Sale questo animal, poiché non cura</l>
     <l n="1342">Il cibo più, ma s'apparecchia a l'opra.</l>
     <l n="1343">Con mille giri al fin s'inselva e mesce</l>
     <l n="1344">Fra i rami e fra le stipe ove in due parti,</l>
     <l n="1345">Quasi in due corna, si divide; e quivi</l>
     <l n="1346">Il picciol muso a l'un de' tronchi appressa,</l>
     <l n="1347">Ove col dente bipartito appende</l>
     <l n="1348">Del filo un capo, indi rivolto a l'altro</l>
     <l n="1349">La trama stende, e quanto a lui concede</l>
     <l n="1350">Il loco, e quanto può col busto, intorno</l>
     <l n="1351">Pronto l'aggira a questa parte e a quella:</l>
     <l n="1352">Et apparire un picciol nembo a un tratto</l>
     <l n="1353">Scorgi, qual fragil vetro ond'ei traspare;</l>
     <l n="1354">Indi più folta nube agli occhi il cela,</l>
     <l n="1355">E quanto più fuor de la nobil salma</l>
     <l n="1356">Vome l'alte ricchezze e peregrine,</l>
     <l n="1357">Tanto ella più divien breve e ristretta.</l>
     <l n="1358">E, qual verga s'inesta in strania pianta</l>
     <l n="1359">Che legno a legno unisce, or si congiunge</l>
     <l n="1360">In breve spazio una su l'altra piega,</l>
     <l n="1361">Di cui n'ha in nove zone il corpo cinto;</l>
     <l n="1362">E dentro d'or in or più si fa angusto</l>
     <l n="1363">L'oscuro luogo ov'ei se stesso chiude:</l>
     <l n="1364">Indi chiuso, e compito il bel lavoro,</l>
     <l n="1365">Fra le degn'opre sue s'adagia e dorme</l>
     <l n="1366">Sonno d'ogn'altro più soave e queto.</l>
     <l n="1367">Così a punto fa l'uom che già maturo</l>
     <l n="1368">Sente l'età senile inferma e grave,</l>
     <l n="1369">Onde tardo ai negozi, e lento a l'opre</l>
     <l n="1370">Incede, e loda il già trascorso tempo,</l>
     <l n="1371">Biasma il presente, e con aspre rampogne</l>
     <l n="1372">I minori di lui preme e censura;</l>
     <l n="1373">Sempre di noia pien, s'ange e paventa:</l>
     <l n="1374">Così questi anni declinanti al corpo</l>
     <l n="1375">Van togliendo il vigor che gli altri diero,</l>
     <l n="1376">Ma la bell'alma ognor più chiara e pura</l>
     <l n="1377">Gli spirti in alto leva, e fa che pronto</l>
     <l n="1378">Al suo fedel consiglio ogn'uom ricorre.</l>
     <l n="1379">E se, per rea cagione, al suolo errante</l>
     <l n="1380">Scorgi parte del gregge, o qualche verme</l>
     <l n="1381">Che di salir sopra il boschetto adorno</l>
     <l n="1382">Forza non ha, ma al piè de' spessi tronchi</l>
     <l n="1383">Neghittoso s'avvolge, e tristo geme</l>
     <l n="1384">Che 'l potere al desio non corrisponda,</l>
     <l n="1385">E par che d'onorata invidia colmo</l>
     <l n="1386">Miri i compagni suoi, cui più cortese</l>
     <l n="1387">Diè grazia il cielo di poggiar tant'alto,</l>
     <l n="1388">In parte ove il lor pregio ognun dimostri:</l>
     <l n="1389">Et ei (colpa di sorte ingiusta e cruda)</l>
     <l n="1390">In estrema miseria oppresso, e seco</l>
     <l n="1391">Restin oscuri insieme, od in vil loco</l>
     <l n="1392">Sepolti i suoi tesori, in tanti giorni</l>
     <l n="1393">E fra tante fatiche al fin raccolti:</l>
     <l n="1394">Anzi in lui sembra ognor farsi maggiore</l>
     <l n="1395">La pena, mentre ei vede a sì grand'uopo</l>
     <l n="1396">Mancarli il fido aiuto, e quel sostegno</l>
     <l n="1397">In cui sperato avea, di chi il mantenne</l>
     <l n="1398">In vita e 'l trasse d'ogni rischio acerbo;</l>
     <l n="1399">Soccorra or quella man pura e gentile,</l>
     <l n="1400">Che sì benigna il cibo dielle, e pronta</l>
     <l n="1401">Maisempre fu a servirlo, or dolce porga</l>
     <l n="1402">Favor più grato, e conoscendo il merto</l>
     <l n="1403">Di chi mercé li chiede, e sforzi e vinca</l>
     <l n="1404">(Oprando sua pietade) ogni empia voglia</l>
     <l n="1405">Di contrario destino, al valor chiuso</l>
     <l n="1406">Aprendo il varco; e de l'amata selva</l>
     <l n="1407">In convenevol seggio il verme ponga,</l>
     <l n="1408">Che 'l vostro onor di sua virtute accresca,</l>
     <l n="1409">Vaghe donzelle. A cui ricordo ancora</l>
     <l n="1410">Di non locarli mai l'un l'altro appresso,</l>
     <l n="1411">Anzi, quanto si può, vien che ancor quelli</l>
     <l n="1412">Ch'inramando sen vanno allunghi, e scevri</l>
     <l n="1413">L'aggiunte coppie e i più vicini seri,</l>
     <l n="1414">Pria che da loro il bel lavor s'ordisca:</l>
     <l n="1415">Poscia che (o sian da spazio angusto astretti,</l>
     <l n="1416">O intempestivo amor li stringa e leghi)</l>
     <l n="1417">Qual suole in ventre feminil sovente</l>
     <l n="1418">Sola membrana accôr gemino parto,</l>
     <l n="1419">Tal d'ambi avvolto stame in un sol giro</l>
     <l n="1420">Chiude i vermi consorti, e 'n minor prezzo</l>
     <l n="1421">S'have il doppio lavor confuso e incolto.</l>
     <l n="1422">Però, se forse il già ingombrato bosco</l>
     <l n="1423">Di travaglianti vermi ai seri inerti</l>
     <l n="1424">Campo non lascia, ad altro stil si volga</l>
     <l n="1425">Il pensier vostro, e là s'invii veloce</l>
     <l n="1426">Pronto garzone, o servo, o snella fante,</l>
     <l n="1427">Ove dedala mano incide e spiana</l>
     <l n="1428">D'odorato cipresso o d'altre piante</l>
     <l n="1429">Assi gentili, onde ne intessa e formi</l>
     <l n="1430">Sonoro plettro, od arca, o nobil palco:</l>
     <l n="1431">E dal tagliente aciar, che liscia e terge,</l>
     <l n="1432">Cade qual sottil benda, o cinto, o nastro,</l>
     <l n="1433">Soverchio legno inanellato e crespo,</l>
     <l n="1434">Che de la stanza in cui s'attende e suda</l>
     <l n="1435">Ne' mecanici ordegni il piano ingombra:</l>
     <l n="1436">E di materia tal, canestri e grembi</l>
     <l n="1437">Si rechin pieni a voi, cui sparger giove</l>
     <l n="1438">Sopra le crati i più composti giri</l>
     <l n="1439">Di quella, e in essi i già smarriti vermi</l>
     <l n="1440">Faranno il nido, e spiegheran lor opre.</l>
     <l n="1441">Come ancor de' colui cui non concede</l>
     <l n="1442">Il ciel che 'l ben che dà Fortuna e toglie</l>
     <l n="1443">A quel de l'alma in lui sia giunto e unito,</l>
     <l n="1444">Non sdegnando il suo grado, esser perfetto</l>
     <l n="1445">Ne l'arte a che il voler sopran l'appella,</l>
     <l n="1446">Et a che il proprio affetto il piega e spinge.</l>
     <l n="1447">Segua altri Astrea, porgendo a ognuno in pace</l>
     <l n="1448">Ciò ch'a lui di ragion si spetta; e l'orme</l>
     <l n="1449">Altri prema di Marte, e con la spada</l>
     <l n="1450">Per la sua fede e per la patria pugni;</l>
     <l n="1451">Altri ad Apollo serva, e 'l sacro coro</l>
     <l n="1452">Che in Elicona siede onori et ami;</l>
     <l n="1453">Quel di Palla e Mercurio i vari studi</l>
     <l n="1454">Contempli, et un n'elegga, et un n'apprendi</l>
     <l n="1455">Intieramente; e quel che ad altro il core</l>
     <l n="1456">Volto non ha, che sia ingegnoso e grave,</l>
     <l n="1457">Di Saturno i secreti almeno impari,</l>
     <l n="1458">E 'l paterno retaggio o 'l proprio avere,</l>
     <l n="1459">Con domestica cura e 'l viver parco,</l>
     <l n="1460">Se radoppiar non può, conservi intiero</l>
     <l n="1461">A se stesso, a' suoi figli, et a' parenti:</l>
     <l n="1462">Che a Corinto passar non lice a tutti.</l>
     <l n="1463">Pur, quante frondi ha 'l bosco Ercino, e quante</l>
     <l n="1464">Arene il mar di Libia ognor raguna,</l>
     <l n="1465">E quante erbette e fior di maggio ha un prato,</l>
     <l n="1466">Tanti mali fan guerra, e tanti danni</l>
     <l n="1467">Vengon a schiera a schiera, a quel che, lento,</l>
     <l n="1468">Essercitar non cura i spirti vaghi</l>
     <l n="1469">In ben oprar, e 'n virtuosi effetti:</l>
     <l n="1470">Del che or ci danno un memorando essempio</l>
     <l n="1471">I divini animali in questa etade,</l>
     <l n="1472">Che tutti, in basso od in sublime stato,</l>
     <l n="1473">Affaticarsi vedi, e fanno a prova</l>
     <l n="1474">Ricchi di giorno in giorno i letti e i rami</l>
     <l n="1475">Con mille e mille variati globi,</l>
     <l n="1476">Verdi, bianchi, vermigli, azzurri e gialli,</l>
     <l n="1477">Che par n'invidii il più fiorito prato,</l>
     <l n="1478">Ove lieta ghirlanda a un bel rio fanno</l>
     <l n="1479">Gigli, calta, viole, acanto e croco;</l>
     <l n="1480">Anzi sembra la selva ornata e altera</l>
     <l n="1481">Superbo fregio od imperial corona,</l>
     <l n="1482">Ove artefice illustre a l'auro ha miste</l>
     <l n="1483">In mille guise preziose gemme:</l>
     <l n="1484">Quivi un diamante i raggi, ivi un rubino</l>
     <l n="1485">Il lume vibra, or un zaffiro appare,</l>
     <l n="1486">Or fra topazi e prasme egregia miri</l>
     <l n="1487">Schiera di bei smeraldi e di giacinti,</l>
     <l n="1488">E senza fin le perle, ma d'ogn'altra</l>
     <l n="1489">Gemma un ricco pendente il pregio invola,</l>
     <l n="1490">Di margarita orientale e rara.</l>
     <l n="1491">Tre giorni gode il verme il caro nido</l>
     <l n="1492">Opra de le sue mani; al fin ne sorge</l>
     <l n="1493">Non verme più, ma puro e vago augello,</l>
     <l n="1494">Che lasciato fra voi suo nobil seme,</l>
     <l n="1495">Ch'immortale il conserva e lo ravviva,</l>
     <l n="1496">Spiega i candidi vanni, e al ciel sen vola.</l>
     <l n="1497">Chiaro specchio d'uom prode, che, tenendo</l>
     <l n="1498">Ristretta al cor l'alta virtute, aspetta</l>
     <l n="1499">Tempo opportuno a palesarla al mondo:</l>
     <l n="1500">Non fra la rozza plebe ei la dispensa,</l>
     <l n="1501">Non in cose leggieri, o in umil loco,</l>
     <l n="1502">Né in giovenile e meno esperta etade,</l>
     <l n="1503">Ma dopo il latte i buon costumi appresi,</l>
     <l n="1504">Sorge a le discipline, a l'arti; e quelle</l>
     <l n="1505">Poscia col bene e 'l male affina e prova</l>
     <l n="1506">Con l'uso esperto ch'ogni cosa insegna.</l>
     <l n="1507">Lasciato al fin col sonno il pigro letto</l>
     <l n="1508">De' gravi studi, da l'instabil fronde</l>
     <l n="1509">L'alma solleva, e fra i massicci tronchi</l>
     <l n="1510">D'uomini illustri e prìncipi prudenti,</l>
     <l n="1511">Dal merto suo posto in sublime stato,</l>
     <l n="1512">Spiega il caro tesor di sue virtudi:</l>
     <l n="1513">E poi, di fede immacolato, e bianco</l>
     <l n="1514">Di peli, e d'anni carco e di fatiche,</l>
     <l n="1515">Seme del nome suo perpetuo in terra</l>
     <l n="1516">Lasciando, frange l'atra nube oscura</l>
     <l n="1517">Ond'era avvolto, e poggia ardito al cielo,</l>
     <l n="1518">Ov'ha del ben oprar larga mercede.</l>
     <l n="1519">Ma qual mercé più larga, e qual più chiara</l>
     <l n="1520">Fama si deve ad alma degna e sciolta</l>
     <l n="1521">Di mortal velo, che non resti oscura</l>
     <l n="1522">E vile appo la tua, duce alto e invitto,</l>
     <l n="1523">Divo gran Filiberto Emanuello?</l>
     <l n="1524">Che per tanti immortali avi et eroi,</l>
     <l n="1525">Dal sangue di Sassonia, antico e augusto</l>
     <l n="1526">D'imperial corone e regai mitre,</l>
     <l n="1527">Chiaro stelo produsse al secol tristo,</l>
     <l n="1528">E diede in maggior uopo al mondo oscuro</l>
     <l n="1529">Per disgombrar le tenebre e gli orrori,</l>
     <l n="1530">E risanar da mille piaghe atroci</l>
     <l n="1531">Il bel corpo d'Italia egro e languente.</l>
     <l n="1532">Te dunque parturio vera BEATRICE,</l>
     <l n="1533">Che d'un bel ramo lusitano, al tronco</l>
     <l n="1534">Illustre tuo, con le sue mani Amore</l>
     <l n="1535">Inestar volle; e dal suo grembo tolto,</l>
     <l n="1536">Di vero culto armato, e d'incorrotta</l>
     <l n="1537">Fede e regai sembianze ornato e pieno,</l>
     <l n="1538">Dal buon Carlo tuo padre al gran zio Carlo</l>
     <l n="1539">Donato fosti; e di lui l'orme sante</l>
     <l n="1540">Seguendo ognor, non di Chirone o 'l saggio</l>
     <l n="1541">Stagira fur da te i precetti accolti,</l>
     <l n="1542">Ma nel tuo petto ogni virtute infuse</l>
     <l n="1543">Lei, che dal capo uscio del gran Tonante,</l>
     <l n="1544">Et il figliuol di Maia; e ti mostraro</l>
     <l n="1545">Che con paterna e vigilante cura</l>
     <l n="1546">Del popol tuo, col frenar l'ire ardenti,</l>
     <l n="1547">Col punir gli empi e sollevar gli afflitti,</l>
     <l n="1548">Con l'equa lance, e col serbar intatte</l>
     <l n="1549">Le man dal sangue altrui giusto e innocente,</l>
     <l n="1550">Col procurar la pace e dar riposo</l>
     <l n="1551">A l'età oppressa al ciel si poggia, e 'l giogo</l>
     <l n="1552">Si rende a' servi suoi lieve e giocondo.</l>
     <l n="1553">Ivi, seguendo sol pregio e virtute,</l>
     <l n="1554">Crescesti in arme valoroso e ardito;</l>
     <l n="1555">Indi con gran stupor del chiaro duce,</l>
     <l n="1556">Con intrepido cor, veduto fosti</l>
     <l n="1557">Scorrer contro i più forti empi ribelli,</l>
     <l n="1558">Spargendo del lor sangue ampio torrente,</l>
     <l n="1559">E montagna di strage alzando al piano,</l>
     <l n="1560">Onde libero a te concesse il varco</l>
     <l n="1561">Nel più rapido corso, e in mezzo l'onde,</l>
     <l n="1562">L'Albi, del tuo valor stupido e vago.</l>
     <l n="1563">Et al tuo merto ancor libero scettro</l>
     <l n="1564">Il saggio Imperator commetter volse</l>
     <l n="1565">Sovra le schiere sue, sovra ogni duce.</l>
     <l n="1566">E qual fu mai fra tanti al mondo illustri</l>
     <l n="1567">Di Quirino e di Numa avi o nipoti,</l>
     <l n="1568">Cui concesso abbi il cielo e 'l dio de l'armi</l>
     <l n="1569">Ornarsi il crin d'ogni corona e fregio,</l>
     <l n="1570">Come fu a te, Signor? cui d'or la chioma</l>
     <l n="1571">Cinse Renti et Edino, un di murale,</l>
     <l n="1572">L'altro di vallar gloria; e del gran Franco</l>
     <l n="1573">Rotto in doppio conflitto, in doppio onore,</l>
     <l n="1574">Ornò le tempie tue gramigna e lauro:</l>
     <l n="1575">Ornolle ancor la quercia e 'l sacro mirto</l>
     <l n="1576">Nel racquistato regno, ove serbasti</l>
     <l n="1577">I cittadini tuoi, che vidder fatto,</l>
     <l n="1578">Senza stilla versar di civil sangue,</l>
     <l n="1579">Per le tue man sì glorioso acquisto.</l>
     <l n="1580">Sentì dunque il valor sommo e felice</l>
     <l n="1581">In guerra il Belga, il Franco et il Germano;</l>
     <l n="1582">Il famelico lupo ingordo et empio,</l>
     <l n="1583">Ch'ognor tenta furar dal sacro ovile</l>
     <l n="1584">Le stolte pecorelle; e quel ch'a torto</l>
     <l n="1585">Sì nobil preda al nostro impero usurpa,</l>
     <l n="1586">Ch'ha nel Bosforo tracio il seggio antico</l>
     <l n="1587">Da Constantin riposto entro Bisanto.</l>
     <l n="1588">Provollo in pace ancor l'afflitta sposa</l>
     <l n="1589">Di Dio, che sue reliquie in giro angusto</l>
     <l n="1590">Ristrette avendo, fu spesse fiate</l>
     <l n="1591">Per te difesa; e 'l popol tuo diletto,</l>
     <l n="1592">Queste piaggie sì vaghe e sì gradite</l>
     <l n="1593">Col tuo valor ricompre, e queste genti</l>
     <l n="1594">Dopo molto travaglio al tuo vessillo</l>
     <l n="1595">Con nove leggi unite. E l'alte imprese,</l>
     <l n="1596">Gli ordini, e l'arti, e ' militari onori</l>
     <l n="1597">Qui rinovati avendo, e d'alte mura</l>
     <l n="1598">Ornate le città nobili e belle,</l>
     <l n="1599">Muniti i passi e i luoghi, al fin pur lieto</l>
     <l n="1600">Del patrio nido e del bramato seggio</l>
     <l n="1601">(Come questo animal famoso e raro</l>
     <l n="1602">Di cui si canta), in mezzo a l'opre degne</l>
     <l n="1603">De le tue man queto e sicuro stando,</l>
     <l n="1604">Queto e sicuro avesti il sonno, e l'ali</l>
     <l n="1605">Spiegasti al ciel candido e puro, e 'n grembo</l>
     <l n="1606">Al tuo fattor, d'etereo raggio cinto,</l>
     <l n="1607">Ti stai beato; e quindi lieto miri</l>
     <l n="1608">Le glorie tue, ch'ognor si fan più belle</l>
     <l n="1609">Nel chiaro seme a noi lasciato in dono.</l>
     <l n="1610">Chiaro seme, alto dono, e regio figlio,</l>
     <l n="1611">Che virtù nutre, onore inalza, e regge</l>
     <l n="1612">Giustizia, e Palla a lui senno concede,</l>
     <l n="1613">Che 'l paterno valor serbando accresce,</l>
     <l n="1614">Onde in sua man riposta ha 'l ciel la chiave</l>
     <l n="1615">Ch'a questa Esperia il passo apre e richiude,</l>
     <l n="1616">Ed al suo sacro regno immenso pregio</l>
     <l n="1617">Compartito ha la dea madre d'Amore,</l>
     <l n="1618">Novo splendor giungendo al suo bel lume,</l>
     <l n="1619">Mentre col più pregiato e caro nodo</l>
     <l n="1620">Di felici imenei legollo e strinse</l>
     <l n="1621">A soggetto più ch'altro al mondo degno.</l>
     <l n="1622">Tu, che col ciglio il ciel reggi e mantieni,</l>
     <l n="1623">Reggi e mantieni ancor sì eccelsi numi:</l>
     <l n="1624">E 'l bel terren ch'al lor dominio hai dato</l>
     <l n="1625">Più non tema del tempo oltraggi et onte.</l>
     <l n="1626">Troppo, ahi, troppo fu asperso, immondo e tinto</l>
     <l n="1627">Il Po di sangue ostil del nostro sangue:</l>
     <l n="1628">Or frema altrove strepitoso Marte,</l>
     <l n="1629">E 'l barbaro furor nemico a' seri.</l>
     <l n="1630">Non siano i gelsi più, né l'altre piante</l>
     <l n="1631">In bellici stromenti e uffici volti,</l>
     <l n="1632">Ma, qual da un vivo fonte, scaturisca</l>
     <l n="1633">Serie d'eroi dal regio alvo fecondo:</l>
     <l n="1634">Chiara succession ch'eterna stenda</l>
     <l n="1635">I rivi suoi, di riprodur mai stanchi</l>
     <l n="1636">Quanti destina il ciel degni nepoti,</l>
     <l n="1637">Ch'avanzin poi qual più chiaro si canta</l>
     <l n="1638">Di Sparta, di Cartagine, e di Roma.</l>
     <l n="1639">Tu magnanimo duce alto e sublime,</l>
     <l n="1640">Giovine glorioso, al vero sole</l>
     <l n="1641">Fisse le luci tue tenendo, apprendi</l>
     <l n="1642">Nodrire e fecondar l'arti e gl'ingegni,</l>
     <l n="1643">Sparger pace e riposo, e con man giuste</l>
     <l n="1644">Dar premi e pene, e proveder da lunge,</l>
     <l n="1645">Onde al secol presente et al futuro</l>
     <l n="1646">Goda per te la prisca gloria il mondo.</l>
    </lg>
   </lg>
  </body>
 </text>
</TEI>