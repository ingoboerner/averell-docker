<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Poesie - XI</title>
    <author>Giovan Matteo di Meglio</author>
   </titleStmt>
   <extent>
    <measure unit="stanza">1</measure>
    <measure unit="line">34</measure>
   </extent>
   <publicationStmt>
    <publisher>UNED University</publisher>
    <idno>Giovan Matteo di Meglio_poesie-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Poesie - XI</title>
     <author>Giovan Matteo di Meglio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Poesie - XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">O fredda Gelosia, in quanta noia</l>
     <l n="2">m'ha' tu condotto e tolt'ogni mia gioia!</l>
     <l n="3">Tu m'hai pur tolt'ogni conforto e bene,</l>
     <l n="4">scandoli e brighe e guerre e mal commetti,</l>
     <l n="5">tu se' cagion tenermi sempre 'n pene,</l>
     <l n="6">tu se' cagion di tutti e miei difetti,</l>
     <l n="7">tu hai in odio Amore e' suoi suggetti</l>
     <l n="8">e cerchi quanto puoi di far ch'i' muoia.</l>
     <l n="9">O Gelosia, nimica degli amanti,</l>
     <l n="10">o Gelosia, nimica di mia vita</l>
     <l n="11">o Gelosia, che credi a' malparlanti,</l>
     <l n="12">o Gelosia, va', diventa romita;</l>
     <l n="13">o Gelosia, fa' del mondo partita,</l>
     <l n="14">o Gelosia, tolte ti sien le cuoia!</l>
     <l n="15">O Gelosia, che triemi a mezz'agosto,</l>
     <l n="16">o pigra Gelosia, vile e da poco,</l>
     <l n="17">o Gelosia, che tieni in cor nascosto</l>
     <l n="18">mille sospetti, né mai trovi loco,</l>
     <l n="19">o Gelosia, che non ti scalda foco,</l>
     <l n="20">e pari addolorata e sanza gioia,</l>
     <l n="21">tu, Gelosia, fa' stare 'l mio signore</l>
     <l n="22">sanza ragione in doglia e greve affanno!</l>
     <l n="23">Tu, Gelosia, mi trai l'anim' e 'l core;</l>
     <l n="24">tu, Gelosia, pel mondo fai gran danno.</l>
     <l n="25">Color che 'l provan tutto giorno 'l sanno.</l>
     <l n="26">Guai agli amanti che ti rechi a noia!</l>
     <l n="27">Ballata mia, fra gli amador n'andrai,</l>
     <l n="28">e di' che dov'e' trovan Gelosia</l>
     <l n="29">le faccin onte con dispetti assai,</l>
     <l n="30">perch'ella muoia di maninconia</l>
     <l n="31">e 'n fra gli amanti sia Fé tutta via</l>
     <l n="32">con allegrezza, amore e festa e gioia.</l>
     <l n="33">O fredda Gelosia, in quanta noia</l>
     <l n="34">m'ha' tu condotto e tolt'ogni mia gioia!</l>
    </lg>
   </lg>
  </body>
 </text>
</TEI>