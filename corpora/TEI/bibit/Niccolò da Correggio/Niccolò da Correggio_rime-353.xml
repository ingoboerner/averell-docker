<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 353</title>
    <author>Niccolò da Correggio</author>
   </titleStmt>
   <extent>
    <measure unit="stanza">43</measure>
    <measure unit="line">127</measure>
   </extent>
   <publicationStmt>
    <publisher>UNED University</publisher>
    <idno>Niccolò da Correggio_rime-353</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 353</title>
     <author>Niccolò da Correggio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 353</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non era quasi ancor l'alma disciolta</l>
     <l n="2">dal corpo e posta in questa eterna sede,</l>
     <l n="3">ove ancor la vedrai più d'una volta,</l>
    </lg>
    <lg n="2">
     <l n="4">quando, simile ad un che in specchio vede,</l>
     <l n="5">nel divin volto vidi il tuo dolore,</l>
     <l n="6">al qual morendo non die' in tutto fede;</l>
    </lg>
    <lg n="3">
     <l n="7">e udì' dolerti dil tuo vil timore</l>
     <l n="8">d'avermi abandonata in quel mio caso,</l>
     <l n="9">che, se possibil fia, mi crebbe amore.</l>
    </lg>
    <lg n="4">
     <l n="10">E il dubio che in quel fin me era rimaso</l>
     <l n="11">che vane fusser state tue parole,</l>
     <l n="12">fu in un momento cancellato e raso;</l>
    </lg>
    <lg n="5">
     <l n="13">alor, como beata anima suole,</l>
     <l n="14">a modo mi mostrai d'un che si doglia,</l>
     <l n="15">ché qui non è passion, né alcun si dole.</l>
    </lg>
    <lg n="6">
     <l n="16">E se in me fu mai di piacerti voglia,</l>
     <l n="17">vincta da tue delizie, offerte e doni</l>
     <l n="18">mentre ebbi l'uso de l'umana spoglia,</l>
    </lg>
    <lg n="7">
     <l n="19">mi parve alor tra serafici troni</l>
     <l n="20">irradïar di foco, e più in te exarsi</l>
     <l n="21">quanto più carità regna tra i boni.</l>
    </lg>
    <lg n="8">
     <l n="22">E l'affecto magior che ad un può darsi,</l>
     <l n="23">fu dato a me, puoi che al tuo amor pudico,</l>
     <l n="24">viva, i meriti mei furono scarsi;</l>
    </lg>
    <lg n="9">
     <l n="25">e per conforto tuo più ancor ti dico,</l>
     <l n="26">che qua su ne verrai, e serem visti</l>
     <l n="27">insieme conversar con modo amico.</l>
    </lg>
    <lg n="10">
     <l n="28">E sappii: quanto più al dolor resisti,</l>
     <l n="29">lasciando quel che fu vil terra e polve,</l>
     <l n="30">tra celeste alme più di grazia acquisti.</l>
    </lg>
    <lg n="11">
     <l n="31">Bellezza como il fumo se risolve,</l>
     <l n="32">non sol per morte, ma vivendo ancora,</l>
     <l n="33">ché ogni cosa creata se dissolve.</l>
    </lg>
    <lg n="12">
     <l n="34">Un prato al matutin tutto se infiora,</l>
     <l n="35">sul mezzo giorno langue, e puoi la sera,</l>
     <l n="36">arrido e brutto, al fin convien che mòra;</l>
    </lg>
    <lg n="13">
     <l n="37">sul far del giorno, ne la primavera,</l>
     <l n="38">da te fui vista, e un'altra man mi colse,</l>
     <l n="39">che mostra ben che invan là giù si spera:</l>
    </lg>
    <lg n="14">
     <l n="40">un suspir breve ogni mia forma tolse,</l>
     <l n="41">la terra al globo andò, l'anima al celo,</l>
     <l n="42">como Natura e divino ordin volse.</l>
    </lg>
    <lg n="15">
     <l n="43">Se più inanti per or non ti rivelo,</l>
     <l n="44">questo ti basti, e puoi lascia i tuo' pianti,</l>
     <l n="45">ch'io vivo, e teco vive ogni mio zelo;</l>
    </lg>
    <lg n="16">
     <l n="46">e mi riserbo in mente ancora quanti</l>
     <l n="47">doni ebbi mai da te, quei ch'io ti resi</l>
     <l n="48">per non avere infamia in fra gli amanti.</l>
    </lg>
    <lg n="17">
     <l n="49">Quante volte fugendo ti ripresi,</l>
     <l n="50">tutta via ardendo, e ben cognosco adesso</l>
     <l n="51">che con quelli acti più d'amor te accesi.</l>
    </lg>
    <lg n="18">
     <l n="52">Quante repulse diedi a più d'un messo,</l>
     <l n="53">e quando puoi te vidi a quel tugurio</l>
     <l n="54">sol per poter parlarmi più da presso!</l>
    </lg>
    <lg n="19">
     <l n="55">E ancor dirò, se ben forsi io te ingiurio:</l>
     <l n="56">quando il capo di morte e la corona</l>
     <l n="57">mi desti, io el tolsi per mortale augurio,</l>
    </lg>
    <lg n="20">
     <l n="58">ma cortesia, che gli animi impregiona,</l>
     <l n="59">tanto mi te obligò, che tua divenni,</l>
     <l n="60">ché la victoria è de chi largo dona.</l>
    </lg>
    <lg n="21">
     <l n="61">Pur tanto di ragion nel cor mi tenni,</l>
     <l n="62">che in quel dandoti loco a pacto onesto,</l>
     <l n="63">per salvarti la vita io mi convenni;</l>
    </lg>
    <lg n="22">
     <l n="64">riserbato l'onor, ti diedi il resto,</l>
     <l n="65">e tuo serebbe ancor, se non che Morte</l>
     <l n="66">invida al commun ben, te 'l tolse presto.</l>
    </lg>
    <lg n="23">
     <l n="67">Scio ben che hai biastemato la tua sorte</l>
     <l n="68">non ne sapendo più; ma io ti fo certo</l>
     <l n="69">che ordine fu di questa excelsa corte.</l>
    </lg>
    <lg n="24">
     <l n="70">Se ebbi mai dubio, adesso vego aperto</l>
     <l n="71">che pena e premio, benché si prolonghi,</l>
     <l n="72">pur a ciascun si dà secondo il merto.</l>
    </lg>
    <lg n="25">
     <l n="73">Parratti forsi che 'l mio dir ti pongi,</l>
     <l n="74">ma questo ponger te fia presto sano,</l>
     <l n="75">ché medicina è a far che ti compongi;</l>
    </lg>
    <lg n="26">
     <l n="76">tutto il discorso che fa il senso umano</l>
     <l n="77">non recto al cel, ma per lascivie e pompe,</l>
     <l n="78">con danno infamia porta, e il tutto è vano.</l>
    </lg>
    <lg n="27">
     <l n="79">La tela a Aragne piccol vento rompe</l>
     <l n="80">con gran suo studio facta, e il tempo ha perso:</l>
     <l n="81">cusì umana opra il cel spesso interrompe.</l>
    </lg>
    <lg n="28">
     <l n="82">Non starà sempre il tuo spirto submerso</l>
     <l n="83">ne la vil carne, anni vil terra e luto,</l>
     <l n="84">e però a quella non andar più a verso.</l>
    </lg>
    <lg n="29">
     <l n="85">Ciascun disposto è qui per darti aiuto,</l>
     <l n="86">io per me quella son che esser ti soglio,</l>
     <l n="87">ché più dal casto amor io non mi muto.</l>
    </lg>
    <lg n="30">
     <l n="88">Più alcun mio merto ricordar non voglio,</l>
     <l n="89">né render grazie a i tuoi, che pur fur tardi,</l>
     <l n="90">ma ogni acto tuo, como lo excusi, lo toglio;</l>
    </lg>
    <lg n="31">
     <l n="91">dirò sol questo, che se al ver risguardi,</l>
     <l n="92">non credo che di mente mai ti cada</l>
     <l n="93">uno acto che diè far che in me sempre ardi:</l>
    </lg>
    <lg n="32">
     <l n="94">ch'io exposi il collo a la fraterna spada,</l>
     <l n="95">per te morire intrepida ed ardita,</l>
     <l n="96">netta d'infamia, di che ancor m'agrada;</l>
    </lg>
    <lg n="33">
     <l n="97">puoi quando, non per conservar la vita,</l>
     <l n="98">dovendo esser con gli altri a i campi exposta,</l>
     <l n="99">senza te volsi far da' mei partita.</l>
    </lg>
    <lg n="34">
     <l n="100">Non acceptasti l'offerta proposta,</l>
     <l n="101">che per timor credetti alor che fosse,</l>
     <l n="102">ma dubio alcuno al vero oggi non obsta.</l>
    </lg>
    <lg n="35">
     <l n="103">Per questo le cagion tutte rimosse</l>
     <l n="104">sono dal creder mio, né ti conviene</l>
     <l n="105">più per vergogna far le guanze rosse,</l>
    </lg>
    <lg n="36">
     <l n="106">ché tutto quel che a uno amante apertiene,</l>
     <l n="107">per me facesti, e me son tutti noti</l>
     <l n="108">i tuo' longhi suspir, le acerbe pene;</l>
    </lg>
    <lg n="37">
     <l n="109">veggio qua scripto i tuo' promessi voti</l>
     <l n="110">la barba che tu porti, i panni oscuri</l>
     <l n="111">e il pianto che tu fai in lochi remoti.</l>
    </lg>
    <lg n="38">
     <l n="112">Ma che bisogna piu ch'io te assicuri?</l>
     <l n="113">Dal tuo fido compagno intenderai</l>
     <l n="114">quel che udì dirmi con affecti puri.</l>
    </lg>
    <lg n="39">
     <l n="115">— Raccomandami — dissi — a quel che sciai —</l>
     <l n="116">e dicto questo, il corpo in terra stesi,</l>
     <l n="117">puoi con la voce l'anima spirai.</l>
    </lg>
    <lg n="40">
     <l n="118">E in un momento dov'io sono ascesi,</l>
     <l n="119">e dove, senza altra notizia darmi,</l>
     <l n="120">quel che di te volsi sapere, intesi:</l>
    </lg>
    <lg n="41">
     <l n="121">vidi la pira che di bianchi marmi</l>
     <l n="122">fabricar te disponi, e non mi spiacque,</l>
     <l n="123">ma voria che gli fosser questi carmi:</l>
    </lg>
    <lg n="42">
     <l n="124">— Quella che morta in instanti rinacque,</l>
     <l n="125">lasciando in terra le terrestre some,</l>
     <l n="126">visto il mio casto amor, se ne compiacque.</l>
    </lg>
    <lg n="43">
     <l n="127">Io qui le serbo. Ippolita fu il nome.—</l>
    </lg>
   </lg>
  </body>
 </text>
</TEI>