<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 398</title>
    <author>Niccolò da Correggio</author>
   </titleStmt>
   <extent>
    <measure unit="stanza">25</measure>
    <measure unit="line">73</measure>
   </extent>
   <publicationStmt>
    <publisher>UNED University</publisher>
    <idno>Niccolò da Correggio_rime-398</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 398</title>
     <author>Niccolò da Correggio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 398</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dopoi che in questa man sta la mia morte,</l>
     <l n="2">e che concesso mi è dir quel ch'io voglio,</l>
     <l n="3">a vedere il mio fin, crudel, sta forte.</l>
    </lg>
    <lg n="2">
     <l n="4">Prima da l'odio tuo licenzia toglio,</l>
     <l n="5">non dirò dal tuo amor, ché amor non hai,</l>
     <l n="6">né più como io solea di te mi doglio;</l>
    </lg>
    <lg n="3">
     <l n="7">anzi voglio io, se me offendesti mai,</l>
     <l n="8">che de ogni colpa sii libera e sciolta</l>
     <l n="9">(e pur, se offeso son, scio che tu 'l sciai).</l>
    </lg>
    <lg n="4">
     <l n="10">E se a la morte un misero se ascolta,</l>
     <l n="11">gli extremi preghi mei siano exauditi:</l>
     <l n="12">questa spoglia non sia da alcun sepolta.</l>
    </lg>
    <lg n="5">
     <l n="13">Spiriti non serian clementi o miti</l>
     <l n="14">che mi negasser questo, ch'io dispono</l>
     <l n="15">che i casi mei non sian sì presto obliti.</l>
    </lg>
    <lg n="6">
     <l n="16">A chi già el corpo diedi, l'alma dono,</l>
     <l n="17">ché altro non ho, né scio ancor s'ella è mia,</l>
     <l n="18">e a chi è cagion del mio morir perdono.</l>
    </lg>
    <lg n="7">
     <l n="19">A uscir d'affanni questa è dritta via,</l>
     <l n="20">pur che, quando serò in terra disteso,</l>
     <l n="21">ardito alcun di movermi non sia.</l>
    </lg>
    <lg n="8">
     <l n="22">Quando da ognun serà il mio fine inteso,</l>
     <l n="23">se fere o ucei di me pascer voranno</l>
     <l n="24">a posta sua, da alcun non sia diffeso.</l>
    </lg>
    <lg n="9">
     <l n="25">Non sia per me chi pigli un mesto panno,</l>
     <l n="26">e se attinente ho alcun, lieto pur vivi,</l>
     <l n="27">perché alor serò uscito fuor d'affanno.</l>
    </lg>
    <lg n="10">
     <l n="28">E se serà chi il mio fin mai descrivi,</l>
     <l n="29">dica sol la mia morte, ché più inanti</l>
     <l n="30">per onor de chi scia non vo' che arivi.</l>
    </lg>
    <lg n="11">
     <l n="31">Restati in pace vui, compagni amanti,</l>
     <l n="32">pigliando sempre del morir mio exempio,</l>
     <l n="33">che serà medicina a molti pianti.</l>
    </lg>
    <lg n="12">
     <l n="34">A te, che vedrai adesso el crudo scempio,</l>
     <l n="35">non dirò più, ma puoi ch'io serò morto,</l>
     <l n="36">pensa a che prezio el tuo voler adempio.</l>
    </lg>
    <lg n="13">
     <l n="37">Da te non voglio nel morir conforto,</l>
     <l n="38">né ancor crederia averlo s'io el volessi,</l>
     <l n="39">ché bene alcun non giova in tempo corto.</l>
    </lg>
    <lg n="14">
     <l n="40">Da la memoria a lo intellecto i messi</l>
     <l n="41">vengono a dirli i tuo' passati oltraggi,</l>
     <l n="42">e ch'io sèguiti el fin che già mi ellessi;</l>
    </lg>
    <lg n="15">
     <l n="43">e i sensi, che a li insoliti vïaggi</l>
     <l n="44">dovrian tremar, mi dicon che costume</l>
     <l n="45">de varïar pensier non è de saggi.</l>
    </lg>
    <lg n="16">
     <l n="46">Però ti vo' far qui di sangue un fiume</l>
     <l n="47">per la tua grazia aver, che mai non ebbi,</l>
     <l n="48">se forsi un miser troppo non prosume.</l>
    </lg>
    <lg n="17">
     <l n="49">Se mai piacer col mio penar ti crebbi</l>
     <l n="50">vivendo, di mia morte essendo vaga,</l>
     <l n="51">pensarò ben che or iubilar tu debbi.</l>
    </lg>
    <lg n="18">
     <l n="52">Eccoti, impia, oramai la prima piaga:</l>
     <l n="53">guarda se nel mio cor sculpta ti vedi,</l>
     <l n="54">mentre che 'l sangue ancor fuor non alaga.</l>
    </lg>
    <lg n="19">
     <l n="55">Ah pietà, fincta! Ahimè, tu movi i piedi:</l>
     <l n="56">pentita vòi mostrarti dil tuo errore</l>
     <l n="57">or che rimedio al mio scampar non credi!</l>
    </lg>
    <lg n="20">
     <l n="58">Fèrmati e guarda questa, che è magiore,</l>
     <l n="59">guarda che a' piedi tuoi già gionto è il sangue,</l>
     <l n="60">ma guarda ancor quel ch'io fo per tuo amore:</l>
    </lg>
    <lg n="21">
     <l n="61">col dito in sangue scrivo, e il cor che langue</l>
     <l n="62">dita a la lingua i versi, e perché li odi,</l>
     <l n="63">la voce li pronuncia in corpo exangue;</l>
    </lg>
    <lg n="22">
     <l n="64">e se ben del mio mal, cruda, tu godi,</l>
     <l n="65">lasciali lor su questa amata terra</l>
     <l n="66">scripti, che altro che 'l tempo non li rodi.</l>
    </lg>
    <lg n="23">
     <l n="67">Chiudi, o sol, gli occhi! O cel, l'orecchie serra,</l>
     <l n="68">che tu non veghi e alcuno in te non senta</l>
     <l n="69">l'orribil fin de una amorosa guerra!</l>
    </lg>
    <lg n="24">
     <l n="70">Ecco, crudele, or vivi mo' contenta!</l>
     <l n="71">Questa è la terza ed ultima ferita:</l>
     <l n="72">per piacer tuo e mio strazio Amor consenta</l>
    </lg>
    <lg n="25">
     <l n="73">che l'odio tuo e il mio amor restino in vita.</l>
    </lg>
   </lg>
  </body>
 </text>
</TEI>