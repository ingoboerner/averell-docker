<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 395</title>
    <author>Niccolò da Correggio</author>
   </titleStmt>
   <extent>
    <measure unit="stanza">23</measure>
    <measure unit="line">67</measure>
   </extent>
   <publicationStmt>
    <publisher>UNED University</publisher>
    <idno>Niccolò da Correggio_rime-395</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 395</title>
     <author>Niccolò da Correggio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 395</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Confòrtati, cor mio, gionto sei al fine!</l>
     <l n="2">Questo mar passarai se tu sei forte,</l>
     <l n="3">ché le mete del porto son vicine.</l>
    </lg>
    <lg n="2">
     <l n="4">El cel non serra di pietà le porte</l>
     <l n="5">a chi non se abandona, anzi provede</l>
     <l n="6">e cambia spesso una infelice sorte.</l>
    </lg>
    <lg n="3">
     <l n="7">Dopo che non fur degni di mercede</l>
     <l n="8">el nostro amore, i nostri preghi onesti,</l>
     <l n="9">la incomparabil mia sincera fede,</l>
    </lg>
    <lg n="4">
     <l n="10">se Amor sprezzato e tu ingannato resti,</l>
     <l n="11">portalo in pace, ché i fidel tuo' affecti</l>
     <l n="12">a chi bisogna assai son manifesti.</l>
    </lg>
    <lg n="5">
     <l n="13">Ma tu mia diva, perché ti dilecti</l>
     <l n="14">straziarmi, se mi vuoi penando vivo?</l>
     <l n="15">Perché a uccidermi in tutto sì te affretti?</l>
    </lg>
    <lg n="6">
     <l n="16">Perdonami se qui forse ti scrivo</l>
     <l n="17">cosa offensiva, ché anco al mio bisogno</l>
     <l n="18">di mille parti all'una io non arivo:</l>
    </lg>
    <lg n="7">
     <l n="19">a te par forse (ché no 'l senti) un sogno,</l>
     <l n="20">ma el foco ove ardo mi tormenta tanto</l>
     <l n="21">che, oltra el danno, a mostrarlo io mi vergogno.</l>
    </lg>
    <lg n="8">
     <l n="22">Pensarai forse, se in la cetra canto,</l>
     <l n="23">ch'io finga, ché mai puòte om dir como arde,</l>
     <l n="24">s'egli è in gran foco; ma el cantar mio è un pianto.</l>
    </lg>
    <lg n="9">
     <l n="25">Se le tue grazie a me son state tarde,</l>
     <l n="26">tu 'l sciai, e da qual parte fur gl'inganni,</l>
     <l n="27">e le vere promesse e le bugiarde;</l>
    </lg>
    <lg n="10">
     <l n="28">se mai ti venni in simulati panni,</l>
     <l n="29">se mai altra che te portai nel core,</l>
     <l n="30">se mai mi furno per te gravi affanni,</l>
    </lg>
    <lg n="11">
     <l n="31">se mai contro di te commessi errore,</l>
     <l n="32">se mai con el parlar nota ti diedi,</l>
     <l n="33">se mai te importunai per troppo amore,</l>
    </lg>
    <lg n="12">
     <l n="34">se mai contra tua voglia io dricciai i piedi</l>
     <l n="35">in parte alcuna; e scio ancor che tu sciai</l>
     <l n="36">l'intrinsico del cor, ché ognor tu 'l vedi;</l>
    </lg>
    <lg n="13">
     <l n="37">questo non dovria dir, che è, s'io te amai,</l>
     <l n="38">però ch'io t'amo e sempre amarti intendo:</l>
     <l n="39">tu ne sei certa e prova ognor ne fai.</l>
    </lg>
    <lg n="14">
     <l n="40">L'è ver ch'io fallo e il mio fallir riprendo,</l>
     <l n="41">ma più non posso farne, e far non voglio,</l>
     <l n="42">ben ch'io potessi, anzi ognor più m'accendo;</l>
    </lg>
    <lg n="15">
     <l n="43">e se di te e di me talor mi doglio,</l>
     <l n="44">ringrazio Amor de sì dolce ferita:</l>
     <l n="45">dogliami pur, s'io scio: son quel ch'io soglio.</l>
    </lg>
    <lg n="16">
     <l n="46">E se da te sperar non posso aïta,</l>
     <l n="47">questo non puoi saper, perché non ami,</l>
     <l n="48">ma dolce è a chi ama, ancor donar la vita.</l>
    </lg>
    <lg n="17">
     <l n="49">Guarda pur tu se la mia morte brami</l>
     <l n="50">como mostri però, ma dillo aperto:</l>
     <l n="51">vedrai s'io troncarò li orditi stami.</l>
    </lg>
    <lg n="18">
     <l n="52">Tanto tuo fier voler non me è ancor certo,</l>
     <l n="53">ma dubio el gesto tuo spesso mi porge,</l>
     <l n="54">quando adolcir non ti può alcun mio merto;</l>
    </lg>
    <lg n="19">
     <l n="55">a l'intellecto el mal iudicio sorge</l>
     <l n="56">da sua natura; un picolo agnelletto</l>
     <l n="57">del lupo insidïoso a lui s'accorge.</l>
    </lg>
    <lg n="20">
     <l n="58">Temo, e non scio di che; puoi son constretto</l>
     <l n="59">di lasciare el timor, talor sperare,</l>
     <l n="60">quando io scio puoi che in me non è diffecto;</l>
    </lg>
    <lg n="21">
     <l n="61">talor mi stimo vile, e puoi de errare</l>
     <l n="62">per troppo ardir mi penso, e indietro e inanti</l>
     <l n="63">or torno, or vado, e non scio puoi che fare.</l>
    </lg>
    <lg n="22">
     <l n="64">Se questo è privilegio de gli amanti,</l>
     <l n="65">perdona e scusa, e dammi la sentenzia</l>
     <l n="66">o di vita o di morte in modi quanti</l>
    </lg>
    <lg n="23">
     <l n="67">parrà a tua crudeltate o a tua clemenzia.</l>
    </lg>
   </lg>
  </body>
 </text>
</TEI>