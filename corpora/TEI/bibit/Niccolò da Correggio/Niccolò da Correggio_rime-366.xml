<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 366</title>
    <author>Niccolò da Correggio</author>
   </titleStmt>
   <extent>
    <measure unit="stanza">45</measure>
    <measure unit="line">133</measure>
   </extent>
   <publicationStmt>
    <publisher>UNED University</publisher>
    <idno>Niccolò da Correggio_rime-366</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 366</title>
     <author>Niccolò da Correggio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 366</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Pico, se mai d'amor sentisti iaculo,</l>
     <l n="2">di quei che i nostri cor tanto tormentano</l>
     <l n="3">dillo, ch'io vengo a te como a l'oraculo.</l>
    </lg>
    <lg n="2">
     <l n="4">Se ben per queste selve si lamentano</l>
     <l n="5">i satiri talor de le sue driade,</l>
     <l n="6">non longamente nel suo pianto stentano:</l>
    </lg>
    <lg n="3">
     <l n="7">io non pur anni, ma lustri e olimpiade</l>
     <l n="8">piango el mio danno, e il scrivo in ogni grottola,</l>
     <l n="9">che essendo in carte è già più d'una Illiade.</l>
    </lg>
    <lg n="4">
     <l n="10">Suspiro el giorno, e la nocte, qual noctola,</l>
     <l n="11">chiamo colei da cui non ho ricovero,</l>
     <l n="12">e tutti i pastor già fan di me frottola.</l>
    </lg>
    <lg n="5">
     <l n="13">D'ogni soccorso derelicto e povero,</l>
     <l n="14">sul far del giorno stracco corto a un rivolo,</l>
     <l n="15">arrido più che non è un secco sovero.</l>
    </lg>
    <lg n="6">
     <l n="16">A te il mio mal, como tuo istesso, scrivolo,</l>
     <l n="17">non perché aiuto in questo m'abbi a porgere,</l>
     <l n="18">che non d'effecto, ma di speme privolo.</l>
    </lg>
    <lg n="7">
     <l n="19">Quando altri lieti a l'orizonte sorgere</l>
     <l n="20">vedono Febo, e la luce chiarissima,</l>
     <l n="21">io vo dove di me nul si può accorgere,</l>
    </lg>
    <lg n="8">
     <l n="22">ove la selva è più folta e densissima:</l>
     <l n="23">lì mi nascondo, e al piè d'una antica acera</l>
     <l n="24">meco raconto mia vita durissima.</l>
    </lg>
    <lg n="9">
     <l n="25">Alcun col tempo la sua pena macera,</l>
     <l n="26">io la rinovo e con più forza accendola;</l>
     <l n="27">mia vita cresce quanto più si lacera.</l>
    </lg>
    <lg n="10">
     <l n="28">Quando cantan gli ucei, mia lira appendola</l>
     <l n="29">a un qualche tronco, e ogni conforto anogliame;</l>
     <l n="30">di Filomena ogni sua nota intendola.</l>
    </lg>
    <lg n="11">
     <l n="31">L'ocio alcun fuge, ed io, perché più dogliame,</l>
     <l n="32">continuo penso, e se altri preghi porgono,</l>
     <l n="33">ed io Amor sprezzo e non cerco disciogliame.</l>
    </lg>
    <lg n="12">
     <l n="34">Se in questi lochi opachi fonti sorgono</l>
     <l n="35">limpidi, e io sia necessitato a bevere,</l>
     <l n="36">l'intorbido, e ove io sto gli altri s'accorgono.</l>
    </lg>
    <lg n="13">
     <l n="37">El non è fiume alcun tra il Varzo e il Tevere,</l>
     <l n="38">tra l'adrïano golfo e il mar ligustico,</l>
     <l n="39">che abbia potuto el mio pianto ricevere.</l>
    </lg>
    <lg n="14">
     <l n="40">Vivon gli ucei senza fatica, io fustico</l>
     <l n="41">in ne la terra ognor per qualche gramine,</l>
     <l n="42">e più di me non stenta in villa un rustico.</l>
    </lg>
    <lg n="15">
     <l n="43">Vidi l'altrier tra duo tori un certamine,</l>
     <l n="44">che l'uno morto cadde: io a Morte volsime</l>
     <l n="45">irato, che a me ancor non ruppe el stamine,</l>
    </lg>
    <lg n="16">
     <l n="46">e più, ch'io non morissi d'amor, dòlsime,</l>
     <l n="47">como quel per la sua iuvenca morbida;</l>
     <l n="48">né posso altro voler, sì el poter tolsime.</l>
    </lg>
    <lg n="17">
     <l n="49">El cor mio è facto secca sponga sorbida,</l>
     <l n="50">le membra morte, e sol vivono i spiriti,</l>
     <l n="51">che spesso errando van per l'aria torbida.</l>
    </lg>
    <lg n="18">
     <l n="52">S'io vegio lauri o bei cipressi o miriti</l>
     <l n="53">pullular per le selve, e io li extermino,</l>
     <l n="54">perché i lochi ov'io sto sian vani ed iriti,</l>
    </lg>
    <lg n="19">
     <l n="55">né la terra voria fesse alcun germino,</l>
     <l n="56">né gli omini tra lor più generassino,</l>
     <l n="57">che 'l mondo avesse fin tutto ad un termino.</l>
    </lg>
    <lg n="20">
     <l n="58">Stommi in arrida terra, sotto un frassino</l>
     <l n="59">a la cità facto exul voluntario,</l>
     <l n="60">e ciò ch'io vegio bel, con l'occhio il fassino.</l>
    </lg>
    <lg n="21">
     <l n="61">Pico, questo è per far presto un summario,</l>
     <l n="62">ché, puoi che Pan ebbe al mio stato invidia,</l>
     <l n="63">sempre al mio viver si mostrò contrario;</l>
    </lg>
    <lg n="22">
     <l n="64">ma vano è a far contra di lui perfidia:</l>
     <l n="65">amava Licia e non avea me in odio;</l>
     <l n="66">or mi l'ha tolta, e tuttavia m'insidia.</l>
    </lg>
    <lg n="23">
     <l n="67">El foco, che alor stava sotto el modio,</l>
     <l n="68">scoperto è sì, che ragionando io el vomito,</l>
     <l n="69">benché al mio viver un sepulcro fodio.</l>
    </lg>
    <lg n="24">
     <l n="70">Son facto quale un leon fero e indomito,</l>
     <l n="71">che el primo feritor sempre ricòrdassi:</l>
     <l n="72">per non lo perder, meco porto el gomito;</l>
    </lg>
    <lg n="25">
     <l n="73">quel per memoria pure el dito mòrdassi,</l>
     <l n="74">como io tale onta nel mio cor sigillola,</l>
     <l n="75">e con Bacco a sua posta pure accòrdassi.</l>
    </lg>
    <lg n="26">
     <l n="76">Io la inglutì', al mio gusto amara pillola;</l>
     <l n="77">or perché del mio amaro altrui consideri,</l>
     <l n="78">per darli a ber d'una erbe, al sol distillola.</l>
    </lg>
    <lg n="27">
     <l n="79">Non creder che 'l morir tanto desideri</l>
     <l n="80">per mia disperazione, quanto curome</l>
     <l n="81">de vendicarmi, se non ch'io me assideri;</l>
    </lg>
    <lg n="28">
     <l n="82">e quanto più ne parlo, allor più indurome,</l>
     <l n="83">e ogni partito dentro al pecto romino</l>
     <l n="84">e contro ogni pericul rasicurome.</l>
    </lg>
    <lg n="29">
     <l n="85">Quando parlando o scrivendo la nomino,</l>
     <l n="86">e Licia bella a l'orecchie risoltami,</l>
     <l n="87">me accendo, e poscia a quella furia domino:</l>
    </lg>
    <lg n="30">
     <l n="88">a cantare incomincio, e il gregge ascoltami,</l>
     <l n="89">Licia pur chiamo, e se chiamando cascano</l>
     <l n="90">da gli arbor frondi, el strepito a lei voltami.</l>
    </lg>
    <lg n="31">
     <l n="91">Non credo in questi monti armenti pascano,</l>
     <l n="92">né per ombrosi boschi ucei se annidino,</l>
     <l n="93">virgulti o sterpi in queste piagge nascano,</l>
    </lg>
    <lg n="32">
     <l n="94">che 'l pianto mio non sappiano, e non cridino</l>
     <l n="95">di me mercede; e il crudo amante e Licia</l>
     <l n="96">odon mio pianto e tra lor credo ridino.</l>
    </lg>
    <lg n="33">
     <l n="97">Un dì la gionsi (ohimè, qui el pianto inizia!)</l>
     <l n="98">e li volsi donar dui rami carichi</l>
     <l n="99">di fructi de che Pan non ha divizia.</l>
    </lg>
    <lg n="34">
     <l n="100">Schifommi, onde convien ch'io mi ramarichi;</l>
     <l n="101">pur la seguì' con parole sì tenere</l>
     <l n="102">che recordando par ch'io mi discarichi.</l>
    </lg>
    <lg n="35">
     <l n="103">— Perché vòi tu vedermi, o Licia, in cenere —</l>
     <l n="104">dissi — s'io non son Pan, né io sia celicola?</l>
     <l n="105">Mortal fu Adone, e fu dilecto a Venere.</l>
    </lg>
    <lg n="36">
     <l n="106">Non son, s'io voglio, vil pastore o agricola;</l>
     <l n="107">cercato han già più ninfe i mie' connubii;</l>
     <l n="108">amo te Licia, e la mia pena dicola.</l>
    </lg>
    <lg n="37">
     <l n="109">Tu non sciai bene ancor con quanti dubii</l>
     <l n="110">si serve un gran pastor tra moltitudine:</l>
     <l n="111">più quieto sonno se ha ne gli umil cubii.</l>
    </lg>
    <lg n="38">
     <l n="112">Io non ti dico mo' la ingratitudine</l>
     <l n="113">che se usa in le gran case, e quanti abondano</l>
     <l n="114">d'invidie, che a le corte è in consuetudine!</l>
    </lg>
    <lg n="39">
     <l n="115">Sciai tu el giardin che quei fiumi circondano?</l>
     <l n="116">Io intendo ch'el sia el tuo: deh, el tuo amor donami,</l>
     <l n="117">non indugiar, ché le selve si sfrondano!</l>
    </lg>
    <lg n="40">
     <l n="118">Licia, tu falli, io pur dicol, perdonami:</l>
     <l n="119">non sciai tu le capanne, como io tessole,</l>
     <l n="120">e che alcuna virtù non abandonami,</l>
    </lg>
    <lg n="41">
     <l n="121">como pel sol le infolto, e como ispessole,</l>
     <l n="122">como gli atacco de gli ucei selvatichi,</l>
     <l n="123">e due nidate ho già per tuo amor messole?</l>
    </lg>
    <lg n="42">
     <l n="124">Non mi cognosci appena, ma se pratichi</l>
     <l n="125">un tempo meco, vedrai como onoranmi</l>
     <l n="126">i dei di monti e di boschi e gli aquatichi!</l>
    </lg>
    <lg n="43">
     <l n="127">S'io voglio ornarmi, e son di quei che adoranmi</l>
     <l n="128">per semideo; ma io poco riputolo,</l>
     <l n="129">quando gli occhi tuo' vaghi disonoranmi. —</l>
    </lg>
    <lg n="44">
     <l n="130">Ohimè, Pico, qui cado e vengo mutolo:</l>
     <l n="131">la bella Licia alor volendo tangere,</l>
     <l n="132">fuge, come se avesse a sdegno avutolo,</l>
    </lg>
    <lg n="45">
     <l n="133">onde convienmi in fin ch'io viva piangere.</l>
    </lg>
   </lg>
  </body>
 </text>
</TEI>