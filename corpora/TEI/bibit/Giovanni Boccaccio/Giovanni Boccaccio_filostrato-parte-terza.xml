<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE TERZA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">94</measure>
    <measure unit="line">752</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-terza</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE TERZA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE TERZA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Fulvida luce, il raggio della quale</l>
     <l n="2">infino a questo loco m'ha guidato</l>
     <l n="3">com'io volea per l'amorose sale,</l>
     <l n="4">or convien che 'l tuo lume duplicato</l>
     <l n="5">guidi lo 'ngegno mio, e faccil tale,</l>
     <l n="6">che 'n particella alcuna dichiarato</l>
     <l n="7">per me appaia il ben del dolce regno</l>
     <l n="8">d'Amor, del qual fu fatto Troiol degno.</l>
    </lg>
    <lg n="2">
     <l n="9">Al qual regno pervien chi fedelmente,</l>
     <l n="10">con senno e con virtù, può sofferire</l>
     <l n="11">d'amor le passioni interamente:</l>
     <l n="12">per altro modo, rado pervenire</l>
     <l n="13">vi si può bene; adunque sii presente,</l>
     <l n="14">o bella donna, e 'l mio alto disire</l>
     <l n="15">riempi della grazia ch'io dimando,</l>
     <l n="16">le lodi tue continue cantando.</l>
    </lg>
    <lg n="3">
     <l n="17">Troiolo ancora che el molto ardesse,</l>
     <l n="18">nondimen bene star pur li parea,</l>
     <l n="19">pensando sol ch'a Criseida piacesse,</l>
     <l n="20">e che ella umilmente rispondea</l>
     <l n="21">alle lettere sue quando scrivesse,</l>
     <l n="22">ed ancor più qualora la vedea:</l>
     <l n="23">ella il guardava con sì dolce aspetto</l>
     <l n="24">ch'a lui parea sentir sommo diletto.</l>
    </lg>
    <lg n="4">
     <l n="25">Erasi Pandar, come detto avanti,</l>
     <l n="26">dalla donna in concordia dipartito,</l>
     <l n="27">e lieto nella mente e ne' sembianti,</l>
     <l n="28">di Troiolo cercava, cui smarrito</l>
     <l n="29">intra lieta speranza e tristi pianti</l>
     <l n="30">lasciato avea quando se n'era gito;</l>
     <l n="31">e tanto il gì in qua e 'n là cercando,</l>
     <l n="32">ch'egli il trovò in un tempio pensando.</l>
    </lg>
    <lg n="5">
     <l n="33">Al qual tantosto che esso pervenne,</l>
     <l n="34">da parte il trasse e cominciògli a dire:</l>
     <l n="35">— Amico car, tanto di te mi tenne</l>
     <l n="36">quand'io uguanno ti vidi languire</l>
     <l n="37">sì forte per amor, che 'l cor sostenne</l>
     <l n="38">per te gran parte in sé del tuo martire,</l>
     <l n="39">che per darti conforto riposato</l>
     <l n="40">non ho giammai finch'io te l'ho trovato.</l>
    </lg>
    <lg n="6">
     <l n="41">Io son per te divenuto mezzano,</l>
     <l n="42">per te gittato ho 'n terra il mio onore,</l>
     <l n="43">per te ho io corrotto il petto sano</l>
     <l n="44">di mia sorella, e posto l'ho nel core</l>
     <l n="45">il tuo amor; né passerà lontano</l>
     <l n="46">tempo che 'l vederai con più dolzore</l>
     <l n="47">che porger non ti può la mia favella,</l>
     <l n="48">quando in braccio averai Criseida bella.</l>
    </lg>
    <lg n="7">
     <l n="49">Ma come Dio, che tutto quanto vede,</l>
     <l n="50">e tu che 'l sai, a ciò non m'ha indotto</l>
     <l n="51">di premio isperanza, ma sol fede,</l>
     <l n="52">che come amico portoti, condotto</l>
     <l n="53">m'ha ad ovrar che tu truovi mercede.</l>
     <l n="54">Per ch'io ti priego, s'el non ti sia rotto</l>
     <l n="55">da ria fortuna il disiato bene,</l>
     <l n="56">che facci com'a savio far convene.</l>
    </lg>
    <lg n="8">
     <l n="57">Tu sai ch'egli è la fama di costei</l>
     <l n="58">santa nel vulgo, né si disse mai</l>
     <l n="59">da nullo altro che tutto ben di lei;</l>
     <l n="60">or venuto è che tu nelle man l'hai</l>
     <l n="61">e puogliel tor se fai quel che non dei;</l>
     <l n="62">benché addivenir ciò non può mai</l>
     <l n="63">sanza mia gran vergogna, ché parente</l>
     <l n="64">le sono e trattator similemente.</l>
    </lg>
    <lg n="9">
     <l n="65">Per ch'io ti priego tanto quant'io posso,</l>
     <l n="66">ch'occulto sia tra noi questo mestiero:</l>
     <l n="67">i' ho dal cuor di Criseida rimosso</l>
     <l n="68">ogni vergogna e ciaschedun pensiero</l>
     <l n="69">che contra t'era, ed hol tanto percosso</l>
     <l n="70">col ragionar del tuo amor sincero,</l>
     <l n="71">che ella t'ama ed è disposta a fare</l>
     <l n="72">ciò che ti piacerà di comandare.</l>
    </lg>
    <lg n="10">
     <l n="73">Né fuor che tempo manca a tale effetto,</l>
     <l n="74">il qual come l'avrà, nelle sue braccia</l>
     <l n="75">ti metterò a prenderne diletto;</l>
     <l n="76">ma, per Dio, fa che tale opra si taccia,</l>
     <l n="77">né t'esca fuor per caso alcun del petto,</l>
     <l n="78">o caro amico mio; né ti dispiaccia</l>
     <l n="79">se molte volte ti priego di questo:</l>
     <l n="80">tu vedi ben che 'l mio priego è onesto. —</l>
    </lg>
    <lg n="11">
     <l n="81">Chi poria dire intera la letizia</l>
     <l n="82">che l'anima di Troiolo sentiva,</l>
     <l n="83">udendo Pandar? Ché la sua tristizia,</l>
     <l n="84">com' più parlava, più scemando giva.</l>
     <l n="85">Li sospir, ch'egli aveva a gran divizia,</l>
     <l n="86">gli dieder luogo e la pena cattiva</l>
     <l n="87">si dipartì, e 'l viso lagrimoso,</l>
     <l n="88">bene sperando, divenne gioioso.</l>
    </lg>
    <lg n="12">
     <l n="89">E sì come la nuova primavera</l>
     <l n="90">di fronde e di fioretti gli arbuscelli,</l>
     <l n="91">ignudi stati in la stagion severa,</l>
     <l n="92">di subito riveste e fagli belli,</l>
     <l n="93">e prati e colli e ciascuna rivera</l>
     <l n="94">riveste d'erbe e di bei fior novelli,</l>
     <l n="95">così di nuova gioia subito pieno,</l>
     <l n="96">si rifé Troiol nel viso sereno.</l>
    </lg>
    <lg n="13">
     <l n="97">E dopo un sospiretto, riguardando</l>
     <l n="98">Pandar nel viso, disse: — Amico caro,</l>
     <l n="99">tu ti dei ricordare e come e quando</l>
     <l n="100">già pianger mi trovasti nello amaro</l>
     <l n="101">tempo che io soleva avere amando,</l>
     <l n="102">ed ancor simil quando procacciaro</l>
     <l n="103">le tue parole di voler sapere</l>
     <l n="104">qual fosse la cagion del mio dolere.</l>
    </lg>
    <lg n="14">
     <l n="105">E sai quant'io mi tenni a discovrirlo</l>
     <l n="106">a te che sol mi sei unico amico,</l>
     <l n="107">né era a me alcun periglio il dirlo,</l>
     <l n="108">benché per ciò non fosse atto pudico;</l>
     <l n="109">pensa dunque ora come consentirlo</l>
     <l n="110">io potrei mai, ché mentre teco il dico,</l>
     <l n="111">ch'altri nol senta triemo di paura.</l>
     <l n="112">Tolga Iddio via cotal disavventura.</l>
    </lg>
    <lg n="15">
     <l n="113">Ma nondimen per quello Iddio ti giuro</l>
     <l n="114">che 'l cielo e 'l mondo ugualmente governa,</l>
     <l n="115">e s'io non vegna nelle man del duro</l>
     <l n="116">Agamennon, che, se mia vita etterna</l>
     <l n="117">fosse come è mortal, tu puoi sicuro</l>
     <l n="118">viver, ch'a mio poter sarà interna</l>
     <l n="119">questa credenza, e 'n ogni atto servato</l>
     <l n="120">l'onor di quella che m'ha 'l cor piagato.</l>
    </lg>
    <lg n="16">
     <l n="121">Quanto per me tu aggi detto e fatto</l>
     <l n="122">assai conosco e manifesto veggio,</l>
     <l n="123">né meritar giammai in alcun atto</l>
     <l n="124">nol ti potrei, ché d'inferno e di peggio,</l>
     <l n="125">in paradiso posso dir m'hai tratto;</l>
     <l n="126">ma per l'amistà nostra ti richieggio</l>
     <l n="127">che quel nome villan tu non ti pogni</l>
     <l n="128">dove sovvien dell'amico a' bisogni.</l>
    </lg>
    <lg n="17">
     <l n="129">Lascialo stare alli dolenti avari,</l>
     <l n="130">cui oro induce a sì fatto servigio;</l>
     <l n="131">tu fatto l'hai per trarmi degli amari</l>
     <l n="132">pianti ov'io era e del duro letigio</l>
     <l n="133">che io avea con pensieri avversari</l>
     <l n="134">e turbator d'ogni dolce vestigio,</l>
     <l n="135">sì come per amico si dee fare,</l>
     <l n="136">quando l'amico il vede tribulare.</l>
    </lg>
    <lg n="18">
     <l n="137">E perché tu conosca quanto piena</l>
     <l n="138">benivolenza da me t'è portata,</l>
     <l n="139">io ho la mia sorella Polissena</l>
     <l n="140">più di bellezza che altra pregiata,</l>
     <l n="141">ed ancor c'è con esso lei Elena</l>
     <l n="142">bellissima, la quale è mia cognata:</l>
     <l n="143">apri il cor tuo se te ne piace alcuna,</l>
     <l n="144">poi me lascia operar con qual sia l'una.</l>
    </lg>
    <lg n="19">
     <l n="145">Ma poi che tanto hai fatto, assai più ch'io</l>
     <l n="146">pregato non t'avrei, metti in effetto,</l>
     <l n="147">quando tempo parratti, il mio disio;</l>
     <l n="148">a te ricorro e sol da te aspetto</l>
     <l n="149">l'alto piacere ed il conforto mio,</l>
     <l n="150">la gioia e 'l bene e 'l sollazzo e 'l diletto,</l>
     <l n="151">né più farò se non quanto dirai;</l>
     <l n="152">mio fia 'l diletto e tu 'l grado n'avrai. —</l>
    </lg>
    <lg n="20">
     <l n="153">Rimase Pandar di Troiol contento,</l>
     <l n="154">e ciascheduno a sue bisogne attese.</l>
     <l n="155">Ma come ch'a Troiolo ogni dì cento</l>
     <l n="156">paresse d'esser con quella alle prese,</l>
     <l n="157">pur sofferia, e con sommo argomento</l>
     <l n="158">in sé reggeva l'amorose offese,</l>
     <l n="159">dando a' pensier d'amor la notte parte,</l>
     <l n="160">e 'l dì co' suoi al faticoso Marte.</l>
    </lg>
    <lg n="21">
     <l n="161">In questo mezzo il tempo disiato</l>
     <l n="162">da' due amanti venne, donde fessi</l>
     <l n="163">Criseida chiamar Pandaro e mostrato</l>
     <l n="164">tutto gliel'ha; ma Pandaro dolessi</l>
     <l n="165">di Troiolo che 'l dì davanti andato</l>
     <l n="166">era con certi, per bisogni espressi</l>
     <l n="167">della lor guerra, alquanto di lontano,</l>
     <l n="168">benché dovea tornare a mano a mano.</l>
    </lg>
    <lg n="22">
     <l n="169">Disselo a lei, il che udir gravoso</l>
     <l n="170">molto le fu, ma questo non ostante,</l>
     <l n="171">Pandar, sì come amico studioso,</l>
     <l n="172">mandò tosto per lui un presto fante,</l>
     <l n="173">il qual sanza pigliare alcun riposo,</l>
     <l n="174">in brieve spazio a Troiol fu davante;</l>
     <l n="175">il quale, udito ciò per che venia,</l>
     <l n="176">lieto per ritornar si mise in via.</l>
    </lg>
    <lg n="23">
     <l n="177">E giunto a Pandar, da lui pienamente</l>
     <l n="178">intese ciò che esso far dovea;</l>
     <l n="179">laonde esso assai impaziente</l>
     <l n="180">la notte attese, la qual gli parea</l>
     <l n="181">che si fuggisse; e poi tacitamente</l>
     <l n="182">con Pandar solo il suo cammin prendea</l>
     <l n="183">in ver là dove Criseida stava,</l>
     <l n="184">che sola e paurosa l'aspettava.</l>
    </lg>
    <lg n="24">
     <l n="185">Era la notte oscura e tenebrosa</l>
     <l n="186">come Troiol voleva, il quale attento</l>
     <l n="187">mirando andava ciascheduna cosa,</l>
     <l n="188">non forse alcuna desse sturbamento</l>
     <l n="189">poco o assai alla sua amorosa</l>
     <l n="190">voglia, la qual del suo grave tormento</l>
     <l n="191">fosse sperava; ed in parte segreta</l>
     <l n="192">sol se n'entrò nella casa già cheta.</l>
    </lg>
    <lg n="25">
     <l n="193">E 'n certo loco remoto ed oscuro,</l>
     <l n="194">come imposto gli fu, la donna attese,</l>
     <l n="195">né gli fu l'aspettar forte né duro,</l>
     <l n="196">né 'l non veder dove fosse palese,</l>
     <l n="197">ma baldanzoso, con seco, sicuro,</l>
     <l n="198">spesso diceva: «La donna cortese</l>
     <l n="199">tosto verrà, ed io sarò giocondo</l>
     <l n="200">più che se sol signor fossi del mondo».</l>
    </lg>
    <lg n="26">
     <l n="201">Criseida l'aveva ben sentito</l>
     <l n="202">venire; per che, acciò ch'ei la 'ntendesse</l>
     <l n="203">com'era posto, ella aveva tossito,</l>
     <l n="204">e perché l'esser non gli rincrescesse</l>
     <l n="205">spesso parlava con suono espedito,</l>
     <l n="206">e avacciava che ciascun sen gisse</l>
     <l n="207">tosto a dormir, dicendo ch'ella avea</l>
     <l n="208">tal sonno che vegghiar più non potea.</l>
    </lg>
    <lg n="27">
     <l n="209">Poi che ciascun sen fu ito a dormire,</l>
     <l n="210">e la casa rimase tutta queta,</l>
     <l n="211">tosto parve a Criseida di gire</l>
     <l n="212">dov'era Troiolo in parte segreta,</l>
     <l n="213">il qual, com'egli la sentì venire,</l>
     <l n="214">drizzato in piè e con la faccia lieta,</l>
     <l n="215">le si fé 'ncontro, tacito aspettando,</l>
     <l n="216">per esser presto ad ogni suo comando.</l>
    </lg>
    <lg n="28">
     <l n="217">Avea la donna un torchio in mano acceso,</l>
     <l n="218">e tutta sola discese le scale,</l>
     <l n="219">e Troiol vide aspettarla sospeso,</l>
     <l n="220">cui ella salutò; poi disse quale</l>
     <l n="221">ella poté: — Signor, s'io t'ho offeso,</l>
     <l n="222">in parte tale il tuo splendor reale</l>
     <l n="223">tenendo chiuso, priegoti per Dio,</l>
     <l n="224">che mi perdoni, dolce mio disio. —</l>
    </lg>
    <lg n="29">
     <l n="225">A cui Troiolo disse: — Donna bella,</l>
     <l n="226">sola speranza e ben della mia mente,</l>
     <l n="227">sempre davanti m'è stata la stella</l>
     <l n="228">del tuo bel viso splendido e lucente;</l>
     <l n="229">e stata m'è più cara particella</l>
     <l n="230">questa, che 'l mio palagio certamente,</l>
     <l n="231">e dimandar perdono a ciò non tocca. —</l>
     <l n="232">Poi l'abbracciò e basciaronsi in bocca.</l>
    </lg>
    <lg n="30">
     <l n="233">Né si partiron prima di quel loco,</l>
     <l n="234">che mille volte insieme s'abbracciaro</l>
     <l n="235">con dolce festa e con ardente gioco,</l>
     <l n="236">e altrettante e vie più si basciaro,</l>
     <l n="237">sì come quei ch'ardevan d'egual foco,</l>
     <l n="238">e che l'un l'altro molto aveva caro;</l>
     <l n="239">ma come l'accoglienze si finiro,</l>
     <l n="240">salir le scale e 'n camera ne giro.</l>
    </lg>
    <lg n="31">
     <l n="241">Lungo sarebbe a raccontar la festa,</l>
     <l n="242">ed impossibile a dire il diletto</l>
     <l n="243">che 'nsieme preser pervenuti in questa;</l>
     <l n="244">ei si spogliaro ed entraron nel letto,</l>
     <l n="245">dove la donna nell'ultima vesta</l>
     <l n="246">rimasa già, con piacevole detto</l>
     <l n="247">gli disse: — Spogliomi io? Le nuove spose</l>
     <l n="248">son la notte primiera vergognose. —</l>
    </lg>
    <lg n="32">
     <l n="249">A cui Troiolo disse: — Anima mia,</l>
     <l n="250">io te ne priego, sì ch'io t'abbi in braccio</l>
     <l n="251">ignuda sì come il mio cor disia. —</l>
     <l n="252">Ed ella allora: — Ve' ch'io me ne spaccio. —</l>
     <l n="253">E la camiscia sua gittata via,</l>
     <l n="254">nelle sue braccia si ricolse avaccio;</l>
     <l n="255">e strignendo l'un l'altro con fervore,</l>
     <l n="256">d'amor sentiron l'ultimo valore.</l>
    </lg>
    <lg n="33">
     <l n="257">O dolce notte, e molto disiata,</l>
     <l n="258">chente fostù alli due lieti amanti!</l>
     <l n="259">Se la scienza mi fosse donata</l>
     <l n="260">che ebber li poeti tutti quanti,</l>
     <l n="261">per me non potrebbe esser disegnata.</l>
     <l n="262">Pensisel chi fu mai cotanto avanti</l>
     <l n="263">mercé d'Amor, quanto furon costoro,</l>
     <l n="264">e saprà 'n parte la letizia loro.</l>
    </lg>
    <lg n="34">
     <l n="265">Ei non uscir di braccio l'uno all'altro</l>
     <l n="266">in tutta notte, e tenendosi in braccio,</l>
     <l n="267">si credieno esser tolti l'uno all'altro,</l>
     <l n="268">o che non fosse ver che 'nsieme in braccio,</l>
     <l n="269">sì com'elli eran, fosse l'uno all'altro,</l>
     <l n="270">ma sognar si credien d'essere in braccio;</l>
     <l n="271">e l'uno all'altro domandava spesso:</l>
     <l n="272">— Hotti io in braccio, o sogno, o sei tu desso? —</l>
    </lg>
    <lg n="35">
     <l n="273">Ei si miravan con tanto disio,</l>
     <l n="274">che l'un dall'altro gli occhi non torcea,</l>
     <l n="275">e l'uno all'altro diceva: — Amor mio,</l>
     <l n="276">deh, può egli esser ch'io con teco stea? —</l>
     <l n="277">— Sì, cuor del corpo, mercé n'abbia Dio —</l>
     <l n="278">sovente l'uno all'altro rispondea.</l>
     <l n="279">E strignendosi forte spessamente,</l>
     <l n="280">si basciavano insieme dolcemente.</l>
    </lg>
    <lg n="36">
     <l n="281">Troiolo spesso i belli occhi amorosi</l>
     <l n="282">basciava di Criseida, dicendo:</l>
     <l n="283">— Voi mi metteste nel core i focosi</l>
     <l n="284">dardi d'amor del qual io tutto incendo,</l>
     <l n="285">voi mi pigliaste ed io non mi nascosi,</l>
     <l n="286">come suol far chi dubita, fuggendo;</l>
     <l n="287">voi mi tenete e sempre mi terrete,</l>
     <l n="288">occhi miei bei, nell'amorosa rete. —</l>
    </lg>
    <lg n="37">
     <l n="289">Poi gli basciava e ribasciava ancora,</l>
     <l n="290">e Criseida ancora i suoi basciava,</l>
     <l n="291">poi tutto il viso e 'l petto, e nessuna ora</l>
     <l n="292">sanza mille sospiri valicava,</l>
     <l n="293">non de' dolenti per cui si scolora,</l>
     <l n="294">ma di quei pii pe' quai si dimostrava</l>
     <l n="295">l'affezion che giaceva nel petto:</l>
     <l n="296">e dopo quei rinnovava il diletto.</l>
    </lg>
    <lg n="38">
     <l n="297">Deh, pensin qui li dolorosi avari,</l>
     <l n="298">che biasiman chi è innamorato</l>
     <l n="299">e chi, come fan essi, a far denari,</l>
     <l n="300">in alcun modo, non s'è tutto dato,</l>
     <l n="301">e guardin se, tenendoli ben cari,</l>
     <l n="302">tanto piacer fu mai da lor prestato,</l>
     <l n="303">quanto ne presta amore in un sol punto,</l>
     <l n="304">a cui egli è con ventura congiunto.</l>
    </lg>
    <lg n="39">
     <l n="305">Ei diranno di sì ma mentiranno,</l>
     <l n="306">e questo amor, dolorosa pazzia</l>
     <l n="307">con risa e con ischerni chiameranno,</l>
     <l n="308">sanza veder che solo una ora fia</l>
     <l n="309">nella qual sé e' denar perderanno,</l>
     <l n="310">sanza aver gioia saputo che sia</l>
     <l n="311">nella lor vita; Iddio gli faccia tristi,</l>
     <l n="312">ed agli amanti doni i loro acquisti.</l>
    </lg>
    <lg n="40">
     <l n="313">Rassicurati insieme i due amanti,</l>
     <l n="314">insieme cominciaro a ragionare,</l>
     <l n="315">e l'uno all'altro i preteriti pianti</l>
     <l n="316">e l'angosce e' sospiri a raccontare;</l>
     <l n="317">e tai ragionamenti tutti quanti</l>
     <l n="318">spesso rompien con fervente basciare,</l>
     <l n="319">e sbandendo la lor passata noia</l>
     <l n="320">prendieno insieme dilettosa gioia.</l>
    </lg>
    <lg n="41">
     <l n="321">Ragion non vi si fece di dormire,</l>
     <l n="322">ma che la notte non venisse meno</l>
     <l n="323">per bene assai vegghiar avien disire:</l>
     <l n="324">saziarsi l'un dell'altro non potieno,</l>
     <l n="325">quantunque molto fosse il fare e 'l dire</l>
     <l n="326">ciò ch'a quell'atto appartener credieno,</l>
     <l n="327">e sanza invan lasciar correr le dotte,</l>
     <l n="328">tutte s'adoperaron quella notte.</l>
    </lg>
    <lg n="42">
     <l n="329">Ma poi che' galli presso al giorno udiro</l>
     <l n="330">cantar per l'aurora che surgea,</l>
     <l n="331">dell'abbracciar si raffocò 'l disiro,</l>
     <l n="332">dolendosi dell'ora che dovea</l>
     <l n="333">lor dipartir ed in nuovo martiro,</l>
     <l n="334">il qual nessun ancor provato avea,</l>
     <l n="335">porgli, per l'esser da sé separati,</l>
     <l n="336">vie più che mai d'amor ora infiammati.</l>
    </lg>
    <lg n="43">
     <l n="337">Li quai come Criseida cantare</l>
     <l n="338">sentì, dolente disse: — O amor mio,</l>
     <l n="339">ora si fa da doversi levare,</l>
     <l n="340">se ben vogliam celar nostro disio,</l>
     <l n="341">ma io ti voglio, amor mio, abbracciare,</l>
     <l n="342">pria che ti lievi, un poco, acciò che io</l>
     <l n="343">men doglia senta della tua partita;</l>
     <l n="344">deh, abbraccia tu me, dolce mia vita. —</l>
    </lg>
    <lg n="44">
     <l n="345">Troiolo l'abbracciò quasi piangendo,</l>
     <l n="346">e stringendola forte la basciava,</l>
     <l n="347">il giorno che venia maladicendo,</l>
     <l n="348">che lor così avaccio separava.</l>
     <l n="349">Poi cominciò in verso lei dicendo:</l>
     <l n="350">— Il dipartir sanza modo mi grava:</l>
     <l n="351">come partir da te mi debbo mai,</l>
     <l n="352">che 'l ben ch'i' sento, donna, tu mel dai?</l>
    </lg>
    <lg n="45">
     <l n="353">Non so com'io non mora pur pensando</l>
     <l n="354">ch'andar me ne convien contra 'l volere</l>
     <l n="355">e già di vita ch'io n'ho preso il bando,</l>
     <l n="356">e morte sopra me monta a potere,</l>
     <l n="357">né so del ritornar come né quando.</l>
     <l n="358">O Fortuna perché da tal piacere</l>
     <l n="359">lontani me, che più ch'altro mi piace?</l>
     <l n="360">Perché mi togli il sollazzo e la pace?</l>
    </lg>
    <lg n="46">
     <l n="361">Deh, com' farò, se già nel primo passo</l>
     <l n="362">sì mi stringe il disio del ritornarci,</l>
     <l n="363">che vita nol sostiene, oh me lasso?</l>
     <l n="364">Deh, perché vien' sì tosto a lontanarci,</l>
     <l n="365">o dispietato giorno? quando basso</l>
     <l n="366">sarai ch'io ti veggia ristorarci?</l>
     <l n="367">Oh me, ch'io non so! — Quindi rivolto</l>
     <l n="368">a Criseida basciava il fresco volto,</l>
    </lg>
    <lg n="47">
     <l n="369">dicendo: — S'io credessi in la tua mente,</l>
     <l n="370">donna mia bella, sì com'io ti tegno</l>
     <l n="371">dentro la mia, star continuamente</l>
     <l n="372">più caro mi saria che 'l troian regno,</l>
     <l n="373">e di questo partir saria paziente,</l>
     <l n="374">poscia ch'a quel contra mia voglia vegno,</l>
     <l n="375">e spererei tornarci a tempo e loco,</l>
     <l n="376">a temperar com ora il nostro foco. —</l>
    </lg>
    <lg n="48">
     <l n="377">Criseida gli rispose sospirando,</l>
     <l n="378">mentre che stretto nelle braccia il tene:</l>
     <l n="379">— Anima mia, io udii, ragionando</l>
     <l n="380">già è assai, s'i' mi ricordo bene,</l>
     <l n="381">ch'Amore è uno spirto avaro, e quando</l>
     <l n="382">alcuna cosa prende, sì la tene</l>
     <l n="383">serrata forte e stretta con gli artigli,</l>
     <l n="384">ch'a liberarla invan si dan consigli.</l>
    </lg>
    <lg n="49">
     <l n="385">Ed egli ha me ghermito in tal manera</l>
     <l n="386">per te, caro mio ben, che s'io volessi</l>
     <l n="387">ritornarmi ora quale in prima m'era,</l>
     <l n="388">non ti cappia nel capo ch'io potessi;</l>
     <l n="389">tu mi se' sempre da mane e da sera</l>
     <l n="390">nella mente fermato, e s'io credessi</l>
     <l n="391">così essere a te io, mi terrei</l>
     <l n="392">beata più che chieder non saprei.</l>
    </lg>
    <lg n="50">
     <l n="393">Però sicuro vivi del mio amore,</l>
     <l n="394">il qual mai per altrui più non provai,</l>
     <l n="395">e se 'l tornarci disii con fervore,</l>
     <l n="396">io il disio vie più di te assai,</l>
     <l n="397">né prima mi fien date licite ore</l>
     <l n="398">sopra di me, che tu ci tornerai;</l>
     <l n="399">cuor del mio corpo, i' mi ti raccomando. —</l>
     <l n="400">E così detto, il basciò sospirando.</l>
    </lg>
    <lg n="51">
     <l n="401">Levossi Troiol contr'a suo piacere,</l>
     <l n="402">poi ribasciata l'ebbe cento volte,</l>
     <l n="403">ma pur veggendo quel ch'era dovere,</l>
     <l n="404">si vestì tutto, e poscia, dopo molte</l>
     <l n="405">parole, disse: — Io fo il tuo volere,</l>
     <l n="406">io me ne vo; fa che non mi sien tolte</l>
     <l n="407">le tue promesse, e accomandoti a Dio,</l>
     <l n="408">e teco lascio lo spirito mio. —</l>
    </lg>
    <lg n="52">
     <l n="409">A lei non venne alla risposta voce,</l>
     <l n="410">tanto la noia la strinse del partire,</l>
     <l n="411">ma Troiol quindi con passo veloce,</l>
     <l n="412">ver lo palagio suo ne prese a gire,</l>
     <l n="413">e sente ben ch'amor vie più il coce</l>
     <l n="414">ch'el non facea prima nel disire,</l>
     <l n="415">tanto ha da più Criseida trovata,</l>
     <l n="416">che seco non l'avea prima stimata.</l>
    </lg>
    <lg n="53">
     <l n="417">Tornato Troiol nel real palagio,</l>
     <l n="418">tacitamente se n'entrò nel letto</l>
     <l n="419">per dormir s'el potesse alquanto ad agio,</l>
     <l n="420">ma non gli poté sonno entrar nel petto,</l>
     <l n="421">sì gli facean nuovi pensier disagio,</l>
     <l n="422">rammemorando il lasciato diletto,</l>
     <l n="423">pensando seco quanto più valea</l>
     <l n="424">Criseida, che el non si credea.</l>
    </lg>
    <lg n="54">
     <l n="425">El giva ciascuno atto rivolgendo</l>
     <l n="426">nel suo pensiero e 'l savio ragionare,</l>
     <l n="427">e seco stesso ancora ripetendo</l>
     <l n="428">il piacevole e dolce motteggiare;</l>
     <l n="429">l'amor di lei ancor giva sentendo</l>
     <l n="430">troppo maggior che 'l suo immaginare,</l>
     <l n="431">e con tali pensier più s'accendea</l>
     <l n="432">in amor forte, e non se n'avvedea.</l>
    </lg>
    <lg n="55">
     <l n="433">Criseida seco facea il simigliante,</l>
     <l n="434">di Troiolo parlando nel suo core,</l>
     <l n="435">e seco lieta di sì fatto amante,</l>
     <l n="436">grazie infinite ne rende ad Amore,</l>
     <l n="437">e parle ben mille anni che davante</l>
     <l n="438">a lei ritorni lo suo amadore,</l>
     <l n="439">e ch'ella il tenga in braccio e basci spesso,</l>
     <l n="440">come la notte avea fatto da presso.</l>
    </lg>
    <lg n="56">
     <l n="441">Fu la mattina Pandaro venuto</l>
     <l n="442">a Troiolo levato, e salutollo;</l>
     <l n="443">Troiolo gli rendé il suo saluto,</l>
     <l n="444">e con disio gli si gittò al collo:</l>
     <l n="445">— Pandaro mio, tu sii il ben venuto —</l>
     <l n="446">e nella fronte con amor basciollo</l>
     <l n="447">— tu m'hai d'inferno messo in paradiso,</l>
     <l n="448">amico mio, se io non sia ucciso.</l>
    </lg>
    <lg n="57">
     <l n="449">Io non potrei giammai operar tanto,</l>
     <l n="450">se per te mille volte il dì morisse,</l>
     <l n="451">che io facessi un attimo di quanto</l>
     <l n="452">cognosco aperto ti si convenisse;</l>
     <l n="453">tu m'hai in gioia posto d'aspro pianto. —</l>
     <l n="454">E da capo basciollo, e quindi disse:</l>
     <l n="455">— Dolce mio ben che contento mi fai,</l>
     <l n="456">quando sarà ch'io più ti tenga mai?</l>
    </lg>
    <lg n="58">
     <l n="457">Non vede il sol, che tutto il mondo vede,</l>
     <l n="458">sì bella donna, né tanto piacente,</l>
     <l n="459">e, se le mie parole mertan fede,</l>
     <l n="460">sì costumata, vaga ed avvenente,</l>
     <l n="461">quanto colei la cui buona mercede,</l>
     <l n="462">più ch'altro vivo allegro veramente.</l>
     <l n="463">Lodato sia Amor che mi fé suo,</l>
     <l n="464">e similmente il buon servigio tuo.</l>
    </lg>
    <lg n="59">
     <l n="465">Dunque non m'hai poca cosa donata,</l>
     <l n="466">né me a poca cosa donato hai;</l>
     <l n="467">la vita mia ti fia sempre obbligata,</l>
     <l n="468">ad ogni tuo piacer sempre l'avrai,</l>
     <l n="469">tu l'hai da morte a vita suscitata. —</l>
     <l n="470">E qui si tacque allegro più che mai.</l>
     <l n="471">Pandaro, uditol, stette alquanto, e poi</l>
     <l n="472">così rispose lieto a' detti suoi:</l>
    </lg>
    <lg n="60">
     <l n="473">— S'io ho, bel dolce amico, fatto cosa</l>
     <l n="474">che ti sia cara, assai ne son contento,</l>
     <l n="475">ed èmmi sommamente graziosa;</l>
     <l n="476">ma nondimen più che mai ti rammento</l>
     <l n="477">che ponghi freno alla mente amorosa,</l>
     <l n="478">e che sia savio, ché dove tormento</l>
     <l n="479">hai tolto via con dilettosa gioia,</l>
     <l n="480">per favellar non ti ritorni a noia. —</l>
    </lg>
    <lg n="61">
     <l n="481">Io il farò sì che a grado fieti —</l>
     <l n="482">rispose Troiolo al suo caro amico.</l>
     <l n="483">Poi gli contò gli accidenti suoi lieti</l>
     <l n="484">con somma festa, e seguì: — Ben ti dico</l>
     <l n="485">ch'io non fu' mai d'amor dentro alle reti</l>
     <l n="486">com'io sono ora, e vie più che l'antico</l>
     <l n="487">ora mi coce il foco, che tratto aggio</l>
     <l n="488">degli occhi di Criseida e del visaggio.</l>
    </lg>
    <lg n="62">
     <l n="489">Io ardo più che mai, e questo foco,</l>
     <l n="490">ch'io sento nuovo, è d'altra qualitate</l>
     <l n="491">che quel di prima: el mi rinfresca gioco</l>
     <l n="492">sempre nel cor, pensando alla biltate</l>
     <l n="493">che n'è cagion, ma vero è che un poco</l>
     <l n="494">le voglie mie più calde che l'usate</l>
     <l n="495">fa di tornar nell'amorose braccia,</l>
     <l n="496">e di basciar la dilicata faccia. —</l>
    </lg>
    <lg n="63">
     <l n="497">Saziar non si poteva il giovinetto</l>
     <l n="498">di ragionar con Pandaro del bene</l>
     <l n="499">il qual sentito aveva, e del diletto,</l>
     <l n="500">e del conforto dato alle sue pene,</l>
     <l n="501">e dello amor che portava perfetto</l>
     <l n="502">a Criseida, in cui sola la spene</l>
     <l n="503">aveva posta, e messone in oblio</l>
     <l n="504">ogni suo altro fatto e gran disio.</l>
    </lg>
    <lg n="64">
     <l n="505">Tra picciol tempo, la lieta fortuna</l>
     <l n="506">di Troiolo rendé luogo a' suoi amori,</l>
     <l n="507">il qual, poscia che fu la notte bruna,</l>
     <l n="508">del suo palagio solo uscito fori,</l>
     <l n="509">senza nel ciel vedere stella alcuna,</l>
     <l n="510">per lo cammino usato, a' suoi dolzori</l>
     <l n="511">nascosamente se n'entrò, e cheto</l>
     <l n="512">nel luogo usato e' si stette segreto.</l>
    </lg>
    <lg n="65">
     <l n="513">Come Criseida altra volta venne,</l>
     <l n="514">così a tempo venne questa volta,</l>
     <l n="515">ed il modo di prima tutto tenne;</l>
     <l n="516">e poi che lieta e graziosa accolta</l>
     <l n="517">fatta s'ebber fra lor quanto convenne,</l>
     <l n="518">presi per man con allegrezza molta</l>
     <l n="519">nella camera insieme se n'entraro,</l>
     <l n="520">e sanza indugio alcun si coricaro.</l>
    </lg>
    <lg n="66">
     <l n="521">Come Criseida Troiolo in braccio ebbe,</l>
     <l n="522">così gioiosa cominciò a dire:</l>
     <l n="523">— Qual donna fu o mai esser potrebbe,</l>
     <l n="524">la qual potesse tanto ben sentire</l>
     <l n="525">quant'io fo ora? Deh, chi sen terrebbe</l>
     <l n="526">di non volere a mano a man morire</l>
     <l n="527">se altro non potesse, per avere</l>
     <l n="528">un poco sol di così gran piacere? —</l>
    </lg>
    <lg n="67">
     <l n="529">Poi cominciava: — Dolce l'amor mio,</l>
     <l n="530">io non so che mi dir, né mai potrei</l>
     <l n="531">dir la dolcezza e 'l focoso disio</l>
     <l n="532">che m'hai nel petto messo, ov'io vorrei</l>
     <l n="533">averti tutto sempre sì com'io</l>
     <l n="534">v'ho l'immagine tua, né chiederei</l>
     <l n="535">a Giove più, se questo mi facesse,</l>
     <l n="536">che sì com'ora sempre ti tenesse.</l>
    </lg>
    <lg n="68">
     <l n="537">lo non mi credo ch'el possa giammai</l>
     <l n="538">questo foco allenar, com'io credea</l>
     <l n="539">che el facesse, poi che 'nsieme assai</l>
     <l n="540">fossimo stati, ma ben non vedea:</l>
     <l n="541">l'acqua del fabbro su gittata ci hai</l>
     <l n="542">sì che egli arde più che non facea,</l>
     <l n="543">perché mai non t'amai quant'ora t'amo,</l>
     <l n="544">e giorno e notte ti disio e bramo. —</l>
    </lg>
    <lg n="69">
     <l n="545">Troiolo a lei diceva il simigliante,</l>
     <l n="546">tenendosi amenduni in braccio stretti,</l>
     <l n="547">e motteggiando usavan tutte quante</l>
     <l n="548">quelle parole ch'a cotai diletti</l>
     <l n="549">si soglion dir tra l'uno e l'altro amante,</l>
     <l n="550">basciandosi le bocche, gli occhi e' petti,</l>
     <l n="551">rendendo l'uno all'altro le salute</l>
     <l n="552">che scrivendosi insieme eran taciute.</l>
    </lg>
    <lg n="70">
     <l n="553">Ma il nemico giorno s'appressava,</l>
     <l n="554">come per segno si sentiva aperto,</l>
     <l n="555">il qual ciascun cruccioso biastemiava,</l>
     <l n="556">parendo lor che el si fosse offerto</l>
     <l n="557">più tosto assai ch'offrirsi non usava;</l>
     <l n="558">il che doleva a ciascun per lo certo,</l>
     <l n="559">ma poi che più non si poteva allora,</l>
     <l n="560">ciascun su si levò sanza dimora.</l>
    </lg>
    <lg n="71">
     <l n="561">E l'un dall'altro fece dipartenza</l>
     <l n="562">al modo usato, dopo più sospiri,</l>
     <l n="563">e nel futuro ordinaron che senza</l>
     <l n="564">indugio si tornasse a quei disiri,</l>
     <l n="565">sì che potesser con la lor presenza</l>
     <l n="566">rattemperar gli amorosi martiri,</l>
     <l n="567">ed operar la lieta gioventute,</l>
     <l n="568">mentre durasse, in sì fatta salute.</l>
    </lg>
    <lg n="72">
     <l n="569">Era contento Troiolo, ed in canti</l>
     <l n="570">menava la sua vita e 'n allegrezza;</l>
     <l n="571">l'alte bellezze ed i vaghi sembianti</l>
     <l n="572">di qualunque altra donna nulla prezza,</l>
     <l n="573">fuor che la sua Criseida, e tutti quanti</l>
     <l n="574">gli altri uomin vivere in trista gramezza,</l>
     <l n="575">a respetto di sé, seco credeva,</l>
     <l n="576">tanto il suo ben gli aggradava e piaceva.</l>
    </lg>
    <lg n="73">
     <l n="577">Esso talvolta Pandaro pigliava</l>
     <l n="578">per mano, e 'n un giardin con lui ne gia,</l>
     <l n="579">e con el pria di Criseida parlava,</l>
     <l n="580">del suo valore e della cortesia,</l>
     <l n="581">poi lietamente con lui cominciava,</l>
     <l n="582">rimoto tutto da malinconia,</l>
     <l n="583">dolcemente a cantare in cotal guisa,</l>
     <l n="584">qual qui sanz'alcun mezzo sì divisa:</l>
    </lg>
    <lg n="74">
     <l n="585">— O luce etterna, il cui lieto splendore</l>
     <l n="586">fa bello il terzo ciel dal qual ne piove</l>
     <l n="587">piacer, vaghezza, pietate ed amore,</l>
     <l n="588">del sole amica, e figliuola di Giove,</l>
     <l n="589">benigna donna d'ogni gentil core,</l>
     <l n="590">certa cagion del valor che mi move</l>
     <l n="591">a' sospir dolci della mia salute,</l>
     <l n="592">sempre lodata sia la tua virtute.</l>
    </lg>
    <lg n="75">
     <l n="593">Il ciel, la terra ed il mare e lo 'nferno,</l>
     <l n="594">ciascuno in sé la tua potenza sente,</l>
     <l n="595">o chiara luce, e s'io il ver discerno,</l>
     <l n="596">le piante, i semi e l'erbe parimente,</l>
     <l n="597">gli uccei, le fiere e' pesci, con etterno</l>
     <l n="598">vapor ti senton nel tempo piacente,</l>
     <l n="599">e gli uomini e gl'iddii; né creatura</l>
     <l n="600">sanza di te nel mondo vale o dura.</l>
    </lg>
    <lg n="76">
     <l n="601">Tu Giove prima agli alti effetti lieto,</l>
     <l n="602">pe' quai vivono e son tutte le cose,</l>
     <l n="603">movesti, bella dea, e mansueto</l>
     <l n="604">sovente il rendi all'opere noiose</l>
     <l n="605">di noi mortali, il meritato fleto</l>
     <l n="606">in liete feste volgi e dilettose,</l>
     <l n="607">e 'n mille forme già quaggiù 'l mandasti,</l>
     <l n="608">quand'ora d'una ed or d'altra il piagasti.</l>
    </lg>
    <lg n="77">
     <l n="609">Tu 'l fiero Marte al tuo piacer benegno</l>
     <l n="610">ed umil rendi, e cacci ciascuna ira;</l>
     <l n="611">tu discacci viltà e d'alto sdegno</l>
     <l n="612">riempi chi per te, dea, sospira;</l>
     <l n="613">tu d'alta signoria merito e degno</l>
     <l n="614">fai ciaschedun, secondo ch'el disira;</l>
     <l n="615">tu fai cortese ognuno e costumato</l>
     <l n="616">che del tuo foco alquanto è infiammato.</l>
    </lg>
    <lg n="78">
     <l n="617">Tu 'n unità le case e le cittadi,</l>
     <l n="618">li regni e le province e 'l mondo tutto</l>
     <l n="619">tien', bella dea; tu dell'amistadi</l>
     <l n="620">se' cagion certa e del lor caro frutto;</l>
     <l n="621">tu sola le nascose qualitadi</l>
     <l n="622">delle cose conosci, onde il costrutto</l>
     <l n="623">vi metti tal, che fai maravigliare</l>
     <l n="624">chi tua potenza non sa ragguardare.</l>
    </lg>
    <lg n="79">
     <l n="625">Tu legge, o dea, poni all'universo,</l>
     <l n="626">per la quale esso in esser si mantiene;</l>
     <l n="627">né è alcuno al tuo figliuolo avverso</l>
     <l n="628">che non sen penta, se d'esser sostiene;</l>
     <l n="629">ed io che già con ragionar perverso</l>
     <l n="630">gli fui, agual, sì come si conviene,</l>
     <l n="631">mi riconosco innamorato tanto,</l>
     <l n="632">che espriemer giammai non potrei quanto.</l>
    </lg>
    <lg n="80">
     <l n="633">Il che avvegna che alcun riprenda,</l>
     <l n="634">poco men curo, ch'el non sa che dirsi;</l>
     <l n="635">Ercole forte in questo mi difenda,</l>
     <l n="636">che da Amore non poté schermirsi,</l>
     <l n="637">avvegna ch'ogni savio il ne commenda.</l>
     <l n="638">E chi con frode non vuol ricoprirsi,</l>
     <l n="639">non dirà mai ch'a me sia disdicevole</l>
     <l n="640">ciò ch'ad Ercole fu già convenevole.</l>
    </lg>
    <lg n="81">
     <l n="641">Adunque io amo, ed intra i grandi effetti</l>
     <l n="642">tuoi, quest'un molto mi piace e aggrada;</l>
     <l n="643">questo seguisco, in cui tutti i diletti</l>
     <l n="644">son, se diritto l'anima mia bada,</l>
     <l n="645">più che in altro compiuti e perfetti;</l>
     <l n="646">anzi da questo ogn'altro si digrada,</l>
     <l n="647">questo mi fa seguitar quella donna,</l>
     <l n="648">che di valore più ch'altro s'indonna.</l>
    </lg>
    <lg n="82">
     <l n="649">Questo m'induce aguale a rallegrarmi,</l>
     <l n="650">e farà sempre, sol che io sia saggio;</l>
     <l n="651">questo m'induce, dea, tanto a lodarmi</l>
     <l n="652">del tuo lucente e virtuoso raggio,</l>
     <l n="653">per lo qual benedico ch'alcune armi</l>
     <l n="654">non mi difeser dal chiaro visaggio,</l>
     <l n="655">nel qual la tua virtù vidi dipinta,</l>
     <l n="656">e la potenza lucida e distinta.</l>
    </lg>
    <lg n="83">
     <l n="657">E benedico il tempo, l'anno e 'l mese,</l>
     <l n="658">il giorno, l'ora e 'l punto che costei</l>
     <l n="659">onesta, bella, leggiadra e cortese,</l>
     <l n="660">primieramente apparve agli occhi miei;</l>
     <l n="661">benedico figliuolto che m'accese</l>
     <l n="662">del suo valor per la virtù di lei,</l>
     <l n="663">e che m'ha fatto a lei servo verace,</l>
     <l n="664">negli occhi suoi ponendo la mia pace.</l>
    </lg>
    <lg n="84">
     <l n="665">E benedico i ferventi sospiri</l>
     <l n="666">ch'io ho per lei cacciati già del petto,</l>
     <l n="667">e benedico i pianti e li martiri</l>
     <l n="668">che fatti m'ha avere amor perfetto,</l>
     <l n="669">e benedico i focosi disiri</l>
     <l n="670">tratti del suo più bel che altro aspetto,</l>
     <l n="671">perciocché prezzo di sì alta cosa</l>
     <l n="672">istati sono, e tanto graziosa.</l>
    </lg>
    <lg n="85">
     <l n="673">Ma sopra tutti benedico Iddio</l>
     <l n="674">che tanto cara donna diede al mondo,</l>
     <l n="675">e che tanto di lume ancor nel mio</l>
     <l n="676">discerner pose in questo basso fondo,</l>
     <l n="677">che 'n lei innanzi ogni altro il gran disio</l>
     <l n="678">io accendessi, e fossine giocondo.</l>
     <l n="679">A che grazie giammai non si porieno</l>
     <l n="680">render per uom, quai render si dovrieno.</l>
    </lg>
    <lg n="86">
     <l n="681">Se cento lingue, e ciascuna parlante,</l>
     <l n="682">nella mia bocca fossero, e 'l sapere</l>
     <l n="683">nel petto avessi d'ogni poetante,</l>
     <l n="684">espriemer non potrei le virtù vere,</l>
     <l n="685">l'alta piacevolezza e l'abbondante</l>
     <l n="686">sua cortesia; chi n'ha dunque potere,</l>
     <l n="687">priego divoto che lei lungamente</l>
     <l n="688">mi presti e me ne facci conoscente;</l>
    </lg>
    <lg n="87">
     <l n="689">che se' tu dessa, dea, che far lo puoi,</l>
     <l n="690">sol che tu vogli, ed io ten priego molto.</l>
     <l n="691">Chi più felice si potrà dir poi,</l>
     <l n="692">se 'l tempo che con meco esser dee volto.</l>
     <l n="693">tutto disponi a' piacer miei e suoi?</l>
     <l n="694">Deh, fallo, dea, poi ch'io mi son raccolto</l>
     <l n="695">nelle tue braccia, donde uscito m'era,</l>
     <l n="696">non ben sapendo la tua virtù vera.</l>
    </lg>
    <lg n="88">
     <l n="697">Segua chi vuole i regni e le ricchezze,</l>
     <l n="698">l'arme, i cavai, le selve, i can, gli uccelli,</l>
     <l n="699">di Pallade gli studi, e le prodezze</l>
     <l n="700">di Marte, ch'io in mirar gli occhi belli</l>
     <l n="701">della mia donna e le vere bellezze,</l>
     <l n="702">il tempo vo' por tutto, ché son quelli</l>
     <l n="703">che sopra Giove mi pongon, qualora</l>
     <l n="704">gli miro, tanto il cor se ne innamora.</l>
    </lg>
    <lg n="89">
     <l n="705">Io non ho grazie quai si converrieno</l>
     <l n="706">a te da me, o bella luce etterna;</l>
     <l n="707">però prima tacer che non appieno</l>
     <l n="708">renderle vommi; tu, chiara lucerna,</l>
     <l n="709">al disidero mio non venir meno,</l>
     <l n="710">prolunga, cela, correggi e governa</l>
     <l n="711">il mio ardore e quel di questa a cui</l>
     <l n="712">son dato, e fa ch'io non sia mai d'altrui. —</l>
    </lg>
    <lg n="90">
     <l n="713">Nell'opere opportune alla lor guerra</l>
     <l n="714">egli era sempre nell'armi il primiero;</l>
     <l n="715">ché sopra i Greci uscia fuor della terra,</l>
     <l n="716">tanto animoso e sì forte e sì fiero,</l>
     <l n="717">che ciascun ne dottava, se non erra</l>
     <l n="718">la storia, e questo spirto tanto altiero</l>
     <l n="719">più che l'usato gli prestava Amore,</l>
     <l n="720">di cui egli era fedel servidore.</l>
    </lg>
    <lg n="91">
     <l n="721">Ne' tempi delle triegue egli uccellava,</l>
     <l n="722">falcon, gerfalchi ed aquile tenendo,</l>
     <l n="723">e tal fiata con li can cacciava,</l>
     <l n="724">orsi, cinghiari e gran lion seguendo,</l>
     <l n="725">li piccioli animal tutti spregiava;</l>
     <l n="726">ed a' suoi tempi Criseida vedendo,</l>
     <l n="727">si rifaceva grazioso e bello,</l>
     <l n="728">come falcon ch'uscisse di cappello.</l>
    </lg>
    <lg n="92">
     <l n="729">Era d'amor tutto il suo ragionare,</l>
     <l n="730">o di costumi, e pien di cortesia,</l>
     <l n="731">lodava molto i valenti onorare,</l>
     <l n="732">e simile i cattivi cacciar via;</l>
     <l n="733">piaceagli ancora di vedere ornare</l>
     <l n="734">li giovani d'onesta leggiadria,</l>
     <l n="735">e tenea sanza amore ogni uom perduto,</l>
     <l n="736">di che che stato el si fosse suto.</l>
    </lg>
    <lg n="93">
     <l n="737">Ed avvegna ch'el fosse di reale</l>
     <l n="738">sangue, e volendo ancor molto potesse,</l>
     <l n="739">benigno si faceva a tutti eguale,</l>
     <l n="740">come ch'alcun talvolta nol valesse.</l>
     <l n="741">Così voleva Amor che tutto vale,</l>
     <l n="742">che el per compiacere altrui il facesse;</l>
     <l n="743">superbia, invidia e avarizia in ira</l>
     <l n="744">aveva, e ciò ch'ognun dietro si tira.</l>
    </lg>
    <lg n="94">
     <l n="745">Ma poco tempo durò cotal bene,</l>
     <l n="746">mercé della Fortuna invidiosa,</l>
     <l n="747">che 'n questo mondo nulla fermo tene:</l>
     <l n="748">ella gli volse la faccia crucciosa</l>
     <l n="749">per nuovo caso, si com'egli avviene,</l>
     <l n="750">e sottosopra volgendo ogni cosa,</l>
     <l n="751">Criseida gli tolse e' dolci frutti,</l>
     <l n="752">e' lieti amor rivolse in tristi lutti.</l>
    </lg>
   </lg>
  </body>
 </text>
</TEI>