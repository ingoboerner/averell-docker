<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - 36*</title>
    <author>Giovanni Boccaccio</author>
   </titleStmt>
   <extent>
    <measure unit="stanza">8</measure>
    <measure unit="line">135</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-36</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - 36*</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - 36*</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Donna, nel volto mio dipinto porto</l>
     <l n="2">l'un de' gravi dolor che men m'agghiada,</l>
     <l n="3">e però non v'aggrada</l>
     <l n="4">lasciar a quel cotanto sopraffarmi;</l>
     <l n="5">ma a quel ch'i' ebbi dall'aurata spada</l>
     <l n="6">per man d'Amor, che m'ha già presso a morto,</l>
     <l n="7">non è mica gran torto,</l>
     <l n="8">più ch'i' non fo, doglioso dimostrarmi;</l>
     <l n="9">e non mi val che di fortezza m'armi</l>
     <l n="10">or contra l'uno, or contra l'altro assalto,</l>
     <l n="11">ché vinto l'uno e l'altro mi ratterra;</l>
     <l n="12">ma pure in questa dura e aspra guerra</l>
     <l n="13">il mio valor crescerebbe tant'alto,</l>
     <l n="14">che mi faria di smalto</l>
     <l n="15">a' colpi che di fuor Fortuna croscia,</l>
     <l n="16">se la maggiore angoscia</l>
     <l n="17">non fosse dentro alla piaga mortale,</l>
     <l n="18">dove giunse d'Amor l'aurato strale.</l>
    </lg>
    <lg n="2">
     <l n="19">I' non avia provato ancora quanto</l>
     <l n="20">le 'nvisibili fiamme son cocenti</l>
     <l n="21">e le voci dolenti,</l>
     <l n="22">che 'l mantaco d'Amor soffiando spiri.</l>
     <l n="23">Tutt'altre doglie e tutt'altri tormenti</l>
     <l n="24">mi paion nulla, e ciascun altro pianto</l>
     <l n="25">mi pare o riso o canto,</l>
     <l n="26">verso questi incredibili martiri.</l>
     <l n="27">Lasso! che più non so dov'io m'aggiri!</l>
     <l n="28">fedito son dalla lancia d'Achille,</l>
     <l n="29">che chi da niun suo colpo era percosso,</l>
     <l n="30">per suo rimedio un'altra volta addosso</l>
     <l n="31">simili piaghe convenia sentille:</l>
     <l n="32">così quelle faville,</l>
     <l n="33">che mi son da' vostr'occhi al cor piovute,</l>
     <l n="34">mai non aran salute,</l>
     <l n="35">se da quegli occhi in quel medesmo loco</l>
     <l n="36">non piove un'altra volta un simil foco.</l>
    </lg>
    <lg n="3">
     <l n="37">Se le mie rime pur la quinta parte</l>
     <l n="38">della pietà, con che le manda 'l core,</l>
     <l n="39">vi mostrasson di fuore,</l>
     <l n="40">non le potresti udir che non piagnessi;</l>
     <l n="41">ma elle perdon la voce e 'l tenore,</l>
     <l n="42">e non ho tant'ingegno né tant'arte,</l>
     <l n="43">che le povere carte</l>
     <l n="44">possan mostrar gli orribili processi,</l>
     <l n="45">donde 'l mio core è 'n bando di se stessi,</l>
     <l n="46">d'altrui pensando e sé abbiendo in ira,</l>
     <l n="47">come colui a cui di sé non cale.</l>
     <l n="48">Quest'è la vesta orribile e mortale,</l>
     <l n="49">che a Ercule mandò già Deianira,</l>
     <l n="50">la qual né per sua ira,</l>
     <l n="51">né per suo ingegno dalla propria carne</l>
     <l n="52">poté poscia schiantarne,</l>
     <l n="53">fin che l'ossa e la carne e 'l corpo tutto</l>
     <l n="54">come cera dal foco fu distrutto.</l>
    </lg>
    <lg n="4">
     <l n="55">Ben veggh'io or l'autentica scrittura,</l>
     <l n="56">di chi parla d'Amore, esser verace,</l>
     <l n="57">dicendo che 'l fallace</l>
     <l n="58">laccio d'Amor non lega uomo occupato,</l>
     <l n="59">ma chi si posa in ozio e dorme e giace</l>
     <l n="60">pigliando spasso senza grave cura;</l>
     <l n="61">Amor si rassicura</l>
     <l n="62">verso di lui e mettesi in agguato,</l>
     <l n="63">fin che l'ha di sue frecce trapassato,</l>
     <l n="64">e torna alla sua madre sorridendo,</l>
     <l n="65">come vittorioso e buon guerriere.</l>
     <l n="66">Misero me! che per riposo avere,</l>
     <l n="67">dal luogo, dove gran fatica prendo,</l>
     <l n="68">mi partii non credendo</l>
     <l n="69">uscir del fuoco e rientrare in fiamma,</l>
     <l n="70">che dì e notte m'infiamma,</l>
     <l n="71">non trovando riposo a' dolor miei</l>
     <l n="72">se non là dove io gli raddoppierei.</l>
    </lg>
    <lg n="5">
     <l n="73">L'eccesso di dolor, che 'l cuor mi spezza,</l>
     <l n="74">quanto più gli racchiudo, più rinforza;</l>
     <l n="75">e giammai non s'ammorza,</l>
     <l n="76">ma come foco in fornace profonda,</l>
     <l n="77">se fuor non esce, più dentro s'afforza,</l>
     <l n="78">e contro a sé riflette sua caldezza,</l>
     <l n="79">e l'aspra sua empiezza</l>
     <l n="80">squadra le mura e ciascheduna sponda.</l>
     <l n="81">Così, perch'io la mia pena nasconda</l>
     <l n="82">e l'affanno incredibile e 'l martiro</l>
     <l n="83">che per la bocca e per gli occhi sfavilla,</l>
     <l n="84">sento il dolor, che crescendo s'immilla;</l>
     <l n="85">e 'l vento accolto per fare un sospiro,</l>
     <l n="86">s'io lo stringo o ritiro,</l>
     <l n="87">mena po' dentro al cor tanta tempesta,</l>
     <l n="88">che d'un sospir che resta</l>
     <l n="89">n'escono po' cento impetuosi e maggi,</l>
     <l n="90">che svellerebbon querce e pini e faggi.</l>
    </lg>
    <lg n="6">
     <l n="91">Ma lasso a me! ch'al medesimo grado</l>
     <l n="92">non corrisponde il dire a quel ch'i' sento;</l>
     <l n="93">e pur saria contento,</l>
     <l n="94">ch'almen fosse creduto quel ch'i' dico</l>
     <l n="95">dalla mia donna, in cui mi pare spento</l>
     <l n="96">d'Amore 'l foco, e non le sono a grado;</l>
     <l n="97">sicch'io indarno bado,</l>
     <l n="98">ché del mio lamentar non cura un fico.</l>
     <l n="99">Ma io non credo aver sì gran nimico,</l>
     <l n="100">che se ascoltasse 'l mio acerbo dolore</l>
     <l n="101">a tenera pietà non si movesse;</l>
     <l n="102">e questa, che già vide, udì e lesse</l>
     <l n="103">quel ch'io sostengo, e sol per suo amore,</l>
     <l n="104">e vedelo a tutt'ore,</l>
     <l n="105">e per udita e per esperienza,</l>
     <l n="106">non muta sua sentenza,</l>
     <l n="107">ma sorridendo dice: «A maggior male</l>
     <l n="108">men doglia basterebbe, o altrettale».</l>
    </lg>
    <lg n="7">
     <l n="109">S'io credessi ch'Amor per mio pregare</l>
     <l n="110">fra noi dirittamente giudicasse,</l>
     <l n="111">io dire' che cavasse</l>
     <l n="112">del suo turcasso una saetta d'oro</l>
     <l n="113">e 'l cuor della mia donna trapassasse,</l>
     <l n="114">per veder che difesa saprie fare;</l>
     <l n="115">e dovesse lanciare</l>
     <l n="116">a me con la 'mpiombata per ristoro,</l>
     <l n="117">ché dov'io or nel viso mi scoloro</l>
     <l n="118">per l'orata saetta, ond'io son punto,</l>
     <l n="119">e ella ride, ch'ha quella del piombo,</l>
     <l n="120">io udire' de' suoi pianti il rimbombo,</l>
     <l n="121">che 'nfino a' mie' orecchi saria giunto.</l>
     <l n="122">Allora in questo punto</l>
     <l n="123">vo' credereste a me, madonna mia,</l>
     <l n="124">e all'angoscia ria</l>
     <l n="125">per dar rimedio avrestimi risposto,</l>
     <l n="126">e non che tardi, ma per tempo, e tosto.</l>
    </lg>
    <lg n="8">
     <l n="127">Ritruova, canzon mia, quel freddo marmo,</l>
     <l n="128">in cui raggio d'amor non par che spiri,</l>
     <l n="129">e dille i mie' martiri,</l>
     <l n="130">che la sorella tua mal par che conti;</l>
     <l n="131">e se ti par che la pietà sormonti,</l>
     <l n="132">chiedile umilemente una risposta,</l>
     <l n="133">e po' dì che nascosta</l>
     <l n="134">ti tenga quanto può a suo talento,</l>
     <l n="135">ch'amore e fede in ogn'uom truovo spento.</l>
    </lg>
   </lg>
  </body>
 </text>
</TEI>