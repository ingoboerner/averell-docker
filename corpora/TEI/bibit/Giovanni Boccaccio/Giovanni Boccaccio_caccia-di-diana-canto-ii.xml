<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto II</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-ii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto II</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto II</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">In una valle non molto spaziosa,</l>
     <l n="2">di quattro montagnette circuita,</l>
     <l n="3">di verdi erbette e di fiori copiosa,</l>
    </lg>
    <lg n="2">
     <l n="4">nel mezzo della qual così fiorita,</l>
     <l n="5">una fontana chiara, bella e grande,</l>
     <l n="6">abbondevole d'acqua, v'era sita;</l>
    </lg>
    <lg n="3">
     <l n="7">e l'acqua che superflua si spande</l>
     <l n="8">un rivo fa che tutte l'erbe bagna,</l>
     <l n="9">poi n'esce fuor da una delle bande:</l>
    </lg>
    <lg n="4">
     <l n="10">d'albori è piena ciascuna montagna,</l>
     <l n="11">di frondi folti sì ch'a pena il sole</l>
     <l n="12">tra essi può passar nella campagna:</l>
    </lg>
    <lg n="5">
     <l n="13">diversi uccelli cantan lor carole</l>
     <l n="14">sopr'essi, e quivi un'aura sottile</l>
     <l n="15">move le frondi, come mover sole</l>
    </lg>
    <lg n="6">
     <l n="16">nel tempo estivo zefiro gentile,</l>
     <l n="17">quando il calor diurno più non sale,</l>
     <l n="18">ma quando fa, calato, l'aere umile:</l>
    </lg>
    <lg n="7">
     <l n="19">caprii, lupi ed ogni altro animale,</l>
     <l n="20">orsi e leon si trovano in quel loco,</l>
     <l n="21">e qualunque altro che più o men vale:</l>
    </lg>
    <lg n="8">
     <l n="22">quivi Diana, che 'l tiepido foco</l>
     <l n="23">ne casti petti tien, ricolse quelle</l>
     <l n="24">che invitate furono al suo gioco.</l>
    </lg>
    <lg n="9">
     <l n="25">Poi comandò che esse entrasser nelle</l>
     <l n="26">chiarissime onde e de' freschi liquori</l>
     <l n="27">lavando sé si rifacesser belle.</l>
    </lg>
    <lg n="10">
     <l n="28">E poi, come a lei piacque, uscite fori</l>
     <l n="29">si rivestir di purpurea veste,</l>
     <l n="30">inghirlandate d'uliv'e di fiori</l>
    </lg>
    <lg n="11">
     <l n="31">Diana quattro parti fé di queste,</l>
     <l n="32">ed alla bella donna disse: «Andrai</l>
     <l n="33">sopra 'l monte a meriggio con coteste,</l>
    </lg>
    <lg n="12">
     <l n="34">e tu, Isabella, al ponente sarai,</l>
     <l n="35">e Fiore a tramontana; ed alla caccia</l>
     <l n="36">ciascuna pensi di valere assai».</l>
    </lg>
    <lg n="13">
     <l n="37">E, dati i cani e Forti reti d'accia,</l>
     <l n="38">girfalchi, astori ed archi con saette</l>
     <l n="39">e spiedi aguti che' cinghiari impaccia,</l>
    </lg>
    <lg n="14">
     <l n="40">quelle che ella avea per sé elette</l>
     <l n="41">(cioè Cecca Bozzuta e Caterina</l>
     <l n="42">Fellapane, con le qua' poi seguette</l>
    </lg>
    <lg n="15">
     <l n="43">insieme Biancifiore Caffettina,</l>
     <l n="44">la Crespana e Catrina Caradente</l>
     <l n="45">e quella di Serpando e la Pipina,</l>
    </lg>
    <lg n="16">
     <l n="46">e Marella Melia similemente)</l>
     <l n="47">sopra 'l più picciol monte se n'andaro,</l>
     <l n="48">ch'era disteso verso l'oriente.</l>
    </lg>
    <lg n="17">
     <l n="49">Quivi la caccia prime incominciaro</l>
     <l n="50">le quattro sopra 'l monte, e l'altre al basso</l>
     <l n="51">avevan fatto con reti riparo,</l>
    </lg>
    <lg n="18">
     <l n="52">acciò che nulla fiera ad alcun passo</l>
     <l n="53">lor potesse fuggir sanza esser presa</l>
     <l n="54">o ferita da' ferri del turcasso.</l>
    </lg>
    <lg n="19">
     <l n="55">Poi passar dentro, e ciascheduna intesa</l>
     <l n="56">andava per la selva, riguardando</l>
     <l n="57">per l'altrui danno e per la lor difesa,</l>
    </lg>
    <lg n="20">
     <l n="58">sì, come segue, con senno cacciando.</l>
    </lg>
   </lg>
  </body>
 </text>
</TEI>