<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non sanza molta ammirazion mirando</l>
     <l n="2">m'andava riguardando quella gente,</l>
     <l n="3">fra me di lor pensier nuovi recando.</l>
    </lg>
    <lg n="2">
     <l n="4">Parevami, nel creder, veramente</l>
     <l n="5">che loro eccelsa fama gloriosi</l>
     <l n="6">far li dovesse sempiternamente.</l>
    </lg>
    <lg n="3">
     <l n="7">E fra gli altri che molto disiosi</l>
     <l n="8">negli atti si mostravan di venire</l>
     <l n="9">a quella donna per esser famosi,</l>
    </lg>
    <lg n="4">
     <l n="10">robustamente in aspetto seguire,</l>
     <l n="11">armato tutto sopra un gran destriere,</l>
     <l n="12">vid'io quivi un grandissimo sire</l>
    </lg>
    <lg n="5">
     <l n="13">vestito di cilestro, al mio parere,</l>
     <l n="14">lucente tutto di be' gigli d'oro</l>
     <l n="15">ch'ogni altra luce facean trasparere.</l>
    </lg>
    <lg n="6">
     <l n="16">Ognun, qualunque fosse di coloro</l>
     <l n="17">che gian davanti, rimirava lui,</l>
     <l n="18">sì fiero andava fuggendo dimoro.</l>
    </lg>
    <lg n="7">
     <l n="19">Se ben ricordo, e' mi parve costui</l>
     <l n="20">quel Carlo ardito ch'ebbe il maschio naso</l>
     <l n="21">insieme con virtù molta, da cui</l>
    </lg>
    <lg n="8">
     <l n="22">tutto il pugliese regno fu invaso</l>
     <l n="23">e conquistato, e funne coronato;</l>
     <l n="24">del qual signore il suo seme è rimaso.</l>
    </lg>
    <lg n="9">
     <l n="25">Rimirandosi innanzi quasi irato,</l>
     <l n="26">con una spada che in man tenea</l>
     <l n="27">da ogni parte si facea far lato.</l>
    </lg>
    <lg n="10">
     <l n="28">Appresso a lui, al mio parer, vedea</l>
     <l n="29">il Saladin risplender tutto quanto</l>
     <l n="30">entro ad un drappo ad or che 'ndosso avea.</l>
    </lg>
    <lg n="11">
     <l n="31">Costui seguiva dal sinistro canto</l>
     <l n="32">tututto armato Ruggier di Loria,</l>
     <l n="33">che in arme ebbe già valor cotanto.</l>
    </lg>
    <lg n="12">
     <l n="34">Ontoso tutto appresso li venia</l>
     <l n="35">il re Manfredi e con dolente aspetto,</l>
     <l n="36">e con lui Curradino in compagnia.</l>
    </lg>
    <lg n="13">
     <l n="37">Rietro a costoro assai che io non metto</l>
     <l n="38">qui ne seguien, però che troppo avrei</l>
     <l n="39">a fare a dirli tutti ed il mio detto</l>
    </lg>
    <lg n="14">
     <l n="40">tireria lungo più ch'io non vorrei,</l>
     <l n="41">posto ch'alla man manca ed alla dritta,</l>
     <l n="42">ch'io non ne conto, più ne conoscei.</l>
    </lg>
    <lg n="15">
     <l n="43">E la mia mente dal disio trafitta</l>
     <l n="44">di vedere oltre pur mi stimolava,</l>
     <l n="45">per che la vista non teneva fitta.</l>
    </lg>
    <lg n="16">
     <l n="46">Similemente quella con cui andava,</l>
     <l n="47">con le parole sue faccendo fretta,</l>
     <l n="48">sovente all'altre cose mi chiamava.</l>
    </lg>
    <lg n="17">
     <l n="49">Il dir ch'io le faceva: – Un poco aspetta –</l>
     <l n="50">non mi valeva, per ch'io mi voltai</l>
     <l n="51">verso la terza faccia a man diretta.</l>
    </lg>
    <lg n="18">
     <l n="52">Aveavi certo da mirare assai</l>
     <l n="53">più ch'io dir non potrò, tal che 'n me stesso</l>
     <l n="54">assai fiate men maravigliai.</l>
    </lg>
    <lg n="19">
     <l n="55">Con gli occhi alzati mi feci più presso</l>
     <l n="56">al detto luogo, acciò ch'io conoscessi</l>
     <l n="57">chi e che cose vi stessero in esso.</l>
    </lg>
    <lg n="20">
     <l n="58">Oro ed argento, un gran monte, e con essi</l>
     <l n="59">zaffiri ed ismeraldi con rubini</l>
     <l n="60">ed altre pietre assai credo vedessi.</l>
    </lg>
    <lg n="21">
     <l n="61">Riguardando più basso, con uncini,</l>
     <l n="62">chi con picconi e chi avea martello</l>
     <l n="63">e chi con pale e chi con gran bacini,</l>
    </lg>
    <lg n="22">
     <l n="64">ronconi alcuni ed altri intorno ad ello</l>
     <l n="65">con l'unghie e chi col dente, uno infinito</l>
     <l n="66">popol vi vidi per pigliar di quello.</l>
    </lg>
    <lg n="23">
     <l n="67">E ciaschedun parea pronto ed ardito,</l>
     <l n="68">non onorando il piccolo il maggiore,</l>
     <l n="69">a suo poter fornia suo appetito.</l>
    </lg>
    <lg n="24">
     <l n="70">Gente v'avea di molto gran valore</l>
     <l n="71">in vista, avvegna che la lor viltate</l>
     <l n="72">pur si scopria, veggendo con romore</l>
    </lg>
    <lg n="25">
     <l n="73">gli altri, che quivi per cupiditate</l>
     <l n="74">givan, cacciarli con duoli e con morte</l>
     <l n="75">per prendern'essi maggior quantitate,</l>
    </lg>
    <lg n="26">
     <l n="76">iniqua tirannia rubesta e forte</l>
     <l n="77">usando, chi con fatti e chi con detti,</l>
     <l n="78">prendendo più che la dovuta sorte.</l>
    </lg>
    <lg n="27">
     <l n="79">Alcun v'avea che i loro mantelletti</l>
     <l n="80">se n'avean pieni, e per volerne ancora</l>
     <l n="81">abbandonavan tutti altri diletti.</l>
    </lg>
    <lg n="28">
     <l n="82">Tra quella gente che quivi dimora</l>
     <l n="83">conobb'io molti, e vidivene alcuno</l>
     <l n="84">ch'aver preso di quello ora ne plora</l>
    </lg>
    <lg n="29">
     <l n="85">e forse ne vorrebbe esser digiuno;</l>
     <l n="86">ma, cosa fatta, penter non vi vale,</l>
     <l n="87">né puolla adietro ritornar nessuno:</l>
    </lg>
    <lg n="30">
     <l n="88">adunque ogni uom si guardi di far male.</l>
    </lg>
   </lg>
  </body>
 </text>
</TEI>