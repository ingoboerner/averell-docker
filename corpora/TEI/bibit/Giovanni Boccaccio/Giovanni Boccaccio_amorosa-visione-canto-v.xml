<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto V</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-v</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto V</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto V</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io dico che dalla sinistra mano</l>
     <l n="2">di quella donna vidi un'altra gente,</l>
     <l n="3">l'abito della qual non guari strano</l>
    </lg>
    <lg n="2">
     <l n="4">sembrava da color che primamente</l>
     <l n="5">contati abbiam, ben che la vista loro</l>
     <l n="6">si stenda ver le donne più fervente.</l>
    </lg>
    <lg n="3">
     <l n="7">Vergilio mantovano infra costoro</l>
     <l n="8">conobb'i' quivi più ch'altro esaltato,</l>
     <l n="9">sì come degno, per lo suo lavoro.</l>
    </lg>
    <lg n="4">
     <l n="10">Ben mostrava nell'atto che a grato</l>
     <l n="11">gli eran le sette donne per le quali</l>
     <l n="12">sì altamente avea già poetato:</l>
    </lg>
    <lg n="5">
     <l n="13">il ruinar di Troia ed i suoi mali,</l>
     <l n="14">di Dido, di Cartagine e d'Enea,</l>
     <l n="15">lavorar terre e pascere animali</l>
    </lg>
    <lg n="6">
     <l n="16">trattar negli atti suoi ancor parea.</l>
     <l n="17">Omero e Orazio quivi dopo lui,</l>
     <l n="18">ciascun mirando quelle, si sedea.</l>
    </lg>
    <lg n="7">
     <l n="19">A' quai Lucan seguitava, ne' cui</l>
     <l n="20">atti parea ch'ancora la battaglia</l>
     <l n="21">di Cesare narrasse e di colui,</l>
    </lg>
    <lg n="8">
     <l n="22">Magno Pompeo chiamato, che 'n Tesaglia</l>
     <l n="23">perdé il campo; e quasi lagrimando</l>
     <l n="24">mostra che di Pompeo ancor li caglia.</l>
    </lg>
    <lg n="9">
     <l n="25">Eravi Ovidio, lo qual poetando</l>
     <l n="26">iscrisse tanti versi per amore,</l>
     <l n="27">com'acquistar si potesse mostrando.</l>
    </lg>
    <lg n="10">
     <l n="28">Non guari dopo lui fatt'era onore</l>
     <l n="29">a Giovenal, che ne' su' atti ardito</l>
     <l n="30">a' mondan falli ancor facea romore.</l>
    </lg>
    <lg n="11">
     <l n="31">Terenzio dopo lui aveva sito</l>
     <l n="32">non men crucciato, e Panfilo e Pindaro,</l>
     <l n="33">ciascun per sé sopra 'l prato fiorito.</l>
    </lg>
    <lg n="12">
     <l n="34">E Stazio di Tolosa ancora caro</l>
     <l n="35">quivi pareva avesse l'aver detto</l>
     <l n="36">del teban male e del suo pianto amaro.</l>
    </lg>
    <lg n="13">
     <l n="37">Bell'uom tornato d'asino, soletto</l>
     <l n="38">si sedea Apolegio, cui seguiva</l>
     <l n="39">Varro e Cicilio lieti nell'aspetto.</l>
    </lg>
    <lg n="14">
     <l n="40">Euripide mi par che poi veniva;</l>
     <l n="41">Antifonte, Simonide ed Archita</l>
     <l n="42">parea dicesser ciò ch'ognun sentiva</l>
    </lg>
    <lg n="15">
     <l n="43">lì di diletto e di gioconda vita,</l>
     <l n="44">insieme ragionando; e dopo questi</l>
     <l n="45">Sallustio, quasi in sembianza smarrita,</l>
    </lg>
    <lg n="16">
     <l n="46">là parea che narrasse de' molesti</l>
     <l n="47">congiuramenti che fé Catellina</l>
     <l n="48">contra' Roman, ch'a lui cacciar fur presti.</l>
    </lg>
    <lg n="17">
     <l n="49">Al qual Vegezio quivi s'avvicina,</l>
     <l n="50">Claudiano, Persio e Catone,</l>
     <l n="51">e Marziale in vista non meschina.</l>
    </lg>
    <lg n="18">
     <l n="52">L'antico e valoroso e buon Catone</l>
     <l n="53">quivi era nel sembiante assai pensoso,</l>
     <l n="54">tenendo con Antigono sermone.</l>
    </lg>
    <lg n="19">
     <l n="55">E, vago ne' suoi atti di riposo,</l>
     <l n="56">da una parte mi parve vedere</l>
     <l n="57">quel Livio che fu sì copioso,</l>
    </lg>
    <lg n="20">
     <l n="58">guardando que' che 'nanzi a sé sedere</l>
     <l n="59">tanti vedea, nell'aspetto contento</l>
     <l n="60">d'avere scritte tante storie vere.</l>
    </lg>
    <lg n="21">
     <l n="61">Goloso di cotal contentamento</l>
     <l n="62">Valerio appresso parea che dicesse:</l>
     <l n="63">«Brieve mostrai il mio intendimento».</l>
    </lg>
    <lg n="22">
     <l n="64">Ivi con lor mi parve ch'io vedesse</l>
     <l n="65">Paolo Orosio stare ed altri assai,</l>
     <l n="66">de' qua' non v'era alcun ch'io conoscesse.</l>
    </lg>
    <lg n="23">
     <l n="67">Allora gli occhi alla donna tornai</l>
     <l n="68">a cui le sette davanti e dintorno</l>
     <l n="69">stavano tutte in atti lieti e gai.</l>
    </lg>
    <lg n="24">
     <l n="70">Dentro dal coro delle donne adorno,</l>
     <l n="71">in mezzo di quel loco ove facieno</l>
     <l n="72">li savi antichi contento soggiorno,</l>
    </lg>
    <lg n="25">
     <l n="73">riguardando, vid'io di gioia pieno</l>
     <l n="74">onorar festeggiando un gran poeta,</l>
     <l n="75">tanto che 'l dire alla vista vien meno.</l>
    </lg>
    <lg n="26">
     <l n="76">Aveali la gran donna mansueta</l>
     <l n="77">d'alloro una corona in su la testa</l>
     <l n="78">posta, e di ciò ciascun'altra era lieta.</l>
    </lg>
    <lg n="27">
     <l n="79">E vedend'io così mirabil festa,</l>
     <l n="80">per lui raffigurar mi fé vicino,</l>
     <l n="81">fra me dicendo: «Gran cosa fia questa».</l>
    </lg>
    <lg n="28">
     <l n="82">Trattomi così innanzi un pocolino,</l>
     <l n="83">non conoscendol, la donna mi disse:</l>
     <l n="84">– Costui è Dante Alighier fiorentino,</l>
    </lg>
    <lg n="29">
     <l n="85">il qual con eccellente stil vi scrisse</l>
     <l n="86">il sommo ben, le pene e la gran morte:</l>
     <l n="87">gloria fu delle Muse mentre visse,</l>
    </lg>
    <lg n="30">
     <l n="88">né qui rifiutan d'esser sue consorte –.</l>
    </lg>
   </lg>
  </body>
 </text>
</TEI>