<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXVII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXVII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Mostravasi ivi ancora effigiata</l>
     <l n="2">la valle d'Ida profonda ed oscura,</l>
     <l n="3">d'alberi molti e di frondi occupata,</l>
    </lg>
    <lg n="2">
     <l n="4">ove io discernetti la figura</l>
     <l n="5">di quel Parìs, piacevole Troiano,</l>
     <l n="6">per cui Troia sentì la sua arsura.</l>
    </lg>
    <lg n="3">
     <l n="7">Sol si sedeva là nel loco strano,</l>
     <l n="8">davanti al qual Pallade, Giuno e Venere</l>
     <l n="9">eran con una palla d'oro in mano.</l>
    </lg>
    <lg n="4">
     <l n="10">Sanza alcun vestimento ignude, tenere,</l>
     <l n="11">bianche e vermiglie quivi e dilicate</l>
     <l n="12">le mi pareva nel sembiante scernere;</l>
    </lg>
    <lg n="5">
     <l n="13">e diceano a Parìs: «In cui biltate</l>
     <l n="14">di noi più vedi, questo pomo d'oro</l>
     <l n="15">donalo a lei, quando ci avrai avisate».</l>
    </lg>
    <lg n="6">
     <l n="16">Dal capo al piè rimirava costoro</l>
     <l n="17">Parìs: ciascuna bella li parea,</l>
     <l n="18">onde fra sé dicea: «Deh, quale onoro?».</l>
    </lg>
    <lg n="7">
     <l n="19">Ognuna d'esse ad esso promettea</l>
     <l n="20">e chi senno e chi ricchezze e chi amore</l>
     <l n="21">di bella donna, pur ch'a lei la dea.</l>
    </lg>
    <lg n="8">
     <l n="22">Non si sapea esaminar nel core</l>
     <l n="23">Parìs qual d'esse più biltate avesse,</l>
     <l n="24">né qual ben si pigliar per lo migliore.</l>
    </lg>
    <lg n="9">
     <l n="25">Nel lungo esaminare infine elesse</l>
     <l n="26">Venus per la più bella, e diella a lei,</l>
     <l n="27">sub condizion che ella gli attenesse</l>
    </lg>
    <lg n="10">
     <l n="28">a farli avere in sua balia colei,</l>
     <l n="29">cui ella avea lodata per sì bella,</l>
     <l n="30">che nulla v'era simile di lei.</l>
    </lg>
    <lg n="11">
     <l n="31">A cui pareva che rispondesse ella:</l>
     <l n="32">«Va tu per essa, ché col mio aiuto</l>
     <l n="33">io farò sì che tua si sarà quella».</l>
    </lg>
    <lg n="12">
     <l n="34">Costui vid'io, poco appresso, saluto</l>
     <l n="35">sur una nave e dar le vele al vento</l>
     <l n="36">e tosto in Ispartèn esser venuto;</l>
    </lg>
    <lg n="13">
     <l n="37">ove disceso, sanza tardamento,</l>
     <l n="38">andando Menelao inverso Creti,</l>
     <l n="39">a fornir cominciò suo intendimento.</l>
    </lg>
    <lg n="14">
     <l n="40">Ma dopo molte cose, quivi lieti</l>
     <l n="41">egli ed Elena bella e graziosa</l>
     <l n="42">saliti in nave, pe' salati freti</l>
    </lg>
    <lg n="15">
     <l n="43">poste le vele, sanza alcuna posa</l>
     <l n="44">tornava a Troia, e quivi si mostrava</l>
     <l n="45">la vita lor quanto fosse gioiosa.</l>
    </lg>
    <lg n="16">
     <l n="46">Ivi Oenone ancora lagrimava</l>
     <l n="47">il perduto marito e con pietose</l>
     <l n="48">parole a sé invano il richiamava.</l>
    </lg>
    <lg n="17">
     <l n="49">Là si vedea Ifi e Iante amorose</l>
     <l n="50">far festa pria che maschio ritornasse</l>
     <l n="51">que' che 'l suo sesso tanto tempo ascose.</l>
    </lg>
    <lg n="18">
     <l n="52">Appresso mi parea che seguitasse</l>
     <l n="53">Laudomia bella sospirando,</l>
     <l n="54">come se del suo mal s'indovinasse.</l>
    </lg>
    <lg n="19">
     <l n="55">Raviluppata tutta e non curando</l>
     <l n="56">di sé, Protessilao di bella cera</l>
     <l n="57">s'aveva fatto, lui raffigurando;</l>
    </lg>
    <lg n="20">
     <l n="58">e poi a quella innanzi posta s'era</l>
     <l n="59">in ginocchion, dicendo: «Signor mio,</l>
     <l n="60">se io ti sono amanza e donna vera,</l>
    </lg>
    <lg n="21">
     <l n="61">leal come dicesti, fa che io</l>
     <l n="62">ti veggia ritornar con quella gloria,</l>
     <l n="63">ch'io l'arme tue presenti al forte iddio.</l>
    </lg>
    <lg n="22">
     <l n="64">A que' c'hanno mestier della vittoria,</l>
     <l n="65">lasciali pria combatter, e il periglio</l>
     <l n="66">propio fuggi: ch'ognor ch'a memoria</l>
    </lg>
    <lg n="23">
     <l n="67">viemmi quel ch'io già in alcun pispiglio</l>
     <l n="68">udii d'Ettòr, che tanti cavalieri</l>
     <l n="69">contasta combattendo, ogni consiglio</l>
    </lg>
    <lg n="24">
     <l n="70">in me fugge di me, e volentieri</l>
     <l n="71">nel tuo andare ti vorrei aver detto</l>
     <l n="72">ch'alla battaglia tu fossi il derrieri.</l>
    </lg>
    <lg n="25">
     <l n="73">Sola mia gioia, solo mio diletto,</l>
     <l n="74">fa sì ch'io sia di tua tornata lieta,</l>
     <l n="75">ché sanza te mai gioia non aspetto».</l>
    </lg>
    <lg n="26">
     <l n="76">In tal maniera quivi mansueta</l>
     <l n="77">si stava Laudomia, tal volta</l>
     <l n="78">d'angosciosi sospir tutta repleta.</l>
    </lg>
    <lg n="27">
     <l n="79">Or era ancora verso lei rivolta</l>
     <l n="80">Penelopè, che aspettando Ulisse</l>
     <l n="81">giammai non fu dal suo amor disciolta.</l>
    </lg>
    <lg n="28">
     <l n="82">Nella qual tenend'io le luci fisse,</l>
     <l n="83">fra me volvea quanto fosse il disire</l>
     <l n="84">di que' che mai non cre' ch'a lei reddisse,</l>
    </lg>
    <lg n="29">
     <l n="85">e quanto volle del mondo sentire,</l>
     <l n="86">ché per voler veder trapassò il segno</l>
     <l n="87">dal qual nessun poté mai in qua reddire,</l>
    </lg>
    <lg n="30">
     <l n="88">io dico forza usando né suo ingegno.</l>
    </lg>
   </lg>
  </body>
 </text>
</TEI>