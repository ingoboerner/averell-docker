<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XLI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xli</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XLI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XLI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Oltre passando tra' fiori e l'erbette,</l>
     <l n="2">in loco pien di rose e d'albuscelli</l>
     <l n="3">venimmo, ove ciascun di noi ristette;</l>
    </lg>
    <lg n="2">
     <l n="4">fra li qua' canti piacenti d'uccelli</l>
     <l n="5">s'udivan tai, che io mi saria stato</l>
     <l n="6">quasi contento pure ad udir quelli.</l>
    </lg>
    <lg n="3">
     <l n="7">Or mirando più là nel verde prato,</l>
     <l n="8">donne vi vidi una carola fare</l>
     <l n="9">ad uno strano suon, ch'una dallato</l>
    </lg>
    <lg n="4">
     <l n="10">ritta a me mi parve udir sonare.</l>
     <l n="11">Io non conobbi lei, posto ch'assai</l>
     <l n="12">bella paresse a me nel riguardare:</l>
    </lg>
    <lg n="5">
     <l n="13">sì ch'io avanti all'altre riguardai,</l>
     <l n="14">ornata quale a sua somma grandezza</l>
     <l n="15">si conveniva, in atti lieti e gai,</l>
    </lg>
    <lg n="6">
     <l n="16">esser la mira e piacevol bellezza</l>
     <l n="17">di Perigota, nata genitrice</l>
     <l n="18">dell'onor di Durazzo e dell'altezza.</l>
    </lg>
    <lg n="7">
     <l n="19">Ahi quanto allor mi reputai felice,</l>
     <l n="20">non risparmiando gli occhi a mirar quella</l>
     <l n="21">che per bellezza si può dir fenice!</l>
    </lg>
    <lg n="8">
     <l n="22">La qual non donna, ma diana stella,</l>
     <l n="23">con passo rado la menava attenta,</l>
     <l n="24">non altrimenti che si voglia ad ella,</l>
    </lg>
    <lg n="9">
     <l n="25">con gli occhi bassi, del mirar contenta</l>
     <l n="26">che io faceva in lei, che già sentia</l>
     <l n="27">come d'altrui per biltà si diventa.</l>
    </lg>
    <lg n="10">
     <l n="28">Vaga e leggiadra molto la seguia</l>
     <l n="29">la ninfa fiorentina, al cui piacere</l>
     <l n="30">oppongon tai, che non san che si sia,</l>
    </lg>
    <lg n="11">
     <l n="31">nel viso lei parere un cavaliere,</l>
     <l n="32">onesta andando sì umilemente</l>
     <l n="33">ch'oltra dovere me ne fu in calere.</l>
    </lg>
    <lg n="12">
     <l n="34">Dopo essa, attenta al suon similemente,</l>
     <l n="35">veniva quella Lia che trasse Ameto</l>
     <l n="36">dal volgar uso dell'umana gente,</l>
    </lg>
    <lg n="13">
     <l n="37">in abito soave e mansueto,</l>
     <l n="38">inghirlandata di novella fronda,</l>
     <l n="39">con lento passo e con aspetto lieto.</l>
    </lg>
    <lg n="14">
     <l n="40">Lì dopo lei, bianca e rubiconda</l>
     <l n="41">quanto conviensi a donna nel bel viso,</l>
     <l n="42">tutta gentile, graziosa e gioconda,</l>
    </lg>
    <lg n="15">
     <l n="43">era colei di cui nel fiordaliso</l>
     <l n="44">il padre fu dall'astuzia volpina,</l>
     <l n="45">col zio e col fratel di lei, conquiso</l>
    </lg>
    <lg n="16">
     <l n="46">con molta della gente fiorentina:</l>
     <l n="47">li quai libraron lor poscia, per merto,</l>
     <l n="48">troppo più che 'l dover pace vicina.</l>
    </lg>
    <lg n="17">
     <l n="49">Tra tanto ben, quanto a' mie' occhi offerto</l>
     <l n="50">era 'n quel loco, vid'io poi seguire,</l>
     <l n="51">come 'l ramemorar me ne fa certo,</l>
    </lg>
    <lg n="18">
     <l n="52">ognor più belle e più conte nel gire</l>
     <l n="53">donne altre assai, i nomi delle quali</l>
     <l n="54">io non saprei di tutte ben ridire.</l>
    </lg>
    <lg n="19">
     <l n="55">Però, le taccio, ma con disiguali</l>
     <l n="56">passi e maniere si movea catuna,</l>
     <l n="57">sì come il suon ne porgeva segnali,</l>
    </lg>
    <lg n="20">
     <l n="58">oltre, al parer mio; e ciascheduna</l>
     <l n="59">a tal bisogna conta, lieta e presta</l>
     <l n="60">mi pareva che fosse, perch'ognuna,</l>
    </lg>
    <lg n="21">
     <l n="61">ridendo in sé, prendeva gioia e festa,</l>
     <l n="62">sanza mostrar negli atti ch'altra cura</l>
     <l n="63">le fosse forse dentro al cor molesta.</l>
    </lg>
    <lg n="22">
     <l n="64">Givansi adunque su per la verdura</l>
     <l n="65">e sopra i fior che novi produceva</l>
     <l n="66">allato al rivo la bella pianura;</l>
    </lg>
    <lg n="23">
     <l n="67">e talor quella che le conduceva</l>
     <l n="68">fino alla bella fonte se ne giva</l>
     <l n="69">e 'ntorno ad essa in giro si torceva,</l>
    </lg>
    <lg n="24">
     <l n="70">sopra tornando per la cara riva</l>
     <l n="71">del fiumicello e poi nel pian tornando</l>
     <l n="72">che di diversi odor tututto oliva.</l>
    </lg>
    <lg n="25">
     <l n="73">Sempre con l'occhio quelle seguitando</l>
     <l n="74">m'andava io, e dentro lo 'ntelletto</l>
     <l n="75">la lor bellezza giva immaginando;</l>
    </lg>
    <lg n="26">
     <l n="76">e di quella prendea tanto diletto</l>
     <l n="77">in sé, ch'alcuna volta fu che io,</l>
     <l n="78">a tal piacer, credetti far subbietto</l>
    </lg>
    <lg n="27">
     <l n="79">alla mia voglia quiveritta il mio</l>
     <l n="80">libero albitrio: ma pur si ritenne</l>
     <l n="81">con vigorosa forza il mio disio.</l>
    </lg>
    <lg n="28">
     <l n="82">Voltatomi a que' due, allor mi venne,</l>
     <l n="83">ch'eran con meco, verso lor dicendo:</l>
     <l n="84">– Oh quanto a queste natura sovenne,</l>
    </lg>
    <lg n="29">
     <l n="85">ogni bellezza in esse componendo!</l>
     <l n="86">Beati que' che della grazia d'esse</l>
     <l n="87">son fatti degni, quella mantenendo,</l>
    </lg>
    <lg n="30">
     <l n="88">la qual volesse Iddio che io l'avesse! –.</l>
    </lg>
   </lg>
  </body>
 </text>
</TEI>