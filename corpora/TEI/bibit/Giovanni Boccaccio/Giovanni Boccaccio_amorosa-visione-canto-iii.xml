<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto III</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto III</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ristata era la donna di parlare</l>
     <l n="2">e rimirava ch'io entrassi dentro</l>
     <l n="3">di rietro a lei, che già volea montare.</l>
    </lg>
    <lg n="2">
     <l n="4">– Sed e' vi piace, prima andiam là entro –,</l>
     <l n="5">diss'io a lei. E quella: – Tu disii</l>
     <l n="6">di rovinar con doglia al tristo centro.</l>
    </lg>
    <lg n="3">
     <l n="7">Io dico insino a qui: se là t'invii,</l>
     <l n="8">in cose vane l'anima disposta</l>
     <l n="9">a bene oprar convien che si disvii.</l>
    </lg>
    <lg n="4">
     <l n="10">Pon l'intelletto alla scritta ch'è posta</l>
     <l n="11">sopra l'alto arco della porta, e vedi</l>
     <l n="12">come 'l suo dar val poco e molto costa –.</l>
    </lg>
    <lg n="5">
     <l n="13">Ed io allora a riguardar mi diedi</l>
     <l n="14">la scritta in alto che pareva d'oro,</l>
     <l n="15">tenendo ancora in là voltati i piedi.</l>
    </lg>
    <lg n="6">
     <l n="16">«Ricchezze, dignità, ogni tesoro,</l>
     <l n="17">gloria mondana copiosamente</l>
     <l n="18">do a color che passan nel mio coro.</l>
    </lg>
    <lg n="7">
     <l n="19">Lieti li fo nel mondo, e similmente</l>
     <l n="20">do quella gioia che Amor promette</l>
     <l n="21">a' cor che senton suo dardo pugnente».</l>
    </lg>
    <lg n="8">
     <l n="22">– Or hai vedute ed amendune lette</l>
     <l n="23">le scritte, e vedi chi maggior promessa</l>
     <l n="24">e più utile fa: dunque che aspette?</l>
    </lg>
    <lg n="9">
     <l n="25">Non istian più omai, ché 'l tempo cessa</l>
     <l n="26">e 'l perder quello spiace a' più saputi;</l>
     <l n="27">adunque omai saliam –, mi dicev'essa.</l>
    </lg>
    <lg n="10">
     <l n="28">– Ver è, donna gentil, ch'i' ho veduti –,</l>
     <l n="29">risposi, – scritti i don, però vedere</l>
     <l n="30">vorrei provando qua' son posseduti.</l>
    </lg>
    <lg n="11">
     <l n="31">Ogni cosa del mondo a sapere</l>
     <l n="32">non è peccato, ma la iniquitate</l>
     <l n="33">si dee lasciare e quel ch'è ben tenere.</l>
    </lg>
    <lg n="12">
     <l n="34">Venite adunque qua, ché pria provate</l>
     <l n="35">deono esser le cose leggieri</l>
     <l n="36">ch'entrare in quelle c'han più gravitate.</l>
    </lg>
    <lg n="13">
     <l n="37">Ora che siamo quasi nel sentieri,</l>
     <l n="38">andiam, vediamo questi ben fallaci:</l>
     <l n="39">più caro fia poi l'affannar pe' veri –.</l>
    </lg>
    <lg n="14">
     <l n="40">– Se tu sapessi quanto e' son tenaci</l>
     <l n="41">e quanto traggon l'uom di via diritta,</l>
     <l n="42">non parleresti sì come tu faci.</l>
    </lg>
    <lg n="15">
     <l n="43">Toglianci quinci –, disse, – ché già fitta</l>
     <l n="44">veggo la mente tua, se più ci stai,</l>
     <l n="45">a quel che dice la seconda scritta.</l>
    </lg>
    <lg n="16">
     <l n="46">Il che lasciar, a chi il prende, mai</l>
     <l n="47">impossibile par fin che si more,</l>
     <l n="48">e per que' va poi agli etterni guai –.</l>
    </lg>
    <lg n="17">
     <l n="49">La donna giva già. Ed ecco fore</l>
     <l n="50">della gran porta due giovini uscire;</l>
     <l n="51">l'uno era corto e bianco in suo colore</l>
    </lg>
    <lg n="18">
     <l n="52">e l'altro rosso; e incominciaro a dire:</l>
     <l n="53">– Dove cercando vai gravoso affanno?</l>
     <l n="54">Vien dietro a noi, se vuoi il tuo disire.</l>
    </lg>
    <lg n="19">
     <l n="55">Sollazzo e festa, come molti fanno,</l>
     <l n="56">qua non ti falla, e poi il salir suso</l>
     <l n="57">potrai ancor nell'ultimo tuo anno.</l>
    </lg>
    <lg n="20">
     <l n="58">Il luogo è chiaro e di tenebre schiuso:</l>
     <l n="59">vien, vedi almeno, e salira'ten poi,</l>
     <l n="60">se ti parrà noioso esser quaggiuso –.</l>
    </lg>
    <lg n="21">
     <l n="61">Piacevami il dir loro, e già: «Con voi»,</l>
     <l n="62">dir voleva, «io verrò»; ma mi diceva</l>
     <l n="63">colei: – Lascia costoro, andian su noi –.</l>
    </lg>
    <lg n="22">
     <l n="64">E per la destra man preso m'aveva</l>
     <l n="65">seco tirando me in su; e l'uno</l>
     <l n="66">la mia sinistra e l'altro ancor teneva,</l>
    </lg>
    <lg n="23">
     <l n="67">ridendosene insieme, e ciascheduno</l>
     <l n="68">tirandomi diceva: – Vienne, vienne,</l>
     <l n="69">cerchi sola costei il cammin bruno –.</l>
    </lg>
    <lg n="24">
     <l n="70">Lì d'una parte e d'altra mi ritenne</l>
     <l n="71">l'esser tirato; dond'io: – Ben sapete –,</l>
     <l n="72">volto alla donna, – che io non ho penne</l>
    </lg>
    <lg n="25">
     <l n="73">a poter su volar, come credete,</l>
     <l n="74">né potrei sostener questi travagli</l>
     <l n="75">a' quai dispormi subito volete –.</l>
    </lg>
    <lg n="26">
     <l n="76">Fermata allor mi disse: – Tu t'abbagli</l>
     <l n="77">nel falso immaginar, e credi a questi</l>
     <l n="78">ch'a dritta via son pessimi serragli.</l>
    </lg>
    <lg n="27">
     <l n="79">A trarti fuor d'errore e di molesti</l>
     <l n="80">disii discesi, e per voler mostrarti</l>
     <l n="81">le vere cose che prima chiedesti;</l>
    </lg>
    <lg n="28">
     <l n="82">né mai avrei lasciato d'aiutarti</l>
     <l n="83">col mio veder nelle battaglie avverse.</l>
     <l n="84">Ma poi che ad altro t'è piaciuto darti,</l>
    </lg>
    <lg n="29">
     <l n="85">truova il cammino dell'opere perse,</l>
     <l n="86">ch'io non ti lascerò, mentre che io</l>
     <l n="87">vedrò non darti tra quelle diverse</l>
    </lg>
    <lg n="30">
     <l n="88">a voler seguitar bestial disio –.</l>
    </lg>
   </lg>
  </body>
 </text>
</TEI>