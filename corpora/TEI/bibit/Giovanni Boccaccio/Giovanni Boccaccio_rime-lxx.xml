<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Rime - LXX</title>
    <author>Giovanni Boccaccio</author>
   </titleStmt>
   <extent>
    <measure unit="stanza">7</measure>
    <measure unit="line">45</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_rime-lxx</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Rime - LXX</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Rime - LXX</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">«Amor, dolce signore,</l>
     <l n="2">che hai il nostro core</l>
     <l n="3">in tua balia, per Dio, fanne contente.</l>
    </lg>
    <lg n="2">
     <l n="4">Tu se' nostro signor caro e verace,</l>
     <l n="5">e noi così volemo;</l>
     <l n="6">tu se' colui che ne può render pace</l>
     <l n="7">nel gran disio ch'avemo:</l>
     <l n="8">però quanto potemo</l>
     <l n="9">preghian tua signoria</l>
     <l n="10">che 'nver di noi si porti umilemente.</l>
    </lg>
    <lg n="3">
     <l n="11">Noi siam qui giovinette, e tu 'l ti sai,</l>
     <l n="12">che poca di grevezza,</l>
     <l n="13">che noi sentiam, ci par sentire assai;</l>
     <l n="14">però la tua grandezza</l>
     <l n="15">a chiunque la sprezza,</l>
     <l n="16">signor, falla sentire,</l>
     <l n="17">ch'a noi non cal, che siam tue veramente.</l>
    </lg>
    <lg n="4">
     <l n="18">Fa sentire a coloro il tuo valore,</l>
     <l n="19">che si fanno chiamare</l>
     <l n="20">inamorati sanza farti onore:</l>
     <l n="21">ché, se tu fai provare</l>
     <l n="22">lor quanto tu puoi fare,</l>
     <l n="23">saranno inamorati,</l>
     <l n="24">e noi ti loderem più degnamente.</l>
    </lg>
    <lg n="5">
     <l n="25">Noi ardiam tutte per la tua virtute</l>
     <l n="26">nel tuo cocente foco.</l>
     <l n="27">Per Dio, mercé; deh, donaci salute</l>
     <l n="28">anzi che mutiam loco,</l>
     <l n="29">ché già a poco a poco</l>
     <l n="30">per te ci consumiamo,</l>
     <l n="31">se tu non ci soccorri tostamente.</l>
    </lg>
    <lg n="6">
     <l n="32">Fa, signor nostro, gli animi pietosi</l>
     <l n="33">degli nostri amadori;</l>
     <l n="34">raffrena alquanto i lor atti orgogliosi</l>
     <l n="35">con più aspri dolori</l>
     <l n="36">che non hanno ne' cori,</l>
     <l n="37">sì che la nostra pena</l>
     <l n="38">e' provi come noi chi non la sente.</l>
    </lg>
    <lg n="7">
     <l n="39">Entra en gli orecchi qui, ballata, avanti</l>
     <l n="40">ad Amor nostro siri,</l>
     <l n="41">e, come tu pietosamente canti</l>
     <l n="42">i nostri aspri martiri,</l>
     <l n="43">fa che pregando il giri</l>
     <l n="44">a darci tosto gioia,</l>
     <l n="45">prima che ei n'uccida crudelmente».</l>
    </lg>
   </lg>
  </body>
 </text>
</TEI>