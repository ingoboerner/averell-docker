<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto XI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-xi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto XI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto XI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Di frondi coronata, in mezzo cinta,</l>
     <l n="2">col corno al collo e col turcasso allato,</l>
     <l n="3">di bellezza piacevole dipinta,</l>
    </lg>
    <lg n="2">
     <l n="4">e con un arco insieme accompagnato</l>
     <l n="5">con due saette, sen giva Marella,</l>
     <l n="6">con gli occhi ognor faccendo nuovo agguato;</l>
    </lg>
    <lg n="3">
     <l n="7">e 'n simil forma seguiva Serella,</l>
     <l n="8">quando trovar le reti, onde già tratti</l>
     <l n="9">li cerbi avien Biancifiore e Catella:</l>
    </lg>
    <lg n="4">
     <l n="10">le qua' prestar si fenno, e ne' burratti</l>
     <l n="11">di que' luoghi più folti le spiegaro,</l>
     <l n="12">in guisa ch'assa' tosto vi fur catti</l>
    </lg>
    <lg n="5">
     <l n="13">ben quattro cervi, i qua' poi saettaro,</l>
     <l n="14">perché non ne potean nessun pigliare;</l>
     <l n="15">e di quel luogo seco glien portaro.</l>
    </lg>
    <lg n="6">
     <l n="16">Ma Peronella faceva un gridare</l>
     <l n="17">dietro a due can ch'un capriol seguieno,</l>
     <l n="18">che tutto il bosco facean risonare;</l>
    </lg>
    <lg n="7">
     <l n="19">e questo appena quelli giunto avieno,</l>
     <l n="20">che ella sopraggiunse e lui ferio,</l>
     <l n="21">da lui cacciando li can che 'l tenieno.</l>
    </lg>
    <lg n="8">
     <l n="22">E Zizzola Fagiana, con disio,</l>
     <l n="23">con Cecca insieme due n'avevan presi</l>
     <l n="24">e 'n collo li recavano, quand'io</l>
    </lg>
    <lg n="9">
     <l n="25">forte gridare: «Piglia, piglia!» intesi</l>
     <l n="26">di dietro a me: per ch'io mi rivoltai</l>
     <l n="27">subito al pian, dov'io vidi discesi</l>
    </lg>
    <lg n="10">
     <l n="28">tre gran cinghiar, de' quali io dubitai,</l>
     <l n="29">fiata fu; ma più di venti cani</l>
     <l n="30">dietro lor vidi, ond'io m'assicurai.</l>
    </lg>
    <lg n="11">
     <l n="31">E dietro a questi, con piene le mani</l>
     <l n="32">di archi e di saette, correr vidi</l>
     <l n="33">tre donne preste con tre grandi alani,</l>
    </lg>
    <lg n="12">
     <l n="34">lasciando que' con altissimi gridi,</l>
     <l n="35">com'io già dissi, e sopra que' giro</l>
     <l n="36">feroci assai; né in prima m'avvidi,</l>
    </lg>
    <lg n="13">
     <l n="37">che Vannella Brancazza con disiro</l>
     <l n="38">vidi discender sopra l'un, che vinto</l>
     <l n="39">era da' cani e dal greve martiro.</l>
    </lg>
    <lg n="14">
     <l n="40">E quel, di sangue quasi tutto tinto,</l>
     <l n="41">se ne tirò; ma poi vidi Dalfina</l>
     <l n="42">uccidere 'l secondo; e 'l terzo, avvinto</l>
    </lg>
    <lg n="15">
     <l n="43">da' can, Gostanza con fiera rapina</l>
     <l n="44">ferì con uno spiedo sì feroce,</l>
     <l n="45">che di morte li fè sentir ruina.</l>
    </lg>
    <lg n="16">
     <l n="46">Poi, richiamando i cani ad una voce,</l>
     <l n="47">tutti raccolsero, addietro tornando</l>
     <l n="48">con loro insieme, con romore atroce.</l>
    </lg>
    <lg n="17">
     <l n="49">Iacopa Aldimaresca, che cercando</l>
     <l n="50">con Mariella Passerella andava</l>
     <l n="51">per la piacevol selva riguardando,</l>
    </lg>
    <lg n="18">
     <l n="52">com'ella ad una ripa trapassava,</l>
     <l n="53">a costa i can si fermar di presente</l>
     <l n="54">ad una buca, e ciascuno abbaiava.</l>
    </lg>
    <lg n="19">
     <l n="55">Quella guardava e non vedea niente;</l>
     <l n="56">li can volea cacciar, ma ecco fore</l>
     <l n="57">di quella uscia la coda d'un serpente,</l>
    </lg>
    <lg n="20">
     <l n="58">e dentro ritornossi al lor romore.</l>
    </lg>
   </lg>
  </body>
 </text>
</TEI>