<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxiii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Ristrinsemi pietà l'anima alquanto</l>
     <l n="2">ad aver compassion di quel dolente,</l>
     <l n="3">cui io vedeva far così gran pianto.</l>
    </lg>
    <lg n="2">
     <l n="4">Poi rimirando ad altro ivi presente,</l>
     <l n="5">vidi colui che il dolente regno</l>
     <l n="6">sonando visitò sì dolcemente:</l>
    </lg>
    <lg n="3">
     <l n="7">Orfeo dico, che col suo ingegno</l>
     <l n="8">fece le misere ombre riposare</l>
     <l n="9">con la dolcezza del cavato legno.</l>
    </lg>
    <lg n="4">
     <l n="10">Sonando ancora quivi il vidi stare</l>
     <l n="11">con Erudice sua, e mi parea</l>
     <l n="12">che il vedessi sonando cantare,</l>
    </lg>
    <lg n="5">
     <l n="13">sollazandosi, versi, e sì dicea:</l>
     <l n="14">«Amore, a questa gioia mi conduce</l>
     <l n="15">la fiamma tua che nel cor mi si crea.</l>
    </lg>
    <lg n="6">
     <l n="16">Amor, de' savi graziosa luce,</l>
     <l n="17">tu se' colui che 'ngentilisci i cori,</l>
     <l n="18">tu se' colui che 'n noi valore induce.</l>
    </lg>
    <lg n="7">
     <l n="19">Per te si fugano angosce e dolori,</l>
     <l n="20">per te ogni allegrezza ed ogni festa</l>
     <l n="21">surge e riposa dove tu dimori.</l>
    </lg>
    <lg n="8">
     <l n="22">O spegnitor d'ogni cosa molesta,</l>
     <l n="23">o dolce luce mia, questa Erudice</l>
     <l n="24">lunga stagion con gioia la mi presta!</l>
    </lg>
    <lg n="9">
     <l n="25">Sempre mi chiamerò per te felice,</l>
     <l n="26">per te giocondo, per te amadore</l>
     <l n="27">starò come fa pianta per radice».</l>
    </lg>
    <lg n="10">
     <l n="28">A veder quel mi s'allegrava il core,</l>
     <l n="29">e 'mmaginando quelle parolette</l>
     <l n="30">a me, non che a lui, crescea valore.</l>
    </lg>
    <lg n="11">
     <l n="31">E poi, appresso a queste cose dette,</l>
     <l n="32">Diomede ed Ulisse si vedeano</l>
     <l n="33">divenuti merciai vender gioiette</l>
    </lg>
    <lg n="12">
     <l n="34">tra suore quivi, che queste voleano</l>
     <l n="35">in vista comperar, ma dall'un lato</l>
     <l n="36">spade ed archi forti posti aveano,</l>
    </lg>
    <lg n="13">
     <l n="37">saette ancor: de' quali avea pigliato</l>
     <l n="38">uno una suora ch'ivi stava presso,</l>
     <l n="39">e infino al ferro l'arco avea tirato.</l>
    </lg>
    <lg n="14">
     <l n="40">Onde parea dicesser: «Questi è desso,</l>
     <l n="41">questi è Acchille, cui andian cercando»,</l>
     <l n="42">e gir se ne volean quindi con esso.</l>
    </lg>
    <lg n="15">
     <l n="43">La qual cosa vedendo, sospirando</l>
     <l n="44">una sorella quivi contastava</l>
     <l n="45">a que' che lui andavan lusingando.</l>
    </lg>
    <lg n="16">
     <l n="46">Acchille gir con essi disiava,</l>
     <l n="47">e spogliandosi l'abito iveritta</l>
     <l n="48">come buon cavalier presto s'armava.</l>
    </lg>
    <lg n="17">
     <l n="49">Vedendo ciò Deidamia, trafitta</l>
     <l n="50">da grieve doglia, tutta scolorita</l>
     <l n="51">parea dicesse a lui allato ritta:</l>
    </lg>
    <lg n="18">
     <l n="52">«Omè, anima mia, o dolce vita</l>
     <l n="53">del cor dolente che tu abandoni,</l>
     <l n="54">di cui fia tosto, credo, la finita,</l>
    </lg>
    <lg n="19">
     <l n="55">in qua' parti vai tu? qua' regioni</l>
     <l n="56">cerchi tu più graziose che la mia?</l>
     <l n="57">deh, credi tu a questi due ladroni?</l>
    </lg>
    <lg n="20">
     <l n="58">deh, non t'incresce di Deidamia?</l>
     <l n="59">I' son colei che più che altra t'amo</l>
     <l n="60">e che più ch'altra cosa ti disia.</l>
    </lg>
    <lg n="21">
     <l n="61">In quant'io posso più mercé ti chiamo:</l>
     <l n="62">non mi ti tôrre, deh, non te ne gire,</l>
     <l n="63">non privar me di quel che io più bramo!</l>
    </lg>
    <lg n="22">
     <l n="64">sola mia gioia, solo mio disire,</l>
     <l n="65">sola speranza mia, se tu ten vai,</l>
     <l n="66">subitamente mi credo morire.</l>
    </lg>
    <lg n="23">
     <l n="67">In continova doglia e tristi guai</l>
     <l n="68">istarò sempre: deh, aggi pietate</l>
     <l n="69">di me, se grazia merita' giammai!</l>
    </lg>
    <lg n="24">
     <l n="70">Ahi lassa, or son così guiderdonate</l>
     <l n="71">tutte le giovinette ch'aman voi,</l>
     <l n="72">che di subito sieno abandonate?</l>
    </lg>
    <lg n="25">
     <l n="73">Ricordar certo credo che ti puoi</l>
     <l n="74">quanto onor abbi da me ricevuto,</l>
     <l n="75">e ancora puoi ricever, se tu vuoi.</l>
    </lg>
    <lg n="26">
     <l n="76">L'abito che t'ha fatto sconosciuto</l>
     <l n="77">sì lungo tempo per me 'l ricevesti,</l>
     <l n="78">per me segreto se' stato tenuto.</l>
    </lg>
    <lg n="27">
     <l n="79">E quando prima vergine m'avesti,</l>
     <l n="80">di mai partirti né d'altra pigliarne</l>
     <l n="81">sopra la fede tua mi promettesti.</l>
    </lg>
    <lg n="28">
     <l n="82">Perché altrove vuogli adunque andarne?</l>
     <l n="83">Di me t'incresca e del comun figliuolo</l>
     <l n="84">ch'abbian, se non ti duol la propia carne.</l>
    </lg>
    <lg n="29">
     <l n="85">Io so che tu vuogli ire al tristo stuolo</l>
     <l n="86">ch'è 'ntorno a Troia, ov'io dubito forte</l>
     <l n="87">che morto non vi sia e per gran duolo</l>
    </lg>
    <lg n="30">
     <l n="88">a me medesma non ne segua morte».</l>
    </lg>
   </lg>
  </body>
 </text>
</TEI>