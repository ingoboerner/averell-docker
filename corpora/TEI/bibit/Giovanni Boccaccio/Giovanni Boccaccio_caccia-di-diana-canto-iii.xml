<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto III</title>
    <author>Giovanni Boccaccio</author>
   </titleStmt>
   <extent>
    <measure unit="stanza">21</measure>
    <measure unit="line">61</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-iii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto III</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto III</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Aveva Diana nella man sinestra</l>
     <l n="2">un arco forte, noderoso e grosso,</l>
     <l n="3">tal che daria fatica ad ogni destra,</l>
    </lg>
    <lg n="2">
     <l n="4">e nel cacume del monte rimosso</l>
     <l n="5">gia con Cecca Bozzuta, che portava</l>
     <l n="6">la sua faretra piena dietro al dosso.</l>
    </lg>
    <lg n="3">
     <l n="7">E dietro ad un macchion s'ascose, e stava,</l>
     <l n="8">fin ch'ella vide un capriol venire,</l>
     <l n="9">che un can, che lasciò Cecca, cacciava.</l>
    </lg>
    <lg n="4">
     <l n="10">L'aprir l'aspro arco e 'l cavriuol ferire</l>
     <l n="11">in un momento fu, ond'e' si fisse,</l>
     <l n="12">e quivi cadde e non poté fuggire.</l>
    </lg>
    <lg n="5">
     <l n="13">Diana volta a Cecca allora disse:</l>
     <l n="14">«Quando discenderemo il prenderai,</l>
     <l n="15">e siesi tuo»; e Cecca nol disdisse.</l>
    </lg>
    <lg n="6">
     <l n="16">Ma alla Pipina, disiosa assai</l>
     <l n="17">con la Crespana: «A prender delle fiere»,</l>
     <l n="18">disse, «da questa parte te n'andrai»,</l>
    </lg>
    <lg n="7">
     <l n="19">(e a sinistra le mostrò un sentiere)</l>
     <l n="20">«ed io terrò di qua, e, quando sente</l>
     <l n="21">fremir le frasche, lascia il tuo levriere».</l>
    </lg>
    <lg n="8">
     <l n="22">Così divise andavan pedetente,</l>
     <l n="23">ogni cespuglio con l'occhio cercando,</l>
     <l n="24">co' cani appresso, al loro officio attente.</l>
    </lg>
    <lg n="9">
     <l n="25">Ma guar non erano ancor ite, quando</l>
     <l n="26">due lepri si levar correndo forte,</l>
     <l n="27">non di lunge da loro, al monte andando.</l>
    </lg>
    <lg n="10">
     <l n="28">Di queste fur le giovinette accorte,</l>
     <l n="29">e l'una all'altra gridò: «Lascia i tuoi!</l>
     <l n="30">non possono scampar che non sien morte».</l>
    </lg>
    <lg n="11">
     <l n="31">«Ciuffa!» gridando, ciascheduna i suoi</l>
     <l n="32">lasciò, correndo dietro a' passi loro,</l>
     <l n="33">fin che, presa la preda, stetter poi.</l>
    </lg>
    <lg n="12">
     <l n="34">A picciol passo poi dopo costoro</l>
     <l n="35">veniva Caterina Caradente,</l>
     <l n="36">guardando un porco, che' can di coloro</l>
    </lg>
    <lg n="13">
     <l n="37">avean levato, e sé tacitamente</l>
     <l n="38">dietro ad un alber pose, e ver di lui</l>
     <l n="39">uno spiedo drizzò lungo e tagliente.</l>
    </lg>
    <lg n="14">
     <l n="40">Di squama pien, furioso costui</l>
     <l n="41">venia, da' can d'ogni parte addentato,</l>
     <l n="42">ed infiammato di nuocere altrui;</l>
    </lg>
    <lg n="15">
     <l n="43">e nello spiedo a lui innanzi parato</l>
     <l n="44">ferì con rabbia sì che vi rimase</l>
     <l n="45">da una parte in altra trapassato.</l>
    </lg>
    <lg n="16">
     <l n="46">Biancifior Caffettina, che ispase</l>
     <l n="47">avea le reti insieme con Catella</l>
     <l n="48">a piè del monte, fieramente invase</l>
    </lg>
    <lg n="17">
     <l n="49">tre gran cerbi cornuti, che in ella</l>
     <l n="50">incappati eran dalli can cacciati,</l>
     <l n="51">e con loro a pigliarli fu Marella</l>
    </lg>
    <lg n="18">
     <l n="52">de' Melii; e poi che fur pigliati,</l>
     <l n="53">voltate a di Serpando Caterina,</l>
     <l n="54">che 'ntorno al monte co' cani affannati</l>
    </lg>
    <lg n="19">
     <l n="55">era gita di 'nfin dalla mattina</l>
     <l n="56">sanza aver presa fiera e nella valle</l>
     <l n="57">che tra l'un monte e l'altro si declina,</l>
    </lg>
    <lg n="20">
     <l n="58">seguiro un lupo, e nelle dure spalle</l>
     <l n="59">Caterina gittò col suo forte arco</l>
     <l n="60">una saetta che impedì il suo calle;</l>
    </lg>
    <lg n="21">
     <l n="61">e questo preso, ritornaro al varco.</l>
    </lg>
   </lg>
  </body>
 </text>
</TEI>