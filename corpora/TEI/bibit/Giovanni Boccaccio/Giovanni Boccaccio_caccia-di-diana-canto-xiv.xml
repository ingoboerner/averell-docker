<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto XIV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-xiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto XIV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto XIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Salvossi questa alquanto in alto loco,</l>
     <l n="2">sonando un corno, raccogliendo i cani,</l>
     <l n="3">ch'erano avanti, qual molto e qual poco,</l>
    </lg>
    <lg n="2">
     <l n="4">impingendoli al toro con le mani:</l>
     <l n="5">«Ciuffa!» gridava «piglial, buon Pezzuolo,</l>
     <l n="6">piglial, Dragone, e piglial, Graffiacani!».</l>
    </lg>
    <lg n="3">
     <l n="7">E poi ch'adesso l'abbaiante stuolo</l>
     <l n="8">gli ebbe drizzato, quale per la coscia,</l>
     <l n="9">chi per l'orecchie li porgeva duolo;</l>
    </lg>
    <lg n="4">
     <l n="10">e da tutti la mortale angoscia</l>
     <l n="11">cacciava a suo potere, or coll'un corno</l>
     <l n="12">ferendo l'uno ed or coll'altro poscia;</l>
    </lg>
    <lg n="5">
     <l n="13">e simile co' calci a sé dintorno</l>
     <l n="14">non ne lasciava nullo appressimare;</l>
     <l n="15">sì passò prima gran parte del giorno.</l>
    </lg>
    <lg n="6">
     <l n="16">Tanzella non facea se non gridare</l>
     <l n="17">e spesso in fallo saette gittava,</l>
     <l n="18">non potendoli mai colpo donare.</l>
    </lg>
    <lg n="7">
     <l n="19">Tuccella Serisal, che quindi andava,</l>
     <l n="20">un dardo le prestò, e quella allora</l>
     <l n="21">con tutta la sua forza li gittava.</l>
    </lg>
    <lg n="8">
     <l n="22">Nel mezzo de' duo corni, un poco fora,</l>
     <l n="23">li colse con tal forza che si fisse</l>
     <l n="24">e quivi si morì sanza dimora.</l>
    </lg>
    <lg n="9">
     <l n="25">Trasseli quella il core, e poscia disse:</l>
     <l n="26">«Tuccella, andiamo ove ti piace omai,</l>
     <l n="27">ch'io me n'andrei contenta s'i' morisse».</l>
    </lg>
    <lg n="10">
     <l n="28">Disse Tuccella: «Certo ragion hai,</l>
     <l n="29">sì fatta pugna hai vinta»; e preser via</l>
     <l n="30">al traverso del monte, e giro assai</l>
    </lg>
    <lg n="11">
     <l n="31">pria che trovasser bestia, tuttavia</l>
     <l n="32">mirando ogni cespuglio; e, sì andando,</l>
     <l n="33">Caterina Carafa in compagnia</l>
    </lg>
    <lg n="12">
     <l n="34">preser con loro; e givan ragionando</l>
     <l n="35">del lor cacciare e de' loro accidenti,</l>
     <l n="36">una parola poi l'altra tirando.</l>
    </lg>
    <lg n="13">
     <l n="37">Ma con le punte agute in sé battenti</l>
     <l n="38">videro a loro un istrice vicino,</l>
     <l n="39">che ruppe loro i lor ragionamenti;</l>
    </lg>
    <lg n="14">
     <l n="40">e, fermatasi quivi nel cammino,</l>
     <l n="41">Tuccella aperse l'arco e lui ferio,</l>
     <l n="42">e di quel colpo si morì il tapino.</l>
    </lg>
    <lg n="15">
     <l n="43">Caterina Carafa allor seguio</l>
     <l n="44">con li suo' cani un caprio, che fuggiva</l>
     <l n="45">quanto potea al monte con disio;</l>
    </lg>
    <lg n="16">
     <l n="46">ma li can di Covella, che reddiva</l>
     <l n="47">al pian, trovaron quello, onde fu morto</l>
     <l n="48">da Caterina, che forte il seguiva.</l>
    </lg>
    <lg n="17">
     <l n="49">Prendeva al piano mirabil diporto</l>
     <l n="50">Catrina Sighinolfi sopra il lito</l>
     <l n="51">del fiumicello, il cui correre è corto.</l>
    </lg>
    <lg n="18">
     <l n="52">Ell'avea funi nel fondo pulito</l>
     <l n="53">del fiume poste con lacci ravvolte</l>
     <l n="54">per un'idra pigliar da lei sentito;</l>
    </lg>
    <lg n="19">
     <l n="55">la quale, dando per lo fiume volte,</l>
     <l n="56">incappò in quella, onde costei ridendo</l>
     <l n="57">la tirò suso; e risersene molte</l>
    </lg>
    <lg n="20">
     <l n="58">con lei insieme, lo 'ngegno vedendo.</l>
    </lg>
   </lg>
  </body>
 </text>
</TEI>