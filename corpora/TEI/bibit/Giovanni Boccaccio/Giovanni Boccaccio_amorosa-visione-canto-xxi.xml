<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXI</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxi</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXI</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXI</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Or miri adunque il presente accidente</l>
     <l n="2">qualunque è que' che vuol legge ad amore</l>
     <l n="3">impor, forse per forza, strettamente.</l>
    </lg>
    <lg n="2">
     <l n="4">Quivi credo vedrà che 'l suo furore</l>
     <l n="5">è da temprar con consiglio discreto,</l>
     <l n="6">a chi ne vuole aver fine migliore.</l>
    </lg>
    <lg n="3">
     <l n="7">Vivean di questi i padri, ciascun lieto</l>
     <l n="8">di bel figliuolo: e perché contro a voglia</l>
     <l n="9">gli strinser, n'ebbe doloroso fleto.</l>
    </lg>
    <lg n="4">
     <l n="10">E così spesse volte altri si spoglia</l>
     <l n="11">di ciò che e' si crede rivestire,</l>
     <l n="12">e poi convien che sanza pro si doglia.</l>
    </lg>
    <lg n="5">
     <l n="13">Sì riguardando poi vidi seguire</l>
     <l n="14">Giansone in mezzo di tre giovinette,</l>
     <l n="15">le quai ciascuna fu al suo disire.</l>
    </lg>
    <lg n="6">
     <l n="16">Tutte e tre furon già a lui dilette</l>
     <l n="17">e nominate Isifile e Medea,</l>
     <l n="18">al mio parer, con Creusa sospette.</l>
    </lg>
    <lg n="7">
     <l n="19">«O sanza fede alcuna», mi parea</l>
     <l n="20">che Isifile dicesse, «o dispietato,</l>
     <l n="21">o più crudel ch'alcuna anima rea,</l>
    </lg>
    <lg n="8">
     <l n="22">deh, or hai tu ancor dimenticato</l>
     <l n="23">a quanto onor tu fosti ricevuto</l>
     <l n="24">nel regno ond'ogni maschio era cacciato?</l>
    </lg>
    <lg n="9">
     <l n="25">Io non credo che mai fosse veduto</l>
     <l n="26">uom volentier in nulla parte strana</l>
     <l n="27">né cotal dono a lui mai conceduto,</l>
    </lg>
    <lg n="10">
     <l n="28">simile a quel che io benigna e piana</l>
     <l n="29">a te concessi, portando fidanza</l>
     <l n="30">alla tua fede come 'l vento vana.</l>
    </lg>
    <lg n="11">
     <l n="31">Faccendo saramenti a me, speranza</l>
     <l n="32">nel tuo partir mi desti che giammai</l>
     <l n="33">non cambieresti me per altra amanza.</l>
    </lg>
    <lg n="12">
     <l n="34">Andastitene e me, come tu sai,</l>
     <l n="35">pregna lasciasti di doppio figliuolo,</l>
     <l n="36">ed a tornar ancor verso me hai.</l>
    </lg>
    <lg n="13">
     <l n="37">Con sospiri e con pianti e con gran duolo</l>
     <l n="38">gran tempo stetti, dicendo: “Omai tosto</l>
     <l n="39">verrà Giansone qui col suo stuolo”,</l>
    </lg>
    <lg n="14">
     <l n="40">ed appena credetti quel che sposto</l>
     <l n="41">mi fu di te, ch'avevi nuova amica</l>
     <l n="42">presa in Colcòs e mutato proposto.</l>
    </lg>
    <lg n="15">
     <l n="43">Più avanti non so ch'io mi ti dica,</l>
     <l n="44">se non ch'io ardo e tu in giuoco e festa</l>
     <l n="45">ora ti stai con la mia nimica.</l>
    </lg>
    <lg n="16">
     <l n="46">In tanto questa doglia mi molesta</l>
     <l n="47">che dir nol posso, ma tu stesso pensa</l>
     <l n="48">chente parriati averla tal qual questa.</l>
    </lg>
    <lg n="17">
     <l n="49">Assai ti priego dunque, se offensa</l>
     <l n="50">non ho commessa, non mi abandonare,</l>
     <l n="51">ma con pietà al mio dolor dispensa».</l>
    </lg>
    <lg n="18">
     <l n="52">Non rispondea Giansone; ma poi stare</l>
     <l n="53">vidi negli atti molto dispettosa</l>
     <l n="54">Medea, inverso lui così parlare:</l>
    </lg>
    <lg n="19">
     <l n="55">«Giansone, in tutto 'l mondo non fu cosa</l>
     <l n="56">ch'io tanto amassi né per cui facessi</l>
     <l n="57">quanto feci per te, sì come sposa;</l>
    </lg>
    <lg n="20">
     <l n="58">e non mi credo ancor che tu sconfessi</l>
     <l n="59">com'io ti diè mirabile argomento,</l>
     <l n="60">per cui sicur co' tori combattessi.</l>
    </lg>
    <lg n="21">
     <l n="61">Mostra'ti ancora, per farti contento,</l>
     <l n="62">come 'l drago ingannassi, acciò ch'appresso</l>
     <l n="63">fornito avessi tuo intendimento.</l>
    </lg>
    <lg n="22">
     <l n="64">Insieme me ne venni teco stesso,</l>
     <l n="65">e sai che io il mio picciol fratello</l>
     <l n="66">uccisi, acciò che 'l mio padre sopr'esso</l>
    </lg>
    <lg n="23">
     <l n="67">dimorasse piangendo, e quindi snello</l>
     <l n="68">e sanza noia passasse il nostro legno</l>
     <l n="69">già cominciato a seguitar da ello.</l>
    </lg>
    <lg n="24">
     <l n="70">E sai ancora ch'io col mio ingegno</l>
     <l n="71">il tuo antico padre e vecchio Ensone</l>
     <l n="72">di giovinetta età il feci degno;</l>
    </lg>
    <lg n="25">
     <l n="73">né riguardai ancora a riprensione</l>
     <l n="74">ch'io non facessi morire il tuo zio,</l>
     <l n="75">per signor farti della regione.</l>
    </lg>
    <lg n="26">
     <l n="76">Tu il ti conosci e sai per certo ch'io</l>
     <l n="77">ogni cosa avre' fatta per piacerti,</l>
     <l n="78">non credendo che mai il tuo disio</l>
    </lg>
    <lg n="27">
     <l n="79">rivoltassi da me per più doverti</l>
     <l n="80">dare ad altrui. Deh, se altro diletto,</l>
     <l n="81">se non di me, due be' figli vederti</l>
    </lg>
    <lg n="28">
     <l n="82">ognor davanti non t'avesse stretto,</l>
     <l n="83">non dovei tu giammai donna nessuna</l>
     <l n="84">più abracciar nel mio debito letto,</l>
    </lg>
    <lg n="29">
     <l n="85">lo qual tu ora possiedi con una:</l>
     <l n="86">che s'io non fossi stata alla tua vita,</l>
     <l n="87">né lei né me avevi, né altra alcuna.</l>
    </lg>
    <lg n="30">
     <l n="88">Adunque a me, per Dio, ti rimarita».</l>
    </lg>
   </lg>
  </body>
 </text>
</TEI>