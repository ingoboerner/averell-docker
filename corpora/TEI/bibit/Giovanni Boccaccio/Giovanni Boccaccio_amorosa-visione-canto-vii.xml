<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto VII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-vii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto VII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto VII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Tra gli altri che io vidi presso a questa</l>
     <l n="2">fu Giano, ch'esser stato abitatore</l>
     <l n="3">dell'italici regni facea festa.</l>
    </lg>
    <lg n="2">
     <l n="4">Turbato nell'aspetto e di furore</l>
     <l n="5">pien seguiva Saturno, cui il figlio</l>
     <l n="6">mandò mendico per esser signore.</l>
    </lg>
    <lg n="3">
     <l n="7">Il superbo Nembròt, che il gran fé impiglio</l>
     <l n="8">in Senaàr per voler gire a Dio,</l>
     <l n="9">stordito v'era sanza alcun consiglio.</l>
    </lg>
    <lg n="4">
     <l n="10">Lunghesso Fauno e Pico lor vid'io</l>
     <l n="11">seguire, ed il gran Belo dopo loro,</l>
     <l n="12">mirando ognun la donna con disio.</l>
    </lg>
    <lg n="5">
     <l n="13">Elettra ed Atalante con costoro</l>
     <l n="14">givano insieme, e dopo lor seguire</l>
     <l n="15">Italo vidi sanza alcun dimoro.</l>
    </lg>
    <lg n="6">
     <l n="16">Robusto si mostrava e pien d'ardire</l>
     <l n="17">Dardano quivi con un freno in mano,</l>
     <l n="18">e nell'atto parea volesse dire:</l>
    </lg>
    <lg n="7">
     <l n="19">«Io fui colui, nel mondo primerano,</l>
     <l n="20">il qual col freno in Tessaglia domai</l>
     <l n="21">il caval primo, in uso ancora strano,</l>
    </lg>
    <lg n="8">
     <l n="22">mirabilmente, e sì edificai</l>
     <l n="23">primo quella città, che poscia Troia</l>
     <l n="24">chiamaro i successor ch'io vi lasciai».</l>
    </lg>
    <lg n="9">
     <l n="25">Appresso il qual, mostrando in atto gioia,</l>
     <l n="26">seguia Sicul, che l'isola del foco</l>
     <l n="27">prima abitò in pace e sanza noia.</l>
    </lg>
    <lg n="10">
     <l n="28">Troiolo ancora in quel medesmo loco</l>
     <l n="29">coverto d'oro tutto risplendea,</l>
     <l n="30">faccendosi alla donna a poco a poco.</l>
    </lg>
    <lg n="11">
     <l n="31">Rigido e fiero quivi si vedea</l>
     <l n="32">Nino, che prima il suo natural sito</l>
     <l n="33">per battaglia maggior fé, che parea</l>
    </lg>
    <lg n="12">
     <l n="34">ancor che minacciasse insuperbito.</l>
     <l n="35">E dopo lui seguiva la sua sposa</l>
     <l n="36">con sembiante non men che 'l suo ardito:</l>
    </lg>
    <lg n="13">
     <l n="37">così rubesta e così furiosa</l>
     <l n="38">vi si mostrava, come quando a lui</l>
     <l n="39">succedette nel regno valorosa.</l>
    </lg>
    <lg n="14">
     <l n="40">Tamiris poi seguitava, nel cui</l>
     <l n="41">viso superbia saria figurata,</l>
     <l n="42">con gli occhi ardenti spaventando altrui.</l>
    </lg>
    <lg n="15">
     <l n="43">Anfion poi con labbia consolata</l>
     <l n="44">vi conobb'io, al suon del cui liuto</l>
     <l n="45">fu Tebe pria di muri circumdata.</l>
    </lg>
    <lg n="16">
     <l n="46">Retro a lui Niobè, il cui arguto</l>
     <l n="47">parlar fu prima cagion del suo male</l>
     <l n="48">e del danno de' figli ricevuto.</l>
    </lg>
    <lg n="17">
     <l n="49">Poi seguitava Danao, dal quale</l>
     <l n="50">l'antico popol greco veramente</l>
     <l n="51">trasse il suo principio originale.</l>
    </lg>
    <lg n="18">
     <l n="52">A cui di dietro quel Serse possente,</l>
     <l n="53">che fé sopra Ellesponto il lungo ponte,</l>
     <l n="54">venia, freno all'orgoglio della gente.</l>
    </lg>
    <lg n="19">
     <l n="55">Riguardando la donna, con la fronte</l>
     <l n="56">alzata venia Ciro poco appresso,</l>
     <l n="57">di cui l'opere furo altiere e conte.</l>
    </lg>
    <lg n="20">
     <l n="58">Laumedon sen veniva dopo esso,</l>
     <l n="59">con molti successor dietro alle spalle,</l>
     <l n="60">de' qua' giva Priamo oltre con esso.</l>
    </lg>
    <lg n="21">
     <l n="61">Anchise seguitava nel lor calle;</l>
     <l n="62">appresso il qual colui venia correndo</l>
     <l n="63">che le dee vide nella scura valle.</l>
    </lg>
    <lg n="22">
     <l n="64">Nello aspetto parea ch'ancor ridendo</l>
     <l n="65">andasse di ciò ch'elli aveva fatto,</l>
     <l n="66">quando di Grecia si partì fuggendo.</l>
    </lg>
    <lg n="23">
     <l n="67">Dopo costui Enea seguia con atto</l>
     <l n="68">pietoso molto, e non molto distante</l>
     <l n="69">Giulio Ascanio il seguitava ratto.</l>
    </lg>
    <lg n="24">
     <l n="70">Oh quanto ardito e fiero nel sembiante</l>
     <l n="71">quivi parea Ettòr sopra un destriere</l>
     <l n="72">tra tutti i suoi, di molto oro micante!</l>
    </lg>
    <lg n="25">
     <l n="73">Bello e gentil nell'aspetto a vedere</l>
     <l n="74">era, con una lancia in mano andando</l>
     <l n="75">ver quella donna lieto, al mio parere.</l>
    </lg>
    <lg n="26">
     <l n="76">Risplendea quivi ancora cavalcando</l>
     <l n="77">Alessandro, che 'l mondo assalì tutto</l>
     <l n="78">con forza lui a sé sotto recando;</l>
    </lg>
    <lg n="27">
     <l n="79">il qual con fretta voleva al postutto</l>
     <l n="80">toccare il cerchio ove colei posava,</l>
     <l n="81">cui questi disiavan per lor frutto.</l>
    </lg>
    <lg n="28">
     <l n="82">E 'l re Filippo e Nettabòr, gli andava</l>
     <l n="83">ciascuno appresso rimirando quello,</l>
     <l n="84">e nello aspetto se ne gloriava.</l>
    </lg>
    <lg n="29">
     <l n="85">Veniva in su un caval corrente e snello</l>
     <l n="86">Dario crucciato nello aspetto</l>
     <l n="87">e con sembiante dispettoso e fello,</l>
    </lg>
    <lg n="30">
     <l n="88">e sanza aver di tale andar diletto.</l>
    </lg>
   </lg>
  </body>
 </text>
</TEI>