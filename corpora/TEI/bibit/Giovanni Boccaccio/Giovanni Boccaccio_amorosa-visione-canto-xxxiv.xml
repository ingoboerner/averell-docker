<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXXIV</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxxiv</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXXIV</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXXIV</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">– Horribilmente percuote costei –,</l>
     <l n="2">cominciò ella a dir, – chiunque sale</l>
     <l n="3">su la sua rota fidandosi a lei;</l>
    </lg>
    <lg n="2">
     <l n="4">onde ciascun, ch'è qui, per cotal male</l>
     <l n="5">piangendo si ramarca, ed essa vedi</l>
     <l n="6">che di tal pianto niente le cale.</l>
    </lg>
    <lg n="3">
     <l n="7">Il suo officio fa, e vo' che credi</l>
     <l n="8">che rade volte aspetta il suo girare</l>
     <l n="9">che lo stato di uno a' terzi eredi</l>
    </lg>
    <lg n="4">
     <l n="10">venga, ma con mirabile voltare</l>
     <l n="11">dà a costui a quell'altro levando,</l>
     <l n="12">come vedi un salire, altro abassare.</l>
    </lg>
    <lg n="5">
     <l n="13">Intento dunque quivi riguardando</l>
     <l n="14">puo' tu veder quella città caduta</l>
     <l n="15">che Cadmo fece, lo bue seguitando.</l>
    </lg>
    <lg n="6">
     <l n="16">Potente e grande, più ch'altra tenuta</l>
     <l n="17">ch'al mondo fosse, allora fu, ed ora</l>
     <l n="18">di pruni e d'erbe la vedi vestuta,</l>
    </lg>
    <lg n="7">
     <l n="19">ruvinati gli ostier, né vi dimora</l>
     <l n="20">altro che bestie salvatiche e fiere,</l>
     <l n="21">e quanto fosse grande parsi ancora.</l>
    </lg>
    <lg n="8">
     <l n="22">Iocasta trista vi puo' tu vedere</l>
     <l n="23">ch'al figlio moglie misera divenne,</l>
     <l n="24">ben ch'avenisse sanza suo sapere;</l>
    </lg>
    <lg n="9">
     <l n="25">e vedi que' che questa tutta tenne</l>
     <l n="26">contra 'l voler del frate, per cui questo</l>
     <l n="27">distruggimento misero n'avenne.</l>
    </lg>
    <lg n="10">
     <l n="28">Giace con lui in quel fuoco molesto,</l>
     <l n="29">che quivi vedi, il frate, che amendui</l>
     <l n="30">fu l'uno all'altro uccider così presto.</l>
    </lg>
    <lg n="11">
     <l n="31">Oltre un poco poi vedi colui</l>
     <l n="32">che sopra 'l mur da Giove fulminato</l>
     <l n="33">fu, dispregiando ancor negli atti lui.</l>
    </lg>
    <lg n="12">
     <l n="34">Con questi vedi Adastro allato allato,</l>
     <l n="35">con gli altri regi che l'accompagnaro</l>
     <l n="36">a quel distrugimento dispiatato.</l>
    </lg>
    <lg n="13">
     <l n="37">Vedi Tideo, vedi il pianto amaro</l>
     <l n="38">che fer le triste che a compimento,</l>
     <l n="39">in ristoro del duol, la consumaro.</l>
    </lg>
    <lg n="14">
     <l n="40">Non t'è occulto or quanto mutamento</l>
     <l n="41">dal bene al mal fosse quel di costoro,</l>
     <l n="42">e quasi fu in un picciol momento.</l>
    </lg>
    <lg n="15">
     <l n="43">Pon mente poi un poco dietro a loro:</l>
     <l n="44">Troia vedrai e 'l superbo Ilione,</l>
     <l n="45">ch'a pena alcuna parte par di loro.</l>
    </lg>
    <lg n="16">
     <l n="46">Ora non v'ha né tetto né magione,</l>
     <l n="47">ma qual caduto e qual arso si mostra,</l>
     <l n="48">come tu vedi, e sai ben la cagione.</l>
    </lg>
    <lg n="17">
     <l n="49">Così costei con cui le piace giostra,</l>
     <l n="50">sempre abattendo chi s'oppone ad essa;</l>
     <l n="51">ma perseguiamo alla materia nostra.</l>
    </lg>
    <lg n="18">
     <l n="52">Or mira a piè della città depressa,</l>
     <l n="53">e vedi que' che già ne fu signore</l>
     <l n="54">quando da' Greci fu con forza aggressa:</l>
    </lg>
    <lg n="19">
     <l n="55">Priamo dico, il cui sommo valore,</l>
     <l n="56">la sua ricchezza, la fama e l'ardire,</l>
     <l n="57">i molti figli, il potere e l'onore</l>
    </lg>
    <lg n="20">
     <l n="58">raccontar non porriasi mai né dire;</l>
     <l n="59">questa arsa e' figli morti innanzi ad esso</l>
     <l n="60">tututti vide avanti il suo morire.</l>
    </lg>
    <lg n="21">
     <l n="61">Ecuba trista puoi vedere appresso</l>
     <l n="62">per doglia andar latrando come cane,</l>
     <l n="63">morte chiamando, che l'uccida, spesso.</l>
    </lg>
    <lg n="22">
     <l n="64">Similemente ancor delle troiane</l>
     <l n="65">genti vi vedi assai in sanguinoso</l>
     <l n="66">lago star morte e d'ogni possa vane.</l>
    </lg>
    <lg n="23">
     <l n="67">Tra gli altri puoi vedere il valoroso</l>
     <l n="68">Ettor giacer, e non li valse niente</l>
     <l n="69">contra costei il suo esser famoso.</l>
    </lg>
    <lg n="24">
     <l n="70">Ivi Parìs ancora, insiememente</l>
     <l n="71">Troiolo, Polidoro e Pulisena</l>
     <l n="72">veder puoi tu giacere assai vilmente.</l>
    </lg>
    <lg n="25">
     <l n="73">Agamenòn insieme e la sua pena:</l>
     <l n="74">poi ch'ebbe Marte e Nettunno avanzato,</l>
     <l n="75">vedi ch'Egisto a lui l'ultima cena,</l>
    </lg>
    <lg n="26">
     <l n="76">togliendoli la vita, dà, ingannato</l>
     <l n="77">lui col vestir malizioso e fallace,</l>
     <l n="78">nel quale e' tristo s'è raviluppato.</l>
    </lg>
    <lg n="27">
     <l n="79">E vedi ancor Senacherìb che giace</l>
     <l n="80">morto dentro a quel tempio, e vedi Enea</l>
     <l n="81">che Turno, il qual si credea stare in pace,</l>
    </lg>
    <lg n="28">
     <l n="82">lui caccia via –. E appresso parea</l>
     <l n="83">Serse dolente e tristo nello aspetto,</l>
     <l n="84">del passare Ellesponto ancor piangea.</l>
    </lg>
    <lg n="29">
     <l n="85">Oh quanto pien di furia e di sospetto</l>
     <l n="86">Atamante teban, che uccise i figli,</l>
     <l n="87">quivi parea, nel sembiante dispetto,</l>
    </lg>
    <lg n="30">
     <l n="88">nelle lor carni ancor con tristi artigli!</l>
    </lg>
   </lg>
  </body>
 </text>
</TEI>