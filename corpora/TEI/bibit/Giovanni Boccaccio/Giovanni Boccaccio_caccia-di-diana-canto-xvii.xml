<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto XVII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-xvii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto XVII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto XVII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Rimaser queste adunque quivi; e quando</l>
     <l n="2">più non poteron Diana vedere,</l>
     <l n="3">chinaron gli occhi tacite aspettando.</l>
    </lg>
    <lg n="2">
     <l n="4">Poi la donna gentile, che a sedere</l>
     <l n="5">già s'era posta, si dirizzò e loro:</l>
     <l n="6">«Così farete» disse «al mio parere,</l>
    </lg>
    <lg n="3">
     <l n="7">chiamando in voce pria l'aiutoro</l>
     <l n="8">di Venus santa Dea, madre d'Amore;</l>
     <l n="9">e, coronata ciascuna d'alloro,</l>
    </lg>
    <lg n="4">
     <l n="10">sacrificio faremo al suo onore</l>
     <l n="11">della presente preda lietamente,</l>
     <l n="12">sì che s'accresca in noi il suo valore».</l>
    </lg>
    <lg n="5">
     <l n="13">A tutte piacque; onde liberamente,</l>
     <l n="14">acceso il foco nella preda, a dire</l>
     <l n="15">cominciar tutte assai divotamente:</l>
    </lg>
    <lg n="6">
     <l n="16">«O santa Dea, poich'è nostro disire,</l>
     <l n="17">per la virtù del nostro sacrificio</l>
     <l n="18">non isdegnar le nostre voci udire:</l>
    </lg>
    <lg n="7">
     <l n="19">ma pietosa al tuo giocondo officio</l>
     <l n="20">per merito de' nostri preghi umili,</l>
     <l n="21">ricevi noi e per tuo beneficio.</l>
    </lg>
    <lg n="8">
     <l n="22">Caccia de' petti nostri i pensier vili,</l>
     <l n="23">e per la tua virtù fa eccellenti</l>
     <l n="24">gli animi nostri, e' cor larghi e gentili.</l>
    </lg>
    <lg n="9">
     <l n="25">Deh, fa sentire a noi quanto piacenti</l>
     <l n="26">sieno gli effetti tuoi, e facci ancora,</l>
     <l n="27">alcuno amando, gli animi contenti».</l>
    </lg>
    <lg n="10">
     <l n="28">Così pregando, non fé gran dimora,</l>
     <l n="29">che una chiara e bella nuvoletta</l>
     <l n="30">venendo si fermò sovr'esse allora;</l>
    </lg>
    <lg n="11">
     <l n="31">sopra la quale ignuda giovinetta</l>
     <l n="32">apparve lor dicendo: «Io son colei</l>
     <l n="33">da cui, pregando voi, ciascuno aspetta</l>
    </lg>
    <lg n="12">
     <l n="34">grazia; e prometto a voi, per gli alti dei,</l>
     <l n="35">che ciascheduna avrà la dimandata,</l>
     <l n="36">ch'è degna di seguire i passi miei».</l>
    </lg>
    <lg n="13">
     <l n="37">E poi, verso del foco rivoltata,</l>
     <l n="38">non so che disse: se non che di fori,</l>
     <l n="39">ciascuna fiera che v'era infiammata</l>
    </lg>
    <lg n="14">
     <l n="40">mutata in forma d'uom, di quelli ardori</l>
     <l n="41">usciva giovinetto gaio e bello,</l>
     <l n="42">tutti correndo sopra 'l verde e' fiori.</l>
    </lg>
    <lg n="15">
     <l n="43">E tutti entravan dentro al fiumicello,</l>
     <l n="44">e, quindi uscendo ciascun, d'un vermiglio</l>
     <l n="45">e nobil drappo si facean mantello.</l>
    </lg>
    <lg n="16">
     <l n="46">Ciascuno era fresco come un giglio;</l>
     <l n="47">a cui Venus rivolta disse: «State</l>
     <l n="48">per mio comando e per util consiglio</l>
    </lg>
    <lg n="17">
     <l n="49">suggetti a queste donne, e loro amate</l>
     <l n="50">fin che meriterete aver vittoria</l>
     <l n="51">del vostro affanno insieme con pietate».</l>
    </lg>
    <lg n="18">
     <l n="52">E questo detto, al ciel della sua gloria</l>
     <l n="53">veloce sen volò, lasciando a' petti</l>
     <l n="54">di tutti segno d'etterna memoria.</l>
    </lg>
    <lg n="19">
     <l n="55">Nel verde prato diversi diletti</l>
     <l n="56">alcun prendeano, e sospirando alcuni</l>
     <l n="57">givan cogliendo diversi fioretti,</l>
    </lg>
    <lg n="20">
     <l n="58">tutti aspettando li promessi doni.</l>
    </lg>
   </lg>
  </body>
 </text>
</TEI>