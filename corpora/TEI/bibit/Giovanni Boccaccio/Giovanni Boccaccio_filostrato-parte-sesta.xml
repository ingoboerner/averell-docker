<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Filostrato - PARTE SESTA</title>
    <author>Giovanni Boccaccio</author>
   </titleStmt>
   <extent>
    <measure unit="stanza">34</measure>
    <measure unit="line">272</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_filostrato-parte-sesta</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Filostrato - PARTE SESTA</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Filostrato - PARTE SESTA</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Dall'altra parte in sul lito del mare,</l>
     <l n="2">con poche donne, tra le genti armate,</l>
     <l n="3">stava Criseida, ed in lagrime amare</l>
     <l n="4">da lei eran le notti consumate,</l>
     <l n="5">ché 'l giorno più le convenia guardare</l>
     <l n="6">per che le fresche guance e dilicate,</l>
     <l n="7">pallide e magre l'eran divenute,</l>
     <l n="8">lontana dalla sua dolce salute. </l>
    </lg>
    <lg n="2">
     <l n="9">Ella piangeva, seco memorando</l>
     <l n="10">di Troiolo lo già preso piacere,</l>
     <l n="11">e gli atti tutti andava disegnando</l>
     <l n="12">stati tra loro, e le parole intere</l>
     <l n="13">tutte con seco venia ricordando,</l>
     <l n="14">qualora ella n'avea tempo e potere;</l>
     <l n="15">per che, da lui vedendosi lontana</l>
     <l n="16">fé de' suoi occhi un'amara fontana. </l>
    </lg>
    <lg n="3">
     <l n="17">Né saria stato alcun sì dispietato</l>
     <l n="18">ch'udendo lei rammaricar dolente,</l>
     <l n="19">con lei di pianger si fosse temprato;</l>
     <l n="20">ella piangeva sì amaramente,</l>
     <l n="21">quando punto di tempo l'era dato,</l>
     <l n="22">che dir non si potrebbe interamente,</l>
     <l n="23">e quel che peggio ch'altro le facea,</l>
     <l n="24">era, con cui dolersi non avea. </l>
    </lg>
    <lg n="4">
     <l n="25">Ella mirava le mura di Troia,</l>
     <l n="26">e palagi, le torri e le fortezze,</l>
     <l n="27">e dicea seco: «Oh me, quanta gioia,</l>
     <l n="28">quanto piacere e quanto di dolcezze</l>
     <l n="29">n'ebb'io già dentro, ed ora in trista noia</l>
     <l n="30">consumo qui le mie care bellezze!</l>
     <l n="31">Oh me, Troiolo mio, che fa' tu ora?</l>
     <l n="32">Ricordati di me niente ancora? </l>
    </lg>
    <lg n="5">
     <l n="33">Oh, me lassa! or t'avessi io creduto,</l>
     <l n="34">e 'nsieme intrambedui fossimo giti</l>
     <l n="35">dove e 'n qual regno ti fosse piaciuto,</l>
     <l n="36">ch'or non sarien questi dolor sentiti</l>
     <l n="37">da me, né tanto buon tempo perduto!</l>
     <l n="38">Quando che sia saremmo poi redditi;</l>
     <l n="39">e chi di me avria mai detto male</l>
     <l n="40">per ch'andata ne fossi con uom tale? </l>
    </lg>
    <lg n="6">
     <l n="41">Oimè lassa, che tardi m'avveggio,</l>
     <l n="42">e 'l senno mio mi torna ora nemico;</l>
     <l n="43">io fuggii 'l male e seguitai il peggio,</l>
     <l n="44">donde di gioia il mio cuore è mendico;</l>
     <l n="45">e per conforto invan la morte cheggio,</l>
     <l n="46">poi veder non ti posso, o dolce amico,</l>
     <l n="47">e temo di giammai più non vederti;</l>
     <l n="48">così sien tosto li Greci diserti! </l>
    </lg>
    <lg n="7">
     <l n="49">Ma mio poter farò quinci fuggirmi,</l>
     <l n="50">se conceduto non mi fia 'l venire</l>
     <l n="51">in altra guisa, e con teco reddirmi</l>
     <l n="52">com'io promisi; e vada dove gire</l>
     <l n="53">ne vuole il fumo, e ciò che può seguirmi</l>
     <l n="54">di ciò ne siegua, ch'anzi che morire</l>
     <l n="55">di dolor voglia, voglio che parlare</l>
     <l n="56">possa chi vuole e di me abbaiare». </l>
    </lg>
    <lg n="8">
     <l n="57">Ma da sì alto e grande intendimento</l>
     <l n="58">tosto la volse novello amadore.</l>
     <l n="59">Or prova Diomede ogni argomento</l>
     <l n="60">che el potea per entrarle nel core,</l>
     <l n="61">né gli fallì al suo tempo lo 'ntento,</l>
     <l n="62">e 'n brieve spazio ne cacciò di fore</l>
     <l n="63">Troiolo e Troia, ed ogni altro pensiero</l>
     <l n="64">che 'n lei fosse di lui o falso o vero. </l>
    </lg>
    <lg n="9">
     <l n="65">Ella non era il quarto giorno stata</l>
     <l n="66">dopo l'amara dipartenza, quando</l>
     <l n="67">cagione onesta a lei venir trovata</l>
     <l n="68">da Diomede fu, che sospirando</l>
     <l n="69">la trovò sola, e quasi trasformata</l>
     <l n="70">dal dì che prima con lei cavalcando</l>
     <l n="71">di Troia quivi menata l'avea;</l>
     <l n="72">il che gran maraviglia gli parea. </l>
    </lg>
    <lg n="10">
     <l n="73">E seco disse nella prima vista:</l>
     <l n="74">«Vana fatica credo fia la mia;</l>
     <l n="75">questa donna è per altrui trista,</l>
     <l n="76">sì com'io veggio, sospirosa e pia.</l>
     <l n="77">Troppo esser converria sovrano artista</l>
     <l n="78">chi ne volesse il primo cacciar via</l>
     <l n="79">per entrarvi egli; oh me, che male andai</l>
     <l n="80">per me 'n Troia quando qui la menai!». </l>
    </lg>
    <lg n="11">
     <l n="81">Ma come quei ch'era di grande ardire</l>
     <l n="82">e di gran cuor, con seco stesso prese,</l>
     <l n="83">s'el ne dovesse per certo morire,</l>
     <l n="84">poi quivi era venuto, l'aspre offese,</l>
     <l n="85">ch'Amore gli facea per lei sentire,</l>
     <l n="86">di dimostrarle, e sì come s'accese</l>
     <l n="87">prima di lei; e postosi a sedere,</l>
     <l n="88">di lungi assai si fece al suo volere. </l>
    </lg>
    <lg n="12">
     <l n="89">E prima seco entrò a ragionare</l>
     <l n="90">dell'aspra guerra tra loro e' Troiani,</l>
     <l n="91">lei domandando quel che le ne pare,</l>
     <l n="92">s'e lor pensier credea frivoli o vani;</l>
     <l n="93">quinci discese poi a domandare</l>
     <l n="94">se le parean de' Greci i modi strani,</l>
     <l n="95">né molto poi s'astenne a domandarla</l>
     <l n="96">perché stesse Calcàs di maritarla. </l>
    </lg>
    <lg n="13">
     <l n="97">Criseida, che ancor l'animo avea</l>
     <l n="98">in Troia fitto al suo dolce amadore,</l>
     <l n="99">dell'astuzia di lui non s'accorgea,</l>
     <l n="100">ma, sì come piaceva al suo signore</l>
     <l n="101">Amore, a Diomede rispondea,</l>
     <l n="102">e spesse volte gli passava il core</l>
     <l n="103">con grieve doglia, e talor gli donava</l>
     <l n="104">lieta speranza di quel che cercava. </l>
    </lg>
    <lg n="14">
     <l n="105">Il qual, come con lei rassicurato</l>
     <l n="106">fu, ragionando cominciò a dire:</l>
     <l n="107">— Giovane donna, s'io ho ben guardato</l>
     <l n="108">nell'angelico viso da gradire</l>
     <l n="109">più ch'altro visto mai, quel trasformato</l>
     <l n="110">mi par veder per noioso martire,</l>
     <l n="111">dal giorno in qua che di Troia ci partimmo,</l>
     <l n="112">e qui come sapete ne venimmo. </l>
    </lg>
    <lg n="15">
     <l n="113">Né so ch'esser si possa la cagione</l>
     <l n="114">s'amor non fosse, il qual, se savia sete,</l>
     <l n="115">gittrete via, udendo la ragione,</l>
     <l n="116">per che, sì com'io dico far dovete:</l>
     <l n="117">li Troian son si può dire in prigione</l>
     <l n="118">da noi tenuti, sì come vedete,</l>
     <l n="119">che siam disposti di non mutar loco,</l>
     <l n="120">sanza disfarla con ferro e con foco. </l>
    </lg>
    <lg n="16">
     <l n="121">Né crediate ch'alcun che 'n Troia sia</l>
     <l n="122">trovi pietà da noi in sempiterno;</l>
     <l n="123">né mai commise alcun'altra follia</l>
     <l n="124">o commettrà, se 'l mondo fosse eterno,</l>
     <l n="125">che assai chiaro esempio non gli fia,</l>
     <l n="126">o qui tra' vivi o tra' morti in inferno,</l>
     <l n="127">la punizion ch'a Paride daremo,</l>
     <l n="128">della fatta da lui, se noi potremo. </l>
    </lg>
    <lg n="17">
     <l n="129">E se vi fosser ben dodici Ettori,</l>
     <l n="130">com'un ve n'è, e sei tanti fratelli,</l>
     <l n="131">se Calcàs per ambage e per errori</l>
     <l n="132">qui non ci mena, parimente d'elli,</l>
     <l n="133">quantunque sieno, i disiati onori</l>
     <l n="134">avremo e tosto; e la morte di quelli,</l>
     <l n="135">che sarà 'n brieve, ne darà certanza</l>
     <l n="136">che non sia falsa la nostra speranza. </l>
    </lg>
    <lg n="18">
     <l n="137">E non crediate che Calcàs avesse</l>
     <l n="138">con tanta istanzia voi raddomandata,</l>
     <l n="139">se ciò ch'io dico non antivedesse;</l>
     <l n="140">ben ho io con esso lui trattata</l>
     <l n="141">questa quistione in pria ch'egli il facesse,</l>
     <l n="142">e ciascuna cagione esaminata;</l>
     <l n="143">ond'el per trarvi di cotal periglio</l>
     <l n="144">di rivolervi qui prese consiglio. </l>
    </lg>
    <lg n="19">
     <l n="145">Ed io nel confortai, di voi udendo</l>
     <l n="146">mirabili virtù ed alte cose,</l>
     <l n="147">ed Antenor per voi dargli sentendo,</l>
     <l n="148">m'offersi trattator, ed el m'impose</l>
     <l n="149">ch'io il facessi, assai ben conoscendo</l>
     <l n="150">la fede mia, né mi fur faticose</l>
     <l n="151">l'andate e le tornate per vedervi,</l>
     <l n="152">per parlarvi, udirvi e conoscervi. </l>
    </lg>
    <lg n="20">
     <l n="153">Che vo' dir, dunque, bella donna cara?</l>
     <l n="154">Lasciate de' Troian l'amor fallace,</l>
     <l n="155">cacciate via questa speranza amara,</l>
     <l n="156">che 'nvano sospirare ora vi face,</l>
     <l n="157">e rivocate la bellezza chiara</l>
     <l n="158">la qual più ch'altra a chi intende piace;</l>
     <l n="159">ch'a tal partito omai Troia è venuta,</l>
     <l n="160">ch'ogni speranza ch'uom v'ha, è perduta. </l>
    </lg>
    <lg n="21">
     <l n="161">E s'ella fosse pur per sempre stare,</l>
     <l n="162">sì sono il re e' figli e gli abitanti</l>
     <l n="163">barbari, scostumati e da prezzare</l>
     <l n="164">poco a rispetto de' Greci, ch'avanti</l>
     <l n="165">ad ogni altra nazion possono andare,</l>
     <l n="166">d'alti costumi e d'ornati sembianti;</l>
     <l n="167">voi siete ora tra uomin costumati,</l>
     <l n="168">dove eravate tra bruti insensati. </l>
    </lg>
    <lg n="22">
     <l n="169">E non crediate che ne' Greci amore</l>
     <l n="170">non sia assai più alto e più perfetto</l>
     <l n="171">che tra' Troiani; e 'l vostro gran valore,</l>
     <l n="172">la gran biltà e l'angelico aspetto</l>
     <l n="173">troverà qui assai degno amadore,</l>
     <l n="174">se el vi fia di pigliarlo diletto;</l>
     <l n="175">e se non vi spiacesse, io sarei esso,</l>
     <l n="176">più volentier che re de' Greci adesso. —</l>
    </lg>
    <lg n="23">
     <l n="177">E questo detto, diventò vermiglio</l>
     <l n="178">come fuoco nel viso, e, la favella</l>
     <l n="179">tremante alquanto, in terra bassò 'l ciglio,</l>
     <l n="180">alquanto gli occhi torcendo da ella;</l>
     <l n="181">ma poi tornò da subito consiglio</l>
     <l n="182">più pronto ch'el non era, e con isnella</l>
     <l n="183">loquela seguitò: — Non vi sia noia,</l>
     <l n="184">io son così gentil com'uom di Troia. </l>
    </lg>
    <lg n="24">
     <l n="185">Se 'l padre mio Tideo fosse vissuto</l>
     <l n="186">com'el fu morto a Tebe combattendo,</l>
     <l n="187">di Calidonia e d'Argo saria suto</l>
     <l n="188">re, sì com'io ancora essere intendo;</l>
     <l n="189">né era stran nell'un regno venuto,</l>
     <l n="190">ma conosciuto, antico e reverendo,</l>
     <l n="191">e, se creder si può, di dio disceso,</l>
     <l n="192">sì ch'io non son tra' Greci di men peso. </l>
    </lg>
    <lg n="25">
     <l n="193">Priegovi dunque, se 'l mio priego vale,</l>
     <l n="194">che via cacciate ogni malinconia,</l>
     <l n="195">e me, se io vi paio tanto e tale</l>
     <l n="196">qual si conviene a vostra signoria,</l>
     <l n="197">in servidor prendiate; io sarò quale</l>
     <l n="198">l'onestà vostra e l'alta leggiadria,</l>
     <l n="199">ch'io veggio in voi più che 'n altra, richiede,</l>
     <l n="200">sì ch'ancor caro avrete Diomede. —</l>
    </lg>
    <lg n="26">
     <l n="201">Criseida ascoltava, e rispondea</l>
     <l n="202">poche parole e rade, vergognosa</l>
     <l n="203">secondo che di lui 'l dir richiedea;</l>
     <l n="204">ma poi, udendo quest'ultima cosa,</l>
     <l n="205">seco l'ardir di lui grande dicea,</l>
     <l n="206">a traverso mirandol dispettosa,</l>
     <l n="207">tanto poteva ancor Troiolo in essa,</l>
     <l n="208">e così disse con voce sommessa: </l>
    </lg>
    <lg n="27">
     <l n="209">— Io amo, Diomede, quella terra</l>
     <l n="210">nella qual son cresciuta ed allevata,</l>
     <l n="211">e quanto può mi grava la sua guerra,</l>
     <l n="212">e volentier la vedrei liberata;</l>
     <l n="213">e se fato crudel fuor me ne serra</l>
     <l n="214">questo mi fa con gran ragion turbata;</l>
     <l n="215">e d'ogni affanno per me ricevuto,</l>
     <l n="216">priego buon merto te ne sia renduto. </l>
    </lg>
    <lg n="28">
     <l n="217">Ben so che' Greci son d'alto valore</l>
     <l n="218">e costumati, sì come ragioni,</l>
     <l n="219">ma de' Troian non è guari minore</l>
     <l n="220">l'alta virtù, e le lor condizioni</l>
     <l n="221">l'hanno mostrate nelle man d'Ettore;</l>
     <l n="222">né senno è, credo, per divisioni,</l>
     <l n="223">o per altra cagione, altrui biasmare,</l>
     <l n="224">e poscia sé sopra gli altri lodare. </l>
    </lg>
    <lg n="29">
     <l n="225">Amor io non conobbi, poi morio</l>
     <l n="226">colui al qual lealmente il servai,</l>
     <l n="227">sì come a marito e signor mio,</l>
     <l n="228">né greco né troian mai non curai</l>
     <l n="229">in cotal atto, né m'è in disio</l>
     <l n="230">curarne alcun, né mi sarà giammai.</l>
     <l n="231">Che tu sie di real sangue disceso</l>
     <l n="232">cred'io assai, ed hollo bene inteso. </l>
    </lg>
    <lg n="30">
     <l n="233">E questo assai mi dà d'ammirazione,</l>
     <l n="234">che possi porre in una femminella,</l>
     <l n="235">come son io, di poca condizione,</l>
     <l n="236">l'animo tuo; a te Elena bella</l>
     <l n="237">si converria; io ho tribulazione,</l>
     <l n="238">né son disposta a sì fatta novella.</l>
     <l n="239">Non per ciò dico che io sia dolente</l>
     <l n="240">d'essere amata da te, certamente. </l>
    </lg>
    <lg n="31">
     <l n="241">Il tempo è reo, e voi siete nell'armi:</l>
     <l n="242">lascia venir la vittoria ch'aspetti,</l>
     <l n="243">allor saprò io molto me' che farmi:</l>
     <l n="244">forse mi piaceranno più i diletti</l>
     <l n="245">ch'ora non fanno, e potrai riparlarmi,</l>
     <l n="246">e per ventura più cari i tuoi detti</l>
     <l n="247">mi fieno ch'or non son; l'uom dee guardare</l>
     <l n="248">tempo e stagion quando altrui vuol pigliare. —</l>
    </lg>
    <lg n="32">
     <l n="249">Quest'ultimo parlare a Diomede</l>
     <l n="250">fu assai caro, e parvegli potere</l>
     <l n="251">isperar sanza fallo ancor mercede,</l>
     <l n="252">sì com'egli ebbe poi a suo piacere,</l>
     <l n="253">e rispuosele: — Donna, io vi fo fede</l>
     <l n="254">quanto posso maggiore, ch'al volere</l>
     <l n="255">di voi io sono e sarò sempre presto. —</l>
     <l n="256">E altro disse, e gissen dopo questo. </l>
    </lg>
    <lg n="33">
     <l n="257">Egli era grande e bel della persona,</l>
     <l n="258">giovane fresco e piacevole assai,</l>
     <l n="259">e forte e fier, sì come si ragiona,</l>
     <l n="260">e parlante quant'altro greco mai,</l>
     <l n="261">e ad amor la natura avea prona;</l>
     <l n="262">le quai cose Criseida ne' suoi guai,</l>
     <l n="263">partito lui, seco venne pensando,</l>
     <l n="264">d'accostarsi o fuggirsi dubitando. </l>
    </lg>
    <lg n="34">
     <l n="265">Queste la fer raffreddar nel pensiero</l>
     <l n="266">caldo ch'avea pur di voler reddire;</l>
     <l n="267">queste piegaro il suo animo intero</l>
     <l n="268">che 'n ver Troiolo aveva, ed il disire</l>
     <l n="269">torsono indietro, e 'l tormento severo</l>
     <l n="270">nuova speranza alquanto fé fuggire;</l>
     <l n="271">e da queste cagion sommossa, avvenne</l>
     <l n="272">che la promessa a Troiol non attenne. </l>
    </lg>
   </lg>
  </body>
 </text>
</TEI>