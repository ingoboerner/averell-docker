<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Caccia di Diana - Canto XVIII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">20</measure>
    <measure unit="line">58</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_caccia-di-diana-canto-xviii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Caccia di Diana - Canto XVIII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Caccia di Diana - Canto XVIII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Io, che veduto lungamente avea</l>
     <l n="2">le nuove cacce e 'l ritornare al piano</l>
     <l n="3">e 'l rimontar della turbata dea</l>
    </lg>
    <lg n="2">
     <l n="4">e lo scender dell'altra ed il sovrano</l>
     <l n="5">miracol fatto in non lunga stagione,</l>
     <l n="6">maraviglioso ad intelletto umano,</l>
    </lg>
    <lg n="3">
     <l n="7">quasi ripien di nuova ammirazione</l>
     <l n="8">mi ritrovai di quel mantel coperto</l>
     <l n="9">che gli altri usciti dello ardente agone;</l>
    </lg>
    <lg n="4">
     <l n="10">e vidimi alla bella donna offerto,</l>
     <l n="11">e di cervio mutato in creatura</l>
     <l n="12">umana e razionale esser per certo:</l>
    </lg>
    <lg n="5">
     <l n="13">ma non ingiustamente, ché natura</l>
     <l n="14">non mise mai valor né gentilezza</l>
     <l n="15">quant'è in lei, onestissima e pura.</l>
    </lg>
    <lg n="6">
     <l n="16">Il viso suo angelica bellezza</l>
     <l n="17">del ciel discesa veramente pare,</l>
     <l n="18">venuta a dare agli occhi uman chiarezza:</l>
    </lg>
    <lg n="7">
     <l n="19">discreta e saggia nel suo ragionare</l>
     <l n="20">e signorevol donna nello aspetto,</l>
     <l n="21">lieta e baldanzosa nello andare;</l>
    </lg>
    <lg n="8">
     <l n="22">onde, s'agli occhi mie' dié tal diletto,</l>
     <l n="23">che, donandomi a lei, uom ritornai</l>
     <l n="24">di brutta belva, a uomo d'intelletto</l>
    </lg>
    <lg n="9">
     <l n="25">non pare ingiusto né mirabil mai,</l>
     <l n="26">ché l'etterno Signor credo che gioia</l>
     <l n="27">abbia dicendo in sé: «Io la formai!».</l>
    </lg>
    <lg n="10">
     <l n="28">Ell'è ispegnitrice d'ogni noia:</l>
     <l n="29">e chi la mira ben negli occhi fiso</l>
     <l n="30">torna pietoso o convien che si moia.</l>
    </lg>
    <lg n="11">
     <l n="31">Quanta sie la virtù che il bel viso</l>
     <l n="32">spande in quella parte ove si gira,</l>
     <l n="33">sollo io, che per dolcezza son conquiso.</l>
    </lg>
    <lg n="12">
     <l n="34">Superbia, accidia ed avarizia ed ira,</l>
     <l n="35">quando la veggio, fuggon della mente,</l>
     <l n="36">che i contrari lor dentro a sé tira.</l>
    </lg>
    <lg n="13">
     <l n="37">Ond'io priego ciascun divotamente,</l>
     <l n="38">che subbietto è, com'io, a quel signore</l>
     <l n="39">che ingentilisce ciascuna vil mente,</l>
    </lg>
    <lg n="14">
     <l n="40">ched e' prieghin per me che nell'amore</l>
     <l n="41">di questa donna lungamente io sia,</l>
     <l n="42">e che io d'onoralla aggia valore;</l>
    </lg>
    <lg n="15">
     <l n="43">ché simile orazion sempre mai fia</l>
     <l n="44">fatta per me in servigio di quelli</l>
     <l n="45">che allegro possiede o che disia;</l>
    </lg>
    <lg n="16">
     <l n="46">e per coloro ancor che son ribelli</l>
     <l n="47">con le lor donne, acciò ch'egli abbian pace</l>
     <l n="48">e che angoscia più non li flagelli.</l>
    </lg>
    <lg n="17">
     <l n="49">Il più parlare omai qui non mi piace,</l>
     <l n="50">però che in parte più di lode degna</l>
     <l n="51">serbo di dir con laude più verace</l>
    </lg>
    <lg n="18">
     <l n="52">quella biltà che l'anima disegna</l>
     <l n="53">di quella, per cui son l'altre onorate,</l>
     <l n="54">e cui servire il cor sempre s'ingegna.</l>
    </lg>
    <lg n="19">
     <l n="55">E torno a contemplar quella pietate</l>
     <l n="56">ne' verdi prati e l'altra gran virtute</l>
     <l n="57">che questa donna fregia di biltate,</l>
    </lg>
    <lg n="20">
     <l n="58">da cui ancora spero aver salute.</l>
    </lg>
   </lg>
  </body>
 </text>
</TEI>