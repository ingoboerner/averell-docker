<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title>Amorosa visione - Canto XXII</title>
    <author>Giovanni Boccaccio</author>
   </titleStmt>
   <extent>
    <measure unit="stanza">30</measure>
    <measure unit="line">88</measure>
   </extent>
   <publicationStmt>
    <publisher>UNED University</publisher>
    <idno>Giovanni Boccaccio_amorosa-visione-canto-xxii</idno>
    <availability status="free">
     <p>The text is freely available.</p>
    </availability>
   </publicationStmt>
   <seriesStmt>
    <title>Biblioteca Italiana</title>
   </seriesStmt>
   <sourceDesc>
    <bibl>
     <title>Amorosa visione - Canto XXII</title>
     <author>Giovanni Boccaccio</author>
    </bibl>
   </sourceDesc>
  </fileDesc>
 </teiHeader>
 <text>
  <front>
   <head>Amorosa visione - Canto XXII</head>
  </front>
  <body>
   <lg xmlns="http://www.tei-c.org/ns/1.0" type="poem">
    <lg n="1">
     <l n="1">Non rispondeva a nulla di costoro</l>
     <l n="2">quivi Gianson, ma Creusa abracciando</l>
     <l n="3">con lei traeva dilettevol dimoro.</l>
    </lg>
    <lg n="2">
     <l n="4">Io, che andava avanti riguardando,</l>
     <l n="5">vidi quivi Teseo nel Laberinto</l>
     <l n="6">al Minutauro pauroso andando.</l>
    </lg>
    <lg n="3">
     <l n="7">Ma poi che quel con ingegno ebbe vinto</l>
     <l n="8">che li diede Adriana, quindi uscire</l>
     <l n="9">lui vedev'io di gioia dipinto;</l>
    </lg>
    <lg n="4">
     <l n="10">al quale appresso Adriana venire</l>
     <l n="11">e con lei Fedra, e salir nel suo legno</l>
     <l n="12">e quindi forte a suo poter fuggire.</l>
    </lg>
    <lg n="5">
     <l n="13">Nel quale, avendo già l'animo pregno</l>
     <l n="14">del piacer di Adriana, lei lasciare</l>
     <l n="15">vedea dormendo e girsene al suo regno.</l>
    </lg>
    <lg n="6">
     <l n="16">Gridando desta la vedeva stare,</l>
     <l n="17">e lui chiamava piangendo e soletta</l>
     <l n="18">sopr'un diserto scoglio in mezzo mare:</l>
    </lg>
    <lg n="7">
     <l n="19">«Omè», dicendo, «deh, perché s'afretta</l>
     <l n="20">sì di fuggir tua nave? Aggi pietate</l>
     <l n="21">di me ingannata, lassa, giovinetta!</l>
    </lg>
    <lg n="8">
     <l n="22">Segando se ne gia l'onde salate</l>
     <l n="23">con Fedra quelli, e Fedra si tenea</l>
     <l n="24">per vera sposa, per la sua biltate.</l>
    </lg>
    <lg n="9">
     <l n="25">Costei più innanzi un poco si vedea</l>
     <l n="26">accesa tutta di focoso amore</l>
     <l n="27">d'Ippolito, cui per figliastro avea.</l>
    </lg>
    <lg n="10">
     <l n="28">Ivi vedeasi lo sfacciato ardore</l>
     <l n="29">di Pasifé, che 'l toro seguitava</l>
     <l n="30">di sé chiamandol conforto e signore:</l>
    </lg>
    <lg n="11">
     <l n="31">ove con le man propie ella segava</l>
     <l n="32">le fresche erbette nel fogliuto prato</l>
     <l n="33">e con quelle medesme gliele dava.</l>
    </lg>
    <lg n="12">
     <l n="34">Spesso li suo' cape' con ordinato</l>
     <l n="35">stile acconciava e, della sua bellezza</l>
     <l n="36">prima l'occhio allo specchio consigliato,</l>
    </lg>
    <lg n="13">
     <l n="37">adorna venia innanzi alla mattezza</l>
     <l n="38">bestiale, e quivi parea che dicesse:</l>
     <l n="39">«Agraditi la mia piacevolezza?</l>
    </lg>
    <lg n="14">
     <l n="40">Certo se io solamente vedesse</l>
     <l n="41">che più ch'un'altra vacca mi gradissi,</l>
     <l n="42">non so che più avanti mi volesse».</l>
    </lg>
    <lg n="15">
     <l n="43">Era di dietro a lei, con gli occhi fissi</l>
     <l n="44">sopra 'l suo padre, Mirra scellerata,</l>
     <l n="45">né da lui punto li teneva scissi.</l>
    </lg>
    <lg n="16">
     <l n="46">Riguardando io costei lunga fiata,</l>
     <l n="47">quivi la vidi poi di notte oscura</l>
     <l n="48">esser con lui in un letto colcata.</l>
    </lg>
    <lg n="17">
     <l n="49">Correndo poi fuggir l'aspra figura</l>
     <l n="50">del padre la vedea, che conosciuta</l>
     <l n="51">avea l'abominevole mistura.</l>
    </lg>
    <lg n="18">
     <l n="52">Albero la vedeva divenuta</l>
     <l n="53">che 'l suo nome ritien, sempre piangendo</l>
     <l n="54">o 'l fallo o forse la gioia compiuta.</l>
    </lg>
    <lg n="19">
     <l n="55">Narcisso vidi quivi ancor sedendo</l>
     <l n="56">sopra la nitida acqua a riguardarsi,</l>
     <l n="57">di sé oltre 'l dovuto modo ardendo.</l>
    </lg>
    <lg n="20">
     <l n="58">Deh, quanto quivi nel ramaricarsi</l>
     <l n="59">nel suo aspetto mi parea piatoso,</l>
     <l n="60">e talor seco se stesso crucciarsi:</l>
    </lg>
    <lg n="21">
     <l n="61">«Omè», dicendo, «tristo doloroso,</l>
     <l n="62">la molta copia, ch'i' ho di me stesso,</l>
     <l n="63">di me m'ha fatto, lasso, bisognoso».</l>
    </lg>
    <lg n="22">
     <l n="64">Cefalo poi, alquanto dietro ad esso,</l>
     <l n="65">vid'io posato aver l'arco e li strali</l>
     <l n="66">e riposarsi, per lo caldo fesso.</l>
    </lg>
    <lg n="23">
     <l n="67">«O aura, deh, vien con le fresche ali,</l>
     <l n="68">entra nel petto nostro!» tutto steso</l>
     <l n="69">stava dicendo parole cotali.</l>
    </lg>
    <lg n="24">
     <l n="70">Ma questo avendo già Pocris inteso,</l>
     <l n="71">cui ascosa vedea tra l'erbe e' fiori</l>
     <l n="72">in quella valle, con l'udire inteso,</l>
    </lg>
    <lg n="25">
     <l n="73">essendo in sospezion de' nuovi amori,</l>
     <l n="74">credendo forse che l'Aura venisse,</l>
     <l n="75">volle, e nol fece, intanto farsi fori.</l>
    </lg>
    <lg n="26">
     <l n="76">Tutta l'erba si mosse e Cefal fisse</l>
     <l n="77">gli occhi colà, credendo alcuna fiera,</l>
     <l n="78">e preso l'arco su lo stral vi misse,</l>
    </lg>
    <lg n="27">
     <l n="79">rizzando quel fra l'erba u' Pocris era,</l>
     <l n="80">e lei ferì nello amoroso petto.</l>
     <l n="81">Ella, sentendo il colpo, in voce vera:</l>
    </lg>
    <lg n="28">
     <l n="82">«Omè», gridò, «perché ebb'io sospetto</l>
     <l n="83">di quel ch'i' non dovea?» così diria</l>
     <l n="84">chi la vedesse ch'ella avesse detto.</l>
    </lg>
    <lg n="29">
     <l n="85">Venuto Cefalo: «L'anima mia,</l>
     <l n="86">or che face' tu qui? oimè lasso»,</l>
     <l n="87">dicea, «dogliosa omai mia vita fia,</l>
    </lg>
    <lg n="30">
     <l n="88">avendo te recato a mortal passo».</l>
    </lg>
   </lg>
  </body>
 </text>
</TEI>